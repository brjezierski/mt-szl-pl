<doc id="1405471" url="https://pl.wikipedia.org/wiki?curid=1405471" title="Miroslav Matušovič">
Miroslav Matušovič

Miroslav Matušovič (ur. 2 listopada 1980 w Ostrawie) – czeski piłkarz grający na pozycji pomocnika.
Ofensywny pomocnik swoją obiecującą karierę rozpoczynał w Baníku Havířov, a następnie grał w Ostrawie a konkretnie w miejscowym Baníku. W sezonie 2003/2004 bardzo przyczynił się do zdobycia niespodziewanego tytułu mistrza Czech. Był bliski wyjazdu na Euro 2004, ale w ostatecznym rachunku nie znalazł się w kadrze na ten turniej. Po sezonie 2004/2005 został sprzedany do Sparty Praga. Grał również na Cyprze, w Apollonie Limassol.

</doc>
<doc id="1405473" url="https://pl.wikipedia.org/wiki?curid=1405473" title="Víctor Diogo">
Víctor Diogo

Víctor Hugo Diogo Silva (ur. 9 kwietnia 1958) – piłkarz urugwajski, czarnoskóry obrońca. Wzrost 177 cm, waga 81 kg.
Diogo swoją karierę piłkarską rozpoczął w klubie CA Peñarol, z którym odniósł liczne sukcesy - czterokrotnie sięgnął po mistrzostwo Urugwaju (w 1978, 1979, 1981 i 1982), dotarł do półfinału turniejów Copa Libertadores 1979 i Copa Libertadores 1981 oraz zwyciężył w turnieju Copa Libertadores 1982. W 1982 zdobył Puchar Interkontynentalny, a następnie dotarł do finału Copa Libertadores 1983.
W reprezentacji Urugwaju zadebiutował 20 września 1979 w Asunción, w bezbramkowy meczu z Paragwajem w ramach turnieju Copa América. Ostatecznie w turnieju Copa América 1979 Urugwaj odpadł w fazie grupowej, a Diogo zagrał jeszcze w rewanżowym spotkaniu z Paragwajem, zakończonym remisem 2:2.
Wziął udział w turnieju Copa América 1983, w którym Urugwaj zdobył tytuł mistrza Ameryki Południowej. Zagrał w drugiej połowie ostatniego meczu grupowego z Wenezuelą w Caracas, a następnie w obu meczach półfinałowych z Peru oraz w obu meczach finałowych z Brazylią. W pierwszym meczu finałowym zdobył swoją jedyną bramkę dla reprezentacji, ustalając wynik meczu na 2:0.
W 1986 przeniósł się do Brazylii, do klubu SE Palmeiras, którego barwy reprezentował podczas finałów mistrzostw świata w 1986 roku. Urugwaj dotarł do 1/8 finału, a Diogo zagrał we wszystkich meczach grupowych - z Niemcami, Danią i Szkocją.
W reprezentacji Urugwaju rozegrał od 1979 do 13 czerwca 1986 33 mecze i zdobył 1 bramkę
Ostatnim poważnym sukcesem klubowym Diogo było wicemistrzostwo stanu São Paulo w 1986 roku.

</doc>
<doc id="1405474" url="https://pl.wikipedia.org/wiki?curid=1405474" title="Franz Anton Maulbertsch">
Franz Anton Maulbertsch

Franz Anton Maulbertsch (ochrzczony 7 czerwca 1724 w Langenargen nad Jez. Bodeńskim, zm. 8 sierpnia 1796 w Wiedniu) – austriacki malarz i grafik okresu rokoka i klasycyzmu.
Inne wersje nazwiska: Maulpertsch, Maulbersch, Malbertz
Od 1739 przebywał w Wiedniu, gdzie był uczniem P. van Roya. W l. 1739-45 i 1749-50 studiował u Paula Trogera w Kaiserliche Akademie. W 1759 został
jej członkiem, a w 1770 profesorem. Od 1770 należał do Akademii Miedziorytników.
Działał w Austrii, Czechach i na Węgrzech.
Malował freski w kościołach, klasztorach i pałacach (ponad 50 dekoracyjnych zespołów ściennych), liczne obrazy ołtarzowe, portrety oraz sceny mitologiczne i rodzajowe. Pod koniec życia zajmował się akwafortą.
Wykonał freski m.in. w kościele pijarów w Wiedniu (1753), kościele parafialnym w Sümeg (1758), pałacu w Halbturn (1765), kościele parafialnym w Schwecht (1764), Starym Uniwersytecie w Wiedniu (1766-67), rezydencji w Innsbrucku (1775-76), katedrze w Györ (1772-81), bibliotece klasztornej na Strahovie w Pradze (1794).
Do 1765 tworzył w manierze rokokowej (ekspresja, dynamizm, subtelny koloryt, bogate efekty świetlne), w późniejszych latach łączył je z elementami klasycyzmu (większa równowaga, statyczność kompozycji, ograniczenie liczby postaci).
Jego styl był wynikiem różnorodnych oddziaływań, m.in. Paula Trogera, Johanna Michaela Rottmayra, a także malarstwa weneckiego, flamandzkiego (Peter Paul Rubens) i holenderskiego (Rembrandt).

</doc>
<doc id="1405475" url="https://pl.wikipedia.org/wiki?curid=1405475" title="Zespół oczno-twarzowo-sercowo-zębowy">
Zespół oczno-twarzowo-sercowo-zębowy

Zespół oczno-twarzowo-sercowo-zębowy (mikroftalmia zespołowa, ang. oculofaciocardiodental syndrome, OFCD syndrome) – zespół wad wrodzonych, na którego fenotyp składają się nieprawidłowości oczne (małoocze, zaćma wrodzona), cechy dysmorficzne twarzy (długa rynienka podnosowa, szeroka nasada nosa), wrodzone wady serca (ubytek przegrody międzykomorowej), nieprawidłowości uzębienia (opóźnione wyrzynanie się zębów, długie i silne korzenie zębów) i wady kończyn (kamptodaktylia, syndaktylia).
Zespół spowodowany jest mutacjami w genie "BCOR" w locus Xp11.4.

</doc>
<doc id="1405476" url="https://pl.wikipedia.org/wiki?curid=1405476" title="Victor Diogo">
Victor Diogo



</doc>
<doc id="1405477" url="https://pl.wikipedia.org/wiki?curid=1405477" title="Víctor Hugo Diogo">
Víctor Hugo Diogo



</doc>
<doc id="1405478" url="https://pl.wikipedia.org/wiki?curid=1405478" title="Fernando Muslera">
Fernando Muslera

Néstor Fernando Muslera Micol (wym. []; (ur. 16 czerwca 1986 w Buenos Aires) – urugwajski piłkarz, występujący na pozycji bramkarza w tureckim klubie Galatasaray SK oraz w reprezentacji Urugwaju. Posiada również obywatelstwa argentyńskie i włoskie. Trzykrotny uczestnik Mistrzostw świata.
Po krótkim – trwającym zaledwie trzy sezony – okresie występów w lidze urugwajskiej, od 2007 jest nieprzerwanie zawodnikiem klubów europejskich. W barwach S.S. Lazio, w którym grał w latach 2007–2011, zdobył Puchar i Superpuchar Włoch. Z kolei z Galatasaray SK sięgnął dwukrotnie po mistrzostwo Turcji, a raz dotarł do ćwierćfinału Ligi Mistrzów.
Od 2009 jest podstawowym bramkarzem reprezentacji Urugwaju. Drużyna prowadzona przez selekcjonera Óscara Tabáreza w latach 2010–2013 po wielu dekadach słabszych występów powróciła do światowej czołówki, zdobywając kolejno IV miejsce na Mundialu 2010, Copa América 2011 oraz 4. miejsce w Pucharze Konfederacji 2013. Muslera na każdym z tym turniejów grał w pierwszej jedenastce.
W rankingu IFFHS na najlepszego bramkarza na świecie w 2010 i 2011 zajął odpowiednio 7. i 6. miejsce, z kolei w podobnym zestawieniu obejmującym lata 2001–2012 był 23., jako szósty z Ameryki Południowej i pierwszy z Urugwaju.
Kariera klubowa.
2004–2007: kluby urugwajskie.
Jest wychowankiem klubu Montevideo Wanderers. Po trzech latach występów w różnych zespołach wiekowych Wanderers, w styczniu 2007 na jeden sezon został wypożyczony do znacznie bardziej utytułowanego Nacionalu Montevideo, w którym grało wówczas kilku reprezentantów Urugwaju (m.in. Diego Godín i Jorge Martínez). Jednak w rozgrywkach 2006–2007 Nacional zajął w końcowej tabeli dopiero szóste miejsce (podczas gdy Wanderers był czwarty), poza tym Muslera był głównie rezerwowym dla bardziej doświadczonego Argentyńczyka Alexisa Viery; zdążył rozegrać jedynie pięć ligowych spotkań. Za to częściej grywał w rozgrywkach Copa Libertadores, w których Nacional dotarł do ćwierćfinału.
Mimo braku osiągnięć w rozgrywkach krajowych i międzynarodowych, osoba młodego utalentowanego bramkarza zwróciła uwagę działaczy klubów europejskich, m.in. Benfiki Lizbona, Juventusu, Arsenalu Londyn i S.S. Lazio. Ostatecznie zawodnik wybrał ofertę z Serie A.
2007–2011: Lazio.
W sezonie 2007–2008, gdy karierę zakończył były reprezentant Włoch Angelo Peruzzi, Lazio dysponowało jedynie trzema bramkarzami: świeżo sprowadzonym Muslerą, niedoświadczonym Tommasem Bernim i 44-letnim Markiem Ballottą. Trener Delio Rossi zdecydował się włączyć do pierwszej jedenastki właśnie Muslerę, który zadebiutował w Serie A w wygranym 3:1 meczu z Cagliari Calcio 13 września 2008 i rozegrał w niej jeszcze cztery spotkania. Jednak w piątym występie przepuścił aż pięć goli w meczu z AC Milan (1:5), z czego zawinił przynajmniej przy czterech. W efekcie trener odsunął go od pierwszego zespołu; grał tylko w spotkaniach Pucharu Włoch, a w lidze i europejskich pucharach grał dwa razy starszy Ballotta.
W kolejnym sezonie również początkowo był rezerwowym, tym razem dla kupionego z River Plate Argentyńczyka Juana Pabla Carrizo. Powrócił do wyjściowego składu w styczniu 2009, kiedy Carrizo zaczął otwarcie krytykować kierownictwo klubu i coraz częściej rozgrywał słabsze mecze. W pierwszym występie po przerwie Urugwajczyk obronił rzut karny Antonia Cassano w przegranym 1:3 spotkaniu z Sampdorią. Interwencjami w kolejnych meczach potwierdził zaufanie trenera i do końca sezonu pozostał pierwszym bramkarzem. Sezon 2008–2009 rzymianie zakończyli na dziesiątym miejscu, jednak po raz pierwszy od pięciu lat zwyciężyli w rozgrywkach Pucharu Włoch; po drodze pokonali między innymi Milan i Juventus F.C., a w finale, w którym Muslera obronił dwa rzuty karne, wygrali z Sampdorią (1:1, k. 6:5). Trzy miesiące później zdobyli kolejne trofeum: Superpuchar Włoch, po zwycięstwie 2:1 nad Interem Mediolan.
W następnym sezonie, mimo sprowadzenia kolejnego Argentyńczyka, doświadczonego Albana Bizzarriego, i zmiany trenera (Rossiego zastąpił Davide Ballardini, którego po dwudziestu trzech kolejkach zmienił Edoardo Reja), Muslera utrzymał pozycję pierwszego bramkarza. W rozgrywkach 2009–2010, w których Lazio zajęło dopiero dwunaste miejsce, a z Pucharu Włoch odpadło w ćwierćfinale po porażce 0:1 z Fiorentiną, nie zagrał tylko w dwu ligowych spotkaniach.
Chociaż po udanym Mundialu 2010 pojawiły się informacje, że Urugwajczyk jest bliski podpisania kontraktu z Arsenalem, pozostał w Rzymie i rozpoczął przygotowania do kolejnego sezonu z Lazio. Ponownie wygrał rywalizację z Bizzarrim i Bernim, i stał się ważną częścią defensywy (razem z nim tworzyli ją najczęściej Ștefan Radu, Stephan Lichtsteiner, André Gonçalves Dias i Giuseppe Biava) zespołu, który po rundzie jesiennej zajmował w Serie A trzecie miejsce, ze stratą sześciu punktów do lidera. Lazio zanotowało między innymi zwycięstwo z mistrzem kraju Interem Mediolan (3:1) i remis z Milanem (1:1). W rundzie wiosennej klub grał już nieco słabiej, a ostatecznie na koniec sezonu 2010–11 zajął piąte miejsce, dzięki czemu wywalczył prawo do gry w rozgrywkach Ligi Europejskiej.
od 2011: Galatasaray Stambuł.
Na początku czerwca 2011 podano, że Muslera przejdzie do Galatasaray SK. Działacze tureckiego klubu wahali się – według prasowych komentarzy – między nim a 33-letnim Gianluigim Buffonem. Ostatecznie wybrali młodszego o prawie dziesięć lat Urugwajczyka, który miał ich kosztować blisko 12 milionów euro (najdroższy bramkarz kupiony przez klub turecki) oraz oddanie do Lazio Lorika Cany. Muslera podpisał kontrakt 19 lipca, w czasie trwania Copa América 2011.
Determinacja władz Galatasarayu była związana z generalną wizją przebudowy klubu, który po tym, jak w sezonie 2010/2011 zajął dopiero ósme miejsce w tabeli, miał zostać znacząco wzmocniony znanymi piłkarzami. Zaczęło się jednak od zmiany trenera; do klubu po siedmioletniej przerwie powrócił najbardziej utytułowany szkoleniowiec w jego historii, Fatih Terim. Przed nowymi rozgrywkami pozyskano także m.in. Czecha Tomáša Ujfalušiego, Brazylijczyka Felipe Melo, Hiszpana Alberta Rierę, reprezentanta Wybrzeża Kości Słoniowej Emmanuela Eboué oraz Szweda Johana Elmandera, a nawet – podobno – rozważano zatrudnienie sześciu innych zawodników reprezentacji Trzech Koron. W ramach generalnej wymiany kadr nie przedłużono kontraktu z dotychczasowym pierwszym bramkarzem, Kolumbijczykiem Róbinsonem Zapatą, dzięki czemu Muslera musiał obawiać się konkurencji jedynie rezerwowego do tej pory Aykuta Erçetina. Jego transfer wpisał się zresztą w tradycję Galatasaray, który od kilkunastu sezonów stawiał na bramkarzy z Ameryki Południowej; przed Muslerą bramki tego klubu bronili Zapata (2011), jego rodak Faryd Mondragón (2001–2007), Argentyńczyk Leo Franco (2009–2010) i Brazylijczyk Cláudio Taffarel (1998–2001), który w czasie, gdy Muslera przychodził do klubu, był trenerem bramkarzy.
W lidze tureckiej Muslera zadebiutował 11 września 2011 w przegranym 0:2 meczu z İstanbul BB. Jedenaście dni później, w kolejnym spotkaniu ligowym z Karabükspor (1:1), otrzymał czerwoną kartkę, a także nabawił się kontuzji. Szybko jednak powrócił do pierwszego składu, w którym występował do końca sezonu, zaliczając łącznie trzydzieści trzy występy w lidze, a także strzelając jednego gola; w meczu z Vestel Manisaspor (4:0) w kwietniu 2012 Muslera w '82 minucie wykorzystał rzut karny. Galatasaray zdobył mistrzostwo kraju – pierwsze od czterech lat – ze znaczną przewagą nad rywalami: drugie w tabeli Fenerbahçe SK wyprzedził aż o dziewięć punktów. W następnym sezonie przewaga między Galatasaray (mistrz) a Fenerbahçe (wicemistrz) wyniosła już dziesięć punktów; do kolejnego tytułu mistrzowskiego podopieczni Terimu dołożyli także dobry wynik w europejskich pucharach. W Lidze Mistrzów klub najpierw awansował z grupy (wyprzedził CFR Cluj i SC Braga), a w 1/8 finału pokonał Schalke 04 Gelsenkirchen (1:1 i 3:2). Odpadł dopiero w ćwierćfinale po porażce w dwumeczu (0:3 i 3:2) z Realem Madryt. Muslera grał we wszystkich spotkaniach. Dobre występy w Turcji i Europie zaowocowały nie tylko nagrodą dla najlepszego bramkarza ligi tureckiej (w szesnastu meczach z trzydziestu dwu nie przepuścił bramki), ale także propozycją transferu do FC Barcelony, z której właśnie odchodził Víctor Valdés. Wcześniej łączono Urugwajczyka z Manchesterem United (Muslera miał powiedzieć, że byłoby to dla niego „spełnienie marzeń z dzieciństwa”) i Arsenalem Londyn.
Kariera reprezentacyjna.
Muslera był kilkakrotnie powoływany do reprezentacji Urugwaju, jednak zadebiutował w niej dopiero 10 października 2009 w spotkaniu eliminacji Mundialu 2010 z Ekwadorem (2:1). Selekcjoner Óscar Tabárez szukał nowego bramkarza po tym, jak jego zaufanie stracił doświadczony uczestnik Mundialu 2002 Fabián Carini (nie potrafił wywalczyć miejsca w podstawowej jedenastce Realu Murcia), a żaden z jego zmienników (Juan Guillermo Castillo, Martín Silva, Sebastián Viera) nie przekonał do siebie sztabu szkoleniowego. Muslera bronił już do końca kwalifikacji, w tym w dwu spotkaniach barażowych z Kostaryką (1:0 i 1:1), dzięki którym Urugwajczycy po ośmiu latach przerwy awansowali na mistrzostwa świata. 
Mundial 2010.
Na Mundialu 2010 podopieczni Tabáreza zajęli czwarte miejsce. Najpierw jednak Urugwajczycy wygrali swoją grupę: zremisowali 0:0 z wicemistrzami świata Francją oraz pokonali 3:0 z gospodarzy turnieju RPA i 1:0 Meksyk. 24-letni Muslera grał we wszystkich spotkaniach na tych mistrzostwach, a w żadnej z gier grupowych nie przepuścił bramki. Na tym turnieju takim wyczynem mógł się poszczycić jedynie Portugalczyk Eduardo. Młody bramkarz tworzył zespół defensywny z nieco bardziej doświadczonymi obrońcami: Diego Lugano (30 lat), Jorge Fucile (26), Maxi Pereira (26) i swoim rówieśnikiem Diego Godínem.
W ćwierćfinałowym meczu z Ghaną (1:1, k. 4:2) Muslera obronił dwa rzuty karne, wykonywane przez Johna Mensaha i Dominika Adiyiaha, dzięki czemu Urugwajczycy po raz pierwszy od 1970 zagrali w półfinale mistrzostw. Jednak w ostatnich spotkaniach, półfinałowym z Holandią (2:3) i – przede wszystkim – w meczu o trzecie miejsce z Niemcami (2:3), zdaniem wielu komentatorów bramkarz nie utrzymał wysokiej formy, jaką prezentował w pozostałych meczach, i przyczynił się do porażki swojego zespołu. Sam zawodnik po meczu z Niemcami przyznał, że „to nie była jego noc” i przeprosił za popełnione błędy. Dobry wynik na Mundialu sprawił, że reprezentacja Urugwaju w lipcu 2010 została sklasyfikowana na szóstym miejscu w rankingu FIFA, i była to jej najwyższa lokata w całej historii tej klasyfikacji.
Rok 2010 Muslera, który przed mistrzostwami świata miał tylko sześć występów w reprezentacji, zakończył z szesnastoma meczami na koncie i pewną pozycją pierwszego bramkarza kadry; przez dziennikarzy został uznany za jednego z najlepszych w tym roku graczy na tej pozycji spoza Europy. Na tę ocenę nie wpłynął nawet fakt, że w ostatnim meczu roku, towarzyskim z Chile, popełnił dwa błędy, które kosztowały zdobywców czwartego miejsca na mundialu porażkę 0:2. Zresztą zła passa trwała nieco dłużej, bo półtora miesiąca później, w ostatnim meczu rundy jesiennej Serie A S.S. Lazio – US Lecce (1:2), Muslerze przypisano strzelenie bramki samobójczej.
Copa América 2011.
Muslera utrzymał pozycję pierwszego bramkarza i rok po mistrzostwach świata znalazł się w kadrze na Copa América 2011. Trener Tabárez nie zmienił znacząco reprezentacji; do Argentyny pojechało aż dwudziestu uczestników mundialu, w tym wszyscy trzej bramkarze: Muslera i jego zmiennicy, 33-letni Juan Guillermo Castillo i młodszy o pięć lat Martín Silva. W rozgrywkach grupowych rywalami Urugwajczyków były zespoły Peru, Chile i Meksyku. Podopieczni Tabáreza zakończyli je na drugim miejscu; zdobyli pięć punktów po dwu remisach (po 1:1 z Peru i Chile) oraz jednym zwycięstwie (1:0 z Meksykiem). Muslera przepuścił tylko dwie bramki, mniej od bramkarzy Brazylii i Paragwaju, więcej od rekordzistów Sergio Romero z Argentyny (1 gol) i Neco Martíneza z Kolumbii (0 goli).
W ćwierćfinale przeciwnikami Urugwajczyków byli gospodarze turnieju, Argentyńczycy. Ich trener, Sergio Batista, zdołał namówić do gry na Copa América największe gwiazdy zespołu, dzięki czemu jego podopieczni byli uważani za zdecydowanych faworytów imprezy. Przeciwko Urugwajowi zagrali więc m.in. Lionel Messi, Gabriel Milito, Javier Mascherano (wszyscy FC Barcelona), Ángel Di María, Gonzalo Higuaín (obaj Real Madryt), Esteban Cambiasso i 37-letni kapitan Javier Zanetti (obaj Inter Mediolan). Mecz – nazywany przez dziennikarzy „przedwczesnym finałem” – rozpoczął się od gola dla Urugwaju w '5 minucie (Diego Pérez), jednak dwanaście minut później Higuaín wyrównał na 1:1. Do końca spotkania żadnej z drużyn nie udało się strzelić bramki. Doszło za to do innego rodzaju wydarzeń: sędzia pokazał aż dziewięć żółtych kartek, dwie czerwone (dla Péreza i Mascherano), a w '57 minucie przerwał spotkanie, po tym, jak na murawę wbiegł argentyński kibic. Wynik meczu został rozstrzygnięty dopiero w rzutach karnych: Urugwajczycy wygrali 5:4, a Muslera obronił jedną jedenastkę, wykonywaną przez Carlosa Téveza. Dzięki temu podopieczni Tabáreza piąty raz z rzędu awansowali do półfinału Copa América. Po meczu bramkarz zebrał bardzo dobre recenzje; jeden z dziennikarzy napisał, że „to była noc doświadczonego Lugano i – przede wszystkim – Muslery”.
W półfinale Urugwajczycy zmierzyli się z drużyną Peru, z którą grali już w grupie. Startowali z pozycji faworyta nie tylko tego spotkania, ale i całego turnieju, bo w ćwierćfinałach odpadły Argentyna, Brazylia, Chile i Kolumbia. Po dwu golach Luisa Suáreza, strzelonych w przeciągu pięciu minut, wygrali 2:0 i po raz pierwszy od 1999 zagrali w finale Copa América. W ostatnim meczu turnieju pokonali 3:0 Paragwaj. Tym samym wysunęli się na czoło listy drużyn, które zwyciężyły w rozgrywkach o mistrzostwo Ameryki Południowej. Chociaż nagrodę dla najlepszego bramkarza turnieju otrzymał Paragwajczyk Justo Villar, to w niektórych klasyfikacjach dziennikarskich w tej konkurencji wygrywał Muslera. Zwycięstwo w Copa América oraz dobra forma przez cały sezon sprawiły, że na koniec 2011 Urugwajczyk zajął szóste miejsce w rankingu IFFHS na najlepszego bramkarza świata.
Puchar Konfederacji 2013.
Trzecim turniejem, w którym uczestniczył Muslera jako reprezentant Urugwaju, był rozgrywany w Brazylii towarzyski Puchar Konfederacji. Kiedy rozpoczęły się te rozgrywki, podopieczni trenera Tabáreza byli w połowie eliminacji do Mundialu 2014, które nie układały się dla nich pomyślnie. Wysoko przegrali z Kolumbią (0:4), Argentyną (0:3), Boliwią (1:4) i Chile (0:2), i nadal nie mogli być pewni udziału w kolejnych mistrzostwach świata. Równie słabo wiodło im się w meczach towarzyskich; zresztą w 2012 zanotowali tylko dwa zwycięstwa, aż pięć remisów i trzy porażki. Mimo to, Muslera nadal był podstawowym bramkarzem reprezentacji, co więcej od marca 2011 do czerwca 2013 zagrał we wszystkich meczach kadry przez pełne dziewięćdziesiąt minut. Dopiero w spotkaniu z Tahiti (8:0), zamykającym gry grupowe Pucharu Konfederacji, Tabárez dał szansę jego starszemu o trzy lata zmiennikowi, Martínowi Silvie.
W dwu wcześniejszych meczach Urugwaj przegrał z mistrzami świata i Europy, Hiszpanami, (1:2) i ograł mistrzów Afryki, Nigeryjczyków (2:1). W rozgrywkach grupowych Muslera przepuścił tylko trzy bramki, więcej od Brazylijczyka Júlio Césara (2) i bramkarzy hiszpańskich (1), ale mniej od Włocha Gianluigiego Buffona (8). W półfinale rywalem Urugwajczyków byli gospodarze turnieju (i Mundialu 2014), Brazylijczycy, którzy jednak w tym czasie zajmowali się nie tylko piłką nożną, ale także polityką – w czasie trwania Pucharu Konfederacji w kraju wybuchły wielkie protesty antyrządowe, a jednym z haseł podnoszonym przez demonstrantów były nierozsądnie wysokie wydatki związane z organizacją piłkarskich imprez. Podopieczni selekcjonera Luiza Felipe Scolariego po wyrównanym spotkaniu wygrali 2:1, jednak wynik mógł być inny, gdyby w '14 minucie Diego Forlán wykorzystał rzut karny. Brazylijski bramkarz Júlio César obronił strzał i został jednym z bohaterów spotkania.
Chociaż Brazylijczycy strzelili dwa gole, to Muslera przy żadnym nie zawinił. Inaczej było w meczu o trzecie miejsce z Włochami, którzy w półfinale ulegli po rzutach karnych 6:7 Hiszpanom. W '23 minucie po długim uderzeniu Alessandra Diamantiego Muslera wypuścił piłkę z rąk tak nieszczęśliwie, że zmierzała wprost do jego bramki i tylko dlatego, że w ostatniej chwili dobił ją Davide Astori bramkarzowi nie zapisano gola samobójczego. Drugą bramkę – kolejny strzał Diamantego z rzutu wolnego – Muslera przepuścił z prawie trzydziestu metrów. Urugwajczycy dwukrotnie wyrównywali dzięki Edinsonowi Cavaniemu. Po dziewięćdziesięciu minutach było 2:2 i wynik spotkania został rozstrzygnięty dopiero w rzutach karnych. W poprzednich dwu grach mistrzowskich – w Mundialu 2010 i Copa América 2011 – Muslera był bohaterem jedenastek, jednak tym razem obronił tylko jeden strzał (Matti De Sciglio). Jego vis-à-vis, Gianluigi Buffon, był skuteczniejszy; zatrzymał aż trzy karne i dlatego Włosi wygrali 3:2. Dla Muslery to spotkanie było ważne nie tylko dlatego, że rywalizowano o brązowy medal Pucharu Konfederacji, ale także z tego powodu, że w tym dniu rozgrywał dokładnie pięćdziesiąte spotkanie w reprezentacji.
Statystyki kariery piłkarskiej.
"Stan na 25 czerwca 2013"

</doc>
<doc id="1405479" url="https://pl.wikipedia.org/wiki?curid=1405479" title="National Soccer League - Chicago">
National Soccer League - Chicago

National Soccer League - Chicago amerykańska liga amatorska piłki nożnej z Chicago. Składa się z 3 klas rozgrywkowych w tym z ligi dla oldboyów. Pierwsza liga (Major Division)gromadzi 12 zespołów. W drugiej lidze (First Division) występuje 12 zespołów. 3 liga (Second Division) dzieli się na dwie grupy niebieską (Blue Section) i czerwoną (Red Section).Drużyny oldboyów rozgrywają swoje mecze w Over 30 Division podzieleni na dwie grupy czerwoną i niebieską.

</doc>
<doc id="1405480" url="https://pl.wikipedia.org/wiki?curid=1405480" title="Cigánd">
Cigánd

Cigánd – miasto na Węgrzech, w komitacie Borsod-Abaúj-Zemplén, siedziba władz powiatu Cigánd.
Historia.
Pierwsza wzmianka o wiosce pochodzi z roku 1289. Jej mieszkańcy byli rybakami, myśliwymi i chłopami pańszczyźnianymi. W roku 1347 miejscowość została podzielona na dwie części: Małe Cigánd i Większe Cigánd. Wsie zostały wtórnie połączone dopiero w roku 1922. Prawa miejskie miejscowość otrzymała 1 lipca 2004.

</doc>
<doc id="1405481" url="https://pl.wikipedia.org/wiki?curid=1405481" title="Gimnastyka na Letnich Igrzyskach Olimpijskich 2000">
Gimnastyka na Letnich Igrzyskach Olimpijskich 2000

Gimnastyka sportowa.
mężczyźni.
ćwiczenia na drążku.
 
kobiety.
ćwiczenia wolne.
 

</doc>
<doc id="1405482" url="https://pl.wikipedia.org/wiki?curid=1405482" title="Csepreg">
Csepreg

Csepreg – miasto na Węgrzech, w komitacie Vas, siedziba władz powiatu Csepreg.

</doc>
<doc id="1405484" url="https://pl.wikipedia.org/wiki?curid=1405484" title="Leon Wzorek">
Leon Wzorek

Leon Wzorek (ur. 4 marca 1896 w Posadzie Sanockiej, zm. prawdop. 31 grudnia 1939 w Piaśnicy) – bosman Polskiej Marynarki Wojennej, latarnik.
Życiorys.
Urodził się 4 marca 1896 w Posadzie Sanockiej. Był synem poślubionych w 1892 w Sanoku Franciszka (rodem z Ryglic, zm. 14 marca 1926 w wieku 61 lat) i Franciszki z domu Lisowskiej (córka rolnika z Posady Sanockiej). Miał rodzeństwo: Stanisława (ur., zm. 1893), Zuzannę (1894-1978, po mężu Jayko), Władysława (ur. ok. 1904). Wzorkowie pochodzili z Nowego Sącza. Ojciec rodziny w poszukiwaniu pracy przybył do Sanoka około 1889 i podjął zatrudnienie w fabryce maszyn i wagonów w Posadzie Olchowskiej pod miastem, a także pracował na kolei. Rodzina Wzorków zamieszkiwała na „Stawiskach” w Posadzie Sanockiej.
W Sanoku Leon Wzorek ukończył 4-klasową szkołę podstawową i 3-klasową szkołę wydziałową. Po ukończeniu czwartej klasy szkoły powszechnej rozpoczął pracę w sanockiej fabryce wagonów. Później był zatrudniony jako maszynista w przemyśle naftowym w Krośnie. Następnie podjął naukę w Krakowie i został mistrzem ślusarstwa i elektrotechniki. Podczas I wojny światowej działał w ramach Polskiej Organizacji Wojskowej, a u kresu wojny uczestniczył w rozbrajaniu Austriaków. 20 listopada 1918 został przyjęty do Marynarki Wojennej. Został przydzielony jako maszynista do Flotylli Wiślanej „Wisła”. Potem został skierowany do przejmowania warsztatów portowych. Od 15 stycznia 1920 był przydzielony do Biura Hydrograficznego MW w Gdańsku z zadaniami przejęcia struktur hydrograficznych. W szeregach Batalionu Morskiego przejmował odzyskane polskie Pomorze. W tym okresie zajmował się też uruchomieniem sieci telefonicznej na obszarze Wybrzeża. Od 1920 do 1921 był podoficerem maszynowym i elektrykiem na ORP „Pomorzanin”. Służył w stopniu bosmana.
Po odbyciu służby wojskowej został skierowany do obsługi latarni morskiej w Rozewiu, której kierownikiem był od 1 marca 1922 (od 1924 do pomocy został mu przydzielony jego brat Władysław, który krótko potem został pilotem hydroplanów). Stanowisko sprawował jako funkcjonariusz MW, a po przejęciu obiektu przez Urząd Morski, od 31 marca jak pracownik administracji. Przyczynił się do rozpowszechnienia historii pobytu Stefana Żeromskiego w latarni w Rozewiu, gdzie miały powstać fragmenty "Wiatru od morza". Był działaczem Polskiego Związku Zachodniego, współorganizatorem ogniska oraz prezesem oddziału w Łebczu. Ustanowił w rozewskiej latarni tablicę pamiątkową ku czci Stefana Żeromskiego, odsłoniętą 29 czerwca 1933 na wniosek Ligi Morskiej i Kolonialnej (została usunięta w czasie okupacji niemieckiej). W 1933 w latarni rozpoczęło działalność Muzeum Stefana Żeromskiego, uruchomione za sprawą L. Wzorka.
Po wybuchu II wojny światowej w 1939 pozostał na posterunku, dochowując przysięgi złożonej swego czasu na rynku w Pucku. Został aresztowany przez Niemców 11 września 1939. Następnie był więziony i torturowany na gestapo w Pucku. Tuż po aresztowaniu miał możliwość widzenia z dziećmi, wówczas nosił już oznaki brutalnego traktowania przez Niemców. Jego żona skierowała list do Adolfa Hitlera z prośbą o zwolnienie męża, co spotkało się z odmowną odpowiedzią z Kancelarii Rzeszy w Berlinie. Prawdopodobnie 31 grudnia 1939 Leon Wzorek został rozstrzelany w Piaśnicy.
18 kwietnia 1922 w Posadzie Olchowskiej poślubił Bronisławę Jayko (1897–1978), pochodzącą z sanockiego rodu trudniącego się usługami pogrzebowymi. Po wojnie latarnikami byli także brat Leona, Władysław (od 1 maja 1945 do przejścia na emeryturę w wieku 72 lat w 1975), a po jego przejściu na emeryturę syn Leona – Zbigniew (od 1975).
Upamiętnienie.
Został upamiętniony odsłoniętą 6 września 1969 tablicą pamiątkową na latarni w Rozewiu, która jest położona przy ulicy nazwanej jego imieniem. Z okazji 25-lecia działalności Klubu Zainteresowań Marynistycznych Polskiego Związku Filatelistów, w 1988 wydano pamiątkową kartę pocztową z jego wizerunkiem.

</doc>
<doc id="1405487" url="https://pl.wikipedia.org/wiki?curid=1405487" title="Heiko Braak">
Heiko Braak

Heiko Braak (ur. 16 czerwca 1937 w Kilonii) – niemiecki anatom i patolog.
Heiko Braak studiował medycynę w Hamburgu, Berlinie i w Kilonii. Jest profesorem w Instytucie Neuroanatomii Klinicznej we Frankfurcie nad Menem. We wczesnym etapie kariery naukowej badał ośrodkowy układ nerwowy ryb chrzęstnoszkieletowych. Opisał u gatunku "Chimaera monstrosa" strukturę anatomiczną określaną jako "organon vasculare praeopticum". Badał też kompleks części nerwowej przysadki u "Etmopterus spinax" ("Spinax niger"). Później zajmował się anatomią prawidłową i patologiczną układu nerwowego człowieka, zwłaszcza kory mózgowej. Badał chorobę Alzheimera i wprowadził podział choroby na sześć stadiów patoanatomicznych, znanych jako stadia Braaka, w oparciu o rozmieszczenie zmian neurofibrylarnych w mózgowiu. Podobną klasyfikację opracował dla idiopatycznej postaci choroby Parkinsona. Jako pierwszy opisał otępienie z ziarnami argentofilnymi. Jedna z metod barwienia preparatów neuropatologicznych nazywana jest metodą Gallyasa-Braaka.
Braak jest synem filologa Ivo Braaka (1906–1991) i bratem reżysera teatralnego Kaia Braaka.

</doc>
<doc id="1405489" url="https://pl.wikipedia.org/wiki?curid=1405489" title="Devecser">
Devecser

Devecser – miasto na Węgrzech, w komitacie Veszprém, siedziba powiatu Devecser.

</doc>
<doc id="1405491" url="https://pl.wikipedia.org/wiki?curid=1405491" title="Krajowy Zarząd Gospodarki Wodnej">
Krajowy Zarząd Gospodarki Wodnej

Krajowy Zarząd Gospodarki Wodnej – polski urząd administracji rządowej właściwy w sprawach gospodarowania wodami, zapewnia obsługę centralnego organu gospodarki wodnej – początkowo Prezesa Krajowego Zarządu Gospodarki Wodnej (Dz. U. z dnia 27 czerwca 2006 r.), a od 2018 roku prezesa Wód Polskich. Pomimo swej nazwy Krajowy Zarząd pełni jedynie funkcję pomocniczą względem Prezesa Krajowego Zarządu Gospodarki Wodnej. Ustawa Prawo wodne (, z późniejszymi zmianami) podobnie jak statut nie precyzuje szerzej zadań Krajowego Zarządu. We wspomnianej ustawie wyszczególniono natomiast zadania Prezesa Krajowego Zarządu Gospodarki Wodnej.
Historia.
Urzędem o podobnych kompetencjach był działający w latach 1960-1972 Centralny Urząd Gospodarki Wodnej. Bezpośrednim poprzednikiem Krajowego Zarządu Gospodarki Wodnej było Biuro Gospodarki Wodnej – państwowa jednostka budżetowa organizacyjnie podległa Ministrowi Środowiska postawiona w stan likwidacji z dniem 1 maja 2006 roku. Jednocześnie 1 lipca 2006 roku pracownicy zatrudnieni w tym biurze stali się pracownikami Krajowego Zarządu.
Na przełomie 2017 i 2018 KZGW stał się jednostką organizacyjną Państwowego Gospodarstwa Wodnego Wody Polskie jako jego jednostka centralna.

</doc>
<doc id="1405492" url="https://pl.wikipedia.org/wiki?curid=1405492" title="JkDefrag">
JkDefrag

JkDefrag to defragmentator dysków, przeznaczony na systemy z rodziny Windows. Program był jednym z pierwszych narzędzi do defragmentacji, dostępnych za darmo. Pierwsza wersja została udostępniona przez autora – Jeroena Kesselsa – w 2004 na licencji GNU GPL.
Następca programu to MyDefrag. Obecnie jest dostępny MyDefrag w wersji 4.3.1 z 21 maja 2010.
Zasada działania.
Oprócz tradycyjnego defragmentowania plików, JKDefrag posiada kilka różnych trybów działania, takich jak:
Narzędzie optymalizacji klasyfikuje wszystkie pliki na dysku na trzy grupy:
JKDefrag umieszcza pliki z pierwszej strefy na samym początku dysku. Po nich następuje wolne miejsce, następnie umieszczane są pliki z drugiej strefy, a na końcu znajduje się trzecia strefa (oddzielona od drugiej wolnym miejscem). Jeżeli plik nie znajduje się oryginalnie w przeznaczonej sobie strefie jest tam przenoszony tak, by wszystkie pliki ze strefy były umieszczone w sposób możliwie jak najbardziej ciągły.
Oprogramowanie charakteryzuje się
JKDefrag działa w systemach Windows 2000, Windows XP, Windows 2003 oraz w Windows Vista, wspiera systemy plików FAT oraz NTFS. Do defragmentacji używane jest natywne API systemu operacyjnego Windows. Na forum programu oferowane jest wsparcie i pomoc techniczna.
Powiązane programy.
Istnieje kilka nakładek, dodających do programu interfejs graficzny. Są to w szczególności:

</doc>
<doc id="1405494" url="https://pl.wikipedia.org/wiki?curid=1405494" title="Tótkomlós">
Tótkomlós

Tótkomlós () − miasto na Węgrzech, w komitacie Békés, w powiecie Orosháza.
Osadę założyli w połowie XVIII wieku koloniści słowaccy. Prawa miejskie otrzymała w roku 1993. Do mniejszości słowackiej zalicza się co czwarty spośród 5866 mieszkańców miasta (styczeń 2011).

</doc>
<doc id="1405495" url="https://pl.wikipedia.org/wiki?curid=1405495" title="Czarostwo">
Czarostwo

Czarostwo – (lub czary) to praktyka magicznych umiejętności i zdolności. Czarostwo to szeroki termin, który różni się kulturowo i społecznie, a zatem może być trudny do precyzyjnego zdefiniowania, dlatego międzykulturowe założenia dotyczące znaczenia lub rozumienia tego terminu należy stosować bardzo ostrożnie. 
Historycznie i obecnie w większości tradycyjnych kultur na całym świecie - zwłaszcza w Afryce, afrykańskiej diasporze i społecznościach tubylczych - termin ten jest powszechnie kojarzony z tymi, którzy używają środków metafizycznych, by wyrządzić krzywdę niewinnym. W epoce nowożytnej, głównie w zachodniej kulturze popularnej, słowo to może częściej odnosić się do łagodnych, pozytywnych lub neutralnych praktyk współczesnego pogaństwa, takich jak wróżbiarstwo lub zaklęcia. 
Wiara w czary jest często obecna w społeczeństwach i grupach, których ramy kulturowe obejmują magiczny światopogląd.
W okultyzmie sztuka posługiwania się podstawami materialnymi dla dokonywania przemian magicznych.
Koncept.
Pojęcie czarów i wiara w jego istnienie przetrwały przez całą zapisaną historię. Były obecne lub odgrywały centralną rolę w różnych czasach i w wielu różnych formach wśród kultur i religii na całym świecie, w tym zarówno prymitywnych, jak i wysoce zaawansowanych kultur i nadal odgrywają ważną rolę w wielu współczesnych kulturach. 
Historycznie dominująca koncepcja czarów w świecie zachodnim wywodzi się ze starotestamentowych praw przeciwko czarom i weszła do głównego nurtu, gdy wiara w czary zyskała aprobatę Kościoła we wczesnym okresie nowożytnym. Tworzy teozoficzny konflikt między dobrem a złem, w którym czary były ogólnie złem i często kojarzone były z Diabłem i kultem Diabła. Doprowadziło to do śmierci, tortur i kozłów ofiarnych (obwinianie za nieszczęście) i wielu lat wielkoskalowych procesów czarownic i polowań na czarownice, szczególnie w protestanckiej Europie, zanim w dużej mierze zakończyło się w epoce europejskiego oświecenia. Współczesne poglądy chrześcijańskie są zróżnicowane i obejmują całą gamę poglądów, od głębokiej wiary i opozycji (szczególnie przez fundamentalistów chrześcijańskich) po niewiarę, a nawet aprobatę w niektórych kościołach. Od połowy XX wieku czary - czasem nazywane współczesnymi czarami, aby wyraźnie odróżnić je od starszych wierzeń - stały się nazwą gałęzi współczesnego pogaństwa. Jest to szczególnie praktykowane w tradycji wiccańskiej i współczesnej magii i nie jest już praktykowane w tajemnicy. Zachodni główny nurt chrześcijański jest daleki od jedynego społecznego spojrzenia na czary. 
Wiele kultur na całym świecie nadal stosuje powszechne praktyki i wierzenia kulturowe, które są luźno przetłumaczone na polski jako „współczesne czarostwo”, chociaż polskie tłumaczenie maskuje bardzo dużą różnorodność form, magicznych przekonań, praktyk i miejsca w ich społeczeństwach. W epoce kolonializmu wiele kultur na całym świecie było narażonych na współczesny świat zachodni poprzez kolonializm, któremu zwykle towarzyszy intensywna chrześcijańska działalność misyjna (patrz „chrystianizacja”). W tych kulturach na wierzenia związane z magią wpływały dominujące wówczas koncepcje zachodnie. Polowania na czarownice, kozły ofiarne oraz zabijanie lub unikanie podejrzanych czarownic wciąż mają miejsce w epoce nowożytnej. Podejrzenia współczesnej medycyny ze względu na przekonania o chorobie wywołanej przez czary również trwają w wielu krajach do dziś.

</doc>
<doc id="1405497" url="https://pl.wikipedia.org/wiki?curid=1405497" title="Geremek">
Geremek



</doc>
<doc id="1405498" url="https://pl.wikipedia.org/wiki?curid=1405498" title="Cyrkowa Góra">
Cyrkowa Góra

Cyrkowa Góra lub Cyrki (828 m) – wzniesienie w Beskidzie Wyspowym w miejscowości Lubomierz. Ma charakter grzbietu, którego zachodnie stoki opadają do doliny Głębokiego Potoku i Wierzbienicy, wschodnie do doliny Butorowego Potoku (wszystkie są dopływami Mszanki). Południowe stoki stromo opadają do doliny Mszanki, północne przechodzą w stoki Kiczory (Kobylicy).
Cyrkowa Góra ma dwa wierzchołki, ale ich nazewnictwo i topografia na mapach są zagmatwane. Mapa Geoportalu (w zakresie raster) wyróżnia wierzchołek: "Cyrkowa Góra" i niższy: "Cyrkowa Skałka", jednak według zakresu orto Cyrkowa Skałka to jest grzbiet o nazwie Góra Cyrki, a Cyrkowa Skała jest odrębnym, wyższym wierzchołkiem o wysokości 823 m. Mapa Compass podaje tylko nazwę Cyrki z wysokością 757 m.
Cyrkowa Góra jest w większości zalesiona, ale dolna część południowych stoków to pola uprawne i zabudowania wsi Lubomierz. Znajduje się tutaj najwyżej położone osiedle tej miejscowości (Skrzatki). Również w partiach grzbietowych jest kilka polan, m.in.: Stasiówka, Mierydzne. Oprócz osiedla Skrzatki pod górą znajduje się także osiedle Cerki, od którego prawdopodobnie wywodzi się nazwa góry.
Dolną częścią stoków Cyrkowej Góry prowadzi znakowany szlak turystyczny, który na Przełęczy pod Kobylicą (i zarazem na Polanie Folwarcznej) łączy się z zielonym szlakiem prowadzącym z Mszany Dolnej na Jasień. Na grzbiet Cyrkowej Góry, na którym znajdują się widokowe polany nie prowadzi żaden szlak turystyczny, można tam jednak wejść polnymi drogami z Lubomierza lub podejść z polany Stasiówka.

</doc>
<doc id="1405499" url="https://pl.wikipedia.org/wiki?curid=1405499" title="Grzegorz Sandomierski">
Grzegorz Sandomierski

Grzegorz Sandomierski (ur. 5 września 1989 w Białymstoku) – polski piłkarz grający na pozycji bramkarza. 
Kariera klubowa.
Sandomierski swoją karierę rozpoczynał w MOSP Jagiellonii Białystok. W 2006 r. został włączony do rezerw drugoligowej drużyny. Zagrał w czterech meczach po czym został wypożyczony do drugiej drużyny poznańskiego Lecha. Zaliczył dwa występy w trzeciej lidze, po czym powrócił do Jagiellonii. W sezonie 2007/2008 w obliczu kontuzji lub kartek Jacka Banaszyńskiego zadebiutował w pierwszej lidze w spotkaniu z Cracovią w którym puścił dwa gole. Do końca rozgrywek wystąpił jeszcze w czterech innych pojedynkach. Następnie doznał ciężkiego urazu który wykluczył go z gry na pół roku. W styczniu 2009 r. został wypożyczony do Ruchu Wysokie Mazowieckie, gdzie był podstawowym zawodnikiem. Przed sezonem 2009/2010 powrócił do Białegostoku.
Na początku sezonu 2009/2010 bramki Jagiellonii pilnował Rafał Gikiewicz. Jednak 22-letni golkiper spisywał się słabo, zawinił przy utracie kilku goli i jego miejsce zajął Sandomierski. 20-letni bramkarz doskonale korzystał z danej mu szansy. Na ściągnięcie do klubu w trybie nagłym byłego reprezentanta Polski Grzegorza Szamotulskiego odpowiedział serią meczów bez puszczonego gola. Przez sześć spotkań z rzędu zachował czyste konto. Jego passa trwała 564 minuty (co jest klubowym rekordem) i zakończyła się w starciu w Chorzowie z Ruchem. Wówczas białostoczanie przegrali 2:5.
W sierpniu 2011 r. poleciał na testy medyczne do KRC Genk, a po ich pozytywnym przejściu podpisał 5-letni kontrakt z belgijskim klubem. 31 sierpnia 2012 roku został wypożyczony na rok do angielskiego klubu Blackburn Rovers. W Blackburn zadebiutował dopiero 1 kwietnia 2013 r., wchodząc z ławki rezerwowych w 52. minucie spotkania z Cardiff. Drużyna Sandomierskiego przegrała 3:0.
26 czerwca 2014 r. Sandomierski podpisał dwuletnią umowę z Zawiszą, zastępując w bramce kontuzjowanego Wojciecha Kaczmarka. Piłkarz przeszedł do bydgoskiego klubu na zasadzie wolnego transferu.
22 czerwca 2015 r. podpisał trzyletni kontrakt z Cracovią. W marcu 2018 r. rozwiązał kontrakt z Cracovią za porozumieniem stron.
12 czerwca 2018 podpisał dwuletni kontrakt z Jagiellonią. Od 31 stycznia 2020 r. przez rok był zawodnikiem rumuńskiego CFR Cluj. 17 lipca 2021 r. związał się rocznym kontaktem z Górnikiem Zabrze, a 16 lipca 2022 r. został piłkarzem greckiego klubu APO Lewadiakos.
Kariera reprezentacyjna.
10 grudnia 2010 roku zadebiutował w reprezentacji Polski podczas meczu towarzyskiego z reprezentacją Bośni i Hercegowiny. Znalazł się w szerokiej kadrze na Euro 2012, zastąpił kontuzjowanego Łukasza Fabiańskiego.
Sukcesy.
 Zawisza Bydgoszcz
 Dinamo Zagrzeb
 Jagiellonia Białystok
 MOSP Jagiellonia Białystok

</doc>
<doc id="1405500" url="https://pl.wikipedia.org/wiki?curid=1405500" title="Villarosa di Martinsicuro">
Villarosa di Martinsicuro

Villarosa di Martinsicuro to miejscowość we Włoszech, w regionie Abruzja, w prowincji Teramo. Miejscowość administracyjnie przynależy do gminy Martinsicuro.

</doc>
<doc id="1405501" url="https://pl.wikipedia.org/wiki?curid=1405501" title="Gyömrő">
Gyömrő

Gyömrő – miasto na Węgrzech, w komitacie Pest, w powiecie Monor.

</doc>
<doc id="1405508" url="https://pl.wikipedia.org/wiki?curid=1405508" title="Harry Potter i Książę Półkrwi (gra komputerowa)">
Harry Potter i Książę Półkrwi (gra komputerowa)

Harry Potter i Książę Półkrwi (ang. "Harry Potter and the Half-Blood Prince") – gra komputerowa stworzona przez studio EA Bright Light na podstawie filmu pod tym samym tytułem, wydana 30 czerwca 2009 roku przez Electronic Arts. Ukazała się na platformach Microsoft Windows, Nintendo DS, Wii, PlayStation 2, PlayStation 3, PlayStation Portable, Xbox 360 oraz na urządzeniach mobilnych.
Rozgrywka.
Podobnie jak w poprzedniej części, "Harrym Potterze i Zakonie Feniksa", rozgrywka skupia się przede wszystkim na eksplorowaniu zamku Hogwart oraz rzucaniu zaklęć na znajdujące się w jego obrębie przedmioty. W grze wprowadzone zostały rozgrywki wieloosobowe i warzenie eliksirów, przywrócono obecne w niektórych z poprzednich części zajęcia szkolne, quidditcha i magiczne pojedynki. W grze pojawia się Mapa Huncwotów, która w miarę postępów w fabule pozwala dostać się do nowych obszarów, jak również Prawie Bezgłowy Nick – duch, który służy Harry’emu Potterowi za „kompas”. Podczas dwóch zadań sterować można innymi postaciami niż Potter. Kiedy Ron Weasley zostaje odurzony eliksirem miłosnym, gracz wciela się w niego i musi podążać za Potterem, w przeciwnym razie zadanie kończy się niepowodzeniem. Podczas jednego z meczów quidditcha gracz steruje Ginny Weasley, która przejęła w drużynie obowiązki zawieszonego w prawach ucznia Pottera.
W grze powrócił nieobecny od "Harry’ego Pottera i Komnaty Tajemnic" Klub Pojedynków, w ramach którego Harry Potter może swobodnie pojedynkować się z innymi uczniami – również za pośrednictwem gry wieloosobowej – ucząc się nowych zaklęć. Klub domu Gryffindor znajduje się w Wielkiej Sali, z kolei pozostałych domów na szkolnych dziedzińcach. Harry uczęszcza również na zajęcia z warzenia eliksirów, będące prostymi minigrami, w których należy podążać za wskazówkami wyświetlanymi na ekranie.
Szkoła, będąca głównym obszarem, po którym gracz porusza się w grze, jest niemalże identyczna jak w poprzedniej odsłonie, dodano do niej jednak kilka nowych obszarów, takich jak chociażby błonia prowadzące do głównego wejścia, z kolei inne – dostępne wcześniej – zostały wyłączone z użytku ze względu na nowe środki bezpieczeństwa, jakie wprowadzono w placówce.
Różnice pomiędzy platformami.
Wersja gry przeznaczona na konsolę Wii, podobnie jak "Harry Potter i Zakon Feniksa", wykorzystuje kontroler Wii Remote do warzenia eliksirów, pojedynków i quidditcha. W wersji przeznaczonej na Nintendo DS dodane zostały nieobecne na innych platformach minigry, takie jak gargulki czy eksplodujący dureń, zaś warzenie eliksirów, pojedynki i quidditch rozgrywać można za pomocą rysika. Wersja przeznaczona na konsolę PlayStation 3 obsługuje wibracje w kontrolerze DualShock 3. Wydania na pozostałe platformy wykorzystują te same funkcje, co poprzednia gra z serii.
Produkcja.
Gra zapowiedziana została w kwietniu 2008 roku, a jako datę jej premiery wyznaczono 21 listopada, czyli dzień, w którym do kin trafić miała filmowa wersja. Kiedy jednak w sierpniu 2008 roku premierę filmu przesunięto o osiem miesięcy, zmianie uległa również data wydania gry. 14 maja 2009 roku potwierdzono, że trafi ona do sprzedaży 30 czerwca.
Odbiór.
Według serwisu Metacritic, gra spotkała się z „mieszanym lub przeciętnym” przyjęciem ze strony krytyków na wszystkich platformach z wyjątkiem Nintendo DS, gdzie otrzymała „przeważająco negatywne” recenzje.
Serwis IGN pozytywną ocenę 7.7/10 dla wersji na PlayStation 3, Xboksa 360 i Wii (7.5/10 dla wydania komputerowego) uzasadnił stwierdzeniem, że gra usprawnia funkcje, które sprawdziły się w poprzedniej odsłonie, co sprawia, że stała się ona „całkiem zabawna”. Magazyn „GamePro” recenzję na konsolę Wii uznał za „zabawną”, jednak jej wysoką cenę za nieuzasadnioną. W recenzji serwisu IT Reviews stwierdzono, że „powtarzalności nie da się zaprzeczyć”, jako przykład wymieniając toczenie kilku magicznych pojedynków z rzędu, które w pewnym momencie stają się nużące. Dodatkowo stwierdzono, że wiele zadań jest nieciekawych, a gra jest zbyt krótka i tylko najbardziej oddani fani "Harry’ego Pottera" będą w stanie czerpać z niej radość na dłużej. Tom McShea z serwisu GameSpot wystawił grze ocenę 5/10, krytykując rozgrywkę, fabułę, modele postaci i "voice acting", twierdząc, że gra jest „bez wątpienia przeżyciem, które trzeba zapomnieć”, ponieważ „zmusza gracza do powtarzania w kółko tych samych trzech minigier”, nie próbując nawet oddać dreszczu związanego z byciem czarodziejem.

</doc>
<doc id="1405513" url="https://pl.wikipedia.org/wiki?curid=1405513" title="Walerian Holak">
Walerian Holak

Walerian Holak (ur. 9 grudnia 1881 w Daszkach, zm. 13 maja 1948 w Wilejce) – ksiądz, proboszcz i dziekan oszmiański.
Biogram.
Absolwent Seminarium Duchownego w Wilnie. W 1905 w katedrze wileńskiej otrzymał święcenia kapłańskie z rąk biskupa Edwarda von Roppa. Jego pierwsze miejsce pracy wypadło w Świrze w parafii św. Mikołaja Biskupa, gdzie pracował jako wikary. Już w dwa lata później mianowano go proboszczem nowej parafii Koszedary, gdzie w tym samym roku zbudował drewnianą kaplicę wyrabiając sobie tym samym opinię dobrego gospodarza. Potwierdził ją w 1908, gdy wystarał się o projekt nowego kościoła i zaczął jego budowę.
W 1909 został przeniesiony do Wielkich Świranek na stanowisko proboszcza parafii św. Jerzego Męczennika, gdzie urzędował do 1920. Wtedy to przeniesiono go z powrotem do Świra do parafii św. Mikołaja Biskupa, ale przyjął tam już urząd proboszcza i dziekana łącznie. W Świrze przebywał do 1928, kiedy to powierzono mu funkcję proboszcza parafii św. Michała Archanioła w Oszmianie i dziekana oszmiańskiego. Oba te stanowiska pełnił już do końca życia. W Oszmianie ks. Holak, obchodził też bardzo uroczyście swój jubileusz 25-lecia kapłaństwa, który przypadł na 5-6 czerwca 1930.
Po zakończeniu II wojny światowej Oszmiana znalazła się w granicach Związku Radzieckiego. Zaczęły się represje i aresztowania duchownych. Ks. Holak, miał świadomość grożącego mu niebezpieczeństwa. Był również ostrzegany o możliwym aresztowaniu. W 1947 NKWD zaczęło prowadzić postępowanie przeciwko księdzu. Rozkaz aresztowania wystawiono 21 kwietnia 1948 w Mołodecznie. Tuż przed mającym nastąpić aresztowaniem ks. Holak został ostrzeżony o grożącym mu niebezpieczeństwie. Zaproponowano mu pomoc w ucieczce, jednak nie zamierzał opuszczać parafii. 23 kwietnia urządził – jak co roku – odpust św. Jerzego Męczennika, który zgromadził tłum ludzi. Dzień odpustu był ostatnim dniem, kiedy w kościele sprawowano mszę świętą. Aresztowanie nastąpiło nazajutrz 24 kwietnia wczesnym rankiem pod zarzutem antysowieckiej i nacjonalistycznej działalności. Zatrzymania dokonało czterech agentów UMGB obwodu Mołodeczno. Jeszcze tego samego dnia dziekan został przesłuchany w Wilejce. Po czym został osadzony w tutejszym wewnętrznym więzieniu UMGB, gdzie schorowany i zadręczony przez sowietów zmarł w nocy 13 maja 1948.

</doc>
<doc id="1405517" url="https://pl.wikipedia.org/wiki?curid=1405517" title="Port lotniczy Fukushima">
Port lotniczy Fukushima

 – międzynarodowy port lotniczy położony w pobliżu miasta Sukagawa, w prefekturze Fukushima, na wyspie Honsiu, w Japonii. 

</doc>
<doc id="1405519" url="https://pl.wikipedia.org/wiki?curid=1405519" title="Piękni">
Piękni

Piękni (ang. "Beautiful People") – serial młodzieżowy wyprodukowany w 2005 roku w USA. Opowiada historię matki i jej dwóch córek, które przeniosły się do Nowego Jorku. W Polsce serial był emitowany na antenie telewizji Polsat w wakacje 2008 roku od poniedziałku do piątku o 9.25 lub 9.30.
Fabuła.
Lynn Kerr i jej dwie córki - Karen i Sophie dowiadują się, że mąż Lynn zdradza ją z najlepszą przyjaciółką Karen. Przeprowadzają się więc z małego miasteczka do Nowego Jorku, gdzie zaczynają nowe życie. 
Postacie.
Lynn Kerr.
Grana przez Daphne Zuniga 35-letnia matka, która rozwodzi się z mężem. Jej marzeniem jest zostać projektantką ubrań. Początkowo pracuje w sklepie, gdzie sprzedaje ubrania, jednak dzięki swojemu znajomemu, który za jej plecami załatwił jej pracę, zaczyna pracować w dużej agencji, gdzie projektuje ubrania. Pewnego dnia do agencji przychodzi pewna kobieta, która proponuje Lynn założenie wspólnej firmy. Ta po długim namyśle zgadza się. 
Karen Kerr.
20-letnia córka Lynn. Jej marzeniem jest zostać modelką. Początkowo pracuje w barze, ale dzięki znajomemu mamy dostaje prace u znanego fotografa. Początkowo praca u niego jest bardzo ciężka, gdyż Ben jest bardzo niemiły i wymagający, lecz po pewnym czasie zaczyna stawać się łagodniejszy. Jest zazdrosny o Karen, która spotyka się z Lukiem. Dzięki Lukowi Karen bierze udział w konkursie, którego nagrodą jest promowanie znanej marki kosmetyków. Karen dostaje się do trójki dziewczyn i jest prawie pewna że wygra. Gra ją Torrey DeVitto.
Sophie Kerr.
16 latka, która chodzi do liceum. Jest bardzo miła, wszystkim pomaga. Nie potrafi kłamać. Uwielbia robić zdjęcia. Spotykała się z Chrisem i Nickiem (Jackson Rathbone). Gra ją Sarah Foret.

</doc>
<doc id="1405522" url="https://pl.wikipedia.org/wiki?curid=1405522" title="Auckland Geddes">
Auckland Geddes

Auckland Campbell Geddes (ur. 21 czerwca 1879, zm. 8 czerwca 1954) – brytyjski polityk i dyplomata, członek Partii Konserwatywnej, minister w drugim rządzie Davida Lloyda George’a.
Był synem Aucklanda Campbella Geddesa i bratem Erica Geddesa. Walczył podczas II wojny burskiej jako porucznik 3. klasy pułku lekkiej piechoty Highland. W latach 1906–1909 był asystentem na Wydziale Anatomii Uniwersytetu Edynburskiego. W latach 1913–1914 był profesorem anatomii na Uniwersytecie McGill. Po wybuchu I wojny światowej został majorem 17 batalionu Royal Northumberland Fusiliers.
W 1917 r. Geddes został wybrany do Izby Gmin jako reprezentant okręgu Basingstoke. Objął również stanowisko dyrektora Służby Narodowej. W latach 1918–1919 był przewodniczącym Rady Samorządu Lokalnego. Następnie został ministrem odbudowy. W latach 1919–1920 był przewodniczącym Zarządu Handlu. W 1919 r. został rektorem Uniwersytetu McGill, ale nigdy nie objął tego stanowiska, gdyż w 1920 r. został mianowany brytyjskim ambasadorem w Waszyngtonie.
Geddes pozostał ambasadorem do 1924 r. W latach 1924–1927 był przewodniczącym Rio Tinto Company oraz Rhokana Corporation. Był kawalerem Krzyża Wielkiego Orderu św. Michała i św. Jerzego oraz Krzyża Komandorskiego Orderu Łaźni. W 1942 r. otrzymał tytuł 1. barona Geddes i zasiadł w Izbie Lordów.
W 1906 r. poślubił Isabellę Gamble Ross (zm. 8 stycznia 1962), córkę Williama Adolphusa Rossa. Auckland i Isabella mieli razem czterech synów i córkę:
Lord Geddes zmarł w 1954 r. Tytuł barona odziedziczył jego najstarszy syn.

</doc>
<doc id="1405526" url="https://pl.wikipedia.org/wiki?curid=1405526" title="Baron Geddes">
Baron Geddes

Baronowie Geddes 1. kreacji (parostwo Zjednoczonego Królestwa)
Najstarszy syn 3. barona Geddes: James George Neil Geddes

</doc>
<doc id="1405527" url="https://pl.wikipedia.org/wiki?curid=1405527" title="Beesslek">
Beesslek



</doc>
<doc id="1405529" url="https://pl.wikipedia.org/wiki?curid=1405529" title="Funt">
Funt

Jako waluta, w Europie używana od VIII wieku i zaadaptowana w innych krajach:
Jako jednostka masy:
Jako jednostka siły:

</doc>
<doc id="1405532" url="https://pl.wikipedia.org/wiki?curid=1405532" title="Zuzanna U Sur-im">
Zuzanna U Sur-im

Św. Zuzanna U Sur-im (ko. 우술임 수산나) (ur. 1803 w Kwangju, Korea, zm. 20 września 1846 w więzieniu w Seulu) – męczennica, święta Kościoła katolickiego.
Zuzanna U Sur-im pochodziła ze szlacheckiej rodziny. W wieku 15 lat wyszła za mąż za katolika. Po pewnym czasie sama stała się chrześcijanką.
W związku z prześladowaniami katolików w Korei została aresztowana w 1828 roku i poddana torturom. Ponieważ była w tym czasie w ciąży została wypuszczona do domu. Po śmierci męża w 1841 roku przeprowadziła się do Seulu. 10 lipca 1846 roku aresztowano ją w domu Karola Hyŏn Sŏng-mun razem z Teresą Kim Im-i, Agatą Yi Kan-nan i Katarzyną Chŏng Ch'ŏr-yŏm. Wszystkie one poniosły śmierć męczeńską 20 września 1846 roku.
Dzień wspomnienia 20 września (w grupie 103 męczenników koreańskich).
Beatyfikowana 5 lipca 1925 roku przez Piusa XI, kanonizowana 6 maja 1984 roku przez Jana Pawła II w grupie 103 męczenników koreańskich.

</doc>
<doc id="1405537" url="https://pl.wikipedia.org/wiki?curid=1405537" title="Okręg wyborczy Basingstoke">
Okręg wyborczy Basingstoke

Okręg wyborczy Basingstoke powstał w 1885 r. (aczkolwiek był już reprezentowany w parlamencie z 1295 r.) i wysyła do brytyjskiej Izby Gmin jednego deputowanego. Okręg obejmuje miasto Basingstoke w hrabstwie Hampshire.

</doc>
<doc id="1405555" url="https://pl.wikipedia.org/wiki?curid=1405555" title="Callipo Sport">
Callipo Sport

Callipo Sport – włoski męski klub siatkarski z siedzibą w Maierato-Vibo Valentia, założony w 1993 roku. Od 1993 drużyna występuje w rozgrywkach pod nazwą Tonno Callipo Vibo Valentia. W sezonie 2012/2013 klub uczestniczył w rozgrywkach Serie A1.
Historia.
Callipo Sport powstał w 1993 roku w miejscowości Maierato, położonej 10 kilometrów na północny wschód od Vibo Valentia. Klub powstał z połączenia dwóch innych drużyn: Pallavolo Vibo Valentia Marina oraz Fiamma Vibo Valentia. W 1993 roku klub wystartował w rozgrywkach Serie C1. W 2000 roku awansował do Serie A2, a w sezonie 2002/2003 wywalczył awans do Serie A1.
Bilans sezon po sezonie.
Poziom rozgrywek:

</doc>
<doc id="1405558" url="https://pl.wikipedia.org/wiki?curid=1405558" title="Volley Forlì">
Volley Forlì

Volley Forlí – męski klub siatkarski z Włoch. Powstały w 1992 roku z siedzibą w mieście Forli. Obecnie drużyna występuje w najwyższej klasie rozgrywek we Włoszech - Serie A, do której awansowała po raz pierwszy w sezonie 2007/2008. Klub występuje pod nazwą Yoga Forli. W sezonie 2009/2010 klub wystąpił w Serie A, ze względu na kłopoty z licencją Framasilu Pineto. Drużynie udało się zająć 13. miejsce w walce o mistrzostwo Włoch, dlatego wystąpi w Serie A również w sezonie 2010/11.

</doc>
<doc id="1405562" url="https://pl.wikipedia.org/wiki?curid=1405562" title="Berłóweczka zimowa">
Berłóweczka zimowa

Berłóweczka zimowa, pałeczka zimowa ("Tulostoma brumale" Pers.) – gatunek grzybów należący do rodziny pieczarkowatych ("Agaricaceae").
Systematyka i nazewnictwo.
Pozycja w klasyfikacji według Index Fungorum: "Tulostoma, Agaricaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunek ma 17 synonimów łacińskich. Niektóre z nich:
Nazwę polską podał Władysław Wojewoda w 2003 r, wcześniej w polskim piśmiennictwie mykologicznym gatunek ten opisywany był przez W. Rudnicką-Jezierską jako pałeczka zimowa.
Morfologia.
Młody owocnik jest kulisty lub jajowaty, i powstaje pod ziemią (hypogeicznie). W trakcie dojrzewania wykształca się trzon przebijający się ponad ziemię, a na jego szczycie powstaje kulista główka o średnicy do 1,3 cm średnicy. Osłona zewnętrzna (egzoperydium) błoniasta, biaława i szybko odpada. Tylko na dolnej części główki często zachowują się jej resztki w postaci zwisających frędzli. Wewnętrzna osłona (endoperydium) sztywna, pergaminowa, gładka, barwy białawej, z wiekiem ochrowobiałej z rdzawymi plamami. Otwiera się na szczycie ujściem krótko rurkowatym, nieco wystającym. Strefa wokół ujścia ciemniej zabarwiona. Trzon o długości od 1,5 do 7 cm i grubości do 0,4 cm, płoworudawy, początkowo włóknisty, potem nagi. Pokryty delikatnymi łuseczkami mniej lub bardziej przylegającymi do trzonu, z wiekiem gładki. Gleba jasnobrązowa.
Włośnia przezroczysta i bezbarwna, grubościenna, z wąskim światłem, rzadko septowana i często pokryta kryształkami. Zarodniki kuliste, jasnożółtawe, drobno brodawkowane, o średnicy do 6 µm
Występowanie i siedlisko.
Występuje na półkuli północnej. W Polsce rzadki. Nowsze stanowiska podaje internetowy atlas grzybów. W Polsce był gatunkiem ściśle chronionym, od 9 października 2014 r. został wykreślony z listy gatunków grzybów chronionych.
Znajduje się na "Czerwonej liście roślin i grzybów Polski". Ma status R – gatunek rzadki. Znajduje się na listach gatunków zagrożonych także w Niemczech, Austrii, Belgii, Czechach, Danii, Estonii, Norwegii, Finlandii, Szwecji.
Rośnie pojedynczo lub w grupach w ciepłych murawach wśród traw i mchów, na glebach suchych, piaszczystych lub wapiennych. Owocniki pojawiają się głównie jesienią.
Gatunki podobne.
Berłóweczkę zimową można pomylić z niejadalną berłówecką frędzelkowaną ("Tulostoma fimbriatum"), u której ujście jest postrzępione.

</doc>
<doc id="1405576" url="https://pl.wikipedia.org/wiki?curid=1405576" title="Cmentarz żydowski w Inowłodzu">
Cmentarz żydowski w Inowłodzu

Cmentarz żydowski w Inowłodzu – kirkut został założony około 1820, zajmuje powierzchnię 0,7 ha, na której zachowało się około siedemdziesięciu nagrobków. Najstarszy pochodzi z 1831.

</doc>
<doc id="1405582" url="https://pl.wikipedia.org/wiki?curid=1405582" title="Ewangelia Pseudo-Mateusza">
Ewangelia Pseudo-Mateusza

Ewangelia Pseudo-Mateusza (PsMt) należy do apokryfów Nowego Testamentu.
Rzeczywisty tytuł utworu brzmi: "Księga o narodzeniu [błogosławionej] Maryi oraz o dzieciństwie Zbawiciela". Przyjęty powszechnie tytuł pochodzi od jego wydawcy, K. von Tischendorfa. Ewangelia Pseudo-Mateusza należy do gatunku Ewangelii dzieciństwa, która starała się wypełnić luki w życiorysie Jezusa z Nazaretu aż do wieku 12 lat. Ten okres życia Jezusa jest bardzo zwięźle podany w Ewangelii Mateusza i Łukasza. Na Zachodzie była ona dominującym źródłem dla cykli obrazów z życia Maryi, zwłaszcza sprzed późnego średniowiecza.
Treść.
Opowiadanie poprzedzone jest szeregiem listów między wczesnymi Ojcami Kościoła: Hieronimem a biskupami Chromacjuszem i Heliodorem. W tych pismach biskupi proszą Hieronima o przetłumaczenie z hebrajskiego księgi uważanej za napisaną ,własnoręcznie przez św. Mateusza ewangelistę’’.
Różne rękopisy podają jednak różnych autorów tej ewangelii: Jakub Mniejszy Apostoł, Jakub Sprawiedliwy, Mateusz Ewangelista oraz Jan Apostoł. Ze względu na aluzje do zwyczajów monastycznych należy przypuszczać, że powstała w Galii, w kręgach rodzącego się monastycyzmu benedyktyńskiego.
Właściwy utwór, pochodzący z VI/VIII w. (prawdopodobnie z pierwszej ćwierci VII w.), składa się z dwóch części: pierwsza (rozdziały 1-17) opowiada o narodzinach Maryi i Jezusa i zasadniczo opiera się na łacińskiej parafrazie Protoewangelii Jakuba, a druga (rozdziały 18-24) opowiada o ucieczce do Egiptu i opiera się na nieznanym utworze. W Ewangelii Pseudo-Mateusza są więc trzy epizody: o posłuszeństwie zwierząt Jezusowi (nie znamy analogii), opis palmy schylającej się na rozkaz Jezusa i epizod z Afrodyzjuszem – obydwa znane skądinąd. Ewangelia ta podaje pierwsze znane wzmianki o wołu i ośle jako obecnych przy narodzeniu Jezusa.
Miała ona silny wpływ w średniowiecznej myśli, częściowo ze względu na włączenie jej do Złotej legendy.

</doc>
<doc id="1405590" url="https://pl.wikipedia.org/wiki?curid=1405590" title="Włodzimierz Wolski">
Włodzimierz Wolski

Włodzimierz Wolski ps. "Paterkul" (ur. 9 października 1824 w Pułtusku, zm. 29 lipca 1882 w Brukseli) – polski poeta, powieściopisarz i tłumacz, librecista, autor libretta do "Halki" Stanisława Moniuszki.
Życiorys.
Pochodził z rodziny ziemiańskiej. Wychowywał się w Warszawie. Początkowo uczył się na pensji francuskiej i niemieckiej. Następnie (1833-1841) w Gimnazjum Warszawskim, gdzie jako uczeń był w 1841 przesłuchiwany w związku z patriotyczną konspiracją Karola Levittoux i kilka miesięcy spędził więziony w Cytadeli. W 1842 został współpracownikiem „Biblioteki Warszawskiej”. Był też związany ze środowiskiem „Przeglądu Naukowego”, w którym publikował, oraz Cyganerią Warszawską. Brał udział w manifestacji patriotycznej w Warszawie w 1861 oraz powstaniu styczniowym. Po jego klęsce osiadł w Brukseli, gdzie utrzymywał się z prac literackich. Zmarł w szpitalu.
Włodzimierz Wolski debiutował w 1842 przekładem opowiadania "Don Juan" E.T.A. Hoffmanna („Biblioteka Warszawska”) oraz własnym szkicem historycznym "Madziar" („Magazyn Mód”).
Twórczość.
Charakterystyka.
Poematy Wolskiego "Halka", "Połośka" i "Ojciec Hilary" wyróżniają się na tle epoki społecznym punktem widzenia na wolność jednostki. Bohater "Ojca Hilarego" to chłop, przeżywający romantyczne doświadczenia, jak miłość, upokorzenie, zemsta. Obiektem adoracji chłopa jest dobrze urodzona panna z dworu. W uczucie, łamiące konwenanse społeczne, brutalnie ingeruje pan. W "Halce" tytułowa bohaterka zostaje zdradzona przez szlachcica, który żeni się z równą sobie szlachcianką. Poematy są pełne romantycznym wątków jak zemsta, groza, opisy śmierci, grobów.

</doc>
<doc id="1405591" url="https://pl.wikipedia.org/wiki?curid=1405591" title="Kopel">
Kopel

Kopel (potocznie "Kopla", "Kropla") – rzeka, prawy dopływ Warty. 
Zlewnia.
Źródło znajduje się około 3 km na północ od centrum Kostrzyna, w miejscowości Tarnowo. Rzeka wypływa z wydłużonego (około 800 metrów długości) zbiornika. Główne strumienie zasilające:
Przy północnej części wsi Kamionki, na granicy gminy Kórnik i Poznań do Kopli uchodzi rzeka Głuszynka.
Zlewnia obejmuje obszar powierzchni 388 km². Stanowią ją przede wszystkim wysoczyzny morenowe, poprzecinane systemem rynien, z których największą stanowi Rynna Kórnicka. Wpływ na zanieczyszczenie rzeki miały ścieki odprowadzane z oczyszczalni mechanicznej w Kostrzynie i jednostki wojskowej w Piotrowie (stan na 1996). 
Rzeźba.
Rzeźba dorzecza Kopli tworzyła się około 19.000 lat temu w wyniku działania lądolodu bałtyckiego i jego wód roztopowych. Zlewnia zbudowana jest głównie z glin zwałowych. Deniwelacje sięgają tutaj do 15 metrów.
Rekreacja.
W latach 1977-1978 powstał projekt przekształcenia doliny Kopli w wielki ośrodek wypoczynkowo-rekreacyjny o znaczeniu ponadregionalnym (2100 ha, dla 50.000 użytkowników). Znaczna część doliny miała zostać zalana przez zbiornik retencyjny, nad którym powstałyby porty, mariny, kempingi i ośrodki wypoczynkowe, a także kilka wysp. Autorką koncepcji ogólnej tego założenia była Lidia Wejchert. Projekt zdobył nagrodę II stopnia Ministra Administracji, Gospodarki Terenowej i Ochrony Środowiska (1979). Ostatecznie miasto położyło nacisk na rozwój rekreacji nad Maltą, a sąsiedztwo bazy lotniczej w Krzesinach, po wejściu Polski do NATO, skutecznie zablokowało realizację tego szeroko zakrojonego projektu.

</doc>
<doc id="1405593" url="https://pl.wikipedia.org/wiki?curid=1405593" title="Cmentarz żydowski w Przysusze">
Cmentarz żydowski w Przysusze

Cmentarz żydowski w Przysusze – został założony około 1745 roku i zajmuje powierzchnię 1,35 ha, na której zachowało się dwadzieścia uszkodzonych nagrobków, spośród których najstarszy pochodzi z 1771. Cmentarz znajduje się przy ul. Cmentarnej. 
W 1987 roku staraniem Fundacji Rodziny Nissenbaumów uporządkowano teren nekropolii i wybudowano dwa ohele kryjące szczątki pioniera chasydyzmu w centralnej Polsce Abrahama z Przysuchy oraz dynastii cadyków przysuskich.
W ohelu na cmentarzu żydowskim w Przysusze pochowany jest także Jakub Izaak Rabinowicz zwany "Świętym Żydem", założyciel dynastii cadyków przysuskich.

</doc>
<doc id="1405594" url="https://pl.wikipedia.org/wiki?curid=1405594" title="Zamek krzyżacki w Ostródzie">
Zamek krzyżacki w Ostródzie

Zamek krzyżacki w Ostródzie – zabytkowy zamek znajdujący się na terenie Ostródy. 
Historia.
Pierwsza warownia prokuratorska położona w widłach Drwęcy wpadającej wówczas dwoma nurtami do Jeziora Drwęckiego istniała zapewne w początku XIV wieku na wschód od dzisiejszego zamku. Pierwsza wzmianka o warowni pochodzi z około 1300 roku. Była to prawdopodobnie budowla o konstrukcji drewniano-ziemnej i podlegała administracyjnie komturowi dzierzgońskiemu. Nową budowlę obronną wzniesiono w latach 1350–1370, a więc za rządów komtura ostródzkiego Güntera von Hohensteina, który jest znany jako inspirator budowy zamku w Olsztynku i w Świeciu. . W 1381 roku istniały dwie budowle zamkowe, stara i nowa, obie spalone tego roku przez wojska księcia litewskiego Kiejstuta. 
Przygotowując się do nowej wojny z Polską, zamek odbudowano w latach 1407–1410 na planie zbliżonym do obecnego, z tym że lepiej go umocniono, otoczono murem i fosą. Fosa była wypełniona wodą. Zasypano ją dopiero w XVIII wieku. Do zamku wjeżdżało się od strony zachodniej przez zwodzony most znajdujący się ponad fosą, następnie przez podwójną bramę wjazdową ostro sklepioną z bloków granitowych. Podzamcze pełniło funkcję ośrodka rzemieślniczo-usługowego, z browarem, młynem, kuźnią. Od strony wschodniej znajdowały się stajnie, szopy i spichlerze. W końcu XIV wieku zamku broniła artyleria. Inwentarze z 1391 roku wymieniają jedną "dużą puszkę" z trzydziestoma kulami kamiennymi i dziesięcioma kamieniami (miara wagi) prochu, trzy "małe puszki" z sześćdziesięcioma pociskami kamiennymi oraz dwa działa strzelające kulami z ołowiu, których trzysta było w zapasie. Artyleria ta wspomagała wojska krzyżackie w bitwie pod Grunwaldem. Pod zamkiem znajdowały się obszerne piwnice; przyziemia wykorzystywano jako magazyny oraz zbrojownię. Na piętrze mieściła się sypialnia braci zakonnych, jadalnia, wielka sala rycerska (o czterech oknach i trzech drzwiach) oraz kaplica usytuowana w południowym skrzydle. Przy skrzydłach zamku były ganki dla straży, do których wchodziło się z podwórka po schodach. Pod nimi był loch więzienny. Od 1621 do śmierci w 1639 przebywał tu na wygnaniu książę brzeski Jan Chrystian, na zamku ostródzkim mieszkał też jego syn Chrystian.
Z zachowanego opisu zamku z połowy XVII wieku wiadomo, że istniały tu także pomieszczenia urzędowe, prochownia, magazyn soli oraz sala sądowa znajdująca się nad główną bramą. Z innego dokumentu (1780) wynika, że zamek miał trzy kondygnacje i trzy główne skrzydła. Do skrzydła południowego dobudowano okrągłą wieżę z kręconymi schodami. Podczas wielkiego pożaru Ostródy w 1788 roku wieża i wschodnie skrzydło uległo poważnemu zniszczeniu, w związku z czym rozebrano je, ponieważ groziły zawaleniem. Po pożarze dokonano także poważnych przeróbek w całym zamku, gdyż zmieniła się jego funkcjonalność. Do ocalałego gotyckiego parteru dobudowano wówczas jeszcze jedno piętro i ulokowano tam starostwo, następnie sąd, a ostatecznie mieszkania. Wewnątrz zamku był dziedziniec zamkowy, nie zabrukowany jeszcze w 1802 roku, a wokół niego, przy ścianach zamku, drewniane podcienia kryte gontowym daszkiem. Stropy strychowe i więźba dachowa były drewniane, stropy w piwnicach – ceglane. Zamek znacznie zeszpecono w końcu XIX i początku XX wieku. W trakcie działań wojennych zamek ucierpiał, zaś po wyzwoleniu miasta w 1945 r. został doszczętnie spalony przez Armię Czerwoną. Odbudowa została rozpoczęta w 1974 i trwała do 1996. W chwili obecnej mieści się w nim centrum kultury, galeria, biblioteka oraz muzeum.

</doc>
<doc id="1405596" url="https://pl.wikipedia.org/wiki?curid=1405596" title="Derinkuyu">
Derinkuyu

Derinkuyu (Głęboka Studnia) – miasto w Środkowej Anatolii w Turcji, w prowincji Nevşehir, znane z wielopoziomowego, największego w Kapadocji podziemnego miasta. Dawna nazwa Derinkuyu to "Melengübü".

</doc>
<doc id="1405598" url="https://pl.wikipedia.org/wiki?curid=1405598" title="Klasztor Neuzelle">
Klasztor Neuzelle

Klasztor Neuzelle (niem. "Kloster Neuzelle", łac. "Nova Cella", dolnołuż. "kloštaŕ Nowa Cala") – opactwo Cystersów znajdujące się w miejscowości Neuzelle w Niemczech na terenie Łużyc Dolnych, na południe od Frankfurtu nad Odrą w pobliżu granicy z Polską. Zespół klasztorny w obecnej postaci składa się z kościoła, zabudowań klasztornych, a także browaru, oranżerii, podziemnego Teatru Niebiańskiego - ekspozycji 15 obrazów Męki Pańskiej z ok. 1750 z Grobu Pańskiego w Neuzell; oraz XVIII-wiecznego ogrodu klasztornego o powierzchni 5 ha, odrestaurowanego w 2022 i będącego jedynym ogrodem barokowym w Brandenburgii.
Kościół wraz z bogatym wystrojem wnętrza uchodzi za cenny przykład sztuki barokowej na terenie kraju związkowego Brandenburgia.
Historia.
Klasztor został założony 12 października 1268 przez margrabiego Miśni Henryka III jako świadectwo pamięci o jego zmarłej żonie Agnieszce. Zakonników sprowadzono z klasztoru Altzella w Saksonii, stąd nazwa. Kompleks klasztorny wzniesiono z cegły pomiędzy 1300–1330. Kościół klasztorny pw. Wniebowzięcia Najświętszej Marii Panny powstał w formie trójnawowej hali w stylu wczesnogotyckim. W dobie średniowiecza mnisi z Neuzelle mieli duże majątki ziemskie. W samych Łużycach Dolnych do klasztoru Neuzelle należało ponad 30 wsi, oprócz tego mieli majątki na terenie sąsiedniej Marchii Brandenburskiej. Ponadto do Cystersów z Neuzelle należało dawne miasto Fürstenberg (obecnie Eisenhüttenstadt). W dobie reformacji klasztor zachował swoją katolicką tożsamość, pomimo że mieszkańcy okolicznych terenów przyjęli nauki Lutra. Należące do Habsburgów Łużyce Dolne po pokoju praskim w 1635 r. zostały przejęte przez protestanckich Wettynów, ale mnisi z Neuzelle otrzymali gwarancję nienaruszalności klasztoru. Dalsze działania wojny trzydziestoletniej spowodowały przejęcie opactwa przez protestantów i zniszczenie gotyckiego kompleksu, toteż po powrocie Cystersów w 1650 zaczęto odbudowywać opactwo w stylu barokowym. Za rządów opata Bernardusa sprowadzono włoskich artystów, w XVIII w. przy przebudowie kościoła działali tu artyści z Czech i Śląska. Kres świetności opactwa położyło przejęcie Dolnych Łużyc przez Fryderyka Wilhelma III na mocy decyzji kongresu wiedeńskiego. Dwa lata po kongresie w 1817 dokonano sekularyzacji klasztoru, który został zamieniony na sierociniec oraz siedzibę seminarium nauczycielskiego. Odtąd klasztorem zarządzało bezpośrednio państwo pruskie, zaś kościół pełnił rolę katolickiej parafii miejscowości (pobliski kościół Świętego Krzyża należał do ewangelików).
W 1996 powołano fundację mającą na celu odnowienie dawnego kompleksu klasztornego. W 2004 otworzono odnowiony ogród klasztorny i budynek oranżerii. W listopadzie 2016 roku cystersi z opactwa Heiligenkreuz w Austrii podjęli decyzję o przyjęciu zaproszenia biskupa diecezji Görlitz Wolfganga Ipolta i przywróceniu życia klasztornego w opactwie Neuzelle do 2018 roku, w którym przypadało 750-lecia fundacji klasztoru. W 2017 roku opactwo cystersów Neuzelle zostało reaktywowane, w dniu 27 sierpnia tego roku do opactwa przybyło czterech zakonników z Heiligenkreuz w Austrii. W dniu 2 września 2018 r. został kanonicznie ustanowiony przeorat Neuzelle. W następnych latach w bezpośrednim sąsiedztwie Neuzelle ma powstać nowy budynek klasztoru.
Architektura i wystrój kościoła i klasztoru.
Kościół klasztorny w Neuzelle jest wysoką trójnawową halą z wydzielonym półkoliście zamkniętym prezbiterium oraz trójosiową fasadą z wysoką, 70-metrową wieżą pośrodku. Po odbudowie kościoła po wojnie trzydziestoletniej dotychczasowej gotyckiej świątyni nadano barokowy charakter. Przestrzenne pozbawione dawnych podziałów architektonicznych wnętrze w swoim kształcie odnosi się do barokowych świątyń południowych Niemiec i Czech wzniesionych zgodnie z ideami kontrreformacji. Architektura jest zintegrowana z dekoracją rzeźbiarską i sztukatorską oraz bogatym wystrojem wnętrza. Nowy kształt architektury oraz sztukaterie są dziełem J. B. Cometa, zaś iluzjonistyczne malowidła wykonał w latach 1654–1658 J. Vanet. Około 1730–1741 wzniesiono fasadę zachodnią o dynamicznym falistym rzucie z ozdobnym portalem i kruchtą. Przy południowej elewacji wzniesiono kaplicę św. Józefa, kwadratową nakrytą kopułą, która wewnątrz jest pokryta malowidłami czeskiego artysty G. W. Neunhertza. Rokokowa ambona z pełnoplastycznymi przedstawieniami czterech ewangelistów oraz Jana Chrzciciela jest dziełem Ślązaka J. W. Löva z Cieplic. Czescy artyści wykonali monumentalny ołtarz główny z obrazem przedstawiającym wniebowzięcie NMP.
W kościelnym skarbcu zachowały się cenne utensilia liturgiczne, w tym gotyckie kielichy z XV w., monstrancja z XVIII w. oraz duża kolekcja paramentów.
Od strony północnej do kościoła przylega kompleks dawnych zabudowań klasztornych, przebudowanych częściowo w duchu baroku podczas odbudowy kościoła w XVII-XVIII w. W skład zabudowań wchodzą gotyckie krużganki otaczające wirydarz z zachowanymi sklepieniami krzyżowo żebrowymi i dekoracją roślinną z terakoty u nasady sklepienia, gotycki refektarz z 1440 nakryty sklepieniem sieciowym, tzw. skrzydło książęce z XVIII i XIX w. z arkadowymi podcieniami.
Browar.
Do opactwa cysterskiego należał również browar ("Neuzeller Klosterbräu") znany już od XII w. Swoją produkcję wznowił w 1992 po zakupie nieużywanego budynku przez Helmuta Fritsche. Znany jest z piwa Anti-Aging-Bier. Ponadto browar produkuje inne piwa takie jak Schwarzbier, Pilsner czy Bock.

</doc>
<doc id="1405599" url="https://pl.wikipedia.org/wiki?curid=1405599" title="Core (album)">
Core (album)

Core – album zespołu Stone Temple Pilots z 1992 roku. Został on wydany w tym samym dniu co album grupy Alice in Chains "Dirt". Oba albumy okazały się dużymi sukcesami komercyjnymi, i przyczyniły się do popularyzacji nurtu muzycznego grunge. 

</doc>
<doc id="1405603" url="https://pl.wikipedia.org/wiki?curid=1405603" title="Bałczyna (Wzgórza Ostrzeszowskie)">
Bałczyna (Wzgórza Ostrzeszowskie)

Bałczyna lub Bełczyna (278 m n.p.m.) – wzniesienie pasma Wzgórz Ostrzeszowskich znajdujące się we wsi Rogaszyce tuż przy drodze z Rogaszyc do Olszyny.
Rozbieżność nazewnictwa.
Nazwa wzgórza jako Bałczyna funkcjonowała przed II Wojną Światową. W czasie jej trwania wzgórze na niemieckich mapach topograficznych widniało pod nazwą Botcina. Po II Wojnie Światowej zmieniono nazwę wzgórza. Wedle aktualnie funkcjonujących map topograficznych będących w Państwowym Zasobie Geodezyjnym i Kartograficznym i Państwowego Rejestru Nazw Geograficznych jego nazwa to Bełczyna. Obecnie w powszechnym użyciu jest ugruntowana historycznie lecz niepoprawna dziś formalnie nazwa – Bałczyna.
Budowa geologiczna.
Bełczyna oraz jej najbliższe okolice zbudowana jest z glacitektonicznie zaburzonych osadów glacjalnych zlodowaceń południowopolskich. Podstawowymi skałami budującymi to wzniesienie są piaski i żwiry morenowe oraz mioceńskie i plioceńskie iły, mułki, a także piaski i żwiry. Wszystkie rodzaje osadów są wzajemnie przemieszane i mocno zaburzone glacitektonicznie, tworząc część spiętrzonej moreny czołowej zlodowacenia Sanu II.
Zagospodarowanie.
Przed II Wojną Światową Bełczyna pokryta była murawami i niewielkim lasem. W latach 50–60 XX w. była pokryta łąkami i murawami, a u jej podnóży dominowały pola uprawne, od lat 70 stoki Bełczyny zaczęły zarastać krzewami i niewielkimi drzewami. W tym czasie na kulminacji wzniesienia stała nieistniejąca obecnie drewniana, wieża triangulacyjna, wybudowana przed, lub w czasie II Wojny Światowej.
Obecnie szczyt i wschodnie stoki wniesienia pokryte są murawami z udziałem krzewów. Od północy i południa stoki Bełczyny porasta las, a od zachodu dominują pola uprawne. Na wierzchołku wniesienia znajduje się pomnik z metalowym krzyżem upamiętniający żołnierzy kampanii wrześniowej poległych w czasie obrony Ostrzeszowa przy stanowiskach bojowych na Bełczynie oraz zdobywców Berlina. Pomnik wybudowano w 1972 r. Obecnie na pomniku znajduje się nowa tablica pamiątkowa o treści "Żołnierzom września 1939 harcerze ZHP" ufundowana w 2004 r. przez harcerzy z Ostrzeszowa. Obok pomnika ustawiono okrągły stół z oszlifowanej płyty skalnej. Stół pełni rolę orientacyjną ponieważ na jego powierzchni wygrawerowane są kierunki świata oraz kierunki punktów terenowych. Wokół stołu postawiono ławki na kamiennych filarach, wyrównano i utwardzono teren kamienno-betonowa wylewką. U podnóża zachodniego stoku Bełczyny, tuż przy drodze z Rogaszyc do Olszyny znajduje się niewielki parking dla aut.
Funkcja społeczna.
Bełczyna w latach 30 XX w. była miejscem odwiedzanym przez okolicznych mieszkańców. Wzgórze służyło jako miejsce wypoczynku, zorganizowano tu szkolenie dla pilotów szybowców wraz z lotami pokazowymi. Po II Wojnie Światowej Bełczyna była równie popularna i odwiedzana, ponieważ do 1974 r. wzgórze to uchodzi za najwyższy punkt w ówczesnym województwie poznańskim, a zarazem w Wielkopolsce. Bełczyna służyła okolicznym mieszkańcom także do jady motocrossowej oraz jako miejsce zgromadzeń i organizacji uroczystości okolicznościowych.
Obecnie Bełczyna jest miejscem wypoczynku ze względu na duże walory widokowe. Ze szczytu wzniesienia obserwować można duże połacie terenu w kierunku wschodnim, południowo-wschodnim i południowym. Jest to również miejsce dogodne do wykonywania dalekich obserwacji. Przy sprzyjających warunkach atmosferycznych z Bełczyny dojrzeć można kominy Elektrowni Bełchatów oraz wiele wysokich obiektów w rejonie Sieradza, Złoczewa, Lututowa, Wieruszowa, Wielunia, Działoszyna, Byczyny i Kluczborka. Na wzgórzu organizowane są zawody w narciarstwie zjazdowym, jest to również miejsce startu paralotniarzy. Do Bełczyny prowadzą trzy oznakowane szlaki turystyczne:

</doc>
<doc id="1405608" url="https://pl.wikipedia.org/wiki?curid=1405608" title="Cmentarz żydowski w Woli Michowej">
Cmentarz żydowski w Woli Michowej

Cmentarz żydowski w Woli Michowej – został założony w XVIII wieku i zajmuje powierzchnię 0,3 ha na której zachowało się około dziesięciu (według innych źródeł około trzydziestu) nagrobków z napisami w języku hebrajskim, spośród których najstarszy pochodzi z 1780 roku. Położony w lesie powyżej miejscowości na wschód od drogi wiodącej na przełęcz Żebrak.
Cmentarz był porządkowany przez członków grupy Magurycz w latach 1995-1996.

</doc>
<doc id="1405609" url="https://pl.wikipedia.org/wiki?curid=1405609" title="Zbigniew Jasicki">
Zbigniew Jasicki

 Zbigniew Jasicki (ur. 16 sierpnia 1915 w Zawadzie na Śląsku Cieszyńskim, zm. 9 stycznia 2001 w Krakowie) – specjalista w dziedzinie sieci i układów elektroenergetycznych. Rektor dwóch politechnik: Śląskiej (w latach 1954-1956) oraz Poznańskiej (w latach 1962-1969).
Życiorys.
Wykształcenie i praca zawodowa.
W 1939 ukończył studia na Wydziale Elektrycznym Politechniki Warszawskiej, a następnie pracował w Elektrowni Miejskiej w Cieszynie. Od 1940 do 1941 kierował laboratorium w Fabryce Porcelany w Boguchwale, a następnie był inżynierem w szwajcarskiej firmie „Brown-Boveri” w Tarnowie. We wrześniu 1942 został wywieziony na roboty do Niemiec. Od stycznia do marca 1944 był osadzony w więzieniu przy Montelupich w Krakowie. W końcu 1944 przez krótki czas współpracował z oddziałami Batalionów Chłopskich i Armii Krajowej na terenie powiatu miechowskiego.
Po zakończeniu działań wojennych wrócił do Krakowa i rozpoczął pracę przy odbudowie krajowej elektroenergetyki w Polskich Liniach Elektrycznych Dalekosiężnych. W okresie 1945–1946 był kierownikiem Wydziału Budowy Sieci w Zjednoczeniu Energetycznym Okręgu Krakowskiego. W latach 1946-1950 pełnił funkcję dyrektora naczelnego Państwowego Budownictwa Elektrycznego w Krakowie, a od sierpnia 1950 do grudnia 1952 był dyrektorem technicznym Centralnego Zarządu Energetyki w Warszawie. W latach 1953–1955 kierował inspektoratem eksploatacyjnym w Ministerstwie Energetyki. W okresie 1955–1962 był dyrektorem naukowym w Instytucie Energetyki w Warszawie. Równocześnie, w latach 1945–1961 pracował na Politechnice Śląskiej, gdzie od listopada 1949 pełnił funkcje kierownika Katedry Sieci Elektrycznych, od 1953 dziekana Wydziału Elektrycznego, a w okresie 1954–1957 był rektorem uczelni. W 1961 roku przeniósł się do Poznania i objął Katedrę Elektroenergetyki w tamtejszej Politechnice. W latach 1962–69 był rektorem tej uczelni, a następnie pełnił funkcję kierownika Katedry Elektroenergetyki. Był wieloletnim członkiem Stowarzyszenia Elektryków Polskich. 
Był autorem m.in. 161 publikacji oraz 4 monograficznych podręczników akademickich.
Działalność polityczna.
W czerwcu 1934 wstąpił do Organizacji Młodzieży Socjalistycznej „Życie” i Związku Niezależnej Młodzieży Socjalistycznej a w listopadzie tego samego roku został członkiem Komunistycznego Związku Młodzieży Polski. W 1945 wstąpił do Polskiej Partii Socjalistycznej, a w 1948 do Polskiej Zjednoczonej Partii Robotniczej. Od 1952 do 1961 był członkiem Komitetu Uczelnianego PZPR na Politechnice Śląskiej, a od 1964 do 1968 na Politechnice Poznańskiej. W latach 1953–1960 był członkiem Komitetu Miejskiego i Komitetu Wojewódzkiego PZPR w Katowicach, a w latach 1963–1969 członkiem Komitetu Wojewódzkiego PZPR w Poznaniu
Pochowany na Cmentarzu Rakowickim (kw. V, rząd płn.). 
Odznaczenia i wyróżnienia.
W czasach PRL był odznaczony m.in.: Krzyżem Komandorskim i Kawalerskim Orderu Odrodzenia Polski, Orderem Sztandaru Pracy II klasy i Złotym Krzyżem Zasługi. Politechnika Poznańska nadała mu także tytułu doktora honoris causa, a cała uroczystość miała miejsce 26 marca 1987 roku.

</doc>
<doc id="1405610" url="https://pl.wikipedia.org/wiki?curid=1405610" title="Cmentarz żydowski w Czechowicach-Dziedzicach">
Cmentarz żydowski w Czechowicach-Dziedzicach

Cmentarz żydowski w Czechowicach-Dziedzicach – został założony w XIX wieku i zajmuje powierzchnię 0,41 ha na której zachowało się około dwudziestu pięciu nagrobków. Kirkut znajduje się przy ul. Szkolnej. Na cmentarzu znajdował się budynek domu przedpogrzebowego, który został rozebrany w 1994 roku.

</doc>
<doc id="1405612" url="https://pl.wikipedia.org/wiki?curid=1405612" title="Teodor Teodorow">
Teodor Teodorow

Teodor Iwanow Teodorow (bułg. "Теодор Иванов Теодоров"; ur. 8 kwietnia 1859 w Elenie, zm. 5 sierpnia 1924 w Czamkorii) – bułgarski prawnik, publicysta i polityk, przewodniczący Partii Narodowej, wielokrotnie deputowany do Zwyczajnego Zgromadzenia Narodowego, Przewodniczący Zgromadzenia Narodowego (1894–1896), minister sprawiedliwości (1896–1897), finansów (1897–1899 i 1911–1913) oraz spraw wewnętrznych i wyznań wiary (1918–1919), premier Carstwa Bułgarii (1918–1919).
Życiorys.
Urodził się w bogatej i poważanej rodzinie. Uczył się w Gimnazjum im. Apriłowa (bułg. "Априловска гимназия") w Gabrowie, edukację kontynuował w Mikołajowie (wówczas Rosja), następnie studiował prawo na Uniwersytecie Noworosyjskim w Odessie, w którym w 1883 uzyskał wyższe wykształcenie. W latach 1883–1886 pracował jako prokurator w Sofijskim Sądzie Okręgowym i jako członek Ruseńskiego Sądu Apelacyjnego. W 1886 wyjechał do Paryża, gdzie zdobył stopień doktorski w zakresie prawa. Po powrocie do ojczyzny był adwokatem w Ruse.
W 1894 wstąpił do Partii Narodowej i szybko został jednym z jej liderów. Funkcję przewodniczącego partii pełnił ogółem przez 20 lat. W 1894 uzyskał mandat deputowanego do Zwyczajnego Zgromadzenia Narodowego 8. kadencji, w którym między 27 października 1894 a 16 lutego 1896 piastował godność Przewodniczącego. Do chwili śmierci był regularnie wybierany na posła, nie wszedł tylko do Zgromadzenia Narodowego 10. (1899–1901) i 15. kadencji (1911–1913). Kilkukrotnie zajmował stanowiska ministerialne: w latach 1896–1897 był ministrem sprawiedliwości, a w latach 1897–1899 i 1911–1913 ministrem finansów.
Uczestniczył w kilku bułgarskich delegacjach zagranicznych. W 1895 był członkiem grupy wysłanej do Rosji, której celem było ponowne nawiązanie stosunków dyplomatycznych między obydwoma krajami. Misja zakończyła się sukcesem. Na początku grudnia 1912 Teodorow znalazł się w składzie delegacji podpisującej rozejm z Turcją przerywający I wojnę bałkańską. Nieco później usiłował, tym razem bezskutecznie, zapobiec wybuchowi II wojny bałkańskiej. Był przeciwnikiem przystąpienia Bułgarii do I wojny światowej w obozie państw centralnych.
Wkrótce po klęsce kraju w I wojnie światowej, 28 listopada 1918 Teodorow stanął na czele koalicyjnego rządu. Jako premier dążył do wynegocjowania z państwami Ententy możliwie najłagodniejszych warunków pokojowych, szczególny nacisk kładąc na pozostawienie w granicach Carstwa Bułgarii zachodniej Tracji i południowej Dobrudży. Mimo jego wysiłków dyplomatycznych warunki pokoju z Neuilly-sur-Seine okazały się katastrofalne dla Bułgarii, która utraciła 11% terytorium. Nie mogąc pogodzić się z tym Teodorow odmówił podpisania traktatu i 2 października 1919 podał się do dymisji.
8 listopada 1920 Partia Narodowa połączyła się z Partią Postępowo-Liberalną tworząc Zjednoczoną Partię Narodowo-Postępową. W nowym ugrupowaniu Teodorow objął funkcję wiceprzewodniczącego. 6 czerwca 1922 Zjednoczona Partia Narodowo-Postępowa weszła w skład Bloku Konstytucyjnego, którego celem było odsunięcie od władzy reżimu Stambolijskiego. Rząd Stambolijskiego odpowiedział serią aresztowań liderów Bloku. Teodorow został uwięziony 26 września 1922, następnie był przetrzymywany przez 10 miesięcy w więzieniu w Szumenie. Po przewrocie 9 czerwca 1923 wyszedł na wolność i wstąpił do Porozumienia Demokratycznego, z listy którego został wybrany do Zwyczajnego Zgromadzenia Narodowego 21. kadencji. Niecały rok później zmarł z powodu choroby serca.
Funkcje sprawowane przez Teodorowa w Radzie Ministrów.
Teodor Teodorow zajmował następujące stanowiska w rządach Bułgarii (w porządku chronologicznym):
Życie prywatne.
Teodor Teodorow był żonaty z Radą Teodorową, z którą miał córkę Annę-Mariję i syna Iwana. Jego zięciem był Nikołaj Nikołajew, minister oświaty (1936–1938) oraz spraw wewnętrznych i zdrowia publicznego (1938).

</doc>
<doc id="1405613" url="https://pl.wikipedia.org/wiki?curid=1405613" title="Richard Sharpe">
Richard Sharpe

Richard Sharpe – tytułowy bohater cyklu powieściowego autorstwa Bernarda Cornwella. Cykl przedstawia służbę wojskową w czasach wojen napoleońskich z perspektywy zawodowego żołnierza brytyjskiej armii. 
Część powieści cyklu została zekranizowana. W rolę Sharpe’a wcielił się Sean Bean.
Młodość.
Richard Sharpe urodził się w Londynie 26 czerwca 1777 r. Jego matka była prostytutką, ojca nie znał. Kiedy Sharpe miał 3 lata zamordowano jego matkę i trafił do sierocińca. Kiedy uciekł, został przestępcą. Po dokonanym w czasie bójki zabójstwie zadecydował, że zamiast ryzykować schwytanie i karę śmierci wstąpi do armii. 
Kariera wojskowa.
Sharpe zaciągnął się do piechoty i służył pierwotnie jako szeregowy żołnierz w 33 Regimencie Piechoty. W jego szeregach walczył we Flandrii w 1794 roku i razem z tym regimentem został wysłany do Indii. Za bohaterstwo w czasie oblężenia Seringapatam otrzymał awans na sierżanta.
Patent oficerski (chorążego) w 74 Regimencie Piechoty otrzymał jako nagrodę za uratowanie życia generałowi Arturowi Wellesleyowi w bitwie pod Assaye w 1803 roku. Z Indii Sharpe wrócił do Anglii, gdzie otrzymał przydział do formowanego wówczas 95 Regimentu Strzelców. Wiązało się to ze zmianą stopnia na podporucznika, ponieważ w tym regimencie nie było chorążych. Około 1807 roku Sharpe został awansowany na porucznika. 
Od 1808 do 1813 roku Sharpe służył na Półwyspie Iberyjskim w armii generała Wellesleya. W 1814 roku razem z tą armią uczestniczył w inwazji na południową Francję. Przez większość tego czasu Sharpe był oficerem, a ostatecznie dowódcą regimentu piechoty South Essex. Awanse na kapitana i majora Sharpe osiągał dzięki kolejnym bohaterskim czynom. 
W 1815 roku Sharpe ponownie się zaciągnął i walczył pod Waterloo jako adiutant młodego księcia orańskiego w stopniu podpułkownika 5 Belgijskiego Pułku Lekkich Dragonów.
Filmy.
Losy Sharpe’a w książkach i w filmach nieznacznie się różnią. Występują w nich te same postaci, jednak łatwo o niezgodności.

</doc>
<doc id="1405615" url="https://pl.wikipedia.org/wiki?curid=1405615" title="Kraľovany">
Kraľovany

Kraľovany (węg. "Kralován") – wieś i gmina (obec) w północnej Słowacji, w powiecie Dolný Kubín w kraju żylińskim, ok. 17 km na południowy zachód od Dolnego Kubína. W 2016 roku liczyła 436 mieszkańców.
Wieś położona jest na wysokości ok. 430 m n.p.m. w wąskiej i głębokiej dolinie u ujścia Orawy do Wagu. Otaczają ją wzniesienia Małej Fatry (od północy i zachodu) i Wielkiej Fatry (od południa i wschodu).
Pierwsze wzmianki o Kraľovanach, jako o wsi tzw. państwa orawskiego, pochodzą z 1363 r. Była wsią flisaków, a od czasu wybudowania Kolei Koszycko-Bogumińskiej z późniejszym odgałęzieniem w kierunku Dolnego Kubína – również miejscowością kolejarzy. W nocy z 23 na 24 sierpnia 1944 r., w ramach przygotowań do słowackiego powstania narodowego, słowaccy partyzanci zatarasowali tunel kolejowy w przesmyku kraľovańskim.

</doc>
<doc id="1405617" url="https://pl.wikipedia.org/wiki?curid=1405617" title="Kral'ovany">
Kral'ovany



</doc>
<doc id="1405621" url="https://pl.wikipedia.org/wiki?curid=1405621" title="Pełcz">
Pełcz



</doc>
<doc id="1405630" url="https://pl.wikipedia.org/wiki?curid=1405630" title="Diyarbakır (prowincja)">
Diyarbakır (prowincja)

Diyarbakır – jedna z 81 prowincji Turcji, znajdująca się we wschodniej części kraju.
Od północnego zachodu graniczy z prowincją Elazığ, od zachodu z prowincjami Malatya i Adıyaman, od południowego zachodu z prowincją Şanlıurfa, od południa z prowincją Mardin, od wschodu z prowincjami Batman i Muş oraz z prowincją Bingöl od północnego wschodu.
Władzę w prowincji sprawuje deputowany przez turecki rząd.
Powierzchnia prowincji to 15 162 km². Liczba ludności zgodnie z danymi z 2000 roku wynosi 1 362 708, a gęstość zaludnienia 89,88 osoby/km². Stolicą prowincji jest miasto Diyarbakır, które zamieszkiwane jest przez 545 983 osoby (dane z 2000 roku).
Podział administracyjny.
Prowincja Diyarbakır dzieli się na 14 dystryktów. Są to:

</doc>
<doc id="1405631" url="https://pl.wikipedia.org/wiki?curid=1405631" title="Przełęcz pod Kobylicą">
Przełęcz pod Kobylicą

Przełęcz pod Kobylicą (874 m) – przełęcz w Beskidzie Wyspowym pomiędzy Kiczorą, zwaną też Kobylicą (901 m), a Jasieniem (1052 m). Na południowych zboczach Jasienia i w rejonie przełęczy znajduje się tutaj Polana Folwarczna. Z polany i przełęczy widoki na dolinę Mszanki oraz Beskid Wyspowy i Gorce. W kierunku od lewej strony widoczne są: Kudłoń, Turbacz, Turbaczyk, Obidowiec, Jaworzyna Ponicka, Maciejowa, Potaczkowa, Luboń Wielki i Szczebel. Wschodnie zbocza spod przełęczy opadają do doliny źródliskowego potoku Łososiny, zachodnie do doliny potoku Wierzbienica (dopływ Mszanki). Na przełęczy skrzyżowanie szlaków turystycznych.
Rejon przełęczy należy do wsi Lubomierz w województwie małopolskim, w powiecie limanowskim, w gminie Mszana Dolna.

</doc>
<doc id="1405636" url="https://pl.wikipedia.org/wiki?curid=1405636" title="Maciej Tubis">
Maciej Tubis

Maciej Tubis (ur. 7 lipca 1983 w Łodzi) – polski pianista jazzowy, absolwent Łódzkiej Akademii Muzycznej.
W czerwcu 2008 roku Maciej Tubis otrzymał nagrodę Prezydenta Miasta Łodzi dla najlepszego łódzkiego jazzmana. Z innych ważnych nagród należy wymienić nagrodę TVP2 za kompozycję „Spełnienie” z 2006, oraz nagrody na konkursach pianistów jazzowych w Warszawie. Wykłada improwizację jazzową na Łódzkiej Akademii Muzycznej oraz w ZSM im. S. Moniuszki w Łodzi na wydziale jazzu.
Życiorys.
Ukończył z wyróżnieniem Akademię Muzyczną im. Grażyny i Kiejstuta Bacewiczów w klasie fortepianu profesor Beaty Cywińskiej. Już jako uczeń szkoły muzycznej był uważany za obiecującego klasycznego pianistę. Brał udział w wielu konkursach wykonawczych: na Konkursie Kameralnym w Toruniu i Ogólnopolskim Konkursie Szkół Muzycznych II st. w Łodzi zdobył wyróżnienie, podczas Konkursu Chopinowskiego dla młodych pianistów dostał się do finału, a Konkurs Interpretacji Muzyki Francuskiej przyniósł mu V nagrodę w kategorii kameralnej. W wieku 14 lat zagrał koncert J.S. Bacha z orkiestrą ZSM im. Stanisława Moniuszki w Łodzi.
Nie przeszkodziło mu to jednak w rozwijaniu zainteresowań jazzem. Dwa razy brał udział w Warsztatach Jazzowych w Chodzieży. Kształcił się także uczęszczając na lekcje improwizacji i big bandu. Za swoje najważniejsze osiągnięcia uznaje zdobycie II nagrody na Konkursie Pianistów Jazzowych w Warszawie jesienią 2004 roku oraz wyróżnienie przyznane przez TVP2 w programie „Dolina Kreatywna, czyli czego szuka młoda sztuka” za kompozycję "Spełnienie" w 2007. W maju 2007 otrzymał nagrodę specjalną na Konkursie Pianistów Rozrywkowych, który odbył się w studio im. A. Osieckiej w radiowej Trójce. 6 czerwca 2008 dostał natomiast Nagrodę Prezydenta Miasta Łodzi dla najlepszego łódzkiego Jazzmana 2007 podczas gali wręczenia Oskarów jazzowych – Grand Prix Jazz Melomani w Teatrze Wielkim. Ponadto brał udział w finałach m.in. w Międzynarodowym Konkursie Młodych i Debiutujących Zespołów Jazzowych Jazz Juniors (2002, 2004) i Bielskiej Zadymce Jazzowej (2004).
Maciej Tubis koncertował w wielu jazzowych klubach na terenie całego kraju, ma na swoim koncie również recitale w rozgłośniach radiowych. Inspiruje się twórczością Arvo Pärta, muzyką minimalistyczną, skandynawskim jazzem, ale także każdą muzyką, która wypływa prosto z duszy, a to czuć od razu.
W kwietniu tego roku odbył się duży koncert w Sali koncertowej Filharmonii Łódzkiej. Muzyka zarejestrowana podczas tego koncertu została wydana w listopadzie 2007 roku na pierwszym debiutanckim albumie „Spełnienie…”.
W maju skomponował muzykę do dokumentu o rzeźbach „Przestrzeń nieograniczona” łódzkiej artystki Anny Frąckowicz, oraz do etiudy filmowej „Powrót” studenta Paula Latałło.
Od września 2007 roku współpracuje z zespołem wokalistki jazzowej Karoliny Glazer.
Obecnie jego trio tworzy Marcin Lamch – kontrabasista z Częstochowy współpracujący m.in. z Anitą Lipnicką i Johnem Porterem oraz Przemek Pacan – perkusista z Radmoska współpracujący m.in. z Urszulą Dudziak.
Skomponował muzykę na orkiestrę kameralną, z którą odbyły się koncerty w Zgierzu i Łodzi. Koncert jest zarejestrowany i prawdopodobnie zostanie wydany.
Dyskografia.
Płyty autorskie.
jako Maciej Tubis:
jako Tubis Trio:

</doc>
<doc id="1405641" url="https://pl.wikipedia.org/wiki?curid=1405641" title="Aleksander Cholewa Ubysz">
Aleksander Cholewa Ubysz

Aleksander Cholewa Ubysz h. Cholewa (ur. 1832, zm. 11 września 1890) – kapitan z r. 1863/4, literat (pseudonim "Symplicius Gawin"), autor zajmujących gawęd myśliwskich, oficer armii austriackiej i polskiej, powstaniec styczniowy 
Syn Józefa Cholewy Ubysza - właściciela majątku Ostrobóż w Ziemi Bełskiej. Był oficerem armii austriackiej. W powstaniu styczniowym w 1863 r., walczył początkowo jako szeregowy, potem sierżant, a następnie kapitan wojsk polskich w oddziałach Leona Czechowskiego, Jana Żalplachty (Aleksandra Zapałowicza). Resztki tych drużyn po rozbiciu nad Słupczą i Dwikozami 28 lutego 1863 r. wraz z Piotrem Ulatowskim przeprowadził do Mariana Langiewicza. Brał udział w bitwie pod Hutą Krzeszowską (ranny), nad Tanwią, Tyszowcami i Mołożowem 19 maja 1863. Ujęty przez Rosjan, został skazany na śmierć przez rozstrzelanie. Udało mu się jednak uciec z więzienia we Włocławku. W Krywe (Polska) osiadł po powstaniu w 1864 r., gdzie później zasłynął jako poeta, literat i gawędziarz z pseudonimem literackim Symplicius Gawin. Należał do najlepszych myśliwych w Galicji. Ożenił się z Marią Niesiołowską z Sokolego. Ostatki życia spędził we Lwowie, gdzie zmarł we wrześniu 1890 i został pochowany na Cmentarzu Łyczakowskim.

</doc>
<doc id="1405642" url="https://pl.wikipedia.org/wiki?curid=1405642" title="Ewa Wipszycka-Bravo">
Ewa Wipszycka-Bravo



</doc>
<doc id="1405647" url="https://pl.wikipedia.org/wiki?curid=1405647" title="Plush (singel)">
Plush (singel)

Plush – drugi singiel z płyty "Core" zespołu Stone Temple Pilots. Został wydany w 1993 roku, uplasował się na 1. miejscu w Stanach Zjednoczonych na liście Mainstream Rock Tracks oraz wygrał nagrodę Grammy w kategorii Best Hard Rock Performance w 1994 roku. Piosenka ta została wykorzystana w grze Grand Theft Auto San Andreas w „Radio X”.

</doc>
<doc id="1405648" url="https://pl.wikipedia.org/wiki?curid=1405648" title="Anas versicolor">
Anas versicolor



</doc>
<doc id="1405651" url="https://pl.wikipedia.org/wiki?curid=1405651" title="Cerkiew Świętego Mikołaja w Bodružalu">
Cerkiew Świętego Mikołaja w Bodružalu

Cerkiew Świętego Mikołaja (słow. "Chrám svätého Mikuláša") – drewniana greckokatolicka cerkiew filialna zbudowana w 1658 w Bodružalu, na terenie greckokatolickiej archieparchii preszowskiej.
Należy do parafii Hunkovce. Jest to cerkiew łemkowska typu północno-zachodniego. Składa się ona z trzech pomieszczeń - nawy, prezbiterium i babińca. Tę potrójność akcentuje na zewnątrz zróżnicowana wysokość cebulastych, pękatych wieżyczek. Cerkiew kilka razy była odnawiana i rekonstruowana. 
Na północnej ścianie nawy zachowała się polichromia przedstawiająca Ukrzyżowanie i Sąd Ostateczny. W cerkwi znajduje się kompletne wyposażenie cerkiewne. Między prezbiterium a nawą kompletny ikonostas z 1794. W prezbiterium barokowy ołtarz główny z ikoną Ukrzyżowania. Obok mały ołtarzyk z 1706 z ikoną Ecce Homo.
W 2008 została wpisana wraz z innymi drewnianymi świątyniami słowackich Karpat na listę światowego dziedzictwa UNESCO.

</doc>
<doc id="1405658" url="https://pl.wikipedia.org/wiki?curid=1405658" title="Czas pijanych koni">
Czas pijanych koni

Czas pijanych koni (perski:زمانی برای مستی اسب‌ها, "Zamani barayé masti asbha", kurd. "Demek jibo hespên serxweş" – irański (kurdyjsko-perski) film z 2000 roku w reżyserii Bahmana Ghobadiego. Obraz zdobył Złotą Kamerę na 53. MFF w Cannes.
Opis fabuły.
Rodzeństwo irańskich, kurdyjskich dzieci stara się przetrwać po śmierci rodziców. "Ayoub", najstarszy chłopak w rodzinie, staje się głową domu i musi podjąć jakąkolwiek pracę, która pozwoliła by przetrwać jemu oraz jego rodzeństwu. "Madi", upośledzony brat Ayouba, musi przejść operację. "Ayoub" przemierza znaczne odległości w celu zebrania potrzebnych pieniędzy na operację, przemycając towary wraz z grupą kurdyjskich wieśniaków przez granicę iracko-irańską.
Przemytnicy upijają alkoholem swoje konie, aby przeszły przez niebezpieczne, zaminowane drogi.
Nagrody.
Film był oficjalnym kandydatem Iranu do Oscara za najlepszy film nieanglojęzyczny podczas 73. ceremonii wręczenia Oscarów, ale nie uzyskał nominacji.

</doc>
<doc id="1405667" url="https://pl.wikipedia.org/wiki?curid=1405667" title="Cerkiew Św. Mikołaja w Bodružalu">
Cerkiew Św. Mikołaja w Bodružalu



</doc>
<doc id="1405669" url="https://pl.wikipedia.org/wiki?curid=1405669" title="Droga wojewódzka nr 823">
Droga wojewódzka nr 823

Droga wojewódzka nr 823 (DW823) – droga wojewódzka w województwach mazowieckim i lubelskim, w powiatach kozienickim (gmina Sieciechów i gmina Gniewoszów) i puławskim (gmina Puławy) o długości 4397 m. Droga jest nieciągła - drogę przecina rzeka Wisła.

</doc>
<doc id="1405670" url="https://pl.wikipedia.org/wiki?curid=1405670" title="Konstanty Wojciechowski (1872–1924)">
Konstanty Wojciechowski (1872–1924)

Konstanty Wojciechowski (ur. 11 marca 1872 w Sokolnikach, zm. 16 lipca 1924 we Lwowie), polski historyk literatury, pedagog.
Życiorys.
Był dyrektorem gimnazjum w Stryju, C. K. VI Gimnazjum we Lwowie (1910-1917) oraz III gimnazjum im. Stefana Batorego we Lwowie (w latach 1907-1923), profesorem historii literatury polskiej na Uniwersytecie Lwowskim (od 1916), członkiem Akademii Umiejętności (od 1907, potem Polskiej Akademii Umiejętności), Towarzystwa Literackiego im. Adama Mickiewicza, Towarzystwa Naukowego Lwowskiego i Warszawskiego, Naukowej Komisji Egzaminacyjnej. 
2 maja 1923 został odznaczony Krzyżem Kawalerskim Orderu Odrodzenia Polski.
Pochowany na cmentarzu Łyczakowskim we Lwowie .
Publikacje.
Autor licznych rozpraw naukowych z zakresu literatury ojczystej, podręczników metodyki i języka polskiego:

</doc>
<doc id="1405671" url="https://pl.wikipedia.org/wiki?curid=1405671" title="Peter Norbeck">
Peter Norbeck

Peter Norbeck (ur. 27 sierpnia 1870, zm. 20 grudnia 1936) – amerykański prawnik i polityk z Dakoty Południowej związany z Partią Republikańską.
W latach 1915–1916 był wicegubernatorem stanu Dakota Południowa, a w latach 1917–1921 pełnił funkcję gubernatora tego stanu. W 1920 roku został wybrany do Senatu Stanów Zjednoczonych, gdzie zasiadał od 4 marca 1921 roku do śmierci 20 grudnia 1936 roku.
Przyczynił się znacznie do rozwoju turystyki w Dakocie Południowej, w regionie Black Hills. W dużej mierze dzięki jego wysiłkom powstał pomnik narodowy Mount Rushmore. Jego imieniem i nazwiskiem nazwano krajową drogę krajobrazową Peter Norbeck Scenic Byway.

</doc>
<doc id="1405676" url="https://pl.wikipedia.org/wiki?curid=1405676" title="Miorelaksant">
Miorelaksant



</doc>
<doc id="1405677" url="https://pl.wikipedia.org/wiki?curid=1405677" title="Ewangelia Dzieciństwa Arabska">
Ewangelia Dzieciństwa Arabska

Ewangelia Dzieciństwa Arabska (EwDzArab) jest jednym z apokryfów Nowego Testamentu dotyczących dzieciństwa Jezusa. Mogła ona zostać skompilowana najwcześniej w szóstym wieku i była oparta na Ewangelii Dzieciństwa Tomasza i Protoewangelii Jakuba.
Treść.
Składa się z trzech części:
Zawiera ona kilka upiększeń wcześniejszego tekstu, włączając pieluszkę Jezusa, która leczy ludzi, pot Jezusa który zmienia się w balsam, uzdrawiając trędowatych oraz barwienie tkaniny różnorodnymi kolorami przy użyciu tylko barwnika indygo. Stwierdza także wcześniejsze spotkania Jezusa z Judaszem Iskariotą, oraz z łotrami, z którymi później zostanie ukrzyżowany, jak również że jest jednym z najstarszych dokumentów.
Datowanie i zasięg.
Tekst został pierwotnie napisany w języku syryjskim, prawdopodobnie w czasie piątego, szóstego wieku, lecz później został przetłumaczony na język arabski i od tamtej pory przepadł. Najwcześniejsze znane wspomnienie tej ewangelii pochodzi od Ishodada z Merwu, syryjskiego Ojca Kościoła z IX wieku, w jego biblijnym komentarzu dotyczącym Ewangelii Mateusza. Opowiadania Ewangelii Dzieciństwa Arabskiej, zwłaszcza w drugiej części dotyczącej cudów w Egipcie, można również znaleźć w Koranie. Według niektórych krytycznych uczonych, jego obecność w Koranie może świadczyć o wpływie Ewangelii wśród Arabów. Nie jest wiadome na pewno czy Ewangelia ta była obecna w Al-Hidżaz, ale można je traktować jako prawdopodobne. Jednakże Islamscy apologeci twierdzą, że Ewangelia została przetłumaczona na arabski dopiero w okresie post-islamskim, z powodu wyjątkowo rzadkiego występowania tekstów pisanych w przed-muzułmańskiej Arabii.

</doc>
<doc id="1405679" url="https://pl.wikipedia.org/wiki?curid=1405679" title="Droga wojewódzka nr 743">
Droga wojewódzka nr 743

Droga wojewódzka nr 743 (DW743) – droga wojewódzka klasy Z w województwie lubelskim, w powiecie puławskim, w gminach: Puławy, Janowiec i Kazimierz Dolny. Jej długość to 9,1 km. Droga jest nieciągła - przez drogę płynie rzeka Wisła.

</doc>
<doc id="1405682" url="https://pl.wikipedia.org/wiki?curid=1405682" title="DW743">
DW743



</doc>
<doc id="1405683" url="https://pl.wikipedia.org/wiki?curid=1405683" title="Droga wojewódzka nr 841">
Droga wojewódzka nr 841

Droga wojewódzka nr 841 (DW841) – droga wojewódzka w województwie lubelskim, w powiatach łęczyńskim i chełmskim. Droga łączy Cyców ze Stawem, 3 km na północ od Chełma. Stanowi część alternatywnej trasy Lublin – Chełm. Długość drogi to 29 km.

</doc>
<doc id="1405684" url="https://pl.wikipedia.org/wiki?curid=1405684" title="DW841">
DW841



</doc>
<doc id="1405686" url="https://pl.wikipedia.org/wiki?curid=1405686" title="Peter Norbeck Scenic Byway">
Peter Norbeck Scenic Byway

Peter Norbeck Scenic Byway to narodowa droga krajobrazowa w Black Hills, w amerykańskim stanie Dakota Południowa. Jej przebieg ma kształt cyfry 8 i łączną długość 109,4 km. Droga prowadzi w dużej mierze przez park stanowy Custer i a także w pobliżu pomnika narodowego Mount Rushmore. Status narodowej drogi krajobrazowej uzyskała we wrześniu 1996 roku.
Droga nazwana jest imieniem i nazwiskiem Petera Norbecka, gubernatora i wieloletniego senatora z Dakoty Południowej, który w dużej mierze przyczynił się do rozwoju turystyki w tym regionie i dzięki jego wysiłkom wybudowano część drogi.

</doc>
<doc id="1405687" url="https://pl.wikipedia.org/wiki?curid=1405687" title="Przemek Pacan">
Przemek Pacan

Przemek Pacan (ur. 1980 w Zawierciu) – polski perkusista jazzowy.
Życiorys.
Zdobył Trzecią Nagrodę na festiwalu Jazz Juniors ’97 oraz wyróżnienia na JJ ’98 wraz z zespołem KaPeLa. Od tego czasu współpracuje z gitarzystą Januszem Yaniną Iwańskim, czego owocem są dwie płyty ("2001" Selles Records oraz "The searchers for something" Gowi Records) oraz szereg koncertów w kraju i zagranicą.
Poza tym współpracuje z takimi muzykami jak: Mateusz Pospieszalski, Andrzej Przybielski, Janusz Muniak, Urszula Dudziak, Michał Urbaniak, Wojciech Konikiewicz, Andrzej Smolik, Martyna Jakubowicz i zespołami: Tubis Trio, Krzak (w nowym składzie z Krzysztofem Ścierańskim), Deus Meus, Habakuk. Jest perkusistą zespołu Armia.
Przy okazji koncertów telewizyjnych produkowanych przez Marcina Pospieszalskiego współpracował z takimi artystami jak: Mietek Szcześniak, Justyna Steczkowska, Natalia Kukulska czy Ryszard Rynkowski.
Ważniejsze festiwale: Warsaw Summer Jazz Days ’99, Poznań Jazz Fair ’99, Wawel Jazz Festiwal z gościnnym udziałem Tomasza Stańki, Euro Jazz Festiwal 2007 w Atenach, Euro Jazz Preveza 2007 (Grecja), Free Jazz Festival 2006 w Pradze, Euro Jazz Festival 2007 w Meksyku, Jazztival 2007 Morelia (Meksyk), Festiwal Muzyki Fryderyka Chopina w Paryżu 2004.
Poza tym współpracuje z Teatrem im. Adama Mickiewicza w Częstochowie, Teatrem Ludowym w Krakowie oraz Teatrem Rozrywki w Chorzowie.

</doc>
<doc id="1405688" url="https://pl.wikipedia.org/wiki?curid=1405688" title="Marcin Lamch">
Marcin Lamch

Marcin Lamch (ur. 9 lutego 1979 w Częstochowie) – polski kontrabasista jazzowy, basista, kompozytor, aranżer, producent muzyczny.
Życiorys.
Absolwent Państwowego Liceum Muzycznego w Częstochowie w klasie kontrabasu Michała Konopelskiego. Pierwsze muzyczne doświadczenia zdobywał w zespole KaPeLa Trio oraz pod czujnym okiem Janusza „Yaniny” Iwańskiego. Był gitarzystą basowym w zespole rockowym GrajStasiek ("Piosenka taty Staśka" ukazała się na kompilacji pt. "Piotr Kaczkowski Minimax Pl 3" w listopadzie 2005 roku).
Ukończył studia kulturoznawcze na Uniwersytecie Śląskim. Współpracował lub współpracuje m.in. z Andrzejem Przybielskim, Januszem „Yaniną” Iwańskim, Wojciechem Konikiewiczem, Adamem Rogersem, Chromosomos, duetem Lipnicka &amp; Porter, Voo Voo, Martyną Jakubowicz, Stanisławem Sojką, Marcinem Pospieszalskim, Mateuszem Pospieszalskim, Maciejem Tubisem i Antoniną Krzysztoń.
Do jego muzycznych fascynacji można zaliczyć muzykę ludową, reggae, jazz, jungle, d&amp;b, ambient, new folk, punk, rock&amp;roll, funk, soul. W jednej z ankiet "Jazz Forum" został uznany za jednego z najlepszych polskich basistów. Wystąpił na wielu festiwalach jazzowych w kraju i za granicą, m.in. w Czechach, na Słowacji, czy w Niemczech.

</doc>
<doc id="1405691" url="https://pl.wikipedia.org/wiki?curid=1405691" title="Koziulek">
Koziulek



</doc>
<doc id="1405692" url="https://pl.wikipedia.org/wiki?curid=1405692" title="Tubis Trio">
Tubis Trio

Tubis Trio – polskie akustyczne trio jazzowe.
Historia.
Zespół został założony przez łódzkiego pianistę Macieja Tubisa w 2004 roku. Od samego początku głównym założeniem było tworzenie własnych kompozycji i kreowanie własnego stylu. Inspiracje płynęły z nurtu jazzu europejskiego (wytwórnie ECM, ACT), muzyki poważnej i każdej muzyki bliskiej sercu słuchacza. Podczas koncertu muzycy starają się zaskoczyć samych siebie, stąd utwory pod tym samym tytułem brzmią na kolejnych koncertach zupełnie inaczej, ale ciągle pozostają w kręgu utworów przyjaznych odbiorcom. W roku 2008 została wydana debiutancka płyta Macieja Tubisa pod tytułem „Spełnienie…”. Po jednym z koncertów promujących ten album akustyk powiedział: „Podobało mi się! Ale to chyba nie był jazz? Bo ja jazzu to nie lubię!”.
Zespół wydał swoją pierwszą płytę z koncertu live z sali Robert Krieps Salle w stolicy Luksemburga, który odbył się 25 września 2008 roku. Gościnnie podczas koncertu zagrał na wiolonczeli luksemburski muzyk Andre Mergenthaler.
W styczniowym numerze brytyjskiego magazynu Jazzwise (2010 r.) w głosowaniu na najlepszą płytę jazzową na świecie w zestawieniu znanego krytyka jazzowego
Stuarta Nicholsona płyta Tubis Trio – Live In Luxembourg została wyróżniona na 5 miejscu. Na tym samym miejscu zespół został wybrany do zestawienia w nowojorskiej gazecie Village Voice. Byli jedynymi Polakami oprócz Tomasza Stańki w tych ankietach.
Płyta była emitowana w audycji Cutting Edge w londyńskim Jazz FM przez Mike’a Chadwicka i jest dostępna w sprzedaży w Anglii.
Polska premiera płyty odbędzie się na początku marca 2010 roku. Wcześniej była dołączona dla prenumeratorów Jazz Forum w wakacje 2009 roku, gdzie opublikowano wywiad z Tubis Trio.
W czerwcu 2008 roku Maciej otrzymał nagrodę Prezydenta Miasta Łodzi dla najlepszego łódzkiego jazzmana. Z innych ważnych nagród należy wymienić nagrodę TVP2 za kompozycję „Spełnienie” z 2006 oraz nagrody na konkursach pianistów jazzowych w Warszawie. Zespół w obecnym składzie koncertuje i nagrywa od początku 2008 roku. Marcin Lamch oraz Przemek Pacan mają za sobą sukcesy na konkursie JazzJuniors 97 oraz 98 i wydane płyty z takimi artystami jak Janusz Yanina Iwański, Wojciech Konikiewicz czy z duetem Lipnicka&amp;Porter.
„The Truth” jest debiutem zespołu w holenderskiej wytwórni Challenge Records. Płyta ukazała się 8 września 2017 roku. Nagranie zawiera 10 kompozycji autorskich Macieja Tubisa, które wyróżniają się dużą melodyjnością wymykając się typowo jazzowej estetyce. Jednak improwizacja jest najważniejszą częścią tej muzyki, definiującą jednocześnie stylistykę. Tak Marek Sierocki zarekomendował to nagranie: "To znakomity krążek! Świetne kompozycje. Raz jeszcze okazuje się, że w muzyce, również jazzowej, ważne są melodie. Płyta jest fantastycznie nagrana. Światowe brzmienie."
Dyskografia.
"Tubis Trio - Live In Luxembourg"
"Tubis Trio - The Truth"

</doc>
<doc id="1405695" url="https://pl.wikipedia.org/wiki?curid=1405695" title="Cmentarz żydowski w Wieliczce">
Cmentarz żydowski w Wieliczce

Cmentarz żydowski w Wieliczce – żydowska nekropolia na południowo-zachodnich rubieżach Wieliczki w bezpośrednim sąsiedztwie tzw. użytku ekologicznego Grabówki. Miejsce martyrologii Żydów wielickich i małopolskich.
Historycznie teren przynależał do żydowskiej osady Klasno w granicach miejscowości Siercza. Cmentarz został założony prawdopodobnie w pierwszej połowie XVI wieku, lecz jego oficjalne granice wytyczono w wieku XVIII i z tego okresu zachowały się też najstarsze macewy. Obszar cmentarza zajmuje ok. 1,8 ha. Łącznie zachowało się tu około pięćdziesięciu nagrobków, wykonanych z wapienia i piaskowca z napisami w języku hebrajskim oraz tradycyjnymi nagrobkowymi ornamentami. Nekropolia wykorzystywana była również do pochówku Żydów z podkrakowskiego Podgórza i miejscowości sąsiadujących z Wieliczką. W latach 1939-1942 cmentarz na Grabówkach był miejscem masowych rozstrzelań i pochówku Żydów zamordowanych przez okupantów niemieckich w Wieliczce i okolicach. Fakt ten upamiętnia granitowy pomnik poświęcony pamięci ponad tysiąca pomordowanych tu i w mieście Żydów wielickich, ustawiony przy wschodniej granicy kirkutu w miejscu masowej mogiły zamordowanych. Tuż obok pomnika ustawiono w rzędzie najlepiej zachowane macewy. Cmentarz był czynny najprawdopodobniej do lata 1942 roku, kiedy to rozpoczął się ostatni etap eksterminacji Żydów zamieszkujących Wieliczkę i skoncentrowanych w mieście do wysiedlenia. Wtedy też Niemcy dokonali planowej dewastacji nekropolii. 
Obecnie cały cmentarz, w tym pomnik martyrologii, znajdują się w złym, z roku na rok coraz gorszym stanie zachowania. Większość macew jest poprzewracanych, porośniętych mchami i nasiąkniętych wilgocią, część połamana, niektóre z namalowanymi napisami, w tym np. swastyką. Otoczenie pomnika martyrologii wielickich Żydów, będące jednocześnie miejscem pochówku około 1000 ofiar, przez wiele lat nie było pielęgnowane, zarastając krzewami i trawą, a najprawdopodobniej zimą 2010/2011 r. dodatkowo rozkradziono elementy metalowe i rozbito elementy ogrodzenia. W związku z obchodami 70. rocznicy wywózki i wymordowania żydów wielickich i małopolskich latem 2012 r. teren cmentarza i otoczenie pomnika gruntownie uporządkowano i odnowiono otoczenie pomnika. 27 sierpnia 2012 r. a na cmentarzu odbyła się modlitwa za zmarłych i pomordowanych, której przewodniczył rabin Eliezer Gurary. Wziął w niej udział również jeden z ostatnich żyjących ocalonych z wysiedlenia, prof. Uri Shmueli.

</doc>
<doc id="1405698" url="https://pl.wikipedia.org/wiki?curid=1405698" title="Wiadomości Żeglarskie">
Wiadomości Żeglarskie

Wiadomości Żeglarskie (ang. Notice to Mariners) – periodyczne wydawnictwo dla nawigatorów/żeglarzy, opisujące wszelkie zmiany dotyczące bezpieczeństwa nawigacji, np. zmiany w oznakowaniu nawigacyjnym (wystawione nowe, przesunięte lub usunięte znaki i światła nawigacyjne, zmienione charakterystyki świateł, czasowo wyłączone światła nawigacyjne itp.), informacje o nowych wrakach czy pomiarach głębokości, nowe systemy rozgraniczenia ruchu i zmiany istniejących, nowe przepisy lokalne i zmiany istniejących, informacje o nowych edycjach map morskich i publikacji nautycznych i wiele innych. Umożliwiają one aktualizację (korektę) map oraz publikacji używanych w żegludze, co jest wymagane przez V Rozdział konwencji SOLAS.
Wydawane są przez ponad 60 krajów w różnych odstępach czasowych, najczęściej co tydzień, co dwa tygodnie, raz w miesiącu lub zależnie od potrzeb. Dostępne w wersji drukowanej lub bezpłatnie w wersji elektronicznej na stronach instytucji wydających publikacje nautyczne. 
Najbardziej znane, ze względu na zasięg światowy, są brytyjskie "Notices to Mariners" wydawane co tydzień od 1834 przez the United Kingdom Hydrographers Office (Biuro Hydrograficzne Zjednoczonego Królestwa nazywane zwyczajowo Biurem Hydrograficznym Brytyjskiej Admiralicji). Obejmują wszystkie wydawnictwa Admiralicji (obszar wszystkich wód żeglownych w żegludze międzynarodowej).
Instytucje publikujące własne mapy morskie i publikacje nautyczne wydają podobne wydawnictwa np. "U.S. Notice to Mariners" - dotyczące map i publikacji U.S. Coast Guard, "Nachrichten für Seefahrer" - przez Bundesamt für Seeschifffahrt und Hydrographie (niemieckie mapy morskie i publikacje nautyczne).
Polska.
W Polsce "Wiadomości Żeglarskie" wydaje od roku 1921 (z przerwą podczas II wojny światowej) Biuro Hydrograficzne Marynarki Wojennej. Jest to wydanie dwujęzyczne – po polsku i angielsku i obejmuje wszystkie wydawnictwa Biura Hydrograficznego Marynarki Wojennej (obszar Bałtyku z Zatoką Fińską, Cieśniny Duńskie, Zatoka Pomorska i Zalew Szczeciński, Zatoka Gdańska i Zalew Wiślany). Obecnie polskie wiadomości żeglarskie dostępne są bezpłatnie wydawane są w formie plików pdf.

</doc>
<doc id="1405703" url="https://pl.wikipedia.org/wiki?curid=1405703" title="Ruth Baum">
Ruth Baum

Ruth Baum (ur. 26 grudnia 1922 w Warszawie, zm. 22 lutego 2022 w Hajfie) – polska pisarka i reportażystka żydowskiego pochodzenia.
Życiorys.
Studiowała filologię polską na Uniwersytecie Wrocławskim. W latach 1939–1946 przebywała w ZSRR. Debiutowała na łamach "Małego Przeglądu" w roku 1937. W latach 1946–1957 przebywała we Wrocławiu. Była współpracownikiem rozgłośni Polskiego Radia we Wrocławiu i tygodnika "Fołks Sztyme". Od 1957 przebywała w Izraelu. Była członkiem Związku Autorów Piszących Po Polsku w Izraelu.

</doc>
<doc id="1405705" url="https://pl.wikipedia.org/wiki?curid=1405705" title="Floodland">
Floodland

Floodland – drugi album zespołu The Sisters of Mercy, wydany w 1987, osiągnął 9 pozycję na brytyjskiej liście najlepiej sprzedających się płyt, UK Albums Chart, przyczyniając się do światowej sławy zespołu.
Informacje ogólne.
Po rozpadzie zespołu w 1985 roku, Andrew Eldritch zdecydował się kontynuować pracę pod szyldem The Sisters of Mercy. Druga płyta zespołu została zrealizowana w pompatycznym, typowym dla producenta Jima Steinmana stylu, cechującym się udziałem chóru i rozbudowanych aranżacji, charakterystycznych dla muzyki poważnej (szczególnie utwory "This Corrosion" i "Dominion/Mother Russia", wyprodukowane i współprodukowane przez Steinmana). Na krążku znajduje się także jedyny utwór The Sisters of Mercy oparty tylko na śpiewie z towarzyszeniem fortepianu, zatytułowany "1959". Pomimo tego, że nie jest to album koncepcyjny, Floodland jest przepełniony tematami oraz obrazami powracającymi w kolejnych utworach.
Andrew Eldritch określił "Floodland" jako "świetny album". Pomimo ustawicznego sprzeciwu Eldritcha, Floodland został uznany za klasyczny album gotycki; amerykański magazy muzyczny "Alternative Press" umieścił go na 43 pozycji wśród 99 najlepszych albumów z lat 1985-1989, a także w kategorii "10 podstawowych albumów gotyckich".
Utwór "Lucretia My Reflection", ze swoją prawie dyskotekowa, powtarzająca się linią basu, stał się bardzo popularny w klubach tanecznych w tym czasie. Eldritch powiedział o nim, że został napisany dla Morrison, która "zawsze robiła na mnie wrażenie osobowości w stylu Lukrecji Borgii". Natomiast utwór "This Corrosion", ze swoim pozornie bezsensownym tekstem, jest przypuszczalnie atakiem na Wayne'a Husseya. Piosenka ta pierwotnie miała być zamieszczona na albumie zespołu The Sisterhood, który jest przedsięwzięciem w całości wymierzonym w stronników Husseya, ale została pominięta w tamtym czasie, aby mogła zostać bardziej dopracowana.
Album "Floodland" był przełomem w muzyce gotyckiej. Przy zachowaniu mrocznego klimatu związanego z gotykiem, odkrywa on zupełnie nowe rejony estetyki nie związane wcześniej z tym stylem, jak choćby dużo większe użycie instrumentów klawiszowych zamiast gitar. Sama płyta stanowiła natchnienie dla kolejnego pokolenia zespołów, takich jak London After Midnight czy Switchblade Symphony.
Floodland został wznowiony w 2006 roku wraz z dwoma utworami bonusowymi, "Never Land" (całość) oraz "Emma" (cover przeboju Hot Chocolate, pierwotnie wydany na stronie B singla "Dominion" z 1988 roku).
Kontrowersje.
Andrew Eldritch stwierdził, że basistka Patricia Morrison, druga oficjalna postać w zespole The Sisters of Mercy w tamtym czasie, która brała udział w poprzednim projekcie Eldritcha, The Sisterhood, nie przyczyniła się do powstania materiału na tę płytę oraz nie brała udziału w nagraniach i została zatrudniona wyłącznie do celów promocyjnych. Początkowo Morrison bagatelizowała fakt, że jej nazwisko nie pojawiło się w opisie płyty, mimo że jej twarz widniała na okładce. W wywiadzie ze Steve'em Sutherlandem dla Melody Makera powiedziała: "Gdy spojrzysz na płyty "Sióstr", to zauważysz, że zazwyczaj nie ma tam nazwisk osób, które grały. Andrew pisze piosenki, więc nie ma po co wymieniać innych nazwisk. Kiedy ukazał się album, doskonale zdawałam sobie z tego sprawę, ale nie przypuszczałam, że to zdezorientuje innych. Ludzie, którzy nie widzieli wywiadów, których udzieliliśmy, nie wiedzą, że jestem w zespole." Morrison twierdzi, że brała udział w nagraniach, lecz część jej ścieżek została usunięta przez Eldritcha.
The Sisters of Mercy nie promowało tego albumu występami na żywo.
Dwa ostatnie utwory na płycie CD są wzięte ze strony B 12-calowego singla z piosenką "This Corrosion". Zostało to dokonane wbrew woli Eldritcha, który twierdził, że nie pasują one do pozostałych piosenek. Według niego wydanie, na którym są umieszczone, miało być krótką, limitowaną edycją. Przy kolejnych wznowieniach albumu wytwórnia płytowa ignorowała prośby Eldritcha o ich pominięcie i płyta jest wydawana jako dziesięć utworów. Na wydaniu z 2006 roku te dwa utwory są opisane jako "Utwory dodatkowe".
Lista utworów.
Wszystkie utwory autorstwa Andrew Eldritcha. Produkcja Eldritch oraz Larry Alexander, oprócz "This Corrosion" – produkcja Jim Steinman, "Dominion/Mother Russia" – produkcja Steinman/Alexander/Eldritch, "Torch" – produkcja Eldritch.
Partie chóru na "Dominion/Mother Russia" oraz "This Corrosion" w wykonaniu The New York Choral Society.
Dodatkowy śpiew na "This Corrosion" – Holly Sherwood, Curtis King, Brenda King, Tawatha Agee, Gina Taylor, Vaneese Thomas.

</doc>
<doc id="1405707" url="https://pl.wikipedia.org/wiki?curid=1405707" title="Cmentarz żydowski w Łęczycy">
Cmentarz żydowski w Łęczycy

Cmentarz żydowski w Łęczycy – cmentarz w Łęczycy założony w II połowie XV wieku.
Znajdował się przy obecnej ulicy ks. Jerzego Popiełuszki. Obszar kirkutu znacznie poszerzono w l. 30. XIX w. W czasie konfliktu między częścią Gminy Żydowskiej w Łęczycy a rabinem Malbimem "buntowników" chowano na starej części cmentarza. Zlikwidowany przez nazistów podczas II wojny światowej - po wojnie teren przeznaczono pod zabudowę mieszkaniową. Trzy zachowane nagrobki znajdują się obecnie w Muzeum Ziemi Łęczyckiej - najstarszy z nich pochodzi z 1820 roku.
Na kirkucie do II wojny światowej istniał ohel rabinackiego rodu Auerbachów, w którym spoczął m.in. pisarz religijny i rabin Łęczycy Chaim Auerbach oraz jego syn, również pisarz religijny i rabin Łęczycy, Izaak Chaim Auerbach. Odnaleziony pod koniec XX w. nagrobek Mnychy Rogozińskiej wywieziono do Australii. Na kirkucie spoczywali także przodkowie pisarki Agaty Tuszyńskiej.
Opis cmentarza z wymienionymi ważnymi rabinami i pisarzami religijnymi pochowanymi na nim znajduje się w książce Izaaka Frenkela, wydanej w 1953 w Tel Awiwie, "Sefer Linshits" (. "Memorial book of Leczyca").

</doc>
<doc id="1405709" url="https://pl.wikipedia.org/wiki?curid=1405709" title="Vodka Lemon">
Vodka Lemon

Vodka Lemon – film z 2003, wyreżyserowany przez kurdyjskiego reżysera Hinera Saleema.
Opis fabuły.
Historia opowiedziana w filmie osadzona jest w wiosce kurdyjskiej w Armenii, w której wciąż daje się odczuć ekonomiczne skutki upadku ZSRR. "Hamo", kurdyjski wdowiec, wraz ze swoimi trzema synami codziennie odwiedza grób swojej zmarłej małżonki. Na cmentarzu spotyka "Ninę", wdowę pracującą w miejscowym barze "Vodka Lemon". Oboje są bez grosza. Nawiązują się między nimi niespodziewane relacje, które sprawiają, że na nowo odżywają.

</doc>
<doc id="1405710" url="https://pl.wikipedia.org/wiki?curid=1405710" title="Mistrzostwa Ukrainy w piłce nożnej (2008/2009)">
Mistrzostwa Ukrainy w piłce nożnej (2008/2009)

Mistrzostwa Ukrainy w piłce nożnej – sezon 2008/2009 – XVIII Mistrzostwa Ukrainy, rozgrywane systemem jesień – wiosna, w których 16 zespołów Premier Lihi walczą o tytuł Mistrza Ukrainy. Dublerzy występują w osobnym turnieju. Persza Liha składa się z 18 zespołów. Druha Liha w grupie A liczy 18 zespołów, i w grupie B – 18 zespołów.
Kluby.
Premier Liha.
16 zespołów:
Persza Liha.
18 zespołów:
Druha Liha.
36 zespołów podzielone na 2 grupy:
Najpierw w grupie A występować miał klub Dynamo-3 Kijów. Jednak kiedy 17 lipca 2008 roku Dynamo-3 Kijów zrezygnował z dalszych występów w Druhiej Lidze jego miejsce zajął MFK Mikołajów.

</doc>
<doc id="1405711" url="https://pl.wikipedia.org/wiki?curid=1405711" title="Kobyla Góra (Wzgórza Ostrzeszowskie)">
Kobyla Góra (Wzgórza Ostrzeszowskie)

Kobyla Góra – najwyższe wzniesienie Wielkopolski (284 m n.p.m.) położone w paśmie Wzgórz Ostrzeszowskich 700 m od drogi Marcinki – Parzynów w miejscowości Zmyślona Parzynowska.
Budowa geologiczna.
Wzniesienie Kobyla Góra zbudowana jest z glacitektonicznie zaburzonych osadów glacjalnych zlodowaceń południowopolskich. Są to głównie piaski i żwiry morenowe, oraz zaburzone osady miocenu (iły i mułki) i pliocenu (piaski i żwiry) w obrębie moreny czołowej zlodowacenia Sanu II. Najwyższą część kulminacji wzniesienia budują piaski ze żwirem.
Zagospodarowanie.
Przed II wojną światową w pobliżu Kobylej Góry eksploatowano tak zwane "kwarcyty ostrzeszowskie" będące piaskowcami i piaskowcami zlepieńcowatymi o spoiwie krzemionkowym wieku mioceńskiego. Skały te znalazły się na powierzchni terenu dzięki silnym i głębokim zaburzeniom podłoża skalnego wywołanym przez lądolody skandynawskie.
Wzniesienie pokrywa w głównej mierze las sosnowy, na jego południowo-zachodnich i zachodnich stokach dominują łąki, natomiast od strony północnej pola uprawne. Po zdetronizowaniu Bełczyny uznawanej za najwyższe wzniesie Wielkopolski, na wierzchołku Kobylej Góry w 1974 r. ustawiono głaz pamiątkowy, informujący że to ona jest najwyższym punktem tego regionu. Inauguracja odsłonięcia głazu odbyła się w czasie obchodów Dni Ziemi Ostrzeszowskiej przy udziale PTTK, władz ludowych (naczelnika Gminy i przedstawiciela Powiatowej Rady Narodowej) oraz harcerstwa. Na wierzchołku Kobylej Góry od 7 maja 1999 roku znajduje się tzw. jubileuszowy „Krzyż Wielkopolski” wzniesiony z okazji przełomu II i III tysiąclecia istnienia chrześcijaństwa. Ma on 20 m wysokości, a rozpiętość jego ramion wynosi 10,2 m, całość konstrukcji waży ponad 10 ton.
Na kulminacji wzniesienia znajdują się również pamiątkowe kamienie z wmurowanym i oprawionym okruchem skały z Bazyliki Grobu Świętego, opisywanym jako kamień z grobu Pana Jezusa, oraz „Dzwon Jana Pawła II” poświęcony 18 września 2006 roku. „Dzwon Jana Pawła II” na Kobylej Górze bije codziennie o godzinie 15:00 (godzina śmierci Jezusa Chrystusa) oraz w każdą sobotę o godzinie 21:37 (dzień i godzina śmierci Jana Pawła II). W 2014 roku przeprowadzono konserwację krzyża i zamontowano jego oświetlenie, w tym samym roku posadowiono na stoku Kobylej Góry figurę św Józefa oraz wybudowano przy parkingu „Bramę świętego Jana Pawła II” a na szyczcie wzniesienia drewnianą wiatę turystyczną. Na wschód od kulminacji wzgórza posadowiona jest wieża przekaźnikowa sieci komórkowej. Na Kobylą Górę prowadzą piesze i rowerowe szlaki turystyczne PTTK. Na południowym stoku wzniesienia znajduje się parking dla pojazdów oraz polana z ławami i zadaszeniem używana w czasie odprawiania nabożeństw i spotkań.
Funkcja społeczna.
Kobyla Góra od 2000 roku stała się miejscem pielgrzymek wiernych z diecezji kaliskiej, wpływ mają na to postawiony tu "Dzwon Jan Pawła II", "Wielkopolski Krzyż" jubileuszowy dokoła którego rozsypano ziemię z pobliża Golgoty i Bazyliki Grobu Świętego, oraz kamienie pamiątkowe z wmurowanym w 2003 r. okruchem skały z tejże bazyliki.
Wzniesienie to pełni również rolę łącznika kilku szklaków turystycznych. Na szczyt prowadzą szlaki:
Kobyla Góra jest też miejscem wykonywania dalekich obserwacji, z południowych stoków tego wzniesienia, zlokalizowanych na zachód od parkingu dla pojazdów, przy sprzyjającej pogodzie dojrzeć można Sudety Wschodnie, oraz Elektrownię Opole.

</doc>
<doc id="1405712" url="https://pl.wikipedia.org/wiki?curid=1405712" title="Burydzi">
Burydzi

Burydzi – muzułmańska dynastia władająca Damaszkiem i południową Syrią w latach 1104-1154.
Właściwy protoplasta dynastii Burydów, Tughtakin, był atabegiem Seldżukidy Dukaka, panującego w Damaszku. W roku 1104 Dukak zmarł, pozostawiając nieletniego syna Tutusza, w którego imieniu Tughtakin rządził jako atabeg. Także Tutusz jednak wkrótce zmarł i Tughtakin stał się władcą samodzielnym. W roku 1108/1109 zawarł on umowę z królem jerozolimskim Baldwinem I dotyczącą podziału dochodów z ziem uprawnych leżących na zachód od Jeziora Tyberiadzkiego oraz nad górnym Jordanem, w roku następnym zaś podobną umowę, tym razem dotyczącą Doliny Bekaa, z hrabią Trypolisu Bertrandem. Kiedy w roku 1111 do Syrii przybyła wyprawa wysłana przez sułtana Wielkich Seldżuków Mohammada Tapara przeciwko krzyżowcom, Tughtakin przyjął ją niezbyt przyjaźnie. Podczas kolejnej wyprawy w roku 1113 asasyni zabili jej dowódcę, namiestnika Mosulu Maududa. Rozeszły się pogłoski, że Tughtakin, który nieco później udzielił im schronienia w Damaszku, był uwikłany w tę zbrodnię. W istocie po kilku miesiącach zawarł on nowy rozejm z Baldwinem I, a kiedy w 1115 do Syrii przybyła kolejna wyprawa Wielkich Seldżuków, Tughtakin otwarcie wystąpił przeciwko nim w ramach koalicji złożonej z Aleppa, Księstwa Antiochii i Ilghaziego z rodu Artukidów, chociaż ostatecznie nie wziął udziału w walce. Władcy syryjscy mniej obawiali się Franków, niż aliansu z sułtanem. Jednak regent Antiochii Roger z Salerno odniósł nad armią Wielkich Seldżuków w bitwie pod Danis bardziej zdecydowane zwycięstwo niż Tughtakin by sobie tego życzył. W tej sytuacji w roku 1116 Tughtakin udał się do Bagdadu i zawarł pokój z sułtanem, otrzymując oficjalne uznanie swojej władzy w Syrii jako jego wasal. W roku 1118 zawarł on przymierze z Fatymidami i przez dwa lub trzy miesiące połączone armie Egipcjan i Damaszku stały naprzeciwko armii nowego króla jerozolimskiego Baldwina II, nie ośmielając zaatakować się nawzajem, dopóki Tughtakin nie zdecydował się wycofać. W roku 1119 współdziałał on z Ilghazim, który działając samodzielnie zadał Rogerowi z Salerno druzgocącą klęskę w bitwie na Krwawym Polu, ale potem wraz z siłami Burydów oddał pole walki połączonym siłom krzyżowców w drugiej bitwie pod Danis. Tughtakin i Ilghazi ze zmiennym szczęściem wspólnie walczyli z krzyżowcami aż do śmierci tego ostatniego w roku 1122. Następnie władca Damaszku współdziałał z Balakiem, następcą Ilghaziego w Aleppo, oraz jego kolejnym władcą, Ak Sunkurem al-Bursukim. Nie zapobiegło to jednak klęsce jaką w roku 1126 zadał mu Baldwin II w bitwie pod Mardż as-Saffar. 
W roku 1128 Tughtakin zmarł i władzę przejął po nim jego syn Buri, który już w drugim roku swego panowania doprowadził do masowej zagłady asasynów oraz musiał odpierać nieudany atak krzyżowców. Tymczasem w roku objęcia władzy przez Buriego Aleppo zajął namiestnik Mosulu Zanki i odtąd głównym celem jego polityki w Syrii stało się opanowanie Damaszku. Pierwszy atak podjął on już w roku 1130, kiedy zdobył Hamę i w zdradziecki sposób pojmał władcę tego miasta, jednego z synów Buriego. Buri zmarł w roku 1132 od ran zadanych mu przez asasynów, a jego syn i następca, Isma'il, niepopularny wśród mieszkańców, zwrócił się do Zankiego z prośbą o interwencję. Zanim jednak Zanki przybył ze swoją armią w początkach 1135 roku, Isma'il już nie żył, zamordowany z poduszczenia swojej matki, a jego miejsce zajął jego brat, Mahmud. Wojskom Zankiego stawił opór emir Mu'in ad-Din Unur, a Zanki, otrzymawszy od kalifa polecenie powrotu do Mosulu, wycofał się. W sierpniu 1135 Zanki zdobył Hims, jednak w niedługim czasie Unur go odzyskał i przełamał ponowne oblężenie przez wojska Zankiego w roku 1137. W roku 1138 Zanki poślubił wdowę po Burim i otrzymał Hims w posagu. Kiedy w 1139 w wyniku spisku pałacowego został zamordowany Mahmud, rzeczywistą władzę w Damaszku, jako atabeg, zaczął sprawować Unur, a ponaglany przez swoją nową żonę Zanki rozpoczął oblężenie miasta. Doprowadzony do ostateczności Unur zwrócił się o pomoc do króla jerozolimskiego Fulko i w obliczu nowego zagrożenia Zanki przerwał oblężenie i wycofał się.
Dobre stosunki pomiędzy królestwem jerozolimskim i Unurem przetrwały do roku 1148, kiedy w Jerozolimie za cel drugiej wyprawy krzyżowej obrano Damaszek. W tej nowej sytuacji Unur zwrócił się o pomoc do następcy Zankiego, Nur ad-Dina, i krzyżowcy odstąpili od oblężenia. W sierpniu 1149 Unur zmarł, a Damaszek znalazł się w kleszczach dwóch agresywnych potęg. Wśród mieszkańców narastało pragnienie opowiedzenia się za rządami Nur ad-Dina, jednak ostatni z Burydów, Uwak, usiłował utrzymać niezależność mimo zewnętrznego zagrożenia i niechęci poddanych. Ostatecznie Nur ad-Din zajął Damaszek w kwietniu 1154 roku, gdy w wyniku zmowy mieszczan jego armia została wpuszczona do miasta, a tym samym dzieje dynastii Burydów dobiegły końca.

</doc>
<doc id="1405713" url="https://pl.wikipedia.org/wiki?curid=1405713" title="Makemake">
Makemake



</doc>
<doc id="1405714" url="https://pl.wikipedia.org/wiki?curid=1405714" title="Bitwa o planetę małp">
Bitwa o planetę małp



</doc>
<doc id="1405715" url="https://pl.wikipedia.org/wiki?curid=1405715" title="Przewiązka">
Przewiązka

Przewiązka – miejsce przejazdu (zawrócenia) między dwoma jezdniami na drodze ograniczonej barierkami ochronnymi wzdłuż jezdni (najczęściej z pasem zieleni). Na autostradach przewiązka jest zamknięta barierkami ochronnymi, rozmontowywanymi w nagłych przypadkach np.: spowodowanych korkami związanymi z wypadkiem, umożliwiająca zawrócenie kierującym pojazdami.

</doc>
<doc id="1405718" url="https://pl.wikipedia.org/wiki?curid=1405718" title="Piurblagizm">
Piurblagizm

Piurblagizm – fikcyjny kierunek w literaturze stworzony przez Stanisława Ignacego Witkiewicza. Manifest piurblagizmu, wraz z utworami, został wydany w Zakopanem przez drukarnię „Polonia” Jana Trybuły i nosi tytuł:
"PAPIEREK LAKMUSOWYNAJNOWSZA ARTYSTYCZNA NOWALIA!!PIURBLAGIZM!!TEORYA CZYSTEJ BLAGINAJLEPSZE UTWORY PIURBLAGISTÓW" W istocie jest on satyrycznym tekstem na mnożące się w początkach dwudziestego wieku awangardowe nurty w sztuce. Witkacy zarzuca futurystom, formistom czy dadaistom, że pod przykrywką pozornej szczerości nie kryje się w ich utworach nic poza zamaskowaną blagą. Co więcej, nie waha się postawić na równi z ich dorobkiem własnej teorii czystej formy. Blaga przewrotnie staje się dla piurblagistów tym, co w twórczości jest najistotniejsze i tym samym zamyka usta krytykom domagającym się szczerości w sztuce.
Kierunki pochodne.
Do kierunków piurblagistycznych, Witkacy zalicza – neopseudo-kretynizm, filutyzm, na-dudka-wystrychninizm, neo-naciągizm, małpizm, papugizm, neo-kabotynizm, fałszyzm, solipsoedryzm, mistyficyzm, nabieratyzm, fiktobydlęcyzm, oszukizm, neo-humbugizm,
krętacyzm, udawaizm (odróżnić od udaizmu, czyli tego, co się udaje w znaczeniu powodzenia), błaźnizm, nieszczeryzm, w-pole-wyprowadzizm, z-mańki-zażywaizm, przecheryzm, łgizm, łgawizm, brać-na-kawalizm, wmówizm, co-ślina-do-gęby-przyniesizm, zawraco-głowizm, zawraco-gitaryzm i zawraco-kontrafałdyzm, omamizm, kręcizm i krętacyzm.

</doc>
<doc id="1405719" url="https://pl.wikipedia.org/wiki?curid=1405719" title="Wścieklica marszczysta">
Wścieklica marszczysta

Wścieklica marszczysta ("Myrmica rugulosa") – gatunek mrówki z podrodziny Myrmicinae.
Występowanie.
Gatunek eurosyberyjski.
Morfologia.
Robotnice osiągają 3–4,3 mm długości.
Biologia.
Gniazduje głównie w ziemi na łąkach, na dobrze nasłonecznionych terenach, oraz można ją spotkać w miastach. Wejścia do gniazd najczęściej mają usypane kręgi z piasku lub ziemi. Liczebność kolonii dochodzi do kilku tysięcy osobników. Gniazda poliginiczne. Rójka odbywa się od sierpnia do października.
Podgatunki.
U Wścieklicy marszczystej wyodrębniono 2 podgatunki

</doc>
<doc id="1405723" url="https://pl.wikipedia.org/wiki?curid=1405723" title="Pomnik Integracja I w Słubicach">
Pomnik Integracja I w Słubicach

Pomnik Integracja I w Słubicach – pomnik symboliczny na skwerku między Biblioteką Miejską i Biblioteką Collegium Polonicum w Słubicach, kilkaset metrów od dawnego przejścia granicznego z Frankfurtem nad Odrą.
Przedstawia on dwa kamienne sześciany, położone jeden na drugim i połączone ze sobą nicią. Przez górny z nich przebita jest igła.
Pomnik symbolizuje skomplikowane stosunki pogranicza polsko-niemieckiego oraz niełatwą integrację między obydwoma narodami. Został odsłonięty w 2002 roku.
Autorką pomnika jest Ewa Solima (ur. w 1976), absolwentka Akademii Sztuk Pięknych we Wrocławiu.

</doc>
<doc id="1405735" url="https://pl.wikipedia.org/wiki?curid=1405735" title="Planeta małp (film 2001)">
Planeta małp (film 2001)



</doc>
<doc id="1405739" url="https://pl.wikipedia.org/wiki?curid=1405739" title="Zerowy kilometr">
Zerowy kilometr

Zerowy kilometr ("Kilomètre zéro") – film z 2005, którego reżyserem oraz twórcą scenariusza jest Hiner Saleem. "Zerowy kilometr" jest pierwszym irackim filmem wybranym do oficjalnego współuczestniczenia w Festiwalu Filmowym w Cannes.
Opis fabuły.
Film drogi, którego akcja rozgrywa się w irackim kurdystanie podczas wojny iracko-irańskiej. Młody Kurd, "Ako", marzy o opuszczeniu kraju, jednak zostaje wcielony do armii irackiej i wysłany na front toczącej się właśnie wojny z sąsiednim Iranem. Tam spotyka się z nietolerancją w związku ze swoim kurdyjskim pochodzeniem. Niespodziewaną szansą ucieczki do rodziny ma być dla niego rozkaz eskortowania grupy żołnierzy. Kierowca samochodu, którym mają wracać, okazuje się być Arabem, żywiącym wrogie uczucia w stosunku do Kurdów.

</doc>
<doc id="1405741" url="https://pl.wikipedia.org/wiki?curid=1405741" title="Iliczewsk">
Iliczewsk



</doc>
<doc id="1405743" url="https://pl.wikipedia.org/wiki?curid=1405743" title="Przejście graniczne Miłów-Eisenhüttenstadt">
Przejście graniczne Miłów-Eisenhüttenstadt

Przejście graniczne Miłów-Eisenhüttenstadt – istniejące do 2007 roku polsko-niemieckie rzeczne przejście graniczne, położone w województwie lubuskim, powiecie krośnieńskim, w gminie Maszewo, w miejscowości Miłów.
Opis.
Przejście graniczne Miłów-Eisenhüttenstadt z miejscem odprawy granicznej po stronie niemieckiej w miejscowości Eisenhüttenstadt, czynne było w porze dziennej w okresie sezonu żeglugowego, ogłoszonego przez administrację wód granicznych, jeśli nie nastąpiło otwarcie drogi wodnej dla ruchu żeglugowego w porze nocnej. Dopuszczone było przekraczanie granicy dla ruchu osobowego i towarowego oraz dla pływań sportowych i turystycznych oraz mały ruch graniczny. Kontrolę graniczną osób towarów i środków transportu wykonywała kolejno: Graniczna Placówka Kontrolna Straży Granicznej w Świecku, Graniczna Placówka Kontrolna Straży Granicznej w Gubinku, Placówka Straży Granicznej w Gubinku. Obie miejscowości łączyła rzeka Odra.
21 grudnia 2007 roku na mocy układu z Schengen przejście graniczne zostało zlikwidowane.
W okresie istnienia Niemieckiej Republiki Demokratycznej funkcjonowało w tym miejscu polsko-niemieckie rzeczne przejście graniczne Miłów. Dopuszczone było przekraczanie granicy dla ruchu:
Kontrolę graniczną osób towarów i środków transportu wykonywała Graniczna Placówka Kontrolna Miłów.
Zobacz też.
Dawne polskie przejścia graniczne z Niemcami

</doc>
<doc id="1405744" url="https://pl.wikipedia.org/wiki?curid=1405744" title="Jerzy Sfrantzes">
Jerzy Sfrantzes

Jerzy Sfrantzes (także Sphrantzes, Phrantzes, Phrantza, gr. , "Geōrgios Sphrantzēs" lub "Phrantzes"; ur. 30 sierpnia 1401 w Konstantynopolu; zm. ok. 1478) – jeden z ostatnich bizantyńskich dziejopisów.
Życie.
Urodził się 1401 roku w możnej rodzinie osiadłej na Limnos. Po śmierci rodziców przeniósł się do Konstantynopola, na dwór cesarza Manuela II Paleologa (1391–1425). W 1424 roku wziął udział w greckim poselstwie do sułtana Murada II. Po śmierci Manuela II i objęciu tronu przez Jana VIII wstąpił na służbę u jego brata Konstantyna Dragazesa, despoty Morei. W 1429 roku ocalił mu życie, co przypłacił niewolą u Turków, a następnie u korsarzy. Wykupiony przez Konstantyna został w podzięce, w 1430 roku, obdarowany urzędem gubernatora Patrasu. W 1433 roku cesarz Jan VIII mianował Sfrantzesa protwestiaritesem. W 1440 roku prowadził na Lesbos rozmowy w sprawie zamierzonego małżeństwa Konstantyna z Katarzyną Gettilusio. W 1446 roku został gubernatorem Mistry.
Po wstąpieniu Konstantyna na tron cesarski posłował do Trapezuntu i na Cypr w sprawach matrymonialnych władcy. Za oddane mu usługi otrzymał tytuł wielkiego logotety cesarstwa. Po upadku Konstantynopola ponownie trafił do niewoli tureckiej, z której po trzech miesiącach zbiegł na Peloponez do Tomasza Paleologa, despoty Morei. Podejmował z Peloponezu misje dyplomatyczne do Serbii w 1454 roku i do Wenecji na przełomie 1455 i 1456 roku. Po wycofaniu się z życia publicznego osiadł na Korfu, skąd kilkakrotnie wyruszał w podróże do Włoch: do Ankony, Viterbo i Rzymu. Pod koniec życia wstąpił do klasztoru i przyjął imię Grzegorza. Zmarł około 1478 roku. 
Dzieło.
Do naszych czasów zachowało się dwie wersje tego dzieła: tzw. "Kronika większa" ("Chronicon Maius") i "Kronika mniejsza" ("Chronicon Minus").
"Kronika mniejsza" obejmuje lata 1413-1477 i stanowi osobisty dziennik Sfrantzesa, prowadzony przez lata, niemal dzień po dniu, przez autora. Zawiera dokładne dane autobiograficzne, materiał jest ułożony chronologicznie, latami, a zainteresowania piszącego ograniczają się do Konstantynopola, Mistry i dynastii Paleologów.
"Kronika większa" dzieli się na 4 księgi poprzedzone wstępem pochodzącym z "Historii współczesnej" Jerzego Akropolity. Osnowę kroniki tworzy dziennik Sfrantzesa, poszerzony o wydarzenia z lat 1258-1476. Księga I przedstawia dzieje Paleologów od objęcia przez nich władzy do śmierci Manuela II w 1425 roku wzbogacone o zarys dziejów Turków do czasów Mehmeda II oraz o wiadomości o Arabach w Hiszpanii i na Krecie. Księga II opisuje rządy cesarza Jana VIII, zawiera też dialog napisany pod wpływem polemiki antyżydowskiej Mateusza Blastoresa. Dialog prowadzi z Żydem cesarz Jan VI Kantakuzen, błędnie określony w "Kronice" jako Jan VIII. Księgę kończy gwałtowna polemika przeciw unii kościelnej, do której doszło na soborze ferraryjsko-florenckim. Księga III przynosi opis oblężenia i upadku Konstantynopola, a ostatnia opis losów Peloponezu po 1453 roku i osobistych dziejów Sfrantzesa oraz ostrą polemikę z łacinnikami i muzułmanami.
Wszystko wskazuje na to, że Sphrantzes jest autorem jedynie "Chronicon Minus", zaś autorem "Chronicon Maius" jest tzw. Pseudo-Phrantzes, identyfikowany z żyjącym w XVI wieku Makariosem Melissenosem alias Melissourgosem.

</doc>
<doc id="1405747" url="https://pl.wikipedia.org/wiki?curid=1405747" title="Ewangelia Gruzińska">
Ewangelia Gruzińska

Ewangelia Gruzińska (EwGruz) – apokryf Nowego Testamentu, obejmujący całość życia Jezusa Chrystusa.
Gruziński rękopis tej ewangelii datuje się na XIX wiek, choć trudno określić gdzie i kiedy została ona napisana, oraz przełożona na język gruziński. Na podstawie treści można wnioskować, że dzieło to powstało w średniowieczu.
Polskiego przekładu dzieła dokonał Grzegorz Peradze, który nazwał je "nieznaną ewangelią apokryficzną pochodzącą z kół monofizyckich".
Ewangelia pisze na początku na temat zjawisk astrologicznych, obserwowanych przez indyjskich magów, ich podróży do Jerozolimy i spotkanie z królem Herodem, potem następuje opis cudownego narodzenia. Poprzedza je wędrówka Józefa i Marii do Betlejem. W drodze Maria ma prorocze wizje – w pierwszej widzi swojego syna schwytanego przez Żydów, uwięzionego i zabitego, w drugiej – Jego zmartwychwstanie i wniebowstąpienie. 
Ewangelia Gruzińska jako datę narodzin Jezusa podaje czwartek, 6 stycznia, o północy. Tego dnia Boże Narodzenie obchodzi się w niektórych Kościołach przedchalcedońskich (np. w Apostolskim Kościele Ormiańskim).

</doc>
<doc id="1405748" url="https://pl.wikipedia.org/wiki?curid=1405748" title="Ewangelia gruzińska">
Ewangelia gruzińska



</doc>
<doc id="1405751" url="https://pl.wikipedia.org/wiki?curid=1405751" title="Telewizja Puls">
Telewizja Puls



</doc>
<doc id="1405754" url="https://pl.wikipedia.org/wiki?curid=1405754" title="William Henry McMaster">
William Henry McMaster

William Henry McMaster (ur. 10 maja 1877, zm. 14 września 1968) – amerykański finansista i polityk z Dakoty Południowej związany z Partią Republikańską.
W latach 1917–1920 był wicegubernatorem stanu Dakota Południowa, a w latach 1921–1924 pełnił funkcję gubernatora tego stanu. Później, w latach 1925–1931 zasiadał w Senacie Stanów Zjednoczonych jako przedstawiciel Dakoty Południowej.

</doc>
<doc id="1405755" url="https://pl.wikipedia.org/wiki?curid=1405755" title="Nerw krtaniowy dolny">
Nerw krtaniowy dolny

Nerw krtaniowy dolny (łac. "nervus laryngeus inferior") – gałąź końcowa nerwu krtaniowego wstecznego od nerwu błędnego.
Przebieg.
Powstaje on z nerwu krtaniowego wstecznego po oddaniu przez niego innych gałęzi.
Przebija zwieracz gardła dolny na wysokości chrząstki pierścieniowatej. Następnie zajmuje on miejsce do tyłu od tylnego brzegu wspomnianej chrząstki, pod błoną śluzową gardła, gdzie następuje jego podział na 2 gałęzie. 
Nerw krtaniowy dolny łączy się z nerwem krtaniowym górnym tworząc tzw. pętlę Galena.
Gałęzie i obszar unerwienia.
W skrócie więc obszar unerwienia jest następujący:
Podrażnienie.
Odruchem obronnym w przypadku podrażnienia włókien tego nerwu w krtani jest kaszel.

</doc>
<doc id="1405756" url="https://pl.wikipedia.org/wiki?curid=1405756" title="TV Puls">
TV Puls

TV Puls – polska telewizja komercyjna, nadawca dwóch ogólnopolskich kanałów TV Puls i Puls 2.
Telewizja Puls swój pierwszy kanał uruchomiła 18 marca 2001, a drugi – Puls 2 – 19 lipca 2012 roku. 2 września 2014 roku uruchomiono kanał TV Puls HD, a 23 lutego 2015 roku – Puls 2 HD. 6 sierpnia 2014 Telewizja Puls uruchomiła własny serwis wideo na żądanie, gdzie widzowie mogą oglądać produkcje własne nadawcy, animacje z pasma Puls Kids, seriale dokumentalne oraz programy rozrywkowe. Produkcje własne są dostępne na platformie bezpłatnie przez cały czas, natomiast inne wybrane tytuły są dostępne w modelu catch up.
W 2012 Telewizja Puls powołała do życia Fundację „Pod Dębem”, działającą na rzecz poprawy jakości życia seniorów.
W kwietniu 2021 kanał TV Puls znalazł się na trzecim miejscu wśród widzów w grupie komercyjnej 16-49 z wynikiem 8,37 proc, a w lipcu 2021 w pierwszej piątce najwyżej ocenianych telewizji naziemnych przez widzów – według cyklicznego badania domu mediowego Wavemaker.
Siedziba Telewizji Puls znajduje się na terenie Wytwórni Filmów Dokumentalnych i Fabularnych przy ul. Chełmskiej 21 w Warszawie.
Historia.
2001–2003: Telewizja Familijna.
TV Puls została utworzona na bazie dawnej Telewizji Niepokalanów dzięki wsparciu spółek skarbu państwa (PKN Orlen, KGHM Polska Miedź, Polskie Sieci Elektroenergetyczne, PZU Życie) oraz Prokomu przez zakon franciszkanów.
Spółka nadająca początkowo program TV Puls nazywała się Telewizja Familijna S.A. Stacja zaczęła nadawać 18 marca 2001 roku na częstotliwościach TV Niepokalanów oraz na satelicie Astra (19,2°E). Sztandarowym programem informacyjnym TV Puls były "Wydarzenia TV Puls", prowadzone m.in. przez Bogdana Rymanowskiego i Magdę Mołek. Głównym magazynem reporterskim był "Raport Specjalny" pod redakcją Jacka Łęskiego – program podejmujący tematykę z zakresu dziennikarstwa śledczego.
TV Puls szybko utraciła płynność finansową na skutek nadmiernych wydatków oraz wycofania się ze spółki Prokom. 28 maja 2002 roku zdjęto z anteny sztandarowy program informacyjny "Wydarzenia", który zastąpiono przez znacznie tańszy "Serwis Pulsu". W październiku 2002 TV Puls zaczęła wyłączać nadajniki naziemne. Zadłużenie TV Familijnej sięgnęło 130 mln USD. 1 kwietnia 2003 TV Puls zakończyła nadawanie.
2003–2006: Antena 1.
Wkrótce pomoc stacji zaoferowała prywatna spółka Antena 1, dzięki której stacja wznowiła nadawanie naziemne i satelitarne 25 czerwca 2003 roku, jednocześnie odcinając się od zadłużonej firmy „Telewizja Familijna”. W sierpniu 2003 roku wsparcie dla TV Puls zadeklarował właściciel Polsatu, Zygmunt Solorz. Od tego czasu stacja nadawała pod nazwą TV Niepokalanów Puls. Do pierwotnej nazwy powrócono 6 grudnia 2003 roku, gdy na antenie zadebiutowało obecne wcześniej logo i oprawa graficzna. TV Puls współpracował też z Polsatem w sprawach reklamy i w produkowaniu programów przez związaną z Polsatem spółkę Antena 1. Stacja w koncesji na nadawanie miała zapisany chrześcijański i familijny charakter. W czerwcu 2006 Zygmunt Solorz-Żak wycofał się z TV Puls.
2006–2008: News Corporation.
28 czerwca 2006 roku podana została informacja, że ok. 25% udziałów w stacji kontroluje nowy inwestor zagraniczny, spółka News Corporation należąca do magnata mediowego – Ruperta Murdocha. Dzięki tej inwestycji stacja miała przynosić dochody i zaczęła produkcję nowych programów. Od stycznia 2007 roku na skutek zmian zapisów koncesyjnych TV Puls przestała być telewizją o charakterze religijno-społecznym, a zaczęła być kanałem uniwersalnym z udziałem audycji o tematyce rodzinno-chrześcijańskiej. Program wypełniły głównie filmy fabularne i seriale.
Od kwietnia 2007 roku News Corporation posiadała 35% akcji. 28 października 2007 roku w telewizji Puls nastąpiły zmiany, szczególnie jeśli chodzi o stronę publicystyczno-informacyjną. Tego dnia została wdrożona nowa ramówka kanału. Prowadzącymi nowego serwisu informacyjnego Puls Raport o 19.30 i 22.00 zostali m.in. Krzysztof Ziemiec, Katarzyna Trzaskalska, Katarzyna Olubińska, Piotr Maślak, Paulina Drapała, Katarzyna Niedźwiedź-Szałajko, Michał Siegieda i Marek Pyza. Tego samego dnia nastąpiła zmiana logo i oprawy graficznej stacji. 15 stycznia 2008 roku Krajowa Rada Radiofonii i Telewizji przyznała TV Puls dodatkowe, naziemne nadajniki telewizyjne we Wrocławiu i Szczecinie. Zostały one uruchomione 30 kwietnia 2008 roku, wtedy uruchomiono też nadajnik w Katowicach.
29 lutego 2008 roku prezes stacji, Farell Meisel został zastąpiony przez Dariusza Dąbskiego. 16 lipca 2008 roku zostało wyemitowane ostatnie wydanie programu Puls Raport, który został zdjęty z anteny z powodu zbyt wysokich kosztów utrzymania w stosunku do przychodów.
2008–2010: Zmiany i poszukiwania inwestorów.
1 września 2008 roku TV Puls ponownie zmieniła logo i oprawę graficzną. 3 listopada 2008 roku koncern mediowy News Corporation poinformował o sprzedaniu 35% posiadanych akcji TV Puls pozostałym udziałowcom.
24 lipca 2009 roku stacja ponownie wystąpiła o zmianę w zapisach koncesyjnych, aby mogła nadawać program o charakterze uniwersalnym. Ostatecznie KRRiT przychyliła się do wniosku nadawcy. W jesiennej ramówce roku 2009 zniknęły stałe programy o tematyce religijnej.
Od 31 sierpnia 2009 roku TV Puls zaczęło również emitować seriale animowane przeznaczone dla dzieci, w porannej ramówce "Stacja Porankowo" pojawiły się takie seriale jak: Przygody Gapiszona, Zaczarowany ołówek, Trzy misie, Opowiadania Muminków, Bolek i Lolek, Reksio, Wyprawa Profesora Gąbki, Podróże kapitana Klipera oraz Smok Wawelski. W wieczornej ramówce "Junior TV", pojawiły się takie seriale jak: Gadżet i Gadżetinis, Był sobie człowiek, Flintstonowie, Karmelowy obóz, W.I.T.C.H. Czarodziejki, Odjazdowe zoo, Jetsonowie, Całkiem nowe przygody Toma i Jerry’ego, Tom i Jerry, Piotruś Pan i piraci, Pan Andersen opowiada, , Myszorki na prerii, Pszczółka Maja, Wilk i Zając oraz Pixie i Dixie.
Na początku października 2009 roku zmieniła się struktura udziałowców w stacji. Pakiet 75% przejął prezes stacji Dariusz Dąbski, a udział w spółce na poziomie 25% posiada Prowincja Zakonu Braci Mniejszych Konwentualnych (OO. Franciszkanie).
W tym samym roku TV Puls poinformowała o planach uruchomienia w przyszłości internetowej telewizji o tematyce religijnej, a także kanału dla dzieci. W październiku 2009 roku stacja osiągnęła próg rentowności, a w listopadzie osiągnęła zysk.
W styczniu 2010 roku TV Puls nabyła prawa do pokazywania jednego z programów WWE – WWE Superstars. Był emitowany w środy o godzinie 20:30.
22 lutego 2010 roku 25% udziałów stacji należących dotychczas do Prowincji Zakonu Braci Mniejszych Konwentualnych przejął prezes tej stacji – Dariusz Dąbski, w wyniku czego przejął on pełną kontrolę nad stacją. Jednocześnie poinformował on, że kanał nie będzie już szukał inwestora, a skupi się nad rozwijaniem oferty programowej.
Od 2010: Cyfryzacja telewizji naziemnej.
Od 5 do 11 kwietnia 2010 TV Puls wyprzedzał pod względem oglądalności TV4 i TVN 7, znajdując się na 7. miejscu w zestawieniu 20 najliczniej oglądanych stacji według AGB Nielsen (z wynikiem 1,93%). W połowie maja 2010 roku stacja lekko zmodyfikowała swoją ramówkę, wprowadzając kilka nowych pozycji. W tym samym czasie złożyła do KRRiT wniosek o uzyskanie koncesji na uruchomienie nowego kanału telewizyjnego pod roboczą nazwą Puls Kids, który ostatecznie przyjął nazwę Puls 2. Ma on być nadawany drogą satelitarną, a docelowo naziemnie przez MUX-2.
29 września 2010 roku podpisano umowę w której TV Puls przekazał prawo nadawania sygnału multipleksu cyfrowego Emitelowi. Tym samym kanał pojawił się w naziemnej telewizji cyfrowej (DVB-T) w II multipleksie, wdrażanej systematycznie w Polsce. II multipleks cyfrowy rozpoczął emisję 30 września 2010 roku.
W grudniu 2010 roku stacja rozpoczęła współpracę z telewizją TVN. Współpraca miała na celu sprzedawanie przez TVN czasu reklamowego w TV Puls. Współpraca została zawarta na 10 lat i z końcem 2020 roku została zastąpiona umową z biurem reklamy Polsat Media należącym do Telewizji Polsat. Od 7 listopada 2011 roku stacja nadaje naprzemiennie w dwóch formatach obrazu – 16:9 i 4:3. Wcześniej emitowała swój sygnał w sztywnym 4:3, a programy 16:9 były emitowane w letterboxie.
19 lipca 2012 roku uruchomiono drugi kanał pod nazwą Puls 2. 11 marca 2013 roku TV Puls otrzymało Telekamerę 2013 w kategorii "kanał lifestyle’owy". 20 maja 2013 roku TV Puls wyłączyło ostatnie naziemne nadajniki analogowe. Tym samym TV Puls jest pierwszym ogólnopolskim nadawcą naziemnym, który zakończył naziemne nadawanie analogowe. 10 lutego 2014 roku w godzinach 9.00–10.00 TV Puls została zakodowana na satelicie Hot Bird, a 2 września 2014 wystartował TV Puls w jakości HD, początkowo udostępniany wyłącznie w sieciach kablowych, a od 19 października 2016 roku również na satelicie.
10 kwietnia 2016 roku kanał TV Puls po raz pierwszy w historii zajął 3. miejsce w wynikach dziennej oglądalności w grupie widowni komercyjnej 16-49 (6%), wyprzedzając TVP1 i TVP2.
15 kwietnia 2021 Puls 2 pojawił się na platformie Cyfrowego Polsatu na pozycji 157.
Programy własne stacji.
W 2017 roku organizacja PL MMA rozpoczęła współpracę z ogólnodostępną telewizją TV Puls, która uzyskała prawa do transmisji gal. Pierwszą galą transmitowaną na żywo była gala PLMMA 72, która odbyła się 4 marca w Łomiankach, a w jesiennej ramówce pojawiły się dwie własne serialowe nowości – „Lombard. Życie pod zastaw” oraz „Lekarze na start”.
W 2018 roku TV Puls wyemitowała program rozrywkowy „Następny proszę!”, który poprowadził Marcin Wójcik z Kabaretu Ani Mru Mru. Rok później miał debiut serial "Rodzinny interes". Jesienią 2019 roku kanał TV Puls nadawał teleturniej „Gra muzyka”. W marcu 2020 zadebiutował na antenie TV Puls serial "Reporterzy. Z życia wzięte".
W 2018 roku TV Puls zaczął transmitować własne muzyczno-rozrywkowe wydarzenie pod nazwą „Wielka Zabawa TV Puls”, na którym występują kabarety oraz wykonawcy polskiej muzyki rozrywkowej. Wśród artystów na Wielkiej Zabawie wystąpili jak dotąd m.in. Doda, Zenek Martyniuk, Cleo, Sławomir, Kabaret pod Wyrwigroszem czy Paranienormalni. W 2018 roku event odbył się w Dolinie Charlotty, a w latach 2019 i 2021 – w Mrągowie. W 2017, 2018 i 2021 TV Puls transmitowała na żywo „Mazurską Noc Kabaretową”.
W 2020 i 2021 roku Telewizja Puls transmitowała uroczystą galę wręczenia Telekamer „Tele Tygodnia”, która po latach wróciła do telewizji.
Telewizja Puls jest laureatem Telekamery „Tele Tygodnia” 2013, 2014 i 2015 oraz Złotej Telekamery „Tele Tygodnia”. .
Odbiór.
Odbiór przez satelitę.
TV Puls była nadawana analogowo z satelity Astra 1E. Przekaz cyfrowy emitowano zarówno z satelity Astra do 2003 roku. We wrześniu 2009 roku stacja powróciła na pół roku z transpondera TVP, lecz zaprzestano transmisji z pozycji 19,2E. Od początku stacja jest dostępna z satelity Hot bird 13E. Stacja dość często zmieniała swoją częstotliwość, lecz od 2007 do 2015 roku była dostępna z częstotliwości 11,488 DVB-S QPSK 27500 3/4. Od początku swego istnienia do 14 lutego 2014 była niekodowana.
Wersji HD istniejącej od 1 września 2014, a od 19 października 2016 roku jest w przekazie satelitarnym.
Wersję SD z przekazu satelitarnego usunięto 9 stycznia 2017 roku. A po zakończeniu nadawania sygnału DVB-T w Polsce przestał on istnieć.
Cyfrowe nadajniki naziemne.
30 września 2010 roku TV Puls rozpoczęła emisję w ogólnopolskim II multipleksie naziemnej telewizji cyfrowej w standardzie DVB-T. Nadajniki MUX 2 były systematyczne uruchamiane do 23 lipca 2013 roku, kiedy zasięg multipleksu objął cały kraj. Od 28 marca 2022 do 27 czerwca 2022 roku nadajniki MUX 2 zmieniły standard nadawania na DVB-T2/HEVC, dzięki czemu TV Puls rozpoczęła nadawanie naziemne w jakości HD.
Analogowe nadajniki naziemne (do 2013 roku).
"Opracowano na podstawie materiałów źródłowych"
Krytyka.
W roku 2008 telewizja wyemitowała kilka filmów, w których usunęła niektóre sceny. Władze TV Puls oświadczyły, iż usuwają sceny niezgodne z jej misją. Twórcy filmów, powiadomieni przez dziennikarzy, byli oburzeni samowolnymi decyzjami stacji. Spór nie dotyczył samej akcji wycięcia scen, lecz braku uzyskania zgody autorów i poinformowania ich o planowanych zmianach. Żadna ze stron nie zdecydowała się na drogę sądową. Stacja przeprosiła twórców.
W październiku 2009 roku stacja została oskarżona przez katolicki portal KMDM o szerzenie erotyzmu i homoseksualizmu. Sprawa dotyczyła emisji programu „Goło i wesoło” oraz jednego z odcinków kanadyjskiego programu „Test na super mamę” w którym pokazano parę homoseksualnych kobiet, mających zajmować się przez określony czas dziećmi. Portal rozpisywał się o promowaniu homoseksualizmu wśród dorosłych i dzieci. W komunikacie prasowym TV Puls stacja przeprosiła za emisję odcinka i dała do zrozumienia, że nie promowała związków homoseksualnych, ani nie zachęcała do legalizacji ich w Polsce. Portal wspólnie z prasą katolicką protestował także przy emisji programu „Goło i wesoło” pisząc o promowaniu erotyki i golizny na antenie stacji. Program został przesunięty na godz. 23 ze względu na odważniejsze sceny w programie.
2 stycznia 2017 roku Cyfrowy Polsat ulokował kanał Super Polsat na pozycji 84, przenosząc kanał TV Puls na pozycję 157, nadużywając pozycji dominującej. Sprawa pozycji kanału TV Puls trafiła do KRRiT. W marcu 2017 roku Telewizja Puls wystąpiła do KRRiT o unieważnienie koncesji kanału Super Polsat, co groziło jej uchyleniem i zakończeniem nadawania kanału. Polsat Box wkrótce jednak przesunął TV Puls na jeszcze wyższą pozycję 59.
Logo.
Na czas żałoby narodowej logo dodaje wstążkę żałobną i kolor czarny.
TV Puls HD.
2 września 2014 emisję zaczęła TV Puls w jakości HD. Dostępna jest u niektórych dostawców. Jest ona nadawana w rozdzielczości 1080i.
PlayPuls.
W 2014 roku TV Puls uruchomiła serwis wideo na żądanie „PlayPuls”.

</doc>
<doc id="1405763" url="https://pl.wikipedia.org/wiki?curid=1405763" title="Ewangelia Dzieciństwa Ormiańska">
Ewangelia Dzieciństwa Ormiańska

Ewangelia Dzieciństwa Ormiańska (EwDzOrm) – apokryf Nowego Testamentu z VI wieku, przetłumaczony ze starszej, syryjskiej wersji, obecnie nieistniejącej. Należy do gatunku Ewangelii dzieciństwa.
Zawiera ona wiele elementów z Protoewangelii Jakuba i Ewangelii Dzieciństwa Arabskiej.
Mędrcy którzy przywędrowali złożyć pokłon Dzieciątku Jezus, w Ormiańskiej Ewangelii Dzieciństwa pojawiają się jako Trzej Królowie. Przynieśli oni dary w liczbie przewyższającej te, o których wspominają inne apokryfy i Ewangelie kanoniczne, mianowicie: nard, mirra, aromaty, cynamon, kadzidło, zapachy, olejki, złoto, srebro, drogie kamienie, perły, szafiry, aloes, purpurę i wstęgi lniane (XI 17).
Apokryf precyzyjnie określa datę Bożego Narodzenia – miało to nastąpić 21 dnia miesiąca "tebeth", czyli 6 stycznia.

</doc>
<doc id="1405766" url="https://pl.wikipedia.org/wiki?curid=1405766" title="Mark Lanegan">
Mark Lanegan

Mark William Lanegan (ur. 25 listopada 1964 w Ellensburgu, zm. 22 lutego 2022 w Killarney) – amerykański muzyk, kompozytor, wokalista i autor tekstów.
W latach 1985–2000 frontman zespołu Screaming Trees. Od 2000 do 2014 członek grupy Queens of the Stone Age, natomiast od 2003 do 2011 występował w duecie z Gregiem Dullim w formacji The Gutter Twins. Lanegan współpracował również z takimi artystami i wykonawcami, jak Mad Season, Isobel Campbell oraz Soulsavers. Posiadał charakterystyczny barytonowy głos, który przez Matta Murphy’ego został określony jako „chropowaty jak trzydniowy zarost, a jednocześnie miękki i giętki jak skóra na mokasynach”.
Młodość.
Pochodził z dysfunkcyjnej rodziny, wcześnie zaczął zażywać narkotyki. Był również aresztowany i trafił do więzienia za przestępstwa związane z narkotykami.
Kariera muzyczna.
Kariera solowa.
W 1990 wydał swój pierwszy solowy album, "The Winding Sheet". Kolejne solowe albumy artysty to:
Screaming Trees (1984–2000).
Wraz z Garrym Lee Connerem, Vanem Connerem i Markiem Pickerelem (który później został zastąpiony przez Barreta Martina) założył zespół Screaming Trees w 1984 Zespół wydał 8 albumów studyjnych, 5 kompilacji oraz 7 singli i minialbumów, rozpadł się w 2000. Lanegan był członkiem grupy przez cały okres jej istnienia.
Queens of the Stone Age (2000–2014).
Od 2000 działał również w Queens of the Stone Age. W 2000 wystąpił jako wokalista na albumie "Rated R". Inne albumy zespołu nagrane z wokalem Lanegana to: "Songs for the Deaf", "Lullabies to Paralyze", "Era Vulgaris" oraz "…Like Clockwork".
The Gutter Twins (2003–2009).
W 2003 podjął współpracę z Gregiem Dulli, wokalistą The Afghan Whigs oraz The Twilight Singers, tworząc tym samym projekt The Gutter Twins. Duet wydał album "Saturnalia" w 2008 Projekt od 2009 jest zawieszony.
Współpraca z Isobel Campbell (2004–2013).
W 2004 artysta podjął współpracę z szkocką wokalistą Isobel Campbell. W kwietniu tego roku artystka wydała minialbum "Time Is Just the Same". Lanegan jest autorem utworu "Why Does My Head Hurt So?". Utwór został nagrany z jego wokalem. 2 lata później, w 2006, wspólnie wydali album "Ballad of the Broken Seas". Drugim wspólnym albumem wydanym przez artystów był "Sunday at Devil Dirt" (2008). Ostatnim albumem artystów, wydanym wspólne, był "Hawk" – 2010. W 2013 oficjalnie zakończyli współpracę.
Współpraca z innymi artystami oraz inne projekty.
Na początku lat 90. artysta współpracował m.in. z Kurtem Cobainem, z którym, wraz z Markiem Pickerelem oraz Kristem Novoselicem, stworzył projekt "Leadbelly", który w założeniu miał wydać płytę inspirowaną brzmieniami Leadbelly'ego. Projekt jednak szybko się rozpadł. Lanegan wykorzystal nagrany przez nich utwór "Where Did You Sleep Last Night" w swoim pierwszym solowym albumie.
W latach 1994–1995 współpracował z supergrupą Mad Season, wystąpił na albumie "Above".
Po wydaniu trzeciego solowego albumu ("Scraps at Midnight") Lanegan często podejmował współpracę innymi artystami. Przyczynił się do powstania tribute albumów honorujących Willie Nelsona oraz Skip Spence. Wystąpił również na debiutanckim albumie Mike Watta – "Ball-Hog or Tugboat?".
W 2007 wystąpił na albumie "It's Not How Far You Fall, It's the Way You Land" zespołu Soulsavers.
W 2013 nagrał płytę z Duke'm Garwoodem pt. "Black Pudding". Następne wydanie duetu ukazało się w 2018 ("With Animals").
W 2015 współpracował z producentami oraz innymi artystami (takimi jak np. Moby, UNKLE czy Mark Steward) przy wydaniu albumu "", który zawiera remiksy utworów z jego płyty "Phantom Radio".
W 2022, już po jego śmierci, ukazała się piosenka "Oh Angel" zespołu Polskie Znaki, którą zaśpiewał Lanegan.
Książki.
W 2017 wydał książkę pt. "I Am the Wolf: Lyrics &amp; Writings".
Pierwsza autobiografia artysty, zatytułowana "Sing Backwards and Weep" ukazała się 28 kwietnia 2020

</doc>
<doc id="1405770" url="https://pl.wikipedia.org/wiki?curid=1405770" title="Polski Rejon Narodowy">
Polski Rejon Narodowy

Polski Rejon Narodowy:

</doc>
<doc id="1405771" url="https://pl.wikipedia.org/wiki?curid=1405771" title="Andrzej J. Kamiński">
Andrzej J. Kamiński

Andrzej Józef Kamiński (ur. 20 czerwca 1921 w Warszawie, zm. 4 lutego 1985 w Hagen) – polski historyk specjalizujący się w historii Niemiec okresu nazizmu i jej wpływu na współczesność tego państwa.
Życiorys.
Jego rodzice, Natalia Szper-Kamińska i Józef Szper byli lekarzami. W 1939 r. zdał maturę w Liceum im. Stefana Batorego w Warszawie. 
W czasie kampanii wrześniowej walczył jako ochotnik na Froncie Południowym. Podczas okupacji hitlerowskiej, ze względu na żydowskie pochodzenie ojca, przyjął nazwisko matki. W latach 1939–1944 był żołnierzem Armii Krajowej, głównie w Radomiu, gdzie poznał swoją pierwszą żonę, Janinę Egiejmanównę, córkę Stanisława Egiejmana. 7 marca 1944 został wraz z nią aresztowany w Starachowicach i był torturowany przez Gestapo. 21 marca tego roku został przewieziony do obozu koncentracyjnego Groß-Rosen, gdzie przydzielono mu numer "Schutzhäftling-Pole" 23351 i gdzie pełnił rolę tłumacza i pisarza z języka francuskiego na niemiecki. Po likwidacji obozu Groß-Rosen został przeniesiony do obozu KL Flossenbürg, podobozu w Leitmeritz, gdzie otrzymał numer 87499. W maju 1945 r. brał udział w powstaniu praskim.
Od października 1945 do 1948 studiował prawo na Uniwersytecie Poznańskim. W lipcu 1951 obronił doktorat z najnowszej historii Niemiec. Od grudnia 1946 do lutego 1958 był pracownikiem naukowym Instytutu Zachodniego w Poznaniu. W roku 1949 urodził się jego jedyny syn, Piotr Kamiński. 
W 1964 uzyskał stopień naukowy doktora habilitowanego. Wykładał najnowszą historię Niemiec, m.in. na Uniwersytecie Poznańskim i Warszawskim a także w Szkole Głównej Służby Zagranicznej w Warszawie. W latach 1962–1973 był samodzielnym pracownikiem naukowym w Polskim Instytucie Spraw Międzynarodowych w Warszawie.
W 1973 został zmuszony do opuszczenia Polski. Między innymi dlatego, że 5 jego książek nie mogło się ukazać drukiem, w tym biografia Willy’ego Brandta (Willy Brandt, człowiek, polityk, mąż stanu). Wykładał jako profesor gościnny historię najnowszą na uniwersytetach Niemieckiej Republiki Federalnej. W 1977 r. został profesorem "Bergische Universität" w Wuppertalu.

</doc>
<doc id="1405784" url="https://pl.wikipedia.org/wiki?curid=1405784" title="Klamek ji bo Beko">
Klamek ji bo Beko

Klamek ji bo Beko – film z 1992, którego reżyserem oraz twórcą scenariusza jest Nizamettin Arıç. Jest to jeden z pierwszych filmów w języku kurdyjskim.
Opis fabuły.
Film przedstawia podróż Kurda "Beko" w poszukiwaniu jego brata, który uciekł żeby uniknąć wcielenia do tureckiej armii. Unikając aresztowania w Turcji ucieka do Syrii, stamtąd zaś do irackiego kurdystanu, gdzie ostatecznie odnajduje schronienie wśród przesiedlonych dzieci. W Iraku Beko kieruje ocalałymi z ataku na Halabdżę, dociera do Niemiec. Ostatecznie odkrywa, że jego brat został wcielony do tureckiego wojska i zginął w walkach z kurdyjskimi partyzantami.

</doc>
<doc id="1405787" url="https://pl.wikipedia.org/wiki?curid=1405787" title="Godzilla kontra Destruktor">
Godzilla kontra Destruktor

 – japoński film fantastyczno-naukowy z 1995 roku. Dwudziesty drugi film z serii o Godzilli.
Fabuła.
Godzilla atakuje Hongkong. Uwagę japońskich naukowców i wojskowych zwraca szczególnie to, że potwór nabrał ognistego, czerwonego koloru. Trafna okazuje się teoria pewnego studenta, która mówi, że serce Godzilli przypomina reaktor atomowy, który właśnie się przegrzewa, co wkrótce doprowadzi do śmierci potwora, która może ponieść za sobą katastrofalne skutki. Godzilla praktycznie żywi się energią jądrową i jest ogromnie napromieniowany, co w razie „wypalenia się” reaktora, jakim jest jego serce, doprowadzi do stopienia potwora żywcem i w efekcie wybuchu, którego skutkiem będą zniszczenia o zasięgu globalnym. Jedynym sposobem na powstrzymanie kataklizmu może być zabicie potwora bronią chemiczną. O zbudowanie Destruktora Tlenu (tej samej broni, która zabiła pierwszego Godzillę w 1954 roku) zostaje poproszony naukowiec Kensaku Ijuin. W tym celu, pobiera on próbki gleby z miejsca, w którym 40 lat wcześniej zabito pierwszego Godzillę. Podczas badań, z próbek tych uwalnia się mikroorganizm, który jak się okazuje, jest w praktyce żywym destruktorem tlenu. Wkrótce, ten mikroorganizm, w wyniku kontaktu z tlenem, rośnie do ogromnych rozmiarów, większych nawet niż Godzilla.
Destruktor zabija Juniora – dorosłego już potomka Godzilli, po czym odbywa walkę z samym Godzillą. Pozornie wydaje się od niego silniejszy, jednak w wyniku dobiegających końca reakcji atomowych w ciele Godzilli, jaszczur okazuje się być jeszcze potężniejszy niż zwykle. W końcu Destruktor ginie, a zaraz potem, Godzilla zaczyna umierać, jednak nie w wyniku wybuchu, jak przewidywano wcześniej, a stopnienia całego ciała po tym jak jego temperatura osiągnęła ponad 1200 stopni Celsjusza. W tym samym momencie japońskie wojsko wystrzeliwuje w Godzillę serię pocisków chłodzących, które miałyby obniżyć jego temperaturę. Potwór ginie, mimo tego zniszczenia udało się zminimalizować. Choć wydaje się, że Godzilla nie żyje, nagle wskaźniki radioaktywności spadają. Wśród nocnej mgły wyłania Godzilla. To Junior, który okazał się żywy i pochłonął energię swego zmarłego ojca.

</doc>
<doc id="1405794" url="https://pl.wikipedia.org/wiki?curid=1405794" title="Pomnik Integracja">
Pomnik Integracja



</doc>
<doc id="1405796" url="https://pl.wikipedia.org/wiki?curid=1405796" title="Obserwatorium Lazurowego Wybrzeża">
Obserwatorium Lazurowego Wybrzeża

Obserwatorium Lazurowego Wybrzeża (Observatoire de la Côte d'Azur, OCA) zostało utworzone w 1988 w wyniku połączenia dwóch obserwatoriów:
Współrzędne geograficzne:

</doc>
<doc id="1405798" url="https://pl.wikipedia.org/wiki?curid=1405798" title="Kazimierz Kalinowski">
Kazimierz Kalinowski

Kazimierz Kalinowski (ur. 3 marca 1906 w Pabianicach, zm. 24 maja 1977 w Olsztynie) – polski naukowiec, farmaceuta i fizykochemik, profesor zwyczajny, dr habilitowany, dr filozofii, dr nauk farmaceutycznych.
Życiorys.
Urodził się jako piąte dziecko w wielodzietnej (siedmioro dzieci) rodzinie Franciszka i Marii z Warszawskich. Jego ojciec, inżynier mechanik, posiadał w centrum Pabianic dobrze prosperującą wytwórnię precyzyjnych części i maszyn do przemysłu włókienniczego wraz z odlewnią żeliwa. Gimnazjum ukończył w Pabianicach.
W latach 1926–1930 studiował na Oddziale Farmaceutycznym Wydziału Matematyczno-Przyrodniczego Uniwersytetu Poznańskiego w Poznaniu. W 1930 r. uzyskał dyplom magistra farmacji. W 1931 r. w Poznaniu ożenił się z Zofią Elżbietą Frydlewicz, która także studiowała na Uniwersytecie Poznańskim. W latach 1930–1935 pracował jako starszy asystent w Zakładzie Chemii Farmaceutycznej Oddziału Farmaceutycznego. W 1932 roku otrzymał dwa doktoraty na tamtejszym uniwersytecie: nauk farmaceutycznych i filozofii. W latach 1935–1939 był najpierw organizatorem, a następnie kierownikiem Zakładu Farmakodynamiki i Badań Środków Spożywczych, a latach 1933–1939 także wykładowcą na Wydziale Matematyczno-Przyrodniczym. W 1935 r. był habilitowany na docenta chemii farmaceutycznej na wydziale Matematyczno-Przyrodniczym U.P. w Poznaniu. W 1935 r. uzyskał tytuł aptekarza aprobowanego, co uprawniało go do prowadzenia aptek na terenie całego kraju. W 1936 roku otrzymał stypendium naukowe z Fundacji im. Br. Koskowskiego i wyjechał na 2-letni staż i pracę do Zakładu Chemii Biologicznej Wydziału Farmaceutycznego Uniwersytetu Paryskiego (Uniwersytet Paryski). W 1937 r. przyjęty został w poczet doktorów farmacji Uniwersytetów Francuskich. W latach 1936–1939 był naukowym współpracownikiem Encyklopedii Farmaceutycznej, której wydano 10 tomów z 30 planowanych, a której edycję przerwał wybuch II wojny światowej.
W 1939 roku został wraz z rodziną wysiedlony z Poznania przez Niemców.
Podczas II wojny światowej był żołnierzem AK, organizował i prowadził tajne nauczanie na terenie Rzeszowszczyzny. W 1944 r. założył i był dyrektorem gimnazjum w Błażowej k. Rzeszowa. W 1944 utworzył pierwszą Izbę Farmaceutyczną w Rzeszowie.
W latach 1944–1945 organizował służbę farmaceutyczną na terenie Polski. W 1944 r. otrzymał tytuł profesora akademickiego i współorganizował Uniwersytet Marii Curie-Skłodowskiej w Lublinie, a w 1945 utworzył na tym uniwersytecie, zorganizował i był kierownikiem 4 -ech pierwszych jego zakładów. Był pierwszym dziekanem tego Wydziału (1945–1950). Kierował katedrą Chemii Farmaceutycznej i Zakładem Farmakodynamiki i Organopreparatów najpierw w ramach Uniwersytetu Marii Curie-Skłodowskiej (1945–1950), a następnie (do 1952) w ramach nowo utworzonej Akademii Medycznej w Lublinie.
W latach 1952–1965 był kierownikiem katedry Chemii Farmaceutycznej Akademii Medycznej w Łodzi. Stworzył tzw. łódzką szkołę analizy instrumentalnej środków leczniczych metodami elektrochemicznymi.
Był profesorem i kierownikiem zakładu Chemii Analitycznej Instytutu Leków w Warszawie (1965–1967).
Współorganizował (1966 r.) Wydział Weterynaryjny Wyższej Szkoły Rolniczej w Olsztynie (później Akademii Rolniczo-Technicznej), a następnie przekształconej w Uniwersytet Warmińsko-Mazurski w Olsztynie. W latach 1966–1967 był kierownikiem Zakładu Farmakologii na tym wydziale i w latach 1968–1972 był dyrektorem Instytutu Biologii Stosowanej Akademii Rolniczo-Technicznej w Olsztynie.
Nie należał nigdy do żadnej politycznej partii czy organizacji.
Spoczywa na cmentarzu komunalnym w Olsztynie (kwatera 15-14-3/4).
Osiągnięcia naukowe.
Był członkiem wielu towarzystw naukowych. Od 1932 r. był członkiem rzeczywistym Polskiego Towarzystwa Chemicznego, wieloletnim członkiem zarządu i wiceprezesem przez jedną kadencję. Od 1947 roku był członkiem rady naukowej Polskiej Akademii Umiejętności (z siedzibą w Krakowie). W latach 1957–1969 przewodniczył Komisji Farmakopei Polskiej IV. W latach 1954–1977 był członkiem komitetu redakcyjnego „Akta Poloniae Pharmaceutica”. Był przewodniczącym Rady naukowej Instytutu Leków w Warszawie (1964–1967).
Był autorem ponad 100 oryginalnych eksperymentalnych prac naukowych, licznych publikacji dotyczących leków. M.in. opublikował prace: „Leki stosowane w geriatrii”, „Odżywianie jako podstawowy czynnik w działaniu leków geriatrycznych” (1955 r.), „Sulfonamidy” (1956 r.), „Postępy w chemii leków” (1962 r.), „Analiza farmaceutyczna” (1964 r.) Wprowadził nowe metody badań leków z zastosowaniem manganobromometrii, kulometrii, prądów wysokiej częstotliwości. Oznaczał przenikalność elektryczną i momenty dipolowe substancji leczniczych (1931 r.). Był konstruktorem nowej aparatury do badań substancji leczniczych, oznaczał m.in. za pomocą prądów wysokiej częstotliwości stężenie glukozy i atropiny w ampułkach. Badał działanie przeciwrobaczne i przeciwbakteryjne nowych pochodnych sulfonamidów. Podał metodę kulometryczną otrzymywania tych pochodnych (chloro-, bromo-, diazosulfonamidów).
Był twórcą nowoczesnego programu studiów farmaceutycznych (1946 r.). Referował swoje prace na wielu posiedzenia towarzystw naukowych, konferencjach takich jak: Zjazd Lekarzy i Przyrodników Polskich w Poznaniu w 1933 roku i Lwowie w 1937 r., na Zjazdach Chemików Polskich (III we Lwowie w 1933 r., IV w Wilnie w 1938 r.), Zjeździe Fizyków Polskich w Krakowie (1934 r.), na Międzynarodowej Konferencji Farmacji w Brukseli w 1935 r., na posiedzeniu naukowym Societe de Pharmacie de Paris w 1937 r.
Prace powojenne publikowały takie czasopisma fachowe jak: Farmacja Polska, Przegląd Zielarski, Przemysł Chemiczny, Acta Poloniae Pharmaceutica, Roczniki Chemii, Chemia Analityczna, Informator PAN.
W 1964 r. otrzymał nagrodę indywidualną I stopnia Ministerstwa Zdrowia i Opieki Społecznej.
Upamiętnienie.
W 1977 jednej z ulic Olsztyna nazwano imieniem prof. dr Kazimierza Kalinowskiego.

</doc>
<doc id="1405802" url="https://pl.wikipedia.org/wiki?curid=1405802" title="Charlotte Louvet">
Charlotte Louvet



</doc>
<doc id="1405804" url="https://pl.wikipedia.org/wiki?curid=1405804" title="Cmentarz żydowski w Humennem">
Cmentarz żydowski w Humennem

Cmentarz żydowski w Humennem – dokładna data powstania nekropolii pozostaje nieznana, jednak zachowane najstarsze nagrobki datowane są na początek XIX wieku. Do naszych czasów zachowało się – według różnych szacunków – od pięciuset do pięciu tysięcy macew.

</doc>
<doc id="1405807" url="https://pl.wikipedia.org/wiki?curid=1405807" title="We Started Nothing">
We Started Nothing

We Started Nothing – debiutancki album angielskiego zespołu The Ting Tings. Wydana została przez podległą Sony BMG wytwórnię Columbia. Edycje amerykańską wypuszczono na rynek w różnych kolorach. Płytę wydano również w limitowanym nakładzie dwóch tysięcy sztuk, na płycie gramofonowej.
Lista utworów.
Wszystkie utwory są autorstwa Julesa De Martino i Katie White.

</doc>
<doc id="1405811" url="https://pl.wikipedia.org/wiki?curid=1405811" title="Siergiej Kurdakow">
Siergiej Kurdakow

Siergiej Kurdakow (ros. "Сергей Курдакoв") (ur. 1951, zm. 1973) – Rosjanin, oficer marynarki, członek Komsomołu, kierownik grupy prześladującej chrześcijan w ZSRR.
Wychowywał się w domu dziecka, uczeń szkoły oficerskiej marynarki wojennej w Pietropawłowsku Kamczackim. Pod koniec lat 60. XX wieku został kierownikiem bojówki, która z inicjatywy KGB organizowała ataki na grupy chrześcijan. W trakcie tych napadów wierni byli dotkliwie bici, zabierano im przedmioty kultu i literaturę religijną. W wieku dwudziestu lat, nawrócił się na ewangeliczne chrześcijaństwo i uciekł na radzieckim trawlerze do Kanady.
Na początku Siergiej charakteryzował się szczególną niewrażliwością na ból i cierpienie osób, pałał nienawiścią i chęcią mordu do swoich ofiar (tu szczególnie do chrześcijan), lecz później sam on doświadczył przemiany życiowej poprzez szczególne postawy swych ofiar (chrześcijan), którzy pomimo prześladowań (pobić, gwałtów) byli ciągle wytrwali i niezłomni w swojej wierze; szczególnie dotknęła go postawa pewnej młodej nastoletniej dziewczyny, Nataszy Zdanowej, która została dwukrotnie bardzo dotkliwie i bezlitośnie pobita przez niego. Do Sergieja wreszcie dotarło, że jego ofiary są niewinne, że jedyną ich "winą" jest to, że spotykają się na modlitwach w grupie osób. Ich niezłomna wiara spowodowała, że zaczął zadawać sobie pytania, czy jest to prawdą w co oni wierzą, zaczął poszukiwania Boga i sensu życia. Te poszukiwania zaprowadziły go na rosyjski okręt wojenny. Podczas ciemnej, sztormowej nocy na kanadyjskich wodach wyskoczył z pokładu okrętu do kipiącego morza, zdecydowany odnaleźć wiarę Nataszy lub umrzeć. Następnego dnia znaleziono go na skalistej plaży, wyczerpanego i poranionego wskutek swojej ryzykownej ucieczki. Pod pachami miał gumowe koło, które zawierało dowody jego strasznej tajemnicy, która to zaprowadziła go do rzucenia się w dzikie fale oceanu. Zdjęcia i dokumenty z tego koła gumowego zawarte zostały w autobiograficznej książce zatytułowanej "Przebacz mi Nataszo", napisanej w 1972 roku. Siergiej Kurdakow był już w tym czasie głęboko wierzącym chrześcijaninem, ponieważ doświadczył spotkania z Bogiem, zrozumienia Bożej miłości, przebaczenia i wybawienia z mocy Krzyża Chrystusa, całkowitej przemiany myślenia.
Siergiej liczył się z tym, że KGB będzie chciało go zgładzić, ale niezmordowanie dawał świadectwo w kościołach Kanady o tym, co Jezus uczynił w jego życiu.
1 stycznia 1973 roku zginął od strzału pistoletu, choć początkowo pojawiła się plotka o samobójstwie, które wykluczyło późniejsze śledztwo z 1 marca 1973 roku. Jego śmierć nie była przypadkowa, ponieważ wielokrotnie wyznawał, że jest śledzony. Przypuszcza się, że został zamordowany przez pracowników sowieckich służb specjalnych, którzy wcześniej mu grozili, nakazując, by "siedział cicho". Zmarł w wieku 22 lat.
Ostatnie słowa jego książki były takie: "Nataszo, głównie z Twojego powodu moje życie się odmieniło, i jestem teraz Twoim bratem w Jezusie Chrystusie. Nowe życie leży przede mną. Bóg przebaczył mi. Mam nadzieję, że też i Ty potrafisz mi wybaczyć. Dziękuję Ci, Nataszo, gdziekolwiek Ty teraz jesteś. Nigdy, nigdy nie zapomnę o Tobie!".
Sergiej Kurdakow znany jest z napisania krótko przed swoją śmiercią autobiograficznej książki "The Persecutor" - "Prześladowca", znanej również jako "Forgive Me, Natasha" - "Przebacz mi Nataszo", która została opublikowana po jego śmierci. W swej książce zamieścił przeprosiny dla skrzywdzonych przez niego osób, szczególnie dla Nataszy. Książka opisuje cierpienie, które przechodzili w tamtejszym czasie chrześcijanie, także młodzi nastolatkowie; uwagę zwraca odmienione myślenie autora.

</doc>
<doc id="1405817" url="https://pl.wikipedia.org/wiki?curid=1405817" title="Cmentarz żydowski w Lipanach">
Cmentarz żydowski w Lipanach

Cmentarz żydowski w Lipanach na Słowacji – powstał najprawdopodobniej w XIX wieku. Do naszych czasów zachowało się - według różnych szacunków - od stu do pięciuset macew.

</doc>
<doc id="1405821" url="https://pl.wikipedia.org/wiki?curid=1405821" title="Andrzej Bińkowski">
Andrzej Bińkowski

Andrzej Bińkowski (ur. 7 czerwca 1931 w Łodzi, zm. 18 sierpnia 2011 w Hamburgu) – polski dziennikarz, publicysta i reportażysta.
Od 1954 r. związany z tygodnikiem "Dookoła świata". Wydał szereg książek reportażowych z podróży po krajach całego świata (m.in. Afganistanu, Uzbekistanu, Konga, Etiopii, Kuby, Maroka, Algierii i Tunezji).
Mieszkał w Warszawie, a później w Hamburgu.

</doc>
<doc id="1405823" url="https://pl.wikipedia.org/wiki?curid=1405823" title="F-5 Freedom Fighter">
F-5 Freedom Fighter



</doc>
<doc id="1405825" url="https://pl.wikipedia.org/wiki?curid=1405825" title="Northrop F-5 Tiger II">
Northrop F-5 Tiger II



</doc>
<doc id="1405826" url="https://pl.wikipedia.org/wiki?curid=1405826" title="F-5 Tiger II">
F-5 Tiger II



</doc>
<doc id="1405828" url="https://pl.wikipedia.org/wiki?curid=1405828" title="Siekierzyn">
Siekierzyn

2 miejscowości: 

</doc>
<doc id="1405830" url="https://pl.wikipedia.org/wiki?curid=1405830" title="Karpaty-2 Lwów">
Karpaty-2 Lwów

Karpaty-2 Lwów (ukr. Футбольний клуб «Карпати-2» Львів, "Futbolnyj Kłub "Karpaty-2" Lwiw") – ukraiński klub piłkarski z siedzibą we Lwowie. Jest drugim zespołem klubu Karpaty Lwów.
Występuje w rozgrywkach ukraińskiej Drugiej Lihi. 
Historia.
Chronologia nazw: 
Klub Karpaty-2 Lwów zaczął występować w rozgrywkach Drugiej Lihi od sezonu 1997/98. W 2001 roku Karpaty-2 Lwów zajął w Pierwszej Lidze miejsce rozformowanego FK Lwów, który był założony w 1992 roku. Miejsce Karpaty-2 Lwów w Drugiej Lidze zastąpił dopiero założony trzeci zespół Karpaty-3 Lwów, który 15 lipca 2003 roku zmienił nazwę na Hałyczyna-Karpaty. W 2004 roku Karpaty Lwów został zdegradowany do Pierwszej Lihi, dlatego Karpaty-2 Lwów było zmuszone zacząć rozgrywki w Drugiej Lihi. Hałyczyna-Karpaty Lwów jako trzeci zespół klubowy "Karpat" przestał występować w rozgrywkach profesjonalnych (nadal występuje w rozgrywkach amatorskich jako Hałyczyna Lwów).
Sukcesy.
Ukraina

</doc>
<doc id="1405831" url="https://pl.wikipedia.org/wiki?curid=1405831" title="Stefan Csorich">
Stefan Csorich

Stefan Csorich, wym. "Czorih" (ur. 25 września 1921 w Nowym Sączu, zm. 15 lipca 2008 w Gdańsku) – polski hokeista.
Życiorys i kariera.
Urodził się w rodzinie Władysława i Marii Słomka. Od najmłodszych lat mieszkał w Krynicy-Zdroju. Przed II wojną światową ukończył miejscową szkołę podstawową, i rozpoczął naukę w prywatnym Gimnazjum i Liceum. W latach 1938–1939 był zawodnikiem klubów KTH Krynica, KS Jaworzyna Krynica. Uczestnik kampanii wrześniowej 1939, internowany w obozie Komarom nad Dunajem na Węgrzech. W styczniu 1940 przedostał się przez Jugosławię i Włochy do Francji, gdzie walczył w składzie 2 Dywizji Strzelców Pieszych (ukończył tam szkołę podoficerską) w ramach 45 Korpusu Armii Francuskiej. Ranny i internowany wraz z 2 DSP w Szwajcarii. Zdał maturę w polskim liceum w Wetzikon. Grał tam krótko w klubach z Chur i Neuchatel. Jeszcze raz uciekł do Francji (walki w batalionie FFI Anecy – Pontalier), a po inwazji Aliantów został skierowany do 1 Dywizji gen. Maczka, i dalej odkomenderowany do Wielkiej Brytanii. W Edynburgu zdał maturę i grał w hokeja (Dundee Tigers, Falkirk Lions).
Po powrocie do Polski w październiku 1946 roku ponownie w KTH.
Po zakończeniu kariery był trenerem Krynickiego Towarzystwa Hokejowego, Podhala Nowy Targ (do 1965), Cracovii (1965–1972) i Stoczniowca Gdańsk (1972–1980). Jako trener Podhala doprowadził klub do historycznych sukcesów: trzeciego miejsca w kraju i dwóch pierwszych tytułów Mistrza Polski, jest także pomysłodawcą klubowego godła – szarotki. Jako trener Stoczniowca w latach siedemdziesiątych XX wieku po raz pierwszy wprowadził zespół z Gdańska do I ligi w sezonie II ligi 1975/1976 i dokonał jej utrzymania w edycji I ligi 1976/1977. Trener kadry narodowej w latach 1961–1963. Mistrz Polski (1950) i trzykrotny wicemistrz (1949, 1951, 1953). Wystąpił 52 razy w reprezentacji Polski (1946–1957), strzelec 34 bramek. Uczestnik mistrzostw świata w 1947 roku w Pradze – 6 m. i tytuł króla strzelców, 1955 RFN – 7 m., 1957 Moskwa – 6 m. Olimpijczyk (1948 St. Moritz i Oslo 1952). Na Igrzyska Olimpijskie w 1956 roku w Cortina d’Ampezzo nie pojechał z powodów politycznych – była to konsekwencja służby wojskowej w 1 Dywizji gen. Maczka.
Mąż Wilhelminy Lisiewicz. Mieli córkę Krystynę (ur. 1949) oraz synów Mariana (ur. 1951) i Bogdana (ur. 1954). Po śmierci pierwszej żony poślubił Ewę Dettlaf (1994). Synowie oraz wnuk Marian także zostali hokeistami.
Został pochowany 19 lipca 2008 w Krynicy-Zdroju.

</doc>
<doc id="1405833" url="https://pl.wikipedia.org/wiki?curid=1405833" title="Bi-directional path tracing">
Bi-directional path tracing



</doc>
<doc id="1405839" url="https://pl.wikipedia.org/wiki?curid=1405839" title="Dekanat I – Trójcy Świętej w Będzinie">
Dekanat I – Trójcy Świętej w Będzinie

Dekanat Przenajświętszej Trójcy w Będzinie – dekanat diecezji sosnowieckiej.
Składa się z parafii:
Dziekan - ks. kan. Andrzej Stępień, proboszcz par. Trójcy Przenajświętszej w Będzinie.

</doc>
<doc id="1405840" url="https://pl.wikipedia.org/wiki?curid=1405840" title="2 Armia Wojska Polskiego (1968)">
2 Armia Wojska Polskiego (1968)

2 Armia Wojska Polskiego (2 AWP) – związek operacyjny Sił Zbrojnych PRL, powołany ze składu Śląskiego Okręgu Wojskowego zarządzeniem Ministra Obrony Narodowej gen. broni Wojciecha Jaruzelskiego z 27 lipca 1968 w celu interwencji militarnej w Czechosłowacji. Były to największe nieradzieckie siły w niej uczestniczące oraz jednocześnie jedyny polski związek armijny powstały po 1945 r. Armię powołano w oparciu o mobilizowaną na wypadek wojny 2 Armię Ogólnowojskową.
Historia.
W styczniu 1968 I sekretarzem Komitetu Centralnego Komunistycznej Partii Czechosłowacji (KSČ) został Alexander Dubček. Zapowiedział on liberalizację polityki ("Czechosłowacka droga do socjalizmu") polegającą na zniesieniu cenzury, wprowadzeniu wielopartyjności i wolnych wyborów. Przez kierownictwo ZSRR oraz innych krajów socjalistycznych należących do Układu Warszawskiego działania te zostały uznane za „kontrrewolucję” i rozpoczęto przygotowania do interwencji militarnej w duchu późniejszej doktryny Breżniewa, czyli przeciwstawianiu się wszelkim próbom uniezależniania się od ZSRR.
W celu sprawdzenia wojsk przeprowadzono ćwiczenia pod kryptonimem "Szumawa", a następnie "Pochmurne lato '68", które pod koniec lipca miało przerodzić się w interwencję. Dlatego 27 lipca, rozkazem ministra obrony narodowej ze składu ŚOW wydzielono 2 AWP pod dowództwem gen. bryg. Floriana Siwickiego, tworzącą wraz z 1 Gwardyjską Armią Pancerną (z Grupy Wojsk Radzieckich w Niemczech), 11 Gwardyjską Armią (z Bałtyckiego Okręgu Wojskowego) i 4 Armią Lotniczą (z Północnej Grupy Wojsk) Grupę Wojsk „Północ”, operującą z terenu NRD i PRL. Miała ona za zadanie opanowanie północnych i zachodnich Czech (w tym rejonu Hradec Králové), mimo iż naprzeciwko polskich jednostek stały siły dwukrotnie wyższe. Tymczasem wojska już od 29 lipca stały na pozycjach wyjściowych, a samo wkroczenie zaplanowano na godzinę 00.00 21 sierpnia. Cztery godziny wcześniej rozdano żołnierzom amunicję.
Inwazja.
Jako pierwsze granicę w rejonie Lubawki i Ostrawy przeszły pododdziały 1 batalionu szturmowego, rozbrajając miejscową straż graniczną oraz otwierając drogę dla 10 i 11 Dywizji Pancernej (reszta wojsk znajdowała się w drugim rzucie lub odwodzie). Armia posuwała się dosyć wolno za sprawą blokad dróg i zdejmowaniem lub zmienianiem tablic z nazwami miejscowości przez negatywnie nastawioną miejscową ludność, niekiedy nawet powstawały barykady, usuwane dopiero po interwencjach władz cywilnych. Mimo tego do ranka 22 sierpnia obsadzono trójkąt Šumperk-Havlíčkův Brod-Ołomuniec. W zablokowanych garnizonach czechosłowackich utworzono specjalne komendy, gdyż nie zamierzano ich rozbrajać. Ponadto nie zamierzano do miast wprowadzać cięższego sprzętu. 23 sierpnia sztab armii przeniesiono do Hradec Králové. Następnie do 25 sierpnia mniejsze jednostki 2 Armii stopniowo blokowały kolejne garnizony w rejonie mającym znaleźć się pod polską kontrolą oraz likwidowały nielegalne drukarnie i stacje radiowe. Tego dnia do Czechosłowacji wkroczyła też 4 Dywizja Zmechanizowana, a do Kotliny Kłodzkiej przetransportowano 6 Dywizję Powietrznodesantową, zwiększając liczący dotychczas 18 500 żołnierzy kontyngent.
Okupacja.
Przez następnych kilka miesięcy miała miejsce rotacja oddziałów okupacyjnych, zaś na terenie Czechosłowacji następowała „normalizacja”. 16 października rządy Czechosłowacji i Związku Radzieckiego podpisały umowę o stałym stacjonowaniu Armii Czerwonej na terytorium ČSSR, czym luzowały siły reszty państw Układu Warszawskiego (Polski, Węgier i Bułgarii, gdyż Rumunia zachowała neutralność). W związku z tym gen. Jaruzelski 23 października wydał rozkaz wycofania wszystkich sił polskich do 11 listopada. Wcześniej, bo 2 listopada rozwiązano 2 Armię Wojska Polskiego (w Czechosłowacji został tylko 25 pułk zmechanizowany, który ostatecznie wycofano 12 listopada), zaś jej dowódca został w tym samym roku awansowany na generała dywizji.
W przeciwieństwie do wojsk radzieckich, 2 Armia Wojska Polskiego nie napotkała żadnego zbrojnego oporu. Jedyne cywilne ofiary interwencji to dwie osoby zabite i cztery ranne na skutek ataku pijanego żołnierza (zbrodnia w Jiczynie), kilku zabitych i rannych w wyniku wypadków oraz ranionych przez patrole. Wojskowe straty to dziesięciu żołnierzy (zabitych w wyniku niewłaściwego posługiwania się bronią, wypadków komunikacyjnych lub samobójstw) i dwóch ranionych przez wspomnianego pijanego.
Struktura organizacyjna i obsada personalna 2 Armii.
Pod koniec sierpnia 1968 roku 2 Armia liczyła około 28.600 żołnierzy. Na jej uzbrojeniu znajdowało się 750 czołgów, 592 transportery opancerzone, 450 dział, 38 śmigłowców i samolotów (Mi-2, An-2 i PZL-104 Wilga) oraz około 7 000 pojazdów samochodowych.

</doc>
<doc id="1405841" url="https://pl.wikipedia.org/wiki?curid=1405841" title="Cmentarz Narodowy w Martinie">
Cmentarz Narodowy w Martinie

Cmentarz Narodowy w Martinie – miejsce pochówku wielu ważnych osobistości dla narodu słowackiego. Na cmentarzu znajduje się ponad 300 nagrobków i pomników pamięci wybitnych osobistości słowackiego życia kulturalnego, naukowego i narodowego. Znajduje się w centrum miasta, przy ulicy Sklabinskiej.
Znaczenie kulturowe cmentarza.
Cmentarz Narodowy w Martinie został założony pod koniec XVIII wieku, początkowo jako cmentarz miejski. Narodowego znaczenia nabrał w 1866 roku, kiedy pochowano tu Karol Kuzmána. W 1871 roku pochowano tam pisarza Jána Kalinčiaka co zapoczątkowało tradycję chowania znanych osobistości i upamiętniania ich pomnikami. W 1967 roku został uznany za cmentarz narodowy i narodowy zabytek kultury a zarząd nad nim powierzono go Macierzy Słowackiej – organizacji kulturalno-oświatowej powstałej w 1863 roku w Martinie, który był w tamtym okresie ośrodkiem kultury słowackiej i nieoficjalną stolicą Słowacji. W tym okresie przybyło do miasta wielu pisarzy, redaktorów, prawników, a także naukowców, urzędników i artystów, którzy tworzyli Macierz Słowacką, słowackie stowarzyszenie kobiet – Živenę, Słowackie Towarzystwo Muzealne i inne stowarzyszenia, instytucje finansowe i przedsiębiorstwa przemysłowe. Wiele znakomitości mieszkało tu, a po śmierci znajdowali spoczynek na cmentarzu w Martinie. Po Kuzmánym i Kalinčiaku, w 1877 pochowano pisarza Viliama Pauliny-Tótha, w 1881 roku pisarza Mikuláša Štefana Ferienčíka i kolejno wielu innych. Już 1928 roku sprowadzono tu z Zagrzebia szczątki Martina Kukučína, znanego prozaika i publicysty. W 1940 roku przenioesiono tu szczątku zmarłego w 1876 roku Janka Kráľa, poetę i ważnego dla narodu słowackiego działacza, który pochowany był wcześniej w Zlatych Moravcach. W latach 70. i 80. XX wieku przewieziono na Cmentarz Narodowy w Martinie z całej Słowacji szczątki wielu znanych osobistości w tym: działacza politycznego Štefana Marka Daxnera, fotografa Paula Sochana, botanika Izabeli Textorisovej, malarza Mikuláša Galanda, fotografa Karola Plicka, znawcy literatury Jaroslava Vlčeka, pisarza Ivana Stodola, poety Štefana Krčmérego. Po 1989 roku przewieziono także ciała zmarłych i pochowanych za granicą rodaków, m.in. szczątki pisarza i publicysty Josepha Cígera Hronskiego z Argentyny, czy poety i księdza katolickiego Gorazdy Zvonickiego, pochowanego na cmentarzu Prima Porta na Via Flaminia we Włoszech.
Starsze nagrobki mają przeważnie proste zabytki, ponieważ tylko ich pokolenie mogło je zapewnić. Jednak wiele z nich jest niezastąpionych, budując je ze zbiorów krajowych. Po 1918 r. Nagrobki zostały dodane do projektu artystycznego i architektonicznego, a dziś możemy znaleźć wiele cennych dzieł naszych czołowych artystów i architektów.
Historyczne pochodzenie cmentarza.
Założenie cmentarza związane było z XVIII-wiecznymi reformami oświeceniowymi. Dawniej cmentarze budowane były zwykle w pobliżu kościołów i klasztorów. Podobnie było w Martinie: cmentarz znajdował się w centrum miasta przy średniowiecznym kościele św. Marcina. W 1778 ze względów higienicznych węgierska rada wydała dekret, że cmentarze muszą być umieszczone poza granicami miast i wsi. Nowy cmentarz w Martinie powstał w roku 1797 zaledwie o kilkadziesiąt metrów od pierwotnego cmentarza. Obok siebie byli chowani ewangelicy i katolicy. Pierwszym pochowanym na nowym cmentarzu, w 1780 roku, był Ján Lauček. W 1785 roku sporządzono listę cmentarzy i krypt i na podstawie tego dokumentu wiadomo, że cmentarz w Martinie został założony pięć lat przed tą datą. Nagrobek Laučeka nie zachował się, a za najstarszy istniejący uważany jest nagrobek majstra Samuela Lilgeho (1797–1847).
Cmentarz w Martinie służył również mieszkańcom sąsiednich wsi Jahodníky, Tomčany i Dolina, które obecnie są dzielnicami miasta. Cmentarz zapełniał się i w 1865 roku w porozumieniu ze szlacheckim rodem Révayów dołączono do niego kolejny teren. 8 lipca 1903 roku, za burmistrza Samuela Šimka, miasto kupiło od barona Júliusa Révaya za 1000 koron teren o powierzchni 1 morgi (5754,6 m²) w celu powiększenia cmentarza. Już 1909 ponownie dyskutowano w radzie miejskiej o zakupie innej ziemi należącej do barona Júliusa Révaya. Był to nieduży kawałek ziemi dopasowany do planu cmentarza, który kupiono za 300 koron. Istniejący mapy pokazują cmentarz w różnych okresach i jak rozrastał się do dzisiejszych rozmiarów. Po dalszym mapowaniu w 1912 roku cmentarz został wpisany do księgi wieczystej jako działka nr. 1878/1 o powierzchni 23 589 m². Obecnie cmentarz składa się z dwóch działek, a jego obszar jest podzielony głównymi ulicami na sześć bloków.

</doc>
<doc id="1405844" url="https://pl.wikipedia.org/wiki?curid=1405844" title="You're under Arrest">
You're under Arrest



</doc>
<doc id="1405847" url="https://pl.wikipedia.org/wiki?curid=1405847" title="Chronokomparator">
Chronokomparator

Chronokomparator (Sprawdzarka chodu) – urządzenie do pomiaru przyrostu dobowego odchyłki wskazań zegarków i zegarów. 
Zasada działania sprawdzarki polega na porównaniu częstotliwości wahań regulatora zegarka z częstotliwością wzorcową. Wynik tego porównania jest drukowany w formie wykresu na taśmie papierowej. Daje to możliwość pomiaru dobowej różnicy wskazań oraz wyregulowania szybkości chodu i symetrii z dużą dokładnością w ciągu paru minut.
Oprócz regulacji za pomocą sprawdzarki można wykryć wady i usterki mechanizmu zegarowego bardzo trudne do wykrycia innymi metodami. Należą do nich uszkodzenia i niecentryczność koła wychwytowego, niewyważenia balansu, błędy pozycyjne, wady zazębienia i łożysk, namagnesowanie mechanizmu itp. Te wszystkie informacje uzyskuje się bez rozbierania mechanizmu.
Podstawowe bloki funkcjonalne chronokomparatora to:
W sprawdzarce elektromechanicznej porównanie i zobrazowanie wyniku pomiaru odbywa się w układzie drukującym. Cylinder z odpowiednimi występami jest napędzany silnikiem synchronizowanym częstotliwością wzorcową. Kotwica drukująca pobudzana impulsami z toru mikrofonowego, współpracując z cylindrem, daje wykres w postaci szeregu punktów na taśmie papierowej.
Bibliografia.
Bernard Bartnik, Wawrzyniec Podwapiński: "Technologia mechanizmów zegarowych. Montaż, konserwacja, naprawa." Wydawnictwa Szkolne i Pedagogiczne, 1979. 

</doc>
<doc id="1405850" url="https://pl.wikipedia.org/wiki?curid=1405850" title="David Gilbert">
David Gilbert

David Gilbert, właśc. David Brown Gilbert (ur. 12 czerwca 1981 w Derby) – angielski snookerzysta.
W gronie profesjonalistów od 2001 roku. Plasuje się na 20 miejscu pod względem uzyskanych setek w profesjonalnych turniejach, zdobył ich łącznie 354. W Mistrzostwach Świata w 2019 dotarł do półfinału, gdzie przegrał 16:17 z Johnem Higginsem.
Udział w MŚ w 2007 roku.
W 2007 roku wziął udział w głównej fazie Mistrzostw świata. W pierwszej rundzie tego turnieju przegrał 7:10 ze Stephenem Hendrym. Wcześniej w eliminacjach pokonał kolejno: Alfie Burdena (10:9), Gerarda Greene’a (10:6) i Marka Kinga (10:6).
Inne osiągnięcia.
Zapisał się w historii jako zdobywca wyjątkowego 147. maksymalnego breaka. Dokonał tego w turnieju Championship League 2019, grając przeciwko Stephenowi Maguierowi. W 2007 roku zagrał w pierwszej rundzie Welsh Open. Trzy razy grał w finale turnieju rankingowego: w 2015 w International Championship (przegrał z Johnem Higginsem), w 2018 w World Open (przegrał z Markiem Williamsem) i w 2019 w German Masters (przegrał z Kyrenem Wilsonem).
W swojej zawodowej karierze zarobił około 60 tysięcy funtów (nie licząc Mistrzostw Świata w 2019).

</doc>
<doc id="1405853" url="https://pl.wikipedia.org/wiki?curid=1405853" title="Bogdan Kołodziejski">
Bogdan Kołodziejski

Bogdan Kołodziejski (ur. 31 maja 1930 w Warszawie zm. 25 lutego 2015) – polski dziennikarz, podróżnik, reportażysta, autor filmów dokumentalnych i reportaży telewizyjnych.
Życiorys.
Syn Edwarda i Heleny z domu Stefańska. Żołnierz Szarych Szeregów, uczestnik powstania warszawskiego. Był żołnierzem Szarych Szeregów w Hufcu Obrońców Warszawy, walczył na Żoliborzu i w Śródmieściu w batalionie „Kiliński”, potem pełnił służbę jako łącznik Kwatery Głównej Szarych Szeregów. Kontuzjowany w kręgosłup i głowę, hospitalizowany. Po upadku powstania trafił do niewoli niemieckiej – do grudnia 1944 roku był jeńcem Stalagu X-B Sandbostel, potem wykonywał prace przymusowe w Nordhorn.
Absolwent Gimnazjum Ogólnokształcącego 1. Polskiej Dywizji Pancernej w Quakenbrueck, w brytyjskiej strefie okupacyjnej Niemiec. Ukończył Polską Szkołę Jungów na „Darze Pomorza”, studiował na Wydziale Nawigacyjnym Państwowej Szkoły Morskiej, absolwent Wydziału Dziennikarstwa Uniwersytetu Warszawskiego. Został pochowany na Cmentarzu Komunalnym na Powązkach (kwatera B18-7-16).
Publikacje.
Publikował m.in. w „Sztandarze Młodych”, „Życiu Warszawy”, „Kontynentach”, „Dookoła Świata”. Redaktor Naczelny miesięcznika „Panorama Polska” (d. „Nasza Ojczyzna” – 1969-72). W latach 1972-81 – skandynawski korespondent Polskiego Radia i Telewizji z siedzibą w Kopenhadze. Uczestnik telewizyjnego „Klubu Sześciu Kontynentów”. Podróżował z kamerą filmową m.in. po kontynentalnych krajach skandynawskich, Irlandii, RFN, Islandii, Wyspach Owczych, Grenlandii, Australii, Nowej Zelandii, archipelagu Fidżi (autor książki pt. „Dwadzieścia Tysięcy Kilometrów Antypodów”, Książka i Wiedza, 1971; seria: „Kontynenty”).
Członek Stowarzyszenia Dziennikarzy Polskich, Stowarzyszenia autorów ZAiKS, Stowarzyszenia Szarych Szeregów.
Reportaże i dokumenty filmowe (wybór).
Źródła weryfikacji:

</doc>
<doc id="1405856" url="https://pl.wikipedia.org/wiki?curid=1405856" title="Historia Józefa Cieśli">
Historia Józefa Cieśli

Historia Józefa Cieśli (JózCieś, VI wiek) lub "Opowiadanie o Józefie Cieśli" jest jednym z apokryficznych tekstów Nowego Testamentu skupiającym się na okresie życia Jezusa, zanim ukończył 12 lat.
Tekst opisuje, jak Jezus na Górze Oliwnej opowiadał o Józefie, swoim przybranym ojcu. Tekst głosi, że Józef miał czterech synów (Judasza, Justusa, Jakuba i Szymona) i dwie córki (Lizję i Lidię) z poprzedniego małżeństwa. W wieku 90 lat, po śmierci swojej pierwszej żony, Józef dostaje pod opiekę dwunastoletnią dziewicę Maryję. Mieszka ona w jego gospodarstwie domowym, wychowując jego najmłodszego syna Jakuba "mniejszego" razem z Judaszem, aż do czasu, gdy ma wstąpić w związek małżeński w wieku 14½ lat.
Po opisaniu podstawowego kontekstu tekst kontynuuje parafrazę Protoewangelii Jakuba, zatrzymując się w miejscu narodzin Jezusa. Tekst kontynuuje opis starości Józefa, stwierdzając, że do końca życia posiadał młodzieńczy wigor. Gdy umiera, jego najstarsi synowie (Justus i Szymon) są żonaci i mają dzieci, podobnie jak i jego dwie córki, które wyszły za mąż i mieszkają we własnych domach.
W tym momencie tekst opisuje Józefa umierającego, odmawiającego wielką modlitwę w wieku 111 lat. Jego ostatnie słowa to seria lamentacji o jego cielesności i grzechu pierworodnym. W dalszej części dzieła jest przedłużona scena jego śmierci, wizja anioła śmierci, jak również archanioła Michała i Gabriela, w celu ratowania jego duszy.
Niektórzy uważają, że dzieło te zostało spisane w Egipcie w czwartym lub piątym wieku n.e. Przetrwały dwie wersje, jedna po koptyjsku, a druga po arabsku. Oryginalna wersja prawdopodobnie jest koptyjska. Jest ona oparta na Protoewangelii Jakuba.

</doc>
<doc id="1405862" url="https://pl.wikipedia.org/wiki?curid=1405862" title="Cmentarz Slávičie údolie w Bratysławie">
Cmentarz Slávičie údolie w Bratysławie

Cmentarz Slávičie údolie w Bratysławie (słow. "cintorín Slávičie údolie") – został założony w 1912 roku i zajmuje obszar 18,5 ha. Znajduje się przy ulicy Staré grunty w dzielnicy Karlova Ves. Wśród pochowanych są m.in. Alexander Dubček, Margita Figuli i Ján Langoš.

</doc>
<doc id="1405872" url="https://pl.wikipedia.org/wiki?curid=1405872" title="Gwint Edisona">
Gwint Edisona

Gwint Edisona – gwint o zarysie kołowym stosowany w technice świetlnej, określony w normie PN-E-02500 (w zakresie średnic od 5 do 40 mm).
Oznaczenia i wymiary.
Oznaczenie rodzaju gwintu – symbol "E", średnica znamionowa (zaokrąglona do pełnych milimetrów średnica zewnętrzna gwintu zewnętrznego "d") oraz dla elementów wykonanych z materiałów niemetalowych symbol N, np. E40/N.
W praktyce najczęściej stosowanymi gwintami Edisona są gwinty żarówek – E27 (tzw. normalny), E14 (tzw. mały), E10 (latarki itp.), E40 (tzw. goliat, żarówki i inne lampy dużej mocy, np. oprawy w latarniach ulicznych).

</doc>
<doc id="1405875" url="https://pl.wikipedia.org/wiki?curid=1405875" title="William H. McMaster">
William H. McMaster



</doc>
<doc id="1405876" url="https://pl.wikipedia.org/wiki?curid=1405876" title="Cmentarz żydowski w Stropkovie">
Cmentarz żydowski w Stropkovie

Cmentarz żydowski w Stropkovie – został założony w 1892 roku i istniał do 1942 roku, kiedy to uległ likwidacji podczas II wojny światowej.

</doc>
<doc id="1405877" url="https://pl.wikipedia.org/wiki?curid=1405877" title="Sneakernight">
Sneakernight

Sneakernight – czwarty singiel w karierze amerykańskiej piosenkarki, aktorki, tancerki i modelki Vanessy Hudgens, a zarazem pierwszy z jej drugiej płyty "Identified". Premiera piosenki odbyła się 11 kwietnia 2008 roku w Radiu Disney, natomiast teledysk ukazał się 14 czerwca. Wyprodukował ją J.R.Rotem.
Teledysk.
Na początku wideoklipu Vanessa znajduje się w pokoju, skąd telefonuje, a potem zaczyna tańczyć i śpiewać. Następnie wyciąga z szafki swoje adidasy i idzie w nich ulicą. Sznurówki jej butów świecą się na różowo. Po chwili do Vanessy dołączają dziewczyny, które również mają na sobie adidasy ze świecącymi sznurówkami. Wszystkie zaczynają tańczyć. Chwilę później akcja przenosi się na imprezę. Dziewczyny oddają swoje wierzchnie okrycia stojącemu obok mężczyźnie, a po chwili wszyscy się bawią. Kiedy dziewczyny robią przerwę, do Vanessy uśmiecha się chłopak, ale zaraz podchodzi inny i zaczyna się popisywać. Vanessa razem z koleżankami śmieją się z niego. W teledysku są też pokazywane urywki układu tanecznego, jaki Vanessa wykonuje z przyjaciółkami. Vanessa odrzuca chłopaka, który się przed nią popisywał, i idzie się bawić z pierwszym. Dziewczyny wychodzą z zabawy i tańczą na ulicy. Ta scena przeplata się z widokiem zabawy wszystkich imprezowiczów oraz z Vanessą tańczącą na tle sznurówki.
Recenzja Pereza Hiltona.
Zarówno piosenka „Sneakernight”, jak i cały album Vanessy Identified został mocno skrytykowany przez znanego blogera i prześmiewcę Pereza Hiltona. Na jego blogu www.perezhilton.com pojawiły się recenzje z hasłami: „Album jest katastrofą!” , „Pierwszy singiel jest nazwany „Sneakernight”. Tak, to jest piosenka o tenisówkach. Piosenka i video są bardzo złe”..

</doc>
<doc id="1405883" url="https://pl.wikipedia.org/wiki?curid=1405883" title="Niedziela (ujednoznacznienie)">
Niedziela (ujednoznacznienie)



</doc>
<doc id="1405888" url="https://pl.wikipedia.org/wiki?curid=1405888" title="Cmentarz żydowski w Tisincu">
Cmentarz żydowski w Tisincu

Cmentarz żydowski w Tisincu – cmentarz założony na początku XV wieku jako miejsce pochówku Żydów z pobliskiego Stropkova, wykorzystywany do 1892 roku, kiedy otwarto cmentarz żydowski w Stropkovie. Był pierwszym żydowskim cmentarzem na Słowacji.

</doc>
<doc id="1405889" url="https://pl.wikipedia.org/wiki?curid=1405889" title="Karl Earl Mundt">
Karl Earl Mundt

Karl Earl Mundt (ur. 3 czerwca 1900, zm. 16 sierpnia 1974) – amerykański nauczyciel i polityk związany z Partią Republikańską.
Karierę polityczną rozpoczął w Izbie Reprezentantów Stanów Zjednoczonych, w której zasiadał w latach 1939–1948, gdy ustąpił aby objąć miejsce w Senacie Stanów Zjednoczonych. W Senacie zasiadał nieprzerwanie w latach 1948–1973.

</doc>
<doc id="1405892" url="https://pl.wikipedia.org/wiki?curid=1405892" title="Nowy cmentarz żydowski w Stropkovie">
Nowy cmentarz żydowski w Stropkovie



</doc>
<doc id="1405893" url="https://pl.wikipedia.org/wiki?curid=1405893" title="Chwałów (województwo wielkopolskie)">
Chwałów (województwo wielkopolskie)

Chwałów – wieś w Polsce położona w województwie wielkopolskim, w powiecie jarocińskim, w gminie Żerków.
W latach 1975–1998 miejscowość należała administracyjnie do województwa kaliskiego.
Zobacz też: Chwałów

</doc>
<doc id="1405895" url="https://pl.wikipedia.org/wiki?curid=1405895" title="Karl E. Mundt">
Karl E. Mundt



</doc>
<doc id="1405896" url="https://pl.wikipedia.org/wiki?curid=1405896" title="Dailymotion">
Dailymotion

Dailymotion – serwis internetowy umożliwiający prezentację filmów, wideoklipów lub własnych mini produkcji w internecie, reklamujący się hasłem "Regarder, publier, partager" (pol. „Oglądać, publikować, dzielić się”), założony w Paryżu we Francji, jako odpowiedź na serwis YouTube. Domena dailymotion.com została zarejestrowana miesiąc po YouTube. Dailymotion jest dostępny w 18 różnych językach i 35 zlokalizowanych wersjach.
Historia.
Serwis został założony w marcu 2005 roku przez Benjamina Bejbauma i Oliviera Poitrey. Na początku firma korzystała z finansowego wsparcia inwestorów indywidualnych. We wrześniu 2006 roku z pomocą dwóch funduszy inwestycyjnych Atlas Venture oraz Partech International firmie udało się zgromadzić 7 milionów euro, które uznano za największe zyski we francuskim segmencie Internetu w 2006 roku.
W styczniu 2008 roku Dailymotion otworzyło swoje pierwsze biuro w Londynie, w kwietniu 2009 roku w Nowym Jorku, a w lipcu 2011 roku w San Francisco. W październiku 2009 roku państwo francuskie zainwestowało w Dailymotion poprzez strategiczny fundusz inwestycyjny należący w 51% do Caisse des dépôts, a w 49,95% bezpośrednio do państwa.
W dniu 25 stycznia 2011 francuska firma telekomunikacyjna Orange kupiła 49% udziałów w Dailymotion za 62 miliony euro. 10 stycznia 2013 Orange stał się wyłącznym właścicielem Dailymotion, wykupując pozostałe 51% za 61 mln euro. 20 marca 2013 Wall Street Journal poinformował, że Yahoo jest w trakcie rozmów z Orange dotyczących nabycia 75% udziałów Dailymotion. 1 maja 2013 rząd francuski interweniował w celu zapobieżenia tej transakcji, nie zgadzając się na sprzedaż pakietu kontrolnego akcji. Interwencja ta była przedmiotem kontrowersji. W grudniu 2013 roku Dailymotion ogłosił nabycie szwajcarskiego startupu Jilion, który zajmował się rozwojem konfigurowalnego i wieloplatformowego odtwarzacza wideo. W marcu 2015 roku Dailymotion zmienia wizerunek wizualny, tworząc nowe logo i wygląd strony. Pojawia się również wersja beta nowego odtwarzacza opartego na HTML5. W kwietniu 2015 roku Vivendi zakupiło od Orange 80% udziałów w Dailymotion za 217 milionów euro. We wrześniu 2015 roku Vivendi nabyła dodatkowe 10%.
Widownia.
W październiku 2012 roku Dailymotion odnotował 110 milionów unikalnych odwiedzin miesięcznie na całym świecie, w tym 10,2 mln unikalnych odwiedzin z urządzeń mobilnych we Francji. Platforma wideo osiągnęła 39,2% swojej publiczności w Europie, 26,9% w Azji i 16,4% w Ameryce Północnej
Technologia wideo.
Dailymotion na początku udostępniał filmy w formacie VP6 w rozdzielczości 320×240, z audio w formacie MP3 96kbit/s w stereo. Do odtwarzania filmów wymagana była zainstalowana wtyczka Adobe Flash Player. W 2007 roku dodano rozdzielczość High Quality (640 × 480). Od maja 2009 roku wykorzystywany jest format ogg video. Dodano również wsparcie dla multimedialnych funkcji HTML5, dzięki czemu wtyczka flash nie jest już wymagana.

</doc>
<doc id="1405897" url="https://pl.wikipedia.org/wiki?curid=1405897" title="Chwałów">
Chwałów

2 miejscowości w Polsce:

</doc>
<doc id="1405900" url="https://pl.wikipedia.org/wiki?curid=1405900" title="Republika Bolońska">
Republika Bolońska

Republika Bolońska − państwo istniejące we Włoszech przez pięć miesięcy 1796 roku w okresie wojen napoleońskich i zależne od państwa francuskiego. 16 października 1796 roku zostało anektowane przez Republiką Cispadańską. Republiką rządziło dziewięciu konsulów.

</doc>
<doc id="1405907" url="https://pl.wikipedia.org/wiki?curid=1405907" title="Strefa ochrony ścisłej">
Strefa ochrony ścisłej

Strefa ochrony ścisłej w Parku Narodowym polega na:

</doc>
<doc id="1405913" url="https://pl.wikipedia.org/wiki?curid=1405913" title="Michał Ksawery Sapieha (1930–2013)">
Michał Ksawery Sapieha (1930–2013)

Michał Ksawery Sapieha (ur. 1 maja 1930, zm. 11 lipca 2013 w Brukseli) – obywatel Belgii, zaangażowany działacz polonijny. 
Syn Adama Zygmunta, brat Róży Marii.
Został odznaczony Krzyżem Komandorskim Orderu Zasługi RP (2001). Obecny w wydarzeniach związanych ze spuścizną rodu Sapiehów, w tym w rekonstrukcji zamku w Krasiczynie oraz ekspozycji odzyskanych dóbr rodowych deponowanych na Wawelu i na zamku w Pieskowej Skale. 
Otrzymał tytuł Honorowego Obywatela Chełmka.

</doc>
<doc id="1405921" url="https://pl.wikipedia.org/wiki?curid=1405921" title="Strefa ochrony częściowej">
Strefa ochrony częściowej

Strefa ochrony częściowej w parku narodowym (w przeciwieństwie do strefy ochrony ścisłej) zmierza do przywrócenia pierwotnego stanu środowiska, czyli unaturalnienia biocenoz lub zachowania ich w określonym stanie w celu stworzenia optymalnych warunków wybranym składnikom danej biocenozy. Realizacja ochrony częściowej może wiązać się z:
Ochrona częściowa może mieć charakter zachowawczy (zapewnienie przyrodzie zewnętrznego bezpieczeństwa) lub czynny (stabilizacja, denaturalizacja, przebudowa lub eksperyment wewnątrz rezerwatu).

</doc>
<doc id="1405924" url="https://pl.wikipedia.org/wiki?curid=1405924" title="The Best Kept Secret">
The Best Kept Secret



</doc>
<doc id="1405925" url="https://pl.wikipedia.org/wiki?curid=1405925" title="Pedro Berruguete">
Pedro Berruguete

Pedro Berruguete (ok. 1450 w Paredes de Nova, zm. 1504 w Ávili) – hiszpański malarz z epoki przejściowej pomiędzy późnym gotykiem a renesansem.
Twórczość.
Pedro Berruguete urodził się w Paredes de Nova koło Palencii. Pracował jako nadworny malarz Ferdynanda i Izabeli. Pierwsze jego prace zbliżone były do stylu reprezentowanego przez niderlandzkiego malarza Jana van Eycka. W 1474 roku wyjechał do Włoch do Urbino, gdzie do 1483 pracował jako nadworny malarz księcia Federico da Montefeltro. W Urbino, wraz z Justusem z Gandawy, malował dekoracje w "studiolo gabinetu" i bibliotece, w pałacu książęcym oraz portrety wybitnych osobistości m.in. Federico da Montefeltro z synem Guidobalem (1474-1477).
W 1483 roku powrócił do Hiszpanii. Podjął pracę w Toledo, gdzie tworzył w miejscowej katedrze. Pracował również w Ávili, gdzie namalował cykl obrazów dla kościoła św. Tomasza przy klasztorze dominikanów. Jednym z dzieł był "Św. Dominik przewodniczy deklaracji Auto-da-fe". W latach 1490–1500 namalował ołtarz w kościele św. Eulalii w Paredes de Nova, przedstawiając sceny z życia Marii. Ostatnim znanym dziełem malarza jest ołtarz dla katedry w Ávili, ukończony przez Juana de Borgona.
Pedro Berruguete był ojcem Alonsa Berruguete, hiszpańskiego malarza renesansowego i nadwornego malarza Karola V.

</doc>
<doc id="1405926" url="https://pl.wikipedia.org/wiki?curid=1405926" title="Dynamo-3 Kijów">
Dynamo-3 Kijów

Dynamo-3 Kijów (ukr. Футбольний клуб «Динамо-3» Київ, "Futbolnyj Kłub "Dynamo-3" Kyjiw") - ukraiński klub piłkarski z siedzibą w Kijowie
Jest trzecim zespołem klubu Dynamo Kijów.
Klub nie może występować w rozgrywkach Pucharu Ukrainy. 
Do 2008 roku występował w rozgrywkach ukraińskiej Drugiej Lihi.
Historia.
Chronologia nazw: 
Klub Dynamo-3 Kijów zaczął występować w rozgrywkach Drugiej Lihi od sezonu 1997/98. Zgodnie regulaminu klub nie może awansować do Pierwszej Lihi tak jak tam już gra II zespół klubu Dynamo Kijów. Po zakończeniu sezonu 2007/08 klub zrezygnował z dalszych występów. Jego miejsce w Drugiej Lidze zajął MFK Mikołajów.
Sukcesy.
Ukraina

</doc>
<doc id="1405929" url="https://pl.wikipedia.org/wiki?curid=1405929" title="Jasna Šekarić">
Jasna Šekarić

Jasna Šekarić (ur. 17 grudnia 1965 w Osijeku) – serbska zawodniczka, startująca w konkurencjach strzeleckich.
5-krotna medalistka olimpijska (Seul 1988 – 1. miejsce, pistolet pneumatyczny 10 m; 3. miejsce, pistolet 25 m; Barcelona 1992, Sydney 2000 i Ateny 2004 – 2. miejsca w konkurencji pistolet pneumatyczny 10 m). 3-krotna mistrzyni świata (1987, 1989, 1994), wielokrotna mistrzyni Europy i zwyciężczyni finałowych zawodów pucharu świata.

</doc>
<doc id="1405932" url="https://pl.wikipedia.org/wiki?curid=1405932" title="Siły Zbrojne Kamerunu">
Siły Zbrojne Kamerunu

Siły Zbrojne Kamerunu – struktura obronna tego kraju, apolityczna i poddana cywilnej kontroli. Liczy około 26 - 27 tysięcy żołnierzy, służących w Siłach Lądowych, Marynarce, Lotnictwie, Żandarmerii i Gwardii Prezydenckiej. Z powodów historycznych utrzymuje związki z Francją, co przejawia się w obecności w Kamerunie doradców wojskowych pochodzących z tego kraju. Służba w Siłach Zbrojnych jest ochotnicza.
Wojska kameruńskie w 2014 roku liczyły 14 tys. żołnierzy zawodowych oraz 10 tys. rezerwistów. Według rankingu "Global Firepower" (2014) kameruńskie siły zbrojne stanowią 97. siłę militarną na świecie, z rocznym budżetem na cele obronne w wysokości 370 mln dolarów (USD).
Statystyki.
Liczba osób w wieku poborowym:
"mężczyźni w wieku 15-49:"
4 321 175 (2008)
Liczba osób zdolnych do służby wojskowej:
"mężczyźni w wieku 15-49:"
2 567 428 (2008)
Liczba osób osiągających rokrocznie wiek poborowy:
"mężczyźni:"
212 205 (2008)
Budżet - w dolarach: około $155 milionów 
Budżet - w procentach PKB: 1.3% (2006)
Ogólna liczebność Sił Zbrojnych Kamerunu wynosi 22 100 żołnierzy i oficerów, w tym: Wojska Lądowe 11 500, Marynarka Wojenna 1300, Siły Powietrzne 300, Żandarmeria Wojskowa 9000.
Budżet Ministerstwa Obrony Kamerunu na rok 2001 wynosił 160 milionów USD (155 mln USD w 2000). W roku 1999 wydatki na wojsko i siły bezpieczeństwa wynosiły 156 milionów USD, czyli 1,5% GDP. 
Dowodzenie i rozmieszczenie.
Naczelnym dowódcą Sił Zbrojnych Kamerunu jest urzędujący prezydent, który sprawuje bezpośrednią i codzienną kontrolę nad nimi. Wojska lądowe są rozmieszczone w bazach ośmiu okręgów wojskowych Kamerunu. Podział na okręgi wojskowe odpowiada podziałowi administracyjnemu kraju. Bazy wojsk lądowych znajdują się w pobliżu miast będących ośrodkami administracyjnymi prowincji pogranicznych. Bazy lotnictwa wojskowego mieszczą się w miastach Batouri, Douala, Garouda i Jaunde. Bazy Marynarki Wojennej znajdują się w Douala – naczelne dowództwo (HQ), Kribi i Limbe.
Struktura.
Ordre de Bataille przedstawia się następująco:
Armia Polowa (HQ Jaunde):
Obok trzech broni (Wojska Lądowe, Siły Powietrzne i Marynarka Wojenna) w skład Sił Zbrojnych wchodzą oddziały Żandarmerii Wojskowej, która podlega bezpośrednio prezydentowi. Oddziały żandarmerii rozmieszczone są we wszystkich ośrodkach administracji państwowej i dysponują bronią lekką oraz lekkimi pojazdami opancerzonymi.
Szkolenie pododdziałów jest prowadzone przez francuskich instruktorów, a oficerowie pobierają naukę w różnych szkołach wojskowych wszystkich szczebli we Francji.

</doc>
<doc id="1405943" url="https://pl.wikipedia.org/wiki?curid=1405943" title="FK Mariupol-2">
FK Mariupol-2

FK Mariupol-2 (ukr. Футбольний клуб «Маріуполь-2», "Futbolnyj Kłub "Mariupol-2"") – ukraiński klub piłkarski z siedzibą w Mariupolu w obwodzie donieckim. Jest drugim zespołem klubu FK Mariupol. Założony w 26 lipca 1996 roku jako Metałurh-2. W latach 2002-2017 występował jako Illicziweć-2 Mariupol.
Zgodnie z regulaminem klub nie może awansować do ligi, w której już gra I zespół klubu, oraz nie może występować w rozgrywkach Pucharu Ukrainy.
Występuje w rozgrywkach ukraińskiej Drugiej Lihi.
Historia.
Chronologia nazw:
Klub Illicziweć-2 Mariupol zaczął występować w rozgrywkach Drugiej Lihi od sezonu 2000/01.

</doc>
<doc id="1405944" url="https://pl.wikipedia.org/wiki?curid=1405944" title="Hapalopilus croceus">
Hapalopilus croceus



</doc>
<doc id="1405945" url="https://pl.wikipedia.org/wiki?curid=1405945" title="Silvertone (album)">
Silvertone (album)

Silvertone – debiutancki album studyjny Chrisa Isaak'a wydany w roku 1985. Płyta nie była hitem dopóki piosenka "Gone Ridin'" nie została użyta w filmie "Blue Velvet" z 1986 roku. W tym samym roku utwór "Dancin'" pojawił się w filmie "Dzisiejsze dziewczyny", jednak nie był wymieniony na soundtracku. Silvertone to również nazwa zespołu, w którym grał kiedyś Isaak.
Lista utworów.
Wszystkie piosenki został napisane przez Chrisa Isaak'a.

</doc>
<doc id="1405953" url="https://pl.wikipedia.org/wiki?curid=1405953" title="Rudowęglowiec">
Rudowęglowiec

Rudowęglowiec – rodzaj masowca – statek przystosowany do przewozu luzem zarówno węgla, jak i rudy.
Posiada duże luki ładunkowe i wzmocnione dno wewnętrzne. Przy pełnym ładunku względnie lekkiego węgla ładownie statku są całkowicie i równomiernie wypełnione. Ładunek ciężkiej i mało przestrzennej rudy układa się stożkowo, co obniża środek ciężkości statku. Statek staje się wówczas zbyt „sztywny” i po przechyle na fali ma tendencję do gwałtownego powrotu do pozycji pionowej. Wpływa to ujemnie na wytrzymałość konstrukcji statku. Dlatego dodatkowo stosowane są pod pokładem tzw. zbiorniki szczytowe – napełniane wodą przy przewożeniu rudy – dla korekty położenia środka ciężkości.
Przykładem rudowęglowca jest pierwszy zbudowany w polskiej stoczni po II wojnie światowej statek (typu B-30), SS „Sołdek”, obecnie eksponat Centralnego Muzeum Morskiego w Gdańsku.

</doc>
<doc id="1405955" url="https://pl.wikipedia.org/wiki?curid=1405955" title="W podziemiach Planety Małp">
W podziemiach Planety Małp

W podziemiach Planety Małp (ang. "Beneath the Planet of the Apes") – amerykański film science fiction z 1970 roku w reżyserii Teda Posta. Kontynuacja filmu "Planeta Małp" (1968).
Fabuła.
Film rozpoczyna się ostatnią sceną z poprzedniego filmu.
Taylor i Nova udają się w głąb pustyni, gdzie niespodziewane zjawiska atmosferyczne i rozstąpienie się ziemi, powodują zniknięcie Taylora w ścianie skalnej.
Nova spotyka Brenta, jedynego ocalałego członka ekspedycji ratunkowej, wysłanej w celu uratowania załogi Taylora.
Razem udają się do miasta małp, gdzie podsycany przez goryli problem „rozwiązania kwestii ludzkich” przybiera na sile.
Dzięki Zirze i Corneliusowi, Brent i Nova docierają do Zakazanej Strefy i schodzą do pogrzebanego pod ziemią Nowego Jorku.
Oboje wpadają w niewolę dziwnej grupy zmutowanych ludzi, którzy za swojego boga uznają bombę kobaltową. Tymczasem armia małp na czele z generałem Ursusem i dr Zaiusem wyruszają do Zakazanej Strefy na wojnę z ludźmi. Mieszkańcy podziemnego Nowego Jorku postanawiają użyć jedynej i najgorszej broni, która zniszczy całą planetę. Uznając Brenta za swojego wroga stosują iluzję i zmuszają go oraz Taylora, z którym go zamykają do wzajemnego zabicia się. Zostaje to jednak przerwane inwazją wojska małp, które zaczynają zabijać podziemnych ludzi i niszczyć ich cywilizację. Zostaje zabita także Nova. Brent i Taylor chcą zatrzymać wojnę, która spowoduje zagładę. Małpy przedarły się do świętego miejsca podziemnych ludzi. Ostatni z nich zostaje zabity chwilę przed uruchomieniem bomby. Małpy nie wiedząc czym ona jest, chcą ją zniszczyć. Spowalniają to Brent i Taylor, którzy także zostają zabici. W swoich ostatnich tchnieniach Taylor spotykając się z odrzuceniem zamiaru pokoju od strony Zaiusa, decyduje się na uruchomienie bomby.

</doc>
<doc id="1405957" url="https://pl.wikipedia.org/wiki?curid=1405957" title="Tranzyt Wenus">
Tranzyt Wenus

Przejście Wenus na tle tarczy Słońca lub tranzyt Wenus – zjawisko astronomiczne polegające na tym, że planeta Wenus znajduje się pomiędzy Ziemią a Słońcem i jest widoczna na tle tarczy słonecznej. Zjawisko jest w swej istocie podobne do zaćmienia Słońca, z tym że ze względu na dużo mniejsze obserwowane z Ziemi rozmiary kątowe planety w porównaniu z rozmiarami Księżyca, zasłonięta jest tylko niewielka część tarczy słonecznej.
Warunki zajścia zjawiska.
Aby zaszło zjawisko przejścia, muszą być spełnione jednocześnie dwa warunki:
Koniunkcja dolna Wenus ze Słońcem zachodzi średnio co 584 dni (niemal dokładnie 5 razy na 8 lat). Płaszczyzna orbity Wenus jest nachylona do płaszczyzny ekliptyki pod kątem około 3,4°. Efekt perspektywy powoduje jednak, że odległość kątowa planety od Słońca w dolnej koniunkcji może osiągać wartość przekraczającą 9°, czyli kilkanaście razy więcej niż rozmiar kątowy tarczy Słońca (około 0,5°). Dlatego większość koniunkcji zachodzi bez zjawiska przejścia.
243 okresy obiegu Ziemi wokół Słońca (lata syderyczne) w dobrym przybliżeniu (z dokładnością do około pół dnia) równe są 395 obiegom Wenus dookoła Słońca, czyli co 243 lata obie planety znajdują się w mniej więcej tych samych pozycjach na swych orbitach. Jest to więc zarazem podstawowy okres zachodzenia zjawisk przejścia. Obecnie w trakcie takiego okresu następują cztery tranzyty – w odstępach kolejno: 121,5, 8, 105,5, 8 lat. Trzy ostatnie przejścia nastąpiły 6 grudnia 1882, 8 czerwca 2004, 6 czerwca 2012 a następne spodziewane jest 10 grudnia 2117. Wspomniana współmierność okresów obiegu nie jest jednak doskonała, dlatego wzorzec odstępów pomiędzy zjawiskami w ramach 243-letniego cyklu zmienia się. Na przykład przed rokiem 1518 w jednym cyklu występowały trzy przejścia, w odstępach 8, 113,5 i 121,5 roku, po roku 2846 zaś cykl zmieni się na 105,5, 129,5 i 8 lat.
Ziemia przecina linię węzłów orbity Wenus dwukrotnie w ciągu roku: około 7 czerwca i około 9 grudnia. Dlatego wszystkie przejścia występują w okolicach jednej z tych dwóch dat. Zjawiska precesji osi ziemskiej i precesji orbity Wenus powodują, że daty te powoli przesuwają się, w tempie około 9 dni na tysiąclecie.
Przebieg.
Samo przejście trwa zwykle od 5 do 8 godzin (wyjątkiem są krótsze przejścia brzegowe, gdy Wenus „zawadza” jedynie o brzeg tarczy Słońca). Maksymalny rozmiar kątowy tarczy Wenus podczas dolnej koniunkcji wynosi około 66 sekund kątowych. Średnica obserwowanej z Ziemi tarczy Słońca waha się od 31,5 do 32,5 minut kątowych. Tarcza planety jest więc około 30 razy mniejsza od słonecznej i jest widoczna na tle Słońca jako niewielka, okrągła plamka. Obserwacja jest łatwa, wymaga takich samych środków ostrożności jak obserwacje częściowych zaćmień Słońca, tj. silnie przyciemnionego szkła. Alternatywnie zjawisko można obserwować, rzutując obraz z lunety na ekran.
Podobnie jak w wypadku zaćmień, możemy w przebiegu zjawiska wyróżnić fazę częściową, gdy tarcza Wenus przecina brzeg tarczy słonecznej i całkowitą, gdy cała planeta jest widoczna na tle Słońca. Momenty rozpoczęcia i zakończenia faz przejścia nazywamy kontaktami. I tak:
Ze względu na efekt paralaksy dokładny czas kontaktów jest zależny od miejsca na Ziemi, z którego prowadzona jest obserwacja. Fakt ten można wykorzystać do pomiaru odległości Wenus od Ziemi (patrz poniżej).
W przypadku przejść brzegowych możliwy jest zupełny brak fazy całkowitej, jednak ze względu na znaczną dysproporcję rozmiarów tarcz, zdarza się to stosunkowo rzadko. Najbliższy taki przypadek spodziewany jest w roku 2854. Efekt paralaksy powoduje, że to samo zjawisko może być w niektórych obszarach globu widziane jako całkowite, a w innych tylko jako częściowe.
Znaczenie historyczne.
Zjawiska przejść wywołują generalne zainteresowanie ze względu na swoją rzadkość. Jednak niezależnie od tego astronomowie w różnych epokach byli zainteresowani ich obserwacją ze względu na możliwość dowiedzenia się z nich czegoś na temat ruchów planet i budowy Układu Słonecznego.
Fakt, że planety dolne mogą się w swej wędrówce znaleźć na tle tarczy Słońca podczas dolnej koniunkcji, jak również za nią podczas koniunkcji górnej jest dobitnym dowodem na to, że obiegają one Słońce, czyli stanowi argument za kopernikańskim systemem heliocentrycznym. Dla XVII-wiecznej astronomii były one ponadto okazją do precyzyjnego pomiaru położenia planety, a także do sprawdzenia poprawności przewidywań jej ruchu.
Ważnym problemem astronomii obserwacyjnej od czasu upowszechnienia się modelu heliocentrycznego było określenie rozmiarów Układu Słonecznego, czyli odległości planet (w tym i Ziemi) od Słońca. Już w początkach XVII wieku astronomowie potrafili z dobrą dokładnością określić względne odległości planet od Słońca, a także – z pomiaru kątowych średnic tarcz – ich względne rozmiary. Potrzebowali jednak jakiegoś pomiaru jednej bezwzględnej odległości, który pozwoliłby im wyznaczyć te wszystkie odległości i rozmiary w bezwzględnych jednostkach długości. Jedyną dostępną im metodą była metoda paralaksy geocentrycznej. Wymaga ona, by dwaj obserwatorzy w różnych (najlepiej odległych od siebie) punktach na Ziemi zmierzyli jednocześnie kąt, pod jakim widzą planetę na tle odległych gwiazd. Znając różnicę kątów i odległość pomiędzy obserwatorami można metodą analogiczną do triangulacji znaleźć odległość planety. Problemem jest w tym wypadku dostatecznie dokładny pomiar kątów, gdyż z powodu dużych odległości pomiędzy Ziemią a innymi planetami, różnice kątów są bardzo małe, rzędu sekund kątowych.
W roku 1663 James Gregory zaproponował, zaś Edmond Halley rozwinął i spopularyzował wykorzystanie zjawiska przejścia Wenus do dużo dokładniejszego wyznaczenia kąta paralaksy. Idea metody Halleya polega na tym, że pomiary kątów zastąpione zostają pomiarami czasu (pomiędzy momentami kontaktu), które w zasadzie mogą być dużo dokładniejsze, niż pomiary kątów. Jeżeli dwaj obserwatorzy z różnych miejsc na Ziemi dokładnie zmierzą czas trwania zjawiska, to z porównania ich pomiarów można wyliczyć paralaksę planety. Halley oszacował, że jeżeli odpowiednio rozmieszczeni obserwatorzy będą w stanie osiągnąć dokładność jednej sekundy przy pomiarach czasu, to możliwe będzie wyznaczenie odległości Ziemi od Słońca z dokładnością jednej części na 500 (0,2%). W wieku XVIII i XIX pomiary prowadzone tą metodą należały do najdokładniejszych metod wyznaczania rozmiarów Układu Słonecznego.
Metoda Halleya wymaga, by każdy z obserwatorów zmierzył czas zjawiska od drugiego do trzeciego kontaktu. Oznacza to, że każdy z obserwatorów musi znajdować się w takim punkcie, z którego może obserwować całe przejście. Aby można było wykorzystać także pomiary wykonane przez obserwatorów widzących tylko część tranzytu, francuski astronom Joseph-Nicolas Delisle opracował metodę alternatywną, pozwalającą obliczyć paralaksę na podstawie pomiarów czasu tylko jednego kontaktu (drugiego lub trzeciego) przez dwóch obserwatorów. Metoda Delislego była mniej dokładna i wymagała dokładnej znajomości długości geograficznej miejsc obserwacji, a także by zegary obydwu obserwatorów były dobrze zsynchronizowane, co w XVIII wieku było trudnym zadaniem. Pozwalała jednak na wykorzystanie obserwacji, które z punktu widzenia metody Halleya byłyby bezużyteczne.
Historia obserwacji.
Starożytność i średniowiecze.
Wenus jest trzecim, po Słońcu i Księżycu, najjaśniejszym obiektem regularnie widocznym na niebie. Dlatego każda praktycznie z prowadzących obserwacje astronomiczne starożytnych cywilizacji: babilońska, egipska, grecka czy chińska obserwowały i notowały ruchy planety. Nie ma jednak żadnych dowodów, by któraś z nich zaobserwowała kiedykolwiek zjawisko tranzytu. Rzadkość zjawiska powoduje bowiem, że przypadkowa obserwacja jest praktycznie wykluczona, zaś przewidzieć je można tylko wiedząc, że Wenus krąży wokół Słońca i znając jej orbitę dokładniej, niż było to osiągalne dla starożytnych astronomów.
Wenus odgrywała ważną rolę w kulturze Majów na kontynencie amerykańskim. Kodeks drezdeński, jeden z nielicznych zachowanych zabytków piśmienniczych tej cywilizacji, zawiera m.in. tablice pozwalające z dużą precyzją przewidywać widoczność planety na niebie na kilkaset lat naprzód. Jednak także i w tym wypadku brak jest jednoznacznych dowodów, by Majowie kiedykolwiek obserwowali przejście, lub chociażby tylko zdawali sobie sprawę z możliwości zajścia takiego zjawiska.
XVII wiek.
W roku 1627 Jan Kepler wydał „Tablice rudolfińskie” ("Tabulae Rudolfinae"), tablice ruchów planet i reguły obliczania ich położeń na niebie, przewyższające dokładnością kilkadziesiąt razy wcześniej używane. Na podstawie tych tablic Kepler, wraz ze swym zięciem Jacobem Bartschem przepowiedzieli zjawiska przejścia Merkurego przed tarczą Słońca 7 listopada 1631 i przejścia Wenus 6 grudnia 1631.
Próby obserwacji tych zjawisk podjął francuski astronom, Pierre Gassendi. Jego obserwacja przepowiedzianego przez Keplera przejścia Merkurego stała się spektakularnym potwierdzeniem dokładności tablic rudolfińskich i, pośrednio, modelu heliocentrycznego i praw Keplera, na których były one oparte. Gassendi nie zobaczył jednak przejścia Wenus, zjawisko zaszło bowiem wczesnym rankiem 7 grudnia i nie było w ogóle widoczne w Zachodniej Europie.
Pierwsza historycznie udokumentowana obserwacja przejścia Wenus miała miejsce 4 grudnia 1639 roku. Zjawisko przewidział, zaledwie kilka tygodni wcześniej, młody angielski astronom amator, Jeremiah Horrocks. Wynikami swych obliczeń podzielił się ze swym przyjacielem i, podobnie jak on, amatorem astronomii Williamem Crabtree. Krótko przed zachodem Słońca tego dnia, obaj mieli sposobność zaobserwować początek przejścia. Horrocks prowadził obserwacje ze swego domu w Much Hoole nieopodal Preston, Crabtree z Broughton w pobliżu Manchesteru. O ile wiadomo, byli jedynymi ludźmi, którzy je widzieli. Jan Heweliusz w swym komentarzu do książki Horrocksa stawia hipotezę, że przyczyną przeoczenia zjawiska przez pozostałych europejskich astronomów był autorytet Keplera, który w swym "De raris..." przepowiedział kolejne przejście na rok 1761. Większość współczesnych nie próbowała więc poszukiwać tego zjawiska wcześniej. Wiele źródeł twierdzi, że Kepler nie przewidział przejścia 1639 z powodu niedokładności Tablic rudolfińskich. Jednak obliczenia przeprowadzone na ich podstawie, także przez samego Horrocksa pokazują, że dane z Tablic rudolfińskich pozwalają przewidzieć przejście, aczkolwiek wyliczony z nich czas zjawiska jest błędny (o około 10 godzin zbyt wczesny). Prawdopodobnie Kepler nie policzył po prostu dokładnie efemerydy Wenus na rok 1639 i dlatego nie zauważył drugiego przejścia.
Cennym wynikiem powyższych obserwacji był pomiar średnicy kątowej tarczy Wenus. Uzyskany wynik (nieco ponad 1 minuta kątowa) był znacznie niższy, niż powszechnie wówczas przyjmowana wartość kilku minut.
Horrocks oszacował na podstawie tych obserwacji paralaksę Słońca na 14′′, co dawało odległość Ziemi od Słońca (jednostkę astronomiczną) bliską 15 000 promieni Ziemi, czyli około 63% obecnie przyjmowanej wartości. Może się to wydawać bardzo słabą dokładnością, był to jednak jeden z najlepszych pomiarów w owych czasach, większość astronomów przyjmowała znacznie wyższe paralaksy (czyli mniejsze odległości). Z drugiej strony w swoich szacunkach Horrocks posługiwał się nieuzasadnioną hipotezą o względnych rozmiarach Wenus i Ziemi, nie należy więc też przeceniać jego wyniku.
Swoje obserwacje i wnioski Horrocks opisał w dziele zatytułowanym "Venus in sole visa". Jego nagła śmierć na początku roku 1641 uniemożliwiła mu wydanie go drukiem. Wiadomo, że wykonane zostało kilka odręcznych kopii manuskryptu. Niektóre z nich dotarły na kontynent. Jedna z nich trafiła w ręce Jana Heweliusza (prawdopodobnie za pośrednictwem Christiana Huygensa) i to Heweliusz pierwszy opublikował go drukiem, jako dodatek do swojej własnej relacji z obserwacji przejścia Merkurego w 1661. Dopiero wtedy obserwacje angielskich astronomów i ich wyniki stały się szeroko znane.
XVIII wiek.
Kolejne dwa przejścia Wenus przypadały 6 czerwca 1761 i 3 czerwca 1769 roku. Postęp astronomii sprawił, że tym razem oba zjawiska mogły być bardzo dokładnie przewidziane. Wiadomo było, że warunki obserwacji z Europy nie będą dogodne: w roku 1761 zjawisko w całości mogło być obserwowane z Azji, w większej części Europy nie był widoczny jego początek. Tranzyt z 1769 był najlepiej widoczny na Pacyfiku, we wschodniej Azji i zachodniej części Ameryki Północnej. Z Europy zjawisko można było obserwować tylko z Wysp Brytyjskich i Hiszpanii i części Francji (gdzie widoczny był sam początek, tuż przed zachodem Słońca) i z okolic podbiegunowych, gdzie Słońce nie zachodziło.
Priorytetem dla astronomów było wykorzystanie obydwu przejść do jak najdokładniejszego pomiaru paralaksy Słońca, metodą Halleya i metodą Delislego. W tym celu zorganizowano szereg ekspedycji, by uzyskać pomiary z wielu, możliwie odległych od siebie punktów globu. Był to jeden z pierwszych przypadków przedsięwzięcia naukowego prowadzonego we współpracy międzynarodowej.
Obserwacjom w roku 1761 nie sprzyjała sytuacja polityczna. Trwała wojna siedmioletnia, prowadzona tak w Europie, jak i w wielu zamorskich koloniach, z których planowano obserwacje. Nie wszystkie ekspedycje dotarły z tego powodu do celu. Francja wysłała astronomów na wyspę Rodrigues, do Tobolska na Syberii i do Indii. Ta ostatnia wyprawa nie osiągnęła celu. Brytyjczycy wysłali ekspedycje na Wyspę Świętej Heleny i na Sumatrę, ta ostatnia dotarła jednak tylko do Kapsztadu. Pracujący w Harvard College brytyjski profesor John Winthrop wyprawił się na Nową Fundlandię. Obserwatorzy byli też w Rosji, Chinach i Indonezji. W Polsce zjawisko obserwował ks. Stefan Łuskina z tarasu Biblioteki Załuskich w Warszawie.
W rezultacie uczeni uzyskali 120 pomiarów z ponad 60 różnych lokalizacji. Ich opracowanie przyniosło jednak niejednoznaczne wyniki: w zależności od tego, które pary obserwacji ze sobą porównywano, obliczona paralaksa Słońca wahała się pomiędzy 8,28 a 10,60 sekund łuku (przyjmowana obecnie poprawna wartość to 8,794143 sekund). Tak duża niedokładność, znacznie przekraczająca oczekiwaną przez Halleya, przypisywana jest słabej znajomości współrzędnych geograficznych wielu miejsc obserwacji, niedokładności pomiaru czasu oraz zjawisku optycznemu zwanemu efektem czarnej kropli ("black drop effect"). Efekt ten, odkryty i opisany przy okazji tych pomiarów, utrudnia dokładne wyznaczenie momentów drugiego i trzeciego kontaktu, powodując błędy pomiaru czasu sięgające nawet minuty.
Obserwacje tego przejścia przyniosły dodatkowe odkrycie: Michaił Łomonosow, który obserwował zjawisko w Petersburgu, pierwszy zauważył i opisał zjawisko aureoli – pojaśnienie brzegu tarczy Wenus nie będącego jeszcze w kontakcie ze Słońcem. Łomonosow poprawnie zinterpretował tę obserwację jako efekt refrakcji światła słonecznego w atmosferze planety. W ten sposób odkryta została atmosfera Wenus.
Doświadczenia zebrane przy obserwacjach przejścia w roku 1761 zostały wykorzystane do lepszego przygotowania obserwacji kolejnego przejścia, w roku 1769. Podobnie jak 8 lat wcześniej zorganizowano szereg ekspedycji w odległe regiony globu, by uzyskać jak najwięcej pomiarów z możliwie odległych od siebie miejsc. Bodaj najsłynniejszą i najlepiej opisaną z tych ekspedycji stała się brytyjska wyprawa na Tahiti, była to bowiem zarazem pierwsza z wypraw słynnego potem odkrywcy, porucznika Jamesa Cooka. Cook i pełniący rolę astronoma wyprawy Charles Green założyli na Tahiti i sąsiednich wyspach aż trzy prowizoryczne obserwatoria i wykonali pomiary czasów kontaktów. Green zmarł w drodze powrotnej, Cook przesłał jednak jego notatki z wynikami pomiarów do Royal Society.
Inne słynne ekspedycje wyruszyły na Haiti (Alexandre Guy Pingré), do Baja California (Jean-Baptiste Chappe d'Auteroche – także i on zmarł przed powrotem do kraju, a wyniki jego obserwacji zostały dostarczone do Paryża przez współpracowników), nad Zatokę Hudsona (William Wales i Joseph Dymond i na daleką północ Norwegii (ks. Maksymilian Hell). Liczni obserwatorzy dokonali pomiarów z terytorium Ameryki Północnej. W Batawii (obecnie Dżakarta) Johan Mohr obserwował zjawisko w wybudowanym przez siebie obserwatorium. Wielu astronomów na zachodzie Europy zmierzyło czasy pierwszych dwóch kontaktów.
Łącznie astronomowie otrzymali wyniki pomiarów z 63 różnych lokalizacji. Wyznaczana z nich paralaksa Słońca leżała pomiędzy 8,43 a 8,80 sekundy łuku. W roku 1771 Jérôme Lalande dokonał starannej analizy danych z obydwu przejść, otrzymując w wyniku przedział od 8,55 do 8,63 sekundy, co odpowiada odległości Słońce-Ziemia równej 153±1 mln km. Dokładność pozostawała więc wciąż znacznie poniżej oczekiwanej przez Halleya, ale był to przez wiele lat najlepszy dostępny pomiar jednostki astronomicznej.
Jako największy pechowiec wśród obserwatorów zjawiska do historii przeszedł francuski astronom Guillaume Le Gentil. Wyruszył on w roku 1760 z Paryża, by obserwować tranzyt z francuskiej kolonii Pondicherry w Indiach. Opóźnienia statków spowodowane wojną i fakt zajęcia kolonii przez Anglików sprawiły, że nie dotarł do celu i dzień 6 czerwca spędził na morzu. Nie wykonał obserwacji, gdyż na kołyszącym się pokładzie nie mógł rozstawić przyrządów. Postanowił więc poczekać na miejscu 8 lat na następne przejście, zajmując się w międzyczasie innymi obserwacjami i badaniami wysp Oceanu Indyjskiego. Jednak i w roku 1769 przejścia nie zobaczył, gdyż akurat tego dnia niebo było zasłonięte chmurami. Do Paryża wrócił ostatecznie w roku 1771, w 11 i pół roku od wyjazdu, by dowiedzieć się, że został w międzyczasie oficjalnie uznany za zmarłego, odeszła od niego żona, a krewni rozdzielili między siebie jego majątek. Le Gentil wydał po powrocie książkę, w której opisał swoje przeżycia i obserwacje. Jego losy stały się inspiracją dla sztuki teatralnej "Transit of Venus" napisanej przez kanadyjską autorkę Maureen Hunter.
XXI wiek.
W XXI wieku dwa razy można było obserwować przejście Wenus na tle tarczy Słońca. Po raz pierwszy obserwacji dokonano również za pomocą instrumentów umieszczonych na orbicie okołoziemskiej. Badania pogłębiły nasz stan wiedzy na temat struktury atmosfery Wenus oraz pozwoliły na przetestowanie szczegółów metod odkrywania i badania planet pozasłonecznych na podstawie obserwacji podobnych zjawisk w innych układach planetarnych.
Przyszłe przejścia.
Wszystkie momenty zjawisk podane są w czasie uniwersalnym. Data odnosi się do czasu największego zbliżenia, czyli na przykład przejście 11 grudnia 2117 rozpoczyna się faktycznie 10 grudnia o 23:58 UTC Rubryka „odległość” podaje odległość kątową (w sekundach) pomiędzy środkiem tarczy Słońca a środkiem tarczy Wenus w momencie największego zbliżenia. Wszystkie parametry liczone są geocentrycznie, tzn. dla hipotetycznego obserwatora położonego w środku Ziemi. Rzeczywiste czasy i odległości zależą od położenia obserwatora na powierzchni Ziemi. Widoczność całkowita oznacza, że z danego obszaru widoczne jest całe zjawisko, od początku do końca, częściowa że niektóre fazy nie są widoczne. Informacje o widoczności należy traktować orientacyjnie. Tabela opracowana na podstawie danych NASA i HM Nautical Almanac Office.

</doc>
<doc id="1405959" url="https://pl.wikipedia.org/wiki?curid=1405959" title="Tranzyty Wenus">
Tranzyty Wenus



</doc>
<doc id="1405961" url="https://pl.wikipedia.org/wiki?curid=1405961" title="Trzecie miejsce">
Trzecie miejsce

Trzecie miejsce ("The Third Place") – termin używany w określaniu miejsca w przestrzeni publicznej, które oddziela środowisko życia w domu i pracy. Pojęcie to użyte zostało po raz pierwszy w 1989 r. przez amerykańskiego socjologa Raya Oldenburga w książce "The Great Good Place".

</doc>
<doc id="1405963" url="https://pl.wikipedia.org/wiki?curid=1405963" title="Cmentarz żydowski w Koninie">
Cmentarz żydowski w Koninie



</doc>
<doc id="1405965" url="https://pl.wikipedia.org/wiki?curid=1405965" title="Kniaża-2 Szczasływe">
Kniaża-2 Szczasływe

Kniaża-2 Szczasływe (ukr. Футбольний клуб «Княжа-2» Щасливе, "Futbolnyj Kłub "Kniaża-2" Szczasływe") - ukraiński klub piłkarski z siedzibą w osiedlu typu miejskiego Szczasływe w rejonie boryspolskim w obwodzie kijowskim. Jest drugim zespołem klubu Kniaża Szczasływe. Status profesjonalny otrzymał w roku 2008.
Zgodnie z regulaminem klub nie może awansować do ligi, w której już gra I zespół klubu, oraz nie może występować w rozgrywkach Pucharu Ukrainy.
Występuje w rozgrywkach ukraińskiej Drugiej Lihi.
Historia.
Klub Kniaża-2 Szczasływe zaczął występować w rozgrywkach Drugiej Lihi od sezonu 2008/09.
Po rundzie jesiennej sezonu 2008/09 z przyczyn finansowych zrezygnował z dalszych występów w Drugiej Lidze i został pozbawiony statusu klubu profesjonalnego.

</doc>
<doc id="1405968" url="https://pl.wikipedia.org/wiki?curid=1405968" title="1995 Indianapolis 500">
1995 Indianapolis 500



</doc>
<doc id="1405973" url="https://pl.wikipedia.org/wiki?curid=1405973" title="Mirabilandia">
Mirabilandia

Mirabilandia – największy włoski park rozrywki w Savio w regionie Emilia-Romania, w pobliżu Rawenny. Park zajmuje obszar 30 ha, a dodatkowe 10 ha powierzchni przypada na obszar parku wodnego. Oferuje łącznie 36 atrakcji, w tym 8 kolejek górskich.
Strefy parku.
Park podzielony jest na strefy:
Kolejki górskie.
Czynne.
Na rok 2018 w parku znajdowało się 8 czynnych kolejek górskich:
Usunięte.
Z 12 kolejek górskich wybudowanych w historii parku 4 zostały usunięte:

</doc>
<doc id="1405974" url="https://pl.wikipedia.org/wiki?curid=1405974" title="Szczasływe (rejon boryspolski)">
Szczasływe (rejon boryspolski)

Szczasływe () – wieś na Ukrainie, w obwodzie kijowskim, w rejonie boryspolskim. W 2001 roku liczyła ok. 3,2 tys. mieszkańców.
Miejscowość została założona w 1969 roku. W 2005 roku powstał we wsi klub piłkarski Kniaża Szczasływe, założony z inicjatywy piłkarza Wiktora Chłusa.

</doc>
<doc id="1405975" url="https://pl.wikipedia.org/wiki?curid=1405975" title="Pan Mniam Mniam">
Pan Mniam Mniam

Pan Mniam Mniam (ang. "Mr Miacca") to baśń angielska autorstwa Josepha Jacobsa. Wydana w roku 1890, w Polsce pojawiła się w książce Baśnie Angielskie w roku 1984, będącej wyborem z dwóch tomów twórczości Jacobsa.
Baśń opowiada o konfrontacji Tomka Grymaśnickiego z tytułowym Panem Mniam Mniamem.
Opis fabuły.
Tomek to chłopiec czasami grzeczny, a czasami niegrzeczny. Gdy jest niegrzeczny, jest straszony przez swoją matkę Panem Mniam Mniamem, który to ma porwać go, gdy tylko odejdzie gdzieś dalej niż poza swoją ulicę. Tomek jednak za nic ma przestrogi swojej matki, co rzeczywiście skutkuje porwaniem. Pan Mniam Mniam zamierza zjeść Tomka na kolację, jednak wskutek szczęśliwego dla chłopca roztargnienia oraz łatwowierności pilnującej go przez chwilę żony Pana Mniam Mniama, Sally, udaje mu się uciec. W międzyczasie dowiaduje się też, że Pan Mniam Mniam bardzo często zjada na kolację małych chłopców, o ile okazują się być niegrzeczni i przechodzić w pobliżu. Przez kilka najbliższych dni Tomek stara się być tak grzeczny, jak tylko potrafi - jednak po ich upływie znowu staje się nieposłuszny i znowu wpada w zasadzkę Pana Mniam Mniama. Tym razem jest zmuszony do wczołgania się pod kanapę i czekania na zagotowanie się wody potrzebnej do ugotowania go. W pewnym momencie, Pan Mniam Mniam prosi go o wystawienie nogi, w celu odrąbania jej i zjedzenia, by uniemożliwić Tomkowi ucieczkę. Tomek okazuje się jednak być sprytniejszy - podsuwa Panu Mniam Mniamowi nogę stołową. W czasie, gdy zostaje ona wrzucona do garnka, a Pan Mniam Mniam idzie szukać swojej żony, Tomek zdobywa się na akt ucieczki. Po powrocie do domu już nigdy nie wyszedł poza narożnik swojej ulicy - aż dorósł i mógł spacerować samemu.

</doc>
<doc id="1405978" url="https://pl.wikipedia.org/wiki?curid=1405978" title="Claude Jeanneret">
Claude Jeanneret

Claude Jeanneret (ur. 1886 zm. 1979) – szwajcarski heraldyk, grafik, ilustrator, twórca ekslibrisów.
Jeanneret był jednym z pierwszych szwajcarskich artystów, który w swojej twórczości nawiązywał do średniowiecznych wzorców heraldycznych. Wiele jego exlibrisów jest ręcznie koloryzowanych, drukowanych według dawnych metod drukarskich. Artysta wykonał exlibris m.in. dla Carla Gustawa Junga (przechowywany w zbiorach Jung Instytut w Zurichu).

</doc>
<doc id="1405979" url="https://pl.wikipedia.org/wiki?curid=1405979" title="Asd">
Asd



</doc>
<doc id="1405982" url="https://pl.wikipedia.org/wiki?curid=1405982" title="Chris Isaak (album)">
Chris Isaak (album)

Chris Isaak – drugi album tytułowego Chrisa Isaaka wydany w grudniu 1986 nakładem Warner Bros. Records.
Lista utworów.
Wszystkie utwory zostały skomponowane przez Chrisa Isaaka; wyjątki zaznaczone.

</doc>
<doc id="1405985" url="https://pl.wikipedia.org/wiki?curid=1405985" title="Cmentarz żydowski w Wadowicach">
Cmentarz żydowski w Wadowicach

Cmentarz żydowski w Wadowicach – został założony w 1882 roku i zajmuje powierzchnię 0,5 ha. Nagrobki, wykonane głównie z marmuru i piaskowca, są ozdobione ornamentami i symbolami religijnymi (zwojem Tory, menorą, wskaźnikiem – jadem, gwiazdą Dawida i in.). Ryte bądź malowane napisy na nich, w większości hebrajskie i łacińskie, są dość zwięzłe i nie dają zbyt wielu informacji o pochowanych. Cmentarz jest otoczony murowanym ogrodzeniem.
Na cmentarzu znajduje się ok. 450 nagrobków, a nad nimi góruje granitowy pomnik, poświęcony pamięci Żydów z Wadowic, Cieszyna, Katowic, Żywca, Bielska, Dziedzic, Czechowic, Andrychowa, Kęt, Suchej Beskidzkiej i Zatora, którzy przebywali w wadowickim getcie, a następnie zostali zamordowani w obozach zagłady.
Zachowały się nagrobki trzech prezesów wadowickiej gminy żydowskiej: Izraela Hupperta (zm. 1917), Izydora Daniela (zm. 1919) oraz Zachariasza Klugera (zm. 1937).
Cmentarz znajduje się w Wadowicach, przy ul. Wojska Polskiego 52, na terenach należących obecnie do Gminy Wyznaniowej Żydowskiej w Bielsku-Białej.

</doc>
<doc id="1405988" url="https://pl.wikipedia.org/wiki?curid=1405988" title="Sytuacja prawna osób LGBT w Tajlandii">
Sytuacja prawna osób LGBT w Tajlandii



</doc>
<doc id="1405990" url="https://pl.wikipedia.org/wiki?curid=1405990" title="Pop Life (album)">
Pop Life (album)

Pop Life – trzecia solowa płyta francuskiego DJ-a Davida Guetty wydana 18 czerwca 2007 roku, nakładem Virgin, Perfecto i Ultra Records.
Pierwszym singlem promującym album jest kompozycja "Love Is Gone", która stała się hitem w Top 10 na UK Singles Chart i utrzymywała się na 9. pozycji. Była grana we wszystkich klubach tanecznych. Drugi singiel to "Baby When the Light" w którym swego głosu użycza Cozi Costi. Trzecim singlem została piosenka "Delirious" w której udziela się Tara McDonald. Dwa ostatnie to: "Tomorrow Can Wait" i "Everytime We Touch".

</doc>
<doc id="1405991" url="https://pl.wikipedia.org/wiki?curid=1405991" title="Tramp">
Tramp

Tramp, inaczej włóczęga, wędrowiec, pojęcie stosowane również jako, m.in.:

</doc>
<doc id="1405996" url="https://pl.wikipedia.org/wiki?curid=1405996" title="Dja (rzeka)">
Dja (rzeka)

Dja – rzeka w Afryce o długości 720 km. Ma źródła w południowo-wschodnim Kamerunie, potem kieruje się ku granicy z Republiką Konga i wpływa tam do Sanghi, będącej dopływem Konga. 
W górnym biegu rzeki Dja znajduje się Rezerwat Dja, wpisany na listę światowego dziedzictwa UNESCO.

</doc>
<doc id="1405999" url="https://pl.wikipedia.org/wiki?curid=1405999" title="Kościół Luizy w Kaliningradzie">
Kościół Luizy w Kaliningradzie

Kościół Luizy w Kaliningradzie – dawny kościół ewangelicki z początku XX w., obecnie mieszczący Teatr Lalek.
Znajduje się przy prospekcie Pobiedy 1 (ros. проспект Победы; przed 1945 Lawsker Allee). Powstał jako niem. Königin-Luise-Gedächtniskirche (Kościół Pamiątkowy Królowej Luizy), powszechnie nazywany kościołem Luizy (niem. Luisenkirche). Nazwę nadano dla uczczenia królowej Prus, małżonki Fryderyka Wilhelma III, która przebywała dłuższy czas w Królewcu w dobie wojen napoleońskich. Słynęła z dobroczynności, urody i patriotyzmu. Ulubionym miejscem odpoczynku królowej był znajdujący się w tym miejscu, w przedmiejskim rejonie zwanym Mittelhufen, park Luisenwahl (zwany tak już wcześniej, od imienia małżonki radcy szkolnego Busolta, właściciela posiadłości), co w 1874 r. uczczono wystawieniem popiersia monarchini (niezachowane, przetrwała oprawa architektoniczna w formie kolumnowej pergoli).
Kościół został zbudowany w latach 1899-1901 jako pierwsza świątynia poza pierścieniem wałów otaczających miasto, dla uczczenia 200. rocznicy istnienia Królestwa Prus. W poświęceniu uczestniczył cesarz Wilhelm II z małżonką. Kościół wzniesiono z ofiar prywatnych, m.in. radcy handlowego (niem. Kommerzienrat) Louisa Grosskopfa i jego żony. Projekt neoromańskiej asymetrycznej trójnawowej świątyni z wysoką wieżą sporządził Fritz Heitmann (niekiedy obok niego wymieniany jest również Krah). Parafia obejmowała zamożne willowe osiedla Hufen i Amalienau, podobnie jak wzniesiona nieco później na drugim końcu alei katolicka kaplica św. Wojciecha.
Podczas walk o miasto w 1945 budowla została uszkodzona, lecz przetrwała (ros. Kircha pamjati korolewy Luizy - Кирха памяти королевы Луизы). Gdy budynkowi zagroziła rozbiórka, architekt Jurij Waganow przedstawił projekt adaptacji na Kaliningradzki Obwodowy Teatr Lalek (ros. Kalinigradskij obłastnoj teatr kukoł - Калининградский овластной театр кукол). Przy pozostawieniu prawie niezmienionej szaty zewnętrznej, w latach 1968–1976 wnętrze przedzielono na 2 kondygnacje i rozebrano sklepienia, nadając mu całkowicie nową formę. Dawny dom parafialny i plebania nie zachowały się. Park, poszerzony o obszar dawnych cmentarzy, to Park Centralny (Centralny Park Kultury i Wypoczynku - ros. Centralnyj park kultury i otdycha - Центральный парк куьтуры и отдыха). Na jego terenie ustawiono drewniany domek myśliwski Wilhelma II, przeniesiony po II wojnie światowej z rezydencji w Puszczy Rominckiej.

</doc>
<doc id="1406000" url="https://pl.wikipedia.org/wiki?curid=1406000" title="Tramp (statek)">
Tramp (statek)

Tramp – określenie statku niepływającego w żegludze regularnej, liniowej, a tzw. trampowej, czyli takiej, w której statek nie posiada ustalonego rozkładu jazdy czy trasy, bierze zaś ładunek w porcie „A”, wiezie go do portu „B”, gdzie dostaje towar do przewiezienia do portu „C”, następnie „D” itd. Mianem tym określane są głównie masowce do przewozu węgla, rudy, fosforytów i innych podobnych całookrętowych ładunków. Różnica pomiędzy liniowcem a trampem polega na tym, że powrót trampa do portu macierzystego jest trudny do przewidzenia.
Tramp uniwersalny to statek pośredni pomiędzy drobnicowcem a masowcem posiadający międzypokład, co pozwala na łatwiejsze przewożenie drobnicy, ale komplikuje przewóz ładunków masowych.

</doc>
<doc id="1406001" url="https://pl.wikipedia.org/wiki?curid=1406001" title="Cmentarz żydowski w Nowym Wiśniczu">
Cmentarz żydowski w Nowym Wiśniczu

Cmentarz żydowski w Nowym Wiśniczu – znajdujący się w Nowym Wiśniczu w województwie małopolskim, w powiecie bocheńskim, w gminie Nowy Wiśnicz.
Obiekt wpisany do rejestru zabytków nieruchomych województwa małopolskiego
Cmentarz żydowskizostał założony przed 1641 rokiem i zajmuje powierzchnię 1,8 ha, na której zachowało się dwieście pięćdziesiąt nagrobków spośród których najstarszy pochodzi z 1667 roku. Macewy cechują się dobrym stanem zachowania i bogatą ornamentyką. Na cmentarzu spoczywają rabini (m.in. Nuta Lipszyc i Naftali Rubin) oraz żołnierze żydowscy polegli w czasie I wojny światowej. W latach osiemdziesiątych XX wieku cmentarz został ogrodzony z inicjatywy Kongregacji Wyznania Mojżeszowego w Krakowie. W 1987 odbudowano ohel oraz wzniesiono pomnik z fragmentów zniszczonych nagrobków.

</doc>
<doc id="1406005" url="https://pl.wikipedia.org/wiki?curid=1406005" title="Abdullah Ibrahim">
Abdullah Ibrahim

Abdullah Ibrahim, dawniej znany jako Adolph Johannes Brand oraz Dollar Brand (ur. 9 października 1934 w Kapsztadzie) – południowoafrykański pianista i kompozytor jazzowy. Laureat NEA Jazz Masters Award 2019.
Życiorys.
Urodził się jako Adolph Johannes Brand. Naukę na gry fortepianie rozpoczął w wieku siedmiu lat. Profesjonalnym muzykiem jazzowym został w 1949. W 1959 i 1960 grał razem z Kippie Moeketsi w zespole The Jazz Epistles w Sophiatown. W 1960 nagrali album, który był pierwszą płytą nagraną kiedykolwiek przez czarnoskórych mieszkańców RPA. Następnie występował podczas europejskiej trasy w musicalu "King Kong".
Na stałe do Europy przeniósł się w 1962. Ze swoim zespołem, The Dollar Brand Trio występował m.in. w „Africana Club” w Zurychu. W lutym 1963 jego przyszła żona, Sathima Bea Benjamin, przekonała Duke'a Ellingtona, aby podczas swojego pobytu w Zurychu posłuchał tria. Wynikiem tego spotkania była sesja nagraniowa dla Reprise Records, podczas której nagrano płytę "Duke Ellington presents The Dollar Brand Trio". Druga płyta tria Dollara Branda, nagrana także z Dukiem Ellingtonem i Billym Strayhornem, oraz z Sathimą Bea Benjamin jako wokalistką, pozostała niewydana aż do 1996 ("A Morning in Paris" firmowana nazwiskiem Benjamin). W skład The Dollar Brand Trio wchodzili także Johnny Gertze grający na basie oraz Makaya Ntshoko grający na perkusji.
Ibrahim koncertował głównie w Europie, Stanach Zjednoczonych oraz RPA, najczęściej wraz z zespołem, a czasem jako solista. Oprócz fortepianu gra także na flecie, saksofonie i wiolonczeli.
W połowie lat 70., po konwersji na islam, powrócił do Afryki. Wtedy zmienił też imię i nazwisko. W Afryce, z powodów politycznych, przebywał krótko i w 1976 zamieszkał w Nowym Jorku. Podczas pobytu w RPA dokonał jednak kilku nagrań, między innymi z Basilem Coetzee i Robbie Jansenem. Z Coetzee nagrał m.in. utwór "Mannenberg".
Po przyjeździe do USA zaczął współpracę z saksofonistą Carlosem Wardem.
Ibrahim skomponował też i nagrał muzykę do kilku filmów. Ścieżki dźwiękowe z filmów "Chocolat" z 1988 i "S'en fout la mort" z 1990 (oba reżyserowane przez Francuzkę Claire Denis) wydane zostały na płytach. Album z muzyką do filmu "Chocolat" nosił tytuł "Mindif", muzyka do drugiego filmu ukazała się pod jego angielskim tytułem "No Fear, No Die".
Po upadku apartheidu zamieszkał w Kapsztadzie.

</doc>
<doc id="1406007" url="https://pl.wikipedia.org/wiki?curid=1406007" title="Adolph Johannes Brand">
Adolph Johannes Brand



</doc>
<doc id="1406008" url="https://pl.wikipedia.org/wiki?curid=1406008" title="Dollar Brand">
Dollar Brand



</doc>
<doc id="1406010" url="https://pl.wikipedia.org/wiki?curid=1406010" title="Luk ładunkowy">
Luk ładunkowy



</doc>
<doc id="1406011" url="https://pl.wikipedia.org/wiki?curid=1406011" title="Lolita (film 1962)">
Lolita (film 1962)

Lolita – film z 1962 roku w reżyserii Stanleya Kubricka powstały na podstawie powieści Vladimira Nabokova "Lolita". Wcielającą się w postać Lolity Sue Lyon wyróżniono Złotym Globem dla najbardziej obiecującej nowej aktorki.

</doc>
<doc id="1406012" url="https://pl.wikipedia.org/wiki?curid=1406012" title="21. poprawka do Konstytucji Stanów Zjednoczonych">
21. poprawka do Konstytucji Stanów Zjednoczonych

21. poprawka do Konstytucji Stanów Zjednoczonych uchyliła 18. poprawkę do Konstytucji Stanów Zjednoczonych, znosząc tym samym prohibicję. Została uchwalona przez Kongres Stanów Zjednoczonych 20 lutego 1933 roku i ratyfikowana 5 grudnia 1933 roku, gdy jako 36. stan ratyfikował ją stan Utah. Jak na razie jest to jedyna Poprawka, która zniosła obowiązywanie poprzedniej.
Treść poprawki.
W oryginale poprawka stanowi, że:
co można przetłumaczyć jako:
Ratyfikacja.
Zgodnie z trybem ratyfikacji poprawek przewidzianym w piątym artykule Konstytucji Stanów Zjednoczonych, 21. poprawka weszła w życie po jej ratyfikacji przez trzy czwarte stanów (wówczas 36 z 48 stanów), co nastąpiło 5 grudnia 1933 roku. Jeden z 48 stanów, Karolina Południowa, opowiedział się przeciwko 21. poprawce.
Zgodnie z warunkami jakie umożliwia § 2, zakaz sprzedaży został utrzymany w części hrabstw, zwanych suchymi. 

</doc>
<doc id="1406020" url="https://pl.wikipedia.org/wiki?curid=1406020" title="Joseph Cross">
Joseph Cross

Joseph Michael Cross (ur. 28 maja 1986 w New Brunswick, w New Jersey) – amerykański aktor. Laureat Nagrody Satelity w kategorii najlepszy aktor w filmie komediowym lub musicalu za rolę Augustena Burroughsa w komediodramacie Ryana Murphy’ego "Biegając z nożyczkami" (2006).
Syn Maureen i Michaela Crossów. Ma czworo rodzeństwa: Liz, Briana, Jamesa oraz Andrew.
Jako dziecko Cross występował się w hollywoodzkich filmach "W akcie desperacji", "Wide Awake" czy "Jack Frost" (wszystkie z roku 1998) oraz w serialu "Dotyk anioła". Grał też w "As the World Turns" w latach 1999-2004. W 2008 zagrał postać internetowego zabójcy w thrillerze "Nieuchwytny" oraz Dicka Pabicha w "Obywatelu Milku" w reżyserii Gusa Van Santa.
Cross uczęszczał na Uniwersytet Columbia.

</doc>
<doc id="1406027" url="https://pl.wikipedia.org/wiki?curid=1406027" title="Ich und meine Maske">
Ich und meine Maske

Ich und Meine Maske – trzeci solowy album niemieckiego rapera Sido, wydany 30 maja 2008 Na albumie usłyszymy oprócz członków Aggro Berlin także Azada czy Bass Sultana Hengzta. W Niemczech album w pierwszym tygodniu znalazł się na pierwszym miejscu na liście, a w Austrii na miejscu drugim. Dotychczas powstały 4 teledyski promujące album "Halt Dein Maul", "Augen Auf", "Carmen" oraz "Herz". Wszystkie znalazły się wysoko na niemieckich listach.
18 listopada 2008 w jednym z wywiadów Sido oświadczył, że dotychczas sprzedano około 160.000 do 170.000 płyt, a więc płyta uzyskała już status złotej (100.000) i niewiele brakuje jej do platyny (200.000).
Lista utworów.
CD1

</doc>
<doc id="1406031" url="https://pl.wikipedia.org/wiki?curid=1406031" title="Uriel Acosta">
Uriel Acosta

Uriel Acosta, inaczej Gabriel Acosta, właściwie Uriel da Costa (ur. 1585 w Porto, zm. w kwietniu 1640 w Amsterdamie) – pochodzący z Portugalii filozof żydowski, sceptyk, wsławiony swą walką przeciw religii. Uznawał Biblię za twór ludzki, odrzucał wiarę w opatrzność, autor traktatu pt. "O śmiertelności duszy ludzkiej", próbował budować moralność całkowicie świecką.
Życiorys.
Pochodził z rodziny maranów, która zmieniła wyznanie z żydowskiego na katolicyzm, by uniknąć prześladowań na tle religijnym. Pilnie studiował prawo kanoniczne i Biblię. Skłoniło go to do rozważenia powrotu do judaizmu. Po śmierci ojca da Costy cała rodzina porzuciła wiarę katolicką i powróciła do religii żydowskiej (w roku 1617). Acosta przeniósł się do Holandii (która była tolerancyjna dla Żydów), jednak wkrótce zobaczył, jak wygląda judaizm w praktyce. Dostrzegł w nim obłudę przywódców religijnych, trzymających się przede wszystkim ludzkich tradycji, uciążliwych rytuałów i praw obciążających zanadto wyznawców.
W roku 1620 zaczął działać w Amsterdamie. W roku 1624 wydał książkę o tradycjach faryzeuszy, w której zakwestionował głoszoną przez nich naukę o nieśmiertelności duszy jako niebiblijną. Wykazał też wiele rozbieżności pomiędzy judaizmem ukazanym w Biblii a judaizmem ówczesnych mu rabinów. Publikacja ta okazała się bardzo kontrowersyjna i została spalona na stosie. Acosta naraził się nią zarówno wyznawcom judaizmu, jak i katolikom. Został za nią ukarany grzywną i ekskomuniką.
Uciekł więc do Hamburga w Niemczech, nie znał jednak języka niemieckiego, więc nie było mu łatwo żyć w obcym kraju. Zdecydował się powrócić do Amsterdamu w roku 1633. Wkrótce po powrocie zaczął znów głosić swe poglądy. Twierdził, że religia judaistyczna oraz prawo mojżeszowe są jedynie tworami człowieka, a potem, że w ogóle wszystkie religie wymyślili sami ludzie. Uważał też, że do czczenia Boga nie potrzeba pustych ceremoniałów. Ponadto stał się głosicielem deizmu – był przekonany, że Bóg istnieje w siłach przyrody, a natura jest przecież pełna pokoju i harmonii, religie natomiast są naznaczone krwią, przemocą i walką. Za szerzenie tych poglądów ponownie został uznany za heretyka i wyklęty.
Próbował zreformować judaizm, za co w roku 1640 był publicznie biczowany w synagodze (otrzymał 39 uderzeń). W tym samym roku, uwięziony przez holenderskie władze, popełnił samobójstwo, nie mogąc znieść upokorzenia i nietolerancji.
Znaczenie.
Przez jednych uznany został za heretyka i odstępcę od wiary, przez innych – za męczennika zaszczutego przez współwyznawców. Jeszcze inni uważają go za prekursora nowoczesnej krytyki biblijnej. Kontynuacja myśli da Costy wyraźnie widoczna jest u Barucha Spinozy. Spinoza swą krytykę Biblii rozpoczął niemal od tego miejsca, gdzie zatrzymał się da Costa.
Postać filozofa została uwieczniona w sztuce teatralnej "Uriel Akosta" niemieckiego pisarza Karola Gutzkowa.

</doc>
<doc id="1406032" url="https://pl.wikipedia.org/wiki?curid=1406032" title="Lolita (ujednoznacznienie)">
Lolita (ujednoznacznienie)



</doc>
<doc id="1406038" url="https://pl.wikipedia.org/wiki?curid=1406038" title="Jerzy Świnka">
Jerzy Świnka

Jerzy Świnka, ps. i krypt. Giorgio, oj. (ur. 21 stycznia 1927 w Brusach, zm. 13 września 1993 w Chojnicach) – polski ksiądz rzymskokatolicki, kanonik, ojciec duchowny seminarium duchownego w Pelplinie, autor publikacji teologicznych.
Życiorys.
Pochodził z Brus, był synem mistrza szewskiego Ludwika i Łucji z Bruskich; miał trzech braci i dwie siostry. Naukę rozpoczął w szkole powszechnej w Brusach, podczas wojny pracował w miejscowej mleczarni. Po zakończeniu wojny kształcił się w Państwowym Gimnazjum Handlowym w Chojnicach, skąd w 1948 przeniósł się do Państwowego Liceum dla Dorosłych w Gdańsku. Maturę zdał w 1949 w trybie eksterna, będąc już od roku na studiach teologicznych w Wyższym Seminarium Duchownym w Pelplinie. 27 maja 1954 w Pelplinie przyjął święcenia kapłańskie. Na pierwszą placówkę został skierowany do Chojnic, gdzie do 1961 był wikariuszem w parafii św. Jana Chrzciciela. W tym czasie przyczynił się m.in. do powołania ośrodka duszpasterskiego i powstania kaplicy w Charzykowach z uwagi na rosnące potrzeby duszpasterstwa dla osób przebywających na wczasach, obozach harcerskich czy koloniach. W październiku 1960 rozpoczął studia na Wydziale Prawa Kanonicznego Katolickiego Uniwersytetu Lubelskiego, uzyskując w 1965 magisterium (praca "Trydenckie wyznanie wiary. Studium historyczno-prawne").
W 1965 zamieszkał w Pelplinie, pełniąc wiele funkcji diecezjalnych w sądzie biskupim i kurii biskupiej. Był wikariuszem katedralnym (1965–1966), notariuszem kurii i Sądu Duchownego (1965), obrońcą węzła małżeńskiego i święceń kapłańskich w tym sądzie (1965–1970), referentem ds. duszpasterstwa misyjnego (1965–1982), referentem ds. zakonów żeńskich (1965–1993), diecezjalnym dyrektorem Unii Apostolskiej Kleru (od 1970), sędzią prosynodalnym (od 1970), członkiem diecezjalnej Podkomisji Duszpasterstwa Liturgicznego (od 1981), członkiem Rady Kapłańskiej (od 1982), instruktorem w postępowaniach o dyspensę od celibatu i obowiązków kapłańskich (od 1985), dyrektorem kurialnego Wydziału Formacji Duchownej (od 1987) oraz ojcem duchownym księży w diecezji chełmińskiej (od 1987). W latach 1969–1988 był ojcem duchownym oraz wykładał teologię życia wewnętrznego i ascetykę w seminarium pelplińskim. Wykładał też teologię życia wewnętrznego i kierownictwo duchowe w punktach konsultacyjnych Akademii Teologii Katolickiej w Gdyni i Tczewie oraz w Diecezjalnym Studium Katechetycznym. Od 1992 organizował kursy katechetyczne dla świeckich pochodzących z terenu byłego ZSRR. Przez jakiś czas przebywał we Włoszech, zapoznając się z funkcjonowaniem instytutów świeckich. Zaadaptował w warunkach polskich Instytut Świecki Kapłanów Misjonarzy Królewskości Chrystusa (zainicjowany w 1953 przez Agostino Gemellego), w tym jego gałąź żeńską.
Od czerwca 1984 był członkiem komisji Episkopatu Polski ds. Powołań Duchownych, a od stycznia 1989 brał udział w przygotowaniach do II synodu plenarnego (w zakresie problematyki kapłanów i osób konsekrowanych). We wrześniu 1969 został mianowany kanonikiem honorowym Kapituły Kolegiackiej w Kamieniu Krajeńskim, w marcu 1985 otrzymał godność prałata honorowego Jego Świątobliwości. W maju 1993 został kanonikiem gremialnym kapituły kamieńskiej.
Zmarł 13 września 1993 w Chojnicach po wypadku samochodowym, pochowany został na cmentarzu w Pelplinie.
Publikacje.
Publikował artykuły dotyczące życia duchowego oraz homiletyki w języku polskim i włoskim, ogłosił też kilka tłumaczeń z włoskiego. Bibliografia jego publikacji liczy 58 pozycji (w tym kilka ogłoszonych pośmiertnie). Opracował m.in. do użytku wewnętrznego seminarium w Pelplinie "Modlitwy codzienne wspólnoty seminaryjnej" (1971), "Liturgiczna modlitwa dnia. Poranna i wieczorna modlitwa na niedzielę i święta" (1974), "Modlitwy z troską o kapłanów" (1975). Pisał do „Biblioteki Kaznodziejskiej” (m.in. kilkanaście artykułów w rubryce „Kapłan, którego szukam...”), „Ateneum Kapłańskiego”, „Ut Unum Sint”, „Pielgrzyma” (z dodatkiem „Pielgrzym Młodych”), „Miesięcznika Diecezji Pelplińskiej”, „Dobrego Pasterza”. W "Encyklopedii katolickiej" KUL ogłosił artykuł o biskupie i teologu Jeanie Pierre Camusie (tom II, 1976).

</doc>
<doc id="1406039" url="https://pl.wikipedia.org/wiki?curid=1406039" title="John Godson">
John Godson

John Abraham Godson (ur. 25 listopada 1970 w Umuahia w Nigerii jako Godson Chikama Onyekwere) – polski i nigeryjski polityk, nauczyciel akademicki, duchowny ewangelikalny, działacz samorządowy oraz rolnik. Poseł na Sejm RP VI i VII kadencji, od 2013 do 2014 wiceprezes Polski Razem.
Życiorys.
Pochodzi z nigeryjskiego ludu Ibo. W 1993 osiedlił się w Polsce, a w 2001 otrzymał polskie obywatelstwo.
Jest absolwentem Wydziału Rolnictwa Abia State University w Nigerii. Ukończył także stosunki międzynarodowe w Wyższej Szkole Studiów Międzynarodowych w Łodzi oraz studia doktoranckie na Uniwersytecie Warszawskim (Wydział Dziennikarstwa i Nauk Politycznych). Ukończył także studia podyplomowe na Clark University (MSPC) i w Społecznej Akademii Nauk w Łodzi (MBA).
Pracował jako starszy wykładowca na Politechnice Szczecińskiej (1993–1997) oraz na Uniwersytecie im. Adama Mickiewicza w Poznaniu (1997–1998), a także na łódzkich uczelniach, m.in. w latach 2006–2007 wykładał na anglistyce w Wyższej Szkole Humanistyczno-Ekonomicznej w Łodzi. Jest prezesem Instytutu Afrykańskiego w Polsce.
Był duchownym Kościoła Bożego w Chrystusie i prowadził Misję Pielgrzym w Łodzi. W 2008 zawiesił działalność duszpasterską.
21 stycznia 2004 został członkiem Platformy Obywatelskiej. Zasiadał w radzie osiedla Olechów-Janów w Łodzi, będąc jednocześnie wiceprzewodniczącym zarządu tej jednostki. W wyborach samorządowych w 2006 bez powodzenia kandydował do łódzkiej rady miasta z ramienia PO. Mandat objął w styczniu 2008, stając się pierwszym ciemnoskórym radnym tego miasta. W wyborach parlamentarnych w 2007 startował także do Sejmu z listy PO, zajmując wśród przedstawicieli tego ugrupowania siódme miejsce z wynikiem 3807 głosów.
W wyborach samorządowych w 2010 kandydował do rady miejskiej Łodzi z ramienia Platformy Obywatelskiej, uzyskując reelekcję z poparciem 4736 głosujących, co stanowiło drugi najlepszy indywidualny wynik w Łodzi. W wyniku wyboru Hanny Zdanowskiej na prezydenta Łodzi objął po niej mandat poselski z listy Platformy Obywatelskiej RP. 14 grudnia 2010 złożył ślubowanie w Sejmie. Stał się pierwszym czarnoskórym parlamentarzystą w Polsce.
W wyborach parlamentarnych w 2011 uzyskał reelekcję, startując ponownie z ramienia PO i otrzymując 29 832 głosy. 27 sierpnia 2013 złożył rezygnację z członkostwa w Platformie Obywatelskiej i klubie parlamentarnym tej partii, zostając posłem niezrzeszonym. W ramach projektu „Godzina dla Polski”, wraz z innymi byłymi posłami PO Jarosławem Gowinem i Jackiem Żalkiem, w październiku tego samego roku podpisał porozumienie o współpracy programowej z partią Polska Jest Najważniejsza i następnie ze Stowarzyszeniem „Republikanie” (założonym przez posła Przemysława Wiplera). W grudniu 2013 został współzałożycielem nowo utworzonej partii Polska Razem, objął w niej funkcję wiceprezesa. Został także szefem partii w województwie łódzkim. W styczniu 2014 założył fundację Chrześcijański Ruch Społeczny. Przystąpił także do ochotniczej straży pożarnej. Był liderem łódzkiej listy Polski Razem w wyborach do Parlamentu Europejskiego w 2014. Otrzymał 7882 głosy, jednak partia nie osiągnęła progu wyborczego. 26 czerwca tego samego roku zrezygnował z funkcji wiceprezesa partii, a dzień później został z niej wykluczony po tym, jak zagłosował za udzieleniem wotum zaufania rządowi Donalda Tuska. W wyborach samorządowych w tym samym roku startował na prezydenta Łodzi jako kandydat niezależny, zajmując 4. miejsce spośród 9 kandydatów. Z początkiem lutego 2015 został członkiem klubu parlamentarnego Polskiego Stronnictwa Ludowego. W wyborach w tym samym roku nie uzyskał poselskiej reelekcji.
W Polsce zajmował się również ogrodnictwem, prowadził sad czereśniowy w okolicach Łodzi. Po zakończeniu w 2015 sprawowania mandatu powrócił do Nigerii, gdzie poprzez swoją spółkę zaczął prowadzić liczące kilkaset hektarów ranczo o nazwie „Pilgrim Ranch”, zajmujące się hodowlą bydła, świń i kóz, uprawą nerkowca, palmy kokosowej oraz zbóż. Przystąpił także do partii All Progressives Congress (jednej z dwóch największych w tym czasie partii w Nigerii). Został doradcą komisji do spraw diaspory oraz banku centralnego, a w 2020 przewodniczącym lokalnego komitetu do przeciwdziałania skutkom pandemii COVID-19. 
Odznaczenia i wyróżnienia.
W 2012 słuchacze Programu III Polskiego Radia przyznali mu nagrodę „Srebrne Usta 2011” za wypowiedź:
W plebiscycie „Srebrne Usta 2012” zajął drugie miejsce za słowa:
Został uznany przez czasopismo „The New African” za jedną ze 100 najbardziej wpływowych osób w Afryce w 2015. Jest laureatem nagród przyznawanych przez Crans Montana Forum (Gold Medal Award oraz Future Leaders Award). W 2016 polski minister spraw zagranicznych Witold Waszczykowski wyróżnił go Odznaką Honorową „Bene Merito” ("za działalność wzmacniającą pozycję Polski na arenie międzynarodowej").
Życie prywatne.
Jest żonaty, ma czwórkę dzieci.

</doc>
<doc id="1406047" url="https://pl.wikipedia.org/wiki?curid=1406047" title="Ścieżka gigantów">
Ścieżka gigantów



</doc>
<doc id="1406048" url="https://pl.wikipedia.org/wiki?curid=1406048" title="Wzór półstrukturalny">
Wzór półstrukturalny



</doc>
<doc id="1406052" url="https://pl.wikipedia.org/wiki?curid=1406052" title="Desna-2 Czernihów">
Desna-2 Czernihów

Desna-2 Czernihów (ukr. Футбольний клуб «Десна-2» Чернігів, "Futbolnyj Kłub "Desna-2" Czernihiw") - ukraiński klub piłkarski z siedzibą w Czernihowie. Jest drugim zespołem klubu Desna Czernihów. Status profesjonalny otrzymał w roku 2008.
Zgodnie regulaminu klub nie może awansować do ligi, w której już gra I zespół klubu, oraz nie może występować w rozgrywkach Pucharu Ukrainy. 
Występuje w rozgrywkach ukraińskiej Drugiej Lihi. 
Historia.
Chronologia nazw: 
Klub Desna-2 Czernihów zaczął występować w rozgrywkach Drugiej Lihi od sezonu 2008/09. 

</doc>
<doc id="1406054" url="https://pl.wikipedia.org/wiki?curid=1406054" title="Giant Manufacturing">
Giant Manufacturing

Giant Manufacturing Co. Ltd. () – tajwański producent rowerów z siedzibą w Taizhong. 
Przedsiębiorstwo zostało założone 27 października 1972 roku przez Liu Chin-piao, który wcześniej zajmował się hodowlą węgorzy; mieści się w Taizhong na Tajwanie. 
Początkowo było dostawcą dla amerykańskiej marki Schwinn Bicycle Company. Aby przetrwać w warunkach ostrej konkurencji na rodzimym rynku tajwańskim, w 1981 roku zaczęło także produkować rowery pod własną firmą. Z czasem przedsiębiorstwo, już w roli wielkiego Original Equipment Manufacturer (OEM), montowało kompletne rowery dla marek Scott, Trek i Colnago. Przedsiębiorstwo stworzyło swój oddział europejski w 1986 roku w Holandii, zatrudniając w nim lokalnych ekspertów do prac badawczo-rozwojowych. Gdy Schwinn w 1987 roku przeniósł produkcję do Chin kontynentalnych w celu obniżenia kosztów, Giant skupił się na własnych markach. 
Giant był jednym z pionierów stosowania włókien węglowych w masowej produkcji rowerów. Jego modele "Propel" i "Defy" zdobywały najwyższe nagrody branżowych czasopism. Producent angażuje się także w promocję własnej nowej marki "Liv" rowerów damskich konstruowanych od początku z myślą o kobietach, w odróżnieniu od konkurencji, która kobietom oferuje pomniejszone i zaadaptowane modele męskie. 
Główne fabryki Gianta zlokalizowane są w Taizhong i w Kunshan w chińskiej prowincji Jiangsu. Ponadto wytwarza rowery od 1996 roku w fabryce w Lelystad w Holandii, a w 2018 roku zarząd spółki ogłosił plan otwarcia kolejnego europejskiego zakładu produkcyjnego w Gyöngyös na Węgrzech.
Oferta firmy obejmuje (stan na lipiec 2018): rowery górskie, dziecięce, składane, elektryczne, off-roadowe, jak też rowery wyścigowe. W 2016 roku był największym światowym producentem rowerów z udziałem w rynku szacowanym przez JPMorgan na 10% i sprzedażą na poziomie 6,6 miliona sztuk w 2014. Eksperci oceniali, że jego podwójna rola, OEM dla innych marek jednocześnie działającego także pod własną marką daje mu wielką siłę na rynku.

</doc>
<doc id="1406056" url="https://pl.wikipedia.org/wiki?curid=1406056" title="Giant (rower)">
Giant (rower)



</doc>
<doc id="1406058" url="https://pl.wikipedia.org/wiki?curid=1406058" title="Siekierzyn (powiat jarociński)">
Siekierzyn (powiat jarociński)

Siekierzyn – osada w Polsce położona w województwie wielkopolskim, w powiecie jarocińskim, w gminie Żerków. Miejscowość wchodzi w skład sołectwa Antonin.
W latach 1975–1998 miejscowość administracyjnie należała do województwa kaliskiego.

</doc>
<doc id="1406059" url="https://pl.wikipedia.org/wiki?curid=1406059" title="Ligowie">
Ligowie



</doc>
<doc id="1406066" url="https://pl.wikipedia.org/wiki?curid=1406066" title="Byłgarska nacionałna telewizija">
Byłgarska nacionałna telewizija

Byłgarska nacionałna telewizija (), w skrócie BNT – bułgarski publiczny nadawca telewizyjny z siedzibą w Sofii. Od 1993 roku aktywny członek Europejskiej Unii Nadawców.
BNT istnieje i nadaje od 26 grudnia 1959, zaś od 1970 jego programy dostępne są w kolorze. Firma utrzymuje się z dotacji z budżetu państwa (stanowiących ok. 60% jej przychodów) oraz reklam. Aktualnie nadaje trzy kanały: dostępny w całym kraju w przekazie naziemnym BNT 1 (БНТ1), BNT 2 (БНТ2), oraz satelitarny BNT World (БНТ Свят). 
W 2012 z okazji Mistrzostw Europy w Piłce Nożnej i Letnich Igrzysk Olimpijskich została uruchomiona wersja kanału BNT 1 w wysokiej jakości HD. 
Od 1974 do 31 maja 2000 do BNT należał także drugi kanał Efir 2 (Ефир 2), który został następnie sprywatyzowany i przejęty przez News Corporation, a obecnie nadaje pod nazwą bTV. Nadawca posiada pięć ośrodków regionalnych na terenie Bułgarii, które razem tworzą ogólnokrajowy kanał – BNT 2, który rozpoczął nadawanie 16 października 2011.

</doc>
<doc id="1406072" url="https://pl.wikipedia.org/wiki?curid=1406072" title="Belle Fourche River">
Belle Fourche River

Belle Fourche River (prawidłowa wymowa "belfu:sz") – dopływ Cheyenne, długości 467 km, na terytorium Wyoming i Dakoty Południowej w Stanach Zjednoczonych. Wraz z rzekami Cheyenne i Missouri stanowi zlewisko rzeki Missisipi.
Początek bierze w północno-wschodnim Wyoming, na południu hrabstwa Campbell, w odległości około 24 km na północ od miejscowości Wright. Płynie początkowo na północny wschód przez Moorcroft i teren góry-pomnika Devils Tower. W pobliżu granicy ze stanem Montana skręca gwałtownie na południowy wschód i płynie przez zachodnie obszary Dakoty Południowej, mijając Belle Fourche i północne podnóża Black Hills. Na południu hrabstwa Meade w pobliżu Hereford, skręca ponownie na północny wschód wpadając do rzeki Cheyenne około 80 km od Rapid City.
Miejsce, w którym rzeka opuszcza Wyoming i wpływa na terytorium Dakoty Południowej, jest najniższym punktem na mapie stanu Wyoming (945 m n.p.m.).
Rzeka niesie znaczne ilości wody, co pozwala na nawadnianie sporych terenów uprawnych. Obszar nawadniany wodami Belle Fourche na terenie Dakoty Południowej wynosi około 231 km².

</doc>
<doc id="1406074" url="https://pl.wikipedia.org/wiki?curid=1406074" title="Mikołaj Fryderyk Seweryn Grundtvig">
Mikołaj Fryderyk Seweryn Grundtvig



</doc>
<doc id="1406084" url="https://pl.wikipedia.org/wiki?curid=1406084" title="Szafirowa Chimera">
Szafirowa Chimera



</doc>
<doc id="1406087" url="https://pl.wikipedia.org/wiki?curid=1406087" title="Myślowy Bałagan">
Myślowy Bałagan



</doc>
<doc id="1406090" url="https://pl.wikipedia.org/wiki?curid=1406090" title="Hibernacja Nr 1">
Hibernacja Nr 1



</doc>
<doc id="1406100" url="https://pl.wikipedia.org/wiki?curid=1406100" title="Piąty raport IPCC">
Piąty raport IPCC

Piąty Raport IPCC (The Fifth Assessment Report of the IPCC; w skrócie AR5) – piąty raport podsumowujący obecne i przewidywane zmiany klimatu opracowywany przez Międzyrządowy Zespół do spraw Zmian Klimatu (IPCC).
Piąty Raport IPCC był opracowywany pomiędzy 2007-2013 przez badaczy klimatu i będzie opublikowany w latach 2013-2014. Jednym z podstawowych pytań stawianych przez IPCC5 jest ocena globalnego ocieplenia. 
Do tego celu IPCC5 używa m.in. modeli klimatu, które przewidują m.in. wrażliwość klimatu na zmiany koncentracji dwutlenku węgla w różnych scenariuszach zmian. Raporty IPCC opierają się m.in. na porównywaniach modeli numerycznych, tzw. MIPs (model intercomparison projects). Jednym z nich jest CMIP5 (Coupled MIP).
Piąty Raport Klimatyczny jest podzielony na 14 rozdziałów dotyczących zarówno globalnych jak i regionalnych zmian klimatu.
CMIP5: Projekt porównania modeli oceanu-atmosfery.
Jednym z integralnych elementów piątego raportu IPCC są wyniki z modeli klimatycznych, które uwzględniają oddziaływanie pomiędzy oceanem i atmosferą, tzw. połączone modele klimatu. Projekt ten ma nazwę Coupled model intercomparison project 5.
Projekt CMIP5 używa modeli numerycznych do prognozowania zmian klimatu i ma dwa główne składniki: (1) długoterminowe przebiegi modeli klimatycznych w skali stulecia; (2) krótkoterminowe przebiegi modeli klimatycznych w skali 10–30 lat, te ostatnie mają też nazwę eksperymentów dekadalnych. Długoterminowe przebiegi modeli zaczynają się zazwyczaj z przebiegów modeli kontrolnych, z których ocenia się klimat w równowadze energetycznej sprzed okresu przemysłowego. Natomiast eksperymenty dekadalne są inicjalizowane na podstawie obserwowanych warunków powierzchni oceanu i pokrywy lodu. Zarówno eksperymenty w skali stuleci jak i eksperymenty dekadalne używają modeli atmosfery i oceanu (AOGCM). Tego typu modele były używane w poprzednich pracach IPCC. Inną klasą modeli używanych w symulacjach klimatu są Modele Środowiska Ziemi o Średniej Złożoności (EMIC). W pracach CMIP5 używane są też Modele Systemu Środowiska (ESM), w których uwzględnia się w bezpośredni sposób fizykę procesów biogeochemicznych, m.in. obieg węgla pomiędzy atmosferą, biosferą i innymi zbiornikami węgla. Modele ESM są w stanie wykorzystać dane o emisjach składników chemicznych, z których można wyliczyć bezpośrednio koncentrację dwutlenku węgla. Podczas gdy modele typu AOGCM używają do symulacji klimatycznych wymuszeń radiacyjnych zmian klimatu poprzez założone zmiany koncentracji gazów cieplarnianych.
GeoMIP: Geoinżynieria klimatu.
Geoinżynieria to świadomy wpływ człowieka na klimat Ziemi. W Piątym Raporcie Klimatycznym przedyskutowano kilkanaście metod geoinżynieryjnych, które można zgrupować w następujące kategorie.
Piąty raport IPCC dyskutuje podstawy procesów fizycznych, koszty implementacji, i etykę proponowanych zmian. Raport zwraca uwagę na fakt, że żadna z technologii nie jest jeszcze na takim etapie, żeby można ją zastosować na dużą skalę 
Ten projekt ma na celu przeprowadzenie eksperymentów numerycznych, które symulują zaproponowane techniki geoiżynieryjne. Eksperymenty numeryczne dotyczą głównie projektów zmiany aerozoli w stratosferze i mają 4 różne scenariusze (G1, G2, G3, G4). Wyniki z eksperymentu G1 pokazują, że ewentualna zmiana stałej słonecznej rzeczywiście przeciwdziała ociepleniu klimatu, ale możliwe są zmiany opadów i inne zmiany na powierzchni Ziemi.
Podobnie jak w przypadku badania modeli atmosfery i oceanu stworzono osobny "MIP", czyli projekt porównywania modeli, który nazywa się "Projekt Porównania Modeli Geoinżynieryjnych" (The Geoengineering Model Intercomparison Project (GeoMIP).
Niektóre z metod redukcji emisji dwutlenku węgla (Carbon Dioxide reduction - CDR) dyskutowane w Piątym Raporcie Klimatycznym przedstawione są w tabeli. 
Dostęp do danych klimatycznych.
Dane z modeli klimatu, które służą do opracowania raportu IPCC5 są dostępne na portalu 
Earth System Grid Federation. 
Internetowe narzędzie do przeglądania atlasu pomiarów historycznych oraz projekcji klimatu zamieszczonych w raporcie utrzymuje na swojej stronie KNMI (Królewski Holenderski Instytut Meteorologii).
Publikacje.
Piąty raport Międzyrządowego Zespołu do spraw Zmian Klimatu opiera się na kilkuset publikacjach dostępnych w ogólnie dostępnych czasopismach naukowych. Pełna lista tych publikacji jest podana w Raporcie, w poszczególnych rozdziałach. Na sieci dostępna jest częściowa lista publikacji, która pozwala na wygodne przeszukiwanie artykułów z odpowiednim kluczem - rodzajem modeli klimatu jakie zostały użyte, eksperymentami jakie są analizowane, zmiennymi atmosferycznymi i innymi słowami kluczowymi. 

</doc>
<doc id="1406103" url="https://pl.wikipedia.org/wiki?curid=1406103" title="Helena Weigel">
Helena Weigel



</doc>
<doc id="1406105" url="https://pl.wikipedia.org/wiki?curid=1406105" title="Karta Praw Stanów Zjednoczonych">
Karta Praw Stanów Zjednoczonych



</doc>
<doc id="1406108" url="https://pl.wikipedia.org/wiki?curid=1406108" title="27. poprawka do Konstytucji Stanów Zjednoczonych">
27. poprawka do Konstytucji Stanów Zjednoczonych

27. poprawka do Konstytucji Stanów Zjednoczonych dotyczyła ograniczenia wysokości płacy członków Kongresu Stanów Zjednoczonych. Została zaproponowana razem z Kartą Praw Stanów Zjednoczonych w 1789 roku, a ratyfikowana 5 maja 1992 roku, a zatem ponad 200 lat później.
Treść poprawki.
W oryginale poprawka stanowi, że:
co można przetłumaczyć jako:
Ratyfikacja.
Zgodnie z trybem ratyfikacji poprawek przewidzianym w piątym artykule Konstytucji Stanów Zjednoczonych, 27. poprawka weszła w życie po jej ratyfikacji przez 38 z 50 stanów, co nastąpiło 5 maja 1992 roku, gdy została ratyfikowana przez stan Alabama.

</doc>
<doc id="1406113" url="https://pl.wikipedia.org/wiki?curid=1406113" title="Hrabstwo Campbell (Wyoming)">
Hrabstwo Campbell (Wyoming)

Hrabstwo Campbell jest hrabstwem położonym w stanie Wyoming w USA. Zgodnie z danymi szacunkowymi za rok 2005, United States Census Bureau podało, iż liczba ludności wzrosła do 37 405 w porównaniu z 33 698 w roku 2000. Siedzibą władz hrabstwa jest Gillette.
Historia.
Hrabstwo Campbell powstało w roku 1911.
Geografia.
Według U.S. Census Bureau, całkowita powierzchnia hrabstwa wynosi 12 436 km², z czego 12 424 km² stanowi powierzchnię lądową, a 12 km² (0.10%) przypada na wody.
Wybrane dane demograficzne.
Według spisu ludności z roku 2000 hrabstwo zamieszkiwało 33 698 osób w 12 207 gospodarstwach domowych i 9 008 rodzinach. Gęstość zaludnienia wynosiła 3 osoby na km². Ludność ta zamieszkiwała 13 288 jednostek mieszkalnych. 96.06% mieszkańców należało do rasy białej, 0.15% do czarnej, 0.93% do Indian, 0.32% do rasy żółtej. 0.09% podało, że wywodzi się z rejonu Pacyfiku, 1.12% że należy do innej grupy ludnościowej, a 1.34% uważało, że należy do dwóch lub więcej grup ludnościowych lub ras. 3.53% populacji była pochodzenia latynoskiego. 30.3% podawało jako kraj swego pochodzenia Niemcy, 11.4% Anglię, 11.0% Irlandię, 8.5% Stany Zjednoczone, zaś 6.2% Norwegię.
W 43.1% gospodarstw domowych były dzieci w wieku poniżej 18 roku życia, 59.8% tworzyły małżeństwa mieszkające razem, a 26.2% pary niemałżeńskie, gdzie 675 stanowiło pary heteroseksualne, a 100 homoseksualne obojga płci. Średnio na gospodarstwo domowe przypadały 2.73 osoby, a na rodzinę 3.16 osób.
31% populacji było w wieku poniżej 18 roku życia, 9,5% od 18 do 24, 32,3% od 25 do 44, 21,9% od 45 do 64, a 5,3% w wieku lat 65 lub starszych. Średni wiek wynosił 32 lata. Na każdych 100 kobiet przypadało 105.6 mężczyzn. 
Średni dochód w gospodarstwie domowym wynosił $49 536, a na rodzinę $53 927. Średni dochód mężczyzn wynosił $41 814, podczas gdy kobiet $21 914. Dochód na głowę mieszkańca wynosił $20 063. Około 5,6% rodzin i 7,6% całej populacji żyło na krawędzi ubóstwa.

</doc>
<doc id="1406119" url="https://pl.wikipedia.org/wiki?curid=1406119" title="Ligo">
Ligo



</doc>
<doc id="1406125" url="https://pl.wikipedia.org/wiki?curid=1406125" title="Triumph Palace">
Triumph Palace



</doc>
<doc id="1406127" url="https://pl.wikipedia.org/wiki?curid=1406127" title="Hà Tiên">
Hà Tiên

Hà Tiên – miasto w południowym Wietnamie, w prowincji Kiên Giang, w regionie Delta Mekongu. Na zachodzie miasto graniczy z Kambodżą.

</doc>
<doc id="1406129" url="https://pl.wikipedia.org/wiki?curid=1406129" title="Preaspiracja">
Preaspiracja

Preaspiracja (także "przydech inicjalny" lub "nagłosowy") – początkowa faza wymowy samogłoski lub spółgłoski dźwięcznej inicjalnej, przypominająca dźwięk /h/. Inaczej mówiąc w fazie preaspiracji struny głosowe są otwarte, by po przejściu w fazę dźwięczną zewrzeć się.
Preaspiracja występuje w języku angielskim i językach skandynawskich. W niektórych dialektach, np. szkockim, zachowała się preaspiracja historyczna, np. /'hwɪtʃ/ (which). W niektórych językach zaznacza się w piśmie preaspirację historyczną, np. w norweskim: "Hvar", "hvid".
Preaspiracja może być cechą dystynktywną, zatem być fonemiczna, np. "high" – "I".

</doc>
<doc id="1406130" url="https://pl.wikipedia.org/wiki?curid=1406130" title="Oltenia">
Oltenia

Oltenia (t. Mała Wołoszczyzna; rum. "Oltenia") – kraina historyczna w Rumunii stanowiąca zachodnią część Wołoszczyzny.
Geografia.
Oltenia leży między rzekami Dunajem (na południu i zachodzie) i Alutą (na wschodzie) oraz Karpatami (na północy). Północna część regionu to tereny górzyste, południowe stoki Karpat, natomiast południowa część to wypłaszczenie doliny naddunajskiej.
Głównym miastem i historyczną stolicą Oltenii jest Krajowa (rum. "Craiova").
Historia.
Oltenia przez większość czasu dzieliła losy całej Wołoszczyzny. Zasiedlona przez Traków, później przez Daków, na początku II wieku została opanowana przez Rzymian (później tutaj znajdowało się centrum prowincji Dacja Dolna, i to właśnie w rejonie Oltenii Rzymianie wybudowali kamienny most na Dunaju, którego resztki znajdują się w Drobeta-Turnu Severin). Po wyparciu Rzymian z Dacji, opanowywana przez kolejne ludy, aż do XIV wieku, gdy z drobnych państewek w Oltenii zjednoczonych przez Basaraba I wykształciło się państwo wołoskie.
Oltenia, dzieląca historię państwa, zachowała jednak pewną odrębność, która przejawiała się w funkcjonowaniu przez długi czas stanowiska bana Oltenii (lub wielkiego bana Krajowej), do XVI w. piastowanego najczęściej nie przez przedstawicieli panującej dynastii Basarabów, ale potężnego lokalnego rodu bojarskiego Craiovești, który niejednokrotnie prowadził własną politykę w opozycji wobec panujących hospodarów.
Faktyczne oddzielenie Oltenii od pozostałej części Wołoszczyzny (Muntenii) nastąpiło jedynie w okresie 1718–1739: na mocy pokoju w Požarevacu Oltenia została włączona w granice Austrii, powróciła jednak w granice Wołoszczyzny po kolejnej wojnie austriacko-tureckiej na mocy postanowień pokoju w Belgradzie. Austriacy początkowo zostali powitani jako wyzwoliciele, z czasem jednak zrodziła się opozycja przeciwko nim związana m.in. z przeprowadzaniem przez Austriaków nowoczesnych reform administracyjnych, prawnych i podatkowych, które pozbawiały przywilejów bojarów oraz uderzały boleśnie w chłopstwo.
W 1761 siedziba banów olteńskich została przeniesiona do Bukaresztu, a w 1832 urząd zlikwidowano. W 1821 Oltenia była centrum powstania antytureckiego, któremu przewodził Tudor Vladimirescu, jednymi z punktów oporu powstańców były m.in. ufortyfikowane monastyry olteńskie.

</doc>
<doc id="1406131" url="https://pl.wikipedia.org/wiki?curid=1406131" title="Federation Tower">
Federation Tower



</doc>
<doc id="1406132" url="https://pl.wikipedia.org/wiki?curid=1406132" title="Sa Pa">
Sa Pa

Sa Pa – miasto w północnym Wietnamie, w prowincji Lào Cai, w regionie Północny Zachód. Kurort z chłodniejszym klimatem założony przez Francuzów w czasach kolonialnych.
Miasto leży na wysokości ok. 1600 m n.p.m., na wzgórzach oddzielonych głęboką doliną od masywu Phan Xi Păng (3143 m n.p.m.), zwanego "Dachem Indochin". Obecnie miejsce to jest bardzo popularne ze względu na piękno otaczających gór, oraz zdarzające się czasami opady śniegu.
Okolice Sa Pa zamieszkują mniejszości etniczne Hmong, Dao i Tày, dla których miasto stało się lokalnym ośrodkiem handlu. Od powstania kurortu rośnie liczba napływowej ludności wietnamskiej - Kinh. Od początku XXI w. napływ ten zwiększył się znacznie w związku z burzliwym rozwojem turystyki. Szacowana w rejonie na 15% wietnamska większość mieszka w Sa Pa, natomiast mniejszości etniczne zamieszkują okoliczne wioski. Powstająca infrastruktura turystyczna zmieniła całkowicie gospodarczy charakter rejonu. 
Rolnicza dotychczas ludność przestawiła się na produkcję wyrobów rękodzielniczych i usługi turystyczne.

</doc>
<doc id="1406136" url="https://pl.wikipedia.org/wiki?curid=1406136" title="Michał Skalski">
Michał Skalski

Michał Skalski (ur. 8 maja 1985 w Łańcucie) – polski szachista, mistrz międzynarodowy od 2007 roku.
Kariera szachowa.
Pierwszy indywidualny sukces odniósł w 2005 r., zwyciężając w otwartym turnieju w Rudniku nad Sanem. W 2006 r. podzielił I m. w Tarnopolu (wspólnie z Aleksandrem Kaczurem), gdzie wypełnił pierwszą normę na tytuł mistrza międzynarodowego oraz w Rudniku nad Sanem (wspólnie z Wojciechem Morandą), podzielił także II m. w Iljiczewsku (druga norma MM). W 2007 r. odniósł kolejne sukcesy: w Rewalu (na turnieju "Konik Morski Rewala") zdobył trzecią i ostatnią normę wymaganą do otrzymania tytułu mistrza międzynarodowego, zwyciężył w Rudniku nad Sanem, Pilźnie oraz w Ołomuńcu i pomiędzy lipcem 2007 r. a styczniem 2008 r. zanotował spektakularny przyrost rankingowy w wysokości 129 punktów.
Najwyższy ranking w dotychczasowej karierze osiągnął 1 stycznia 2008 r., z wynikiem 2459 punktów zajmował wówczas 34.miejsce wśród polskich szachistów.

</doc>
<doc id="1406137" url="https://pl.wikipedia.org/wiki?curid=1406137" title="Tetraphyllidea">
Tetraphyllidea

Tetraphyllidea jest to rząd wieloczłonowych tasiemców, których skoleks zaopatrzony jest w cztery ruchliwe, podzielone niekiedy poprzecznymi przegrodami, nierzadko osadzone na szypułkach. Haki występują tylko na przedniej krawędzi bruzd. Stadium cysicerkoidu prawdopodobnie występuje u morskich skorupiaków, stadium plerocerkoidu obecne jest w jelicie morskich Teleostei oraz Cephalopoda. Dojrzałe tasiemce bytują na zastawce spiralnej ryb chrzęstnoszkieletowych. Przedstawicielem tego rzędu są:
Do rzędu należą następujące rodziny:

</doc>
<doc id="1406140" url="https://pl.wikipedia.org/wiki?curid=1406140" title="Cao Bằng">
Cao Bằng

Cao Bằng – miasto w północnym Wietnamie, w regionie Północny Wschód. Stolica i największe miasto prowincji Cao Bằng. Miasto położone jest nad rzeką Bằng Giang, około 30 km od granicy z Chinami.

</doc>
<doc id="1406142" url="https://pl.wikipedia.org/wiki?curid=1406142" title="Chromadoria">
Chromadoria

Chromadoria jest to podgromada nicieni, u których to narządy naboczne są spiralne lub typu pochodnego (pierścieniowate, pęcherzykowate). Posiadają one gruczoły ogonowe. Gardziel ich zaopatrzona jest w tylne rozszerzenie. Są to wolno żyjące nicienie lądowe, słodkowodne lub morskie. Rodzaje, jakie tu należą:

</doc>
<doc id="1406144" url="https://pl.wikipedia.org/wiki?curid=1406144" title="Lai Châu">
Lai Châu

Lai Châu – miasto w północnym Wietnamie, w regionie Północny Zachód. Stolica i największe miasto prowincji Lai Châu.

</doc>
<doc id="1406148" url="https://pl.wikipedia.org/wiki?curid=1406148" title="Kudelczyn (gmina)">
Kudelczyn (gmina)

Kudelczyn – dawna gmina wiejska istniejąca do 1954 roku w woj. lubelskim/warszawskim. Siedzibą władz gminy był Kudelczyn, a następnie Przywózki.
Gmina Kudelczyn jest wymieniona jako jedna z 12 gmin wiejskich powiatu sokołowskiego guberni siedleckiej. W 1919 roku gmina weszła w skład woj. lubelskiego. 1 kwietnia 1939 roku gmina wraz z całym powiatem sokołowskim została przeniesiona do woj. warszawskiego. 
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 20 gromad. 1 września 1952 roku dokonano wymiany części terenów gmin Kudelczyn i Grochów. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, a jej dawny obszar wszedł w skład gmin Sokołów Podlaski i Bielany.

</doc>
<doc id="1406151" url="https://pl.wikipedia.org/wiki?curid=1406151" title="Xenoturbellida">
Xenoturbellida

Xenoturbellida – typ drobnych zwierząt morskich o prostym planie budowy, reprezentowany przez sześć gatunków reprezentujących rodzaj "Xenoturbella". Xenoturbellida zostały odkryte w Bałtyku w 1915, a opisane naukowo dopiero w 1949. Łączone wraz z wirkami bezjelitowymi i Nemertodermatida w klad Xenacoelomorpha.
Budowa.
Ciało "Xenoturbella" jest otoczone prostym worem powłokowo-mięśniowym, pokrytym urzęsionym nabłonkiem. Występują mięśnie podłużne i okrężne. Otwór gębowy, położony jest blisko środka na stronie brzusznej, posiada bardzo słabo wyrażoną gardziel i prowadzi do prostego workowatego jelita. Układ nerwowy w postaci epidermalnej sieci rozproszonych nerwów, funkcje narządów zmysłów pełnią statocysty. Długość ciała w zależności od gatunku waha się od kilku do ponad 20 cm (w przypadku form głębokomorskich).
Systematyka.
Obecnie opisanych jest sześć gatunków Xenoturbellida, wszystkie zaliczane do rodzaju "Xenoturbella". Brak różnic molekularnych oraz ten sam zasięg geograficzny skłaniają niektórych autorów do uznawania "Xeboturbella westbladi" za młodszy synonim "Xenoturbella bocki".
Analizy filogenetyczne oparte o genom mitochondrialny wykazały, że w obrębie rodzaju istnieją dwa klady: niewielkie "X. bocki" i "X. hollandorum" stanowią jeden z nich, podczas gdy duże formy głębokomorskie są osobną linią filogenetyczną.
Występowanie.
"Xenoturbella bocki" i "Xenoturbella westbladi" zostały opisane z południowo-zachodniego wybrzeża Szwecji . Kolejne 4 gatunki opisano w 2016 roku z głębin Wschodniego wybrzeża Pacyfiku.
Filogeneza.
Biorąc pod uwagę prostą budowę "Xenoturbella" widziano w niej reliktowy organizm, nawiązujący do hipotetycznej grupy bilaterogastreata. Początkowo rodzaj opisano w obrębie płazińców (Platyhelminthes), gdzie utworzono dla niego nową gromadę Xenoturbellida. Odkrywca gatunku, E. Westblad, uważał go za najbardziej prymitywnego wirka, jednak budowa tych zwierząt wykazuje ważne różnice. Nabłonek pokrywający ich ciało różni się od jednolitego nabłonka wirków. Także statocysty nie odpowiadają swą budową tym spotykanym u płazińców. Są one zbliżone do narządu aboralnego Ctenophora, a najbardziej zbliżona do statocyst strzykw.
Początkowo analizy filogenetyczne oparte na 18S rDNA oraz genach oksydazy cytochromowej wskazywały na bliskie pokrewieństwo tych zwierząt z półstrunowcami i szkarłupniami. Na podstawie tych badań zaliczono więc Xenoturbellida do zwierząt wtóroustych (Deuterostomia). Aktualnie większość analiz molekularnych wspiera wysuniętą na podstawie morfologicznego podobieństwa hipotezę o bliskim pokrewieństwie Xenoturbellida i Acoelomorpha . Pozycja filogenetyczne takiego kladu – nazwanego przez Philippe'a i wsp. Xenacoelomorpha – jest jednak niejasna. Według Philippe'a i współpracowników stanowi on najbardziej bazalną linię Deuterostomia, której przedstawiciele utracili wiele cech obecnych u ostatniego wspólnego przodka wtóroustych. Według innych badaczy, Xenacoelomorpha są taksonem siostrzanym do wszystkich pozostałych zwierząt dwubocznie symetrycznych. Ta ostatnia propozycja została wysunięta na podstawie analiz filogenetycznych opartych na genomie mitochondrialnym i transkryptomach.

</doc>
<doc id="1406155" url="https://pl.wikipedia.org/wiki?curid=1406155" title="Gwara łemkowska">
Gwara łemkowska



</doc>
<doc id="1406157" url="https://pl.wikipedia.org/wiki?curid=1406157" title="Tlenek tantalu(V)">
Tlenek tantalu(V)

Tlenek tantalu(V), – nieorganiczny związek chemiczny z grupy tlenków, w którym tantal występuje na V stopniu utlenienia.
Właściwości.
Tlenek tantalu(V) jest białym ciałem stałym, nierozpuszczalnym w wodzie oraz w kwasach (oprócz kwasu fluorowodorowego). W warunkach normalnych jest związkiem niereaktywnym.
Podczas stapiania z wodorotlenkami litowców tworzy tantalany(V). Przy zmniejszaniu pH roztworu powstają akwapolitantalany o anionach . Przy dalszym obniżaniu pH strąca się uwodniony tlenek tantalu(V).
W temperaturze topnienia rozkłada się z wydzieleniem tlenu.
Pięciotlenek tantalu reaguje pod zwiększonym ciśnieniem z czterochlorkiem węgla, dając chlorek tantalu(V):
Pięciotlenek tantalu może być redukowany różnymi sposobami, np. za pomocą reduktorów metalicznych, takich jak glin lub wapń:
Istnieją dwie odmiany tlenku tantalu(V) – α i β. Forma β jest trwała powyżej temperatury 1360 °C. Poniżej występuje forma α. W 1360 °C następuje powolna, odwracalna przemiana z jednej formy w drugą.
Odmiana niskotemperaturowa ma strukturę krystaliczną typu oktatlenku triuranu ().
Otrzymywanie.
Przemysłowo pięciotlenek tantalu otrzymuje się z minerałów tantalu i niobu (tantalit oraz kolumbit) przez ich kruszenie na pył, a następnie roztwarzanie wodorotlenkiem sodu. Na powstałe w ten sposób tantalany i niobiany sodu działa się bezwodnym kwasem fluorowodorowym, a następnie dodaje się stechiometryczną ilość fluorku potasu:
Po wydzieleniu poddaje się go stopieniu, a następnie elektrolizie, w której powstaje czysty tantal. Otrzymany pierwiastek spala się w temperaturze 1000 °C w atmosferze tlenu do tlenku tantalu(V):
W skali laboratoryjnej można go otrzymać w reakcji spalania tantalu w atmosferze tlenu lub w wyniku hydrolizy jego alkoholanu, np.
Historia.
Tlenek tantalu został odkryty przez Andersa Gustafa Ekeberga w minerałach wyodrębnionych z pegmatytu w Ytterby w Szwecji oraz w Kimoto w Finlandii.
Zastosowanie.
Tlenek tantalu wykorzystuje się do produkcji kondensatorów w elektronice samochodowej, telefonach komórkowych, pagerach, a także szkieł w obiektywach fotograficznych.

</doc>
<doc id="1406159" url="https://pl.wikipedia.org/wiki?curid=1406159" title="Buraky">
Buraky

Buraky – polska grupa folkowa powstała we Wrocławiu w 2001 roku. Na repertuar zespołu składają się własne opracowania ludowych tematów polskich, łemkowskich, ukraińskich i cygańskich, a także autorskie kompozycje inspirowane folklorem. Niektórzy muzycy Buraków współpracowali z zespołami Hurt, Blade Loki, Pidżama Porno, Strachy na Lachy, Krakersy czy brytyjskim bluesmanem Tonym McPhee. W maju 2014 roku Buraky zagrały trzy wspólne koncerty z Chrisem Jaggerem.

</doc>
<doc id="1406160" url="https://pl.wikipedia.org/wiki?curid=1406160" title="Czuprynowo (przystanek kolejowy)">
Czuprynowo (przystanek kolejowy)

Czuprynowo – przystanek kolejowy w Czuprynowie, w województwie podlaskim, w Polsce. Znajduje się tu 1 peron.
W roku 2017 przystanek obsługiwał 10–19 pasażerów na dobę.

</doc>
<doc id="1406161" url="https://pl.wikipedia.org/wiki?curid=1406161" title="Port lotniczy Diyarbakır">
Port lotniczy Diyarbakır

Port lotniczy Diyarbakır (IATA: DIY, ICAO: LTCC) – port lotniczy położony 6 km od Diyarbakır, w Turcji.

</doc>
<doc id="1406162" url="https://pl.wikipedia.org/wiki?curid=1406162" title="Pilatus PC-12">
Pilatus PC-12

Pilatus PC-12 – jednosilnikowy, lekki samolot pasażerski i transportowy produkowany przez szwajcarskie przedsiębiorstwo Pilatus Aircraft. W 2017 roku dostarczony został 1500. egzemplarz samolotu.
Od września 2011 roku kadłuby wraz ze skrzydłami samolotu Pilatus PC-12 wykonywane są w PZL-Świdnik.

</doc>
<doc id="1406164" url="https://pl.wikipedia.org/wiki?curid=1406164" title="Bazylia cytrynowa">
Bazylia cytrynowa

Bazylia cytrynowa ("Ocimum basilicum citriodora") − podgatunek bazylii pospolitej charakteryzujący się cytrynowym zapachem i smakiem.
Uprawa.
Wymaga żyznej gleby o dobrym odprowadzaniu wody i słonecznego stanowiska.
Inne gatunki bazylii o cytrynowym aromacie.
Oprócz "Ocimum basilicum citriodora" cytrusowy aromat mają również bazylia amerykańska ("Ocimum americanum") i hybryda bazylii amerykańskiej z bazylią pospolitą. Obie te rośliny również nazywane są czasem bazylią cytrynową.

</doc>
<doc id="1406165" url="https://pl.wikipedia.org/wiki?curid=1406165" title="Avolar">
Avolar

Avolar – meksykańska tania linia lotnicza z siedzibą w Tijuanie. Głównym węzłem jest port lotniczy Tijuana.

</doc>
<doc id="1406166" url="https://pl.wikipedia.org/wiki?curid=1406166" title="Pilatus PC-9">
Pilatus PC-9

Pilatus PC-9 – jednosilnikowy lekki samolot szkolno-treningowy produkowany przez szwajcarskie przedsiębiorstwo Pilatus Aircraft. Obecnie produkowana jest wersja PC-9M, która weszła do służby w 1994. Samolot jest produkowany w USA jako Beechcraft T-6 Texan II (oryginalnie Beech Pilatus PC-9 Mk II), na pełnej licencji umożliwiającej jego modyfikację i eksport, Siły Zbrojne Stanów Zjednoczonych planują pozyskanie ponad 700 T-6.

</doc>
<doc id="1406167" url="https://pl.wikipedia.org/wiki?curid=1406167" title="Ben Johnson (aktor)">
Ben Johnson (aktor)

Ben „Son” Johnson Jr. (ur. 13 czerwca 1918 w Foraker, zm. 8 kwietnia 1996 w Mesa) − amerykański aktor filmowy i telewizyjny, laureat Oscara za rolę drugoplanową w filmie "Ostatni seans filmowy".

</doc>
<doc id="1406168" url="https://pl.wikipedia.org/wiki?curid=1406168" title="Piper J-3 Cub">
Piper J-3 Cub



</doc>
<doc id="1406169" url="https://pl.wikipedia.org/wiki?curid=1406169" title="Piper J-3">
Piper J-3



</doc>
<doc id="1406174" url="https://pl.wikipedia.org/wiki?curid=1406174" title="Segovia">
Segovia

Segovia – miasto w Kolumbii, w departamencie Antioquia.

</doc>
<doc id="1406176" url="https://pl.wikipedia.org/wiki?curid=1406176" title="Baixa-Chiado">
Baixa-Chiado

Baixa-Chiado – stacja węzłowa metra w Lizbonie, na linii Azul i Verde. Składa się z dwóch stacji, położonych na dwóch liniach znajdujących się obok siebie, otwartych w różnych terminach. Linia Verde została otwarta 25 kwietnia 1998 roku i Linia Azul w dniu 8 sierpnia 1998. 9 września 2011 roku oficjalnie zmieniono nazwę stacji na Baixa-Chiado PT Blue Station, na podstawie podpisanej umowy sponsorskiej z Portugal Telecom. Umowa została cofnięta w 2015 roku.
Stacja znajduje się na wzgórzu Chiado, pod "Rua Ivens", pomiędzy "Largo da Academia Nacional das Belas Artes" i "Rua Garrett". Znajduje się około 45 metrów pod powierzchnią i jest najgłębiej położoną w całej sieci metra. Zapewnia dostęp do Baixa, Chiado, Elevador de Santa Justa, Klasztoru Karmelitów, Teatro da Trindade, Teatro Nacional de São Carlos i Teatro São Luiz. Projekt architektoniczny stacji wykonał architekt Álvaro Siza Vieira i malarz Ângelo de Sousa.
Obecnie trwają prace w celu wyposażenia stacji w windy i schody ruchome, który dostosują stację do pełnej obsługi osób niepełnosprawnych.
Wyjścia.
Stacja posiada dwa wyjścia:

</doc>
<doc id="1406178" url="https://pl.wikipedia.org/wiki?curid=1406178" title="Willehad">
Willehad



</doc>
<doc id="1406179" url="https://pl.wikipedia.org/wiki?curid=1406179" title="Mistrzostwa Europy w Futsalu 2005">
Mistrzostwa Europy w Futsalu 2005

4. Mistrzostwa Europy w Futsalu – turniej finałowy ME 2005 odbył się w Ostrawie w Rep. Czeskiej w dniach 14 - 20 lutego. Wzięło w nim udział 8 drużyn narodowych wyłonionych spośród 33 reprezentacji w turniejach wstępnych (6 - 11 stycznia 2004) i kwalifikacyjnych (27 stycznia - 1 lutego 2004). Mistrzem Europy, po raz drugi w historii, została reprezentacja Hiszpanii, pokonując w finale Rosjan 2–1.
Zawody rozegrano w halach:

</doc>
<doc id="1406180" url="https://pl.wikipedia.org/wiki?curid=1406180" title="Terreiro do Paço">
Terreiro do Paço

Terreiro do Paço – stacja metra w Lizbonie, na linii Azul. Została otwarta w dniu 19 grudnia 2007 roku wraz ze stacją Santa Apolónia, w ramach rozbudowy linii do dworca kolejowego Santa Apolónia.
Stacja ta znajduje się na "Cais da Alfândega", obsługujących obszar Praça do Comércio i umożliwiając dostępu do Zamku św. Jerzego, katedry w Lizbonie, Casa dos Bicos, kompleksu ministerstw, siedziby gminy Lizbona i dworca rzecznego, łączącego Lizbonę z Barreiro. Projektu architektonicznego jest autorstwa Artura Rosa i João Rodrigues Vieira. Podobnie jak najnowsze stacji metra w Lizbonie, jest przystosowana do obsługi pasażerów niepełnosprawnych.

</doc>
<doc id="1406181" url="https://pl.wikipedia.org/wiki?curid=1406181" title="Chords of Chaos">
Chords of Chaos

Chords of Chaos - 4-way split, który zawiera utwory grup Exhumed, Ear Bleeding Disorder, Excreted Alive, Necrose. Wydaniem w 1997 roku płyty zajęła się wytwórnia Lofty Storm Records.
Utwory 1-5 wykonuje Exhumed, 6-22 Ear Bleeding Disorder, 23-28 Excreted Alive, 29-47 Necrose.

</doc>
<doc id="1406183" url="https://pl.wikipedia.org/wiki?curid=1406183" title="Santa Apolónia (stacja metra)">
Santa Apolónia (stacja metra)

Santa Apolónia – stacja końcowa metra w Lizbonie, na linii Azul. Została otwarta w dniu 19 grudnia 2007, wraz ze stacją Terreiro do Paço, w ramach rozbudowy linii do dworca kolejowego Santa Apolónia.
Ta stacja znajduje się przy "Av. Infante D. Henrique", przy stacji kolejowej Santa Apolonia, z którym jest połączona. Stacja zapewnia również dostęp do Panteonu Narodowego, Klasztoru São Vicente de Fora, Muzeum Fado, Museu Militar de Lisboa, Feira da Ladra. Projekt architektoniczny jest autorstwa Leopoldo de Almeida Rosa i José Santa-Bárbara. Podobnie jak najnowsze stacje metra w Lizbonie, jest przystosowana do obsługi pasażerów niepełnosprawnych.

</doc>
<doc id="1406185" url="https://pl.wikipedia.org/wiki?curid=1406185" title="Międzynarodowa Szkoła Bankowości i Finansów w Katowicach">
Międzynarodowa Szkoła Bankowości i Finansów w Katowicach

Międzynarodowa Szkoła Bankowości i Finansów – instytucja kształcąca wysokokwalifikowane kadry na potrzeby banków i instytucji finansowych.
Została założona w 1991 roku przez Narodowy Bank Polski, największe polskie banki oraz francuskie Centre de Formation de la Profession Bancaire - celem wsparcia działalnością szkoleniową procesu transformacji polskiego systemu bankowego. Sama również jest założycielem. W roku 1996 z inicjatywy MSBiF powstała Wyższa Szkoła Bankowości i Finansów w Katowicach.
Misją Międzynarodowej Szkoły Bankowości i Finansów jest działanie na rzecz szeroko rozumianego środowiska bankowo - finansowego, poprzez prowadzenie najwyższej jakości szkoleń doskonalących wiedzę i praktyczne umiejętności pracowników sektora bankowego i finansowego.
Działalność.
MSBiF realizuje zadania w następujących obszarach:
- szkolenia pracowników banków i innych instytucji finansowych,
- projekty szkoleniowe finansowane ze środków pomocowych Unii Europejskiej,
- wynajem sal wykładowych i pokoi gościnnych w ramach działalności Centrum Konferencyjnego.
Szkoła oferuje ponad 200 programów szkoleń krótko - i długoterminowych, obejmujących wszystkie najważniejsze aspekty bankowości, w tym m.in. ogromny wybór szkoleń z zakresu działalności kredytowej banku, a także szkolenia rozwijające kompetencje menedżerskie, umiejętności interpersonalne i społeczne, jak również szkolenia dotyczące sprzedaży i obsługi klienta. Ponadto MSBiF realizuje szkolenia przygotowujące do uzyskania Europejskiego Certyfikatu Bankowca EFCB oraz egzaminy w ramach ECB EFCB, a także bankowe programy kwalifikacyjne w Systemie Standardów Kwalifikacyjnych w Bankowości. Dzięki nawiązaniu współpracy z CRM SA, od niedawna w ofercie MSBiF znajdują się również akredytowane szkolenia i egzaminy dające możliwość poznania i wdrożenia metodyki zarządzania projektami PRINCE2 TM.
PRINCE2 TM jest znakiem handlowym Office of Government Commerce.
Projekty szkoleniowe współfinansowane ze środków Unii Europejskiej.
Na szczególną uwagę zasługuje realizacja przez MSBiF szkoleń współfinansowanych ze środków Unii Europejskiej. Szkoła należy do firm o największym w tym względzie doświadczeniu w Polsce - w ramach realizacji dużych projektów szkoleniowych na rzecz sektora bankowego.
W okresie styczeń 2005 - marzec 2006 MSBiF zrealizowała współfinansowany ze środków Europejskiego Funduszu Społecznego projekt Doskonalenie umiejętności zawodowych i menedżerskich pracowników Kredyt Banku SA. W trakcie Projektu zostało przeszkolonych 1 135 pracowników Kredyt Banku S.A. w ramach 15 zagadnień tematycznych z zakresu legislacji bankowej, działalności kredytowej, rachunkowości, sprzedaży, itp. Wartość Projektu to ok. 1 mln złotych
W okresie grudzień 2006 - styczeń 2007 zrealizowano projekt Efektywne zarządzanie personelem w nowoczesnej organizacji - szkolenia dla kadry kierowniczej. MSBiF była Liderem Konsorcjum realizującego Projekt, w ramach którego przeszkolono prawie 3 300 członków kadry menedżerskiej Banku PKO Bank Polski S.A. W okresie 10 miesięcy zrealizowano 105 4 - dniowych szkoleń. Projekt również był współfinansowany przez EFS. Wartość Projektu to 2,4 mln złotych.
Klienci MSBiF.
W szkoleniach organizowanych przez MSBiF wzięło dotychczas udział ponad 116 400 słuchaczy.
Do największych klientów MSBiF należą: PKO BP S.A., Kredyt Bank S.A., Getin Bank S.A., Bank Zachodni WBK SA, Millenium Bank S.A., ING Bank Śląski S.A., Bank Pekao S.A., Bank Gospodarki Żywnościowej S.A., itd.
Akredytacje.
Szkoła posiada następujące akredytacje:
- akredytacja European Bank Training Network uprawniająca do organizacji egzaminów pozwalających uzyskać Europejski Certyfikat Bankowca ECB EFCB.
- uprawnienie do organizowania egzaminów pozwalających na ubiegane się o tytuł dyplomowanego pracownika bankowego, samodzielnego pracownika bankowego, specjalisty z zakresu operacji bankowych krajowych i zagranicznych oraz specjalisty z zakresu analizy kredytowej i fundamentalnej, w ramach Systemu Standardów Kwalifikacyjnych w Bankowości Polskiej.
- akredytacja Ministerstwa Finansów - Generalnego Inspektoratu Informacji Finansowej uprawniająca do realizacji szkoleń z zakresu przeciwdziałania wprowadzaniu do obrotu finansowego wartości majątkowych pochodzących z nielegalnych lub nieujawnionych źródeł.

</doc>
<doc id="1406186" url="https://pl.wikipedia.org/wiki?curid=1406186" title="Jack Gilford">
Jack Gilford

Jacob Aaron Gellman (ur. 25 lipca 1908 w Nowym Jorku, zm. 2 czerwca 1990 tamże) − amerykański aktor występujący na Broadwayu, w filmach i telewizji. Nominowany do Oscara za rolę drugoplanową w filmie "Ocalić tygrysa".
Wystąpił także w musicalu Zabawna historia wydarzyła się w drodze na forum w 1966 roku. 

</doc>
<doc id="1406187" url="https://pl.wikipedia.org/wiki?curid=1406187" title="Międzynarodową Szkołę Bankowości i Finansów w Katowicach">
Międzynarodową Szkołę Bankowości i Finansów w Katowicach



</doc>
<doc id="1406188" url="https://pl.wikipedia.org/wiki?curid=1406188" title="Triazotek diuranu">
Triazotek diuranu

Triazotek diuranu ("seskwiazotek uranu"), U2N3 – nieorganiczny związek chemiczny z grupy azotków, połączenie uranu z azotem. Jest to materiał ceramiczny o właściwościach zbliżonych do dwutlenku uranu i węgliku uranu.
Można go wytworzyć w reakcji azotu z uranem w temperaturze około 430 °C. Pewne jego ilości powstają także podczas spalania uranu na powietrzu. W temperaturze 900 °C (według innych źródeł powyżej 1600 °C) rozkłada się z wytworzeniem azotku uranu(III) (UN). Proces ten ma charakter równowagowy:
Nietrwałość termiczna U2N3 była powodem problemów technicznych przy produkcji pastylek azotku uranu do wykorzystania jako paliwo jądrowe w reaktorach jądrowych. Jeśli wyjściowy materiał zawierał seskwiazotek uranu, to w temperaturze spiekania pastylek (1900 °C) rozkładał się on raptownie z wydzieleniem gazowego azotu, niszczącego strukturę częściowo spieczonej pastylki. Problem został rozwiązany przez opracowanie technik otrzymywania azotku uranu niezawierającego fazy seskwiazotku.

</doc>
<doc id="1406189" url="https://pl.wikipedia.org/wiki?curid=1406189" title="Ankara (prowincja)">
Ankara (prowincja)

Ankara (tur. "Ankara ili") - jedna z 81 prowincji Turcji, znajdująca się w środkowej części kraju.
Od północnego zachodu graniczy z prowincją Bilecik, od zachodu z prowincją Eskişehir, od południa z prowincjami Konya i Aksaray, od wschodu z prowincjami Kırıkkale i Kırşehir oraz z prowincją Çankırı od północnego wschodu.
Władzę w prowincji sprawuje deputowany przez turecki rząd.
Powierzchnia prowincji to 25 706 km². Liczba ludności zgodnie z danymi z 2006 roku wynosi 5 017 914, a gęstość zaludnienia 197,5 osoby/km². Stolicą prowincji jest Ankara.
Podział administracyjny.
Prowincja Ankara dzieli się na 24 dystrykty ("İlçe"). Są to:

</doc>
<doc id="1406190" url="https://pl.wikipedia.org/wiki?curid=1406190" title="Park Natury Zalewu Szczecińskiego">
Park Natury Zalewu Szczecińskiego

Park Natury Zalewu Szczecińskiego otwarty został 7 października 2005 roku. Powstał z inicjatywy Stowarzyszenia na Rzecz Wybrzeża (EUCC-Polska) jako efekt realizacji projektu "Park Natury Zalewu Szczecińskiego – aktywne modelowe zarządzanie przyrodą jako droga do zrównoważonego rozwoju". Park to urzeczywistnienie planów zarządzania terenami wartościowymi przyrodniczo w sposób łączący dobrą praktykę rolniczą i szeroko rozumianą edukację przyrodniczą z aspektami: rekreacyjnym i socjologicznym. Park jest pierwszym w Polsce tego typu obiektem służącym wdrażaniu zasad aktywnej ochrony przyrody, zarządzanym przez organizację pozarządową jaką jest Stowarzyszenie na Rzecz Wybrzeża wspólnie z Urzędem Morskim w Szczecinie i Nadleśnictwem Goleniów oraz gminami Stepnica i Wolin.
Park Natury Zalewu Szczecińskiego jest obszarem o powierzchni około 4000 ha, na który składają się nadbrzeżne łąki i pastwiska na północ od wsi Czarnocin (gmina Stepnica) oraz na półwyspie Rów (gmina Wolin), lasy Puszczy Goleniowskiej i wody Zalewu Szczecińskiego. Jest to pierwszy w Polsce modelowy obszar praktycznego wdrażania zasad Europejskiej Sieci Ekologicznej – Natura 2000.
Do parku sprowadzono koniki polskie i krowy szkockiej rasy wyżynnej. Stanowią one dużą atrakcję turystyczną, a ich wypas hamuje ekspansję trzciny i innych małowartościowych traw.

</doc>
<doc id="1406193" url="https://pl.wikipedia.org/wiki?curid=1406193" title="Bagnoli-Agnano Terme">
Bagnoli-Agnano Terme

Bagnoli-Agnano Terme (wł: "Stazione di Bagnoli-Agnano Terme") – przystanek kolejowy w Neapolu, w regionie Kampania, we Włoszech. Znajdują się tu 2 perony. Jest to również stacja na linii 2 metra.

</doc>
<doc id="1406194" url="https://pl.wikipedia.org/wiki?curid=1406194" title="Quartz Composer">
Quartz Composer

Quartz Composer – wizualny język programowania wchodzący w skład środowiska programistycznego Xcode w MacOS X 10.4 Tiger oraz 10.5 Leopard. Służy do przetwarzania oraz renderowania danych graficznych.
Quartz Composer korzysta z OpenGL, Core Image, Core Video oraz innych technologii służących do budowania API.
Projekty stworzone w Quartz Composer mogą być odtwarzane w każdej aplikacji zgodnej z QuickTime (Mac OS X 10.4+) jako aplikacje Quartz Composer, lub jako części składowe programów stworzonych w Cocoa oraz Carbon.

</doc>
<doc id="1406197" url="https://pl.wikipedia.org/wiki?curid=1406197" title="Fat Bottomed Girls">
Fat Bottomed Girls

Fat Bottomed Girls – singel grupy Queen wydany w 1978 roku. Został napisany przez gitarzystę Briana Maya. Utwór ten znalazł się na albumie "Jazz", a także pojawił się na kompilacji "Greatest Hits".

</doc>
<doc id="1406200" url="https://pl.wikipedia.org/wiki?curid=1406200" title="Napoli Campi Flegrei">
Napoli Campi Flegrei

Napoli Campi Flegrei (wł: "Stazione di Napoli Campi Flegrei") – stacja kolejowa w Neapolu, w regionie Kampania, we Włoszech. Znajdują się tu 4 perony. Jest to również stacja metra na linii 2.

</doc>
<doc id="1406208" url="https://pl.wikipedia.org/wiki?curid=1406208" title="Metropolia kijowska kościoła katolickiego obrządku bizantyjsko-ukraińskiego">
Metropolia kijowska kościoła katolickiego obrządku bizantyjsko-ukraińskiego



</doc>
<doc id="1406211" url="https://pl.wikipedia.org/wiki?curid=1406211" title="Cavalleggeri d’Aosta">
Cavalleggeri d’Aosta

Cavalleggeri d’Aosta (wł: "Stazione di Cavalleggeri d’Aosta") – przystanek kolejowy w Neapolu, w regionie Kampania, we Włoszech. Znajduje się tu 1 peron. Jest to również stacja metra na linii 2.

</doc>
<doc id="1406216" url="https://pl.wikipedia.org/wiki?curid=1406216" title="Ardahan (prowincja)">
Ardahan (prowincja)

Ardahan (tur. "Ardahan ili") – jedna z 81 prowincji Turcji, znajdująca się w północno-wschodniej części kraju.
Od zachodu graniczy z prowincją Artvin, od południowego zachodu z prowincją Erzurum, od południa z prowincjami Kars, a od północy z Gruzją.
Władzę w prowincji sprawuje deputowany przez turecki rząd.
Powierzchnia prowincji to 5495 km². Liczba ludności zgodnie z danymi z 2021 roku wynosi 94 932, a gęstość zaludnienia 17,0 osób/km². Stolicą prowincji jest Ardahan.
Etymologia.
Historyczne nazwy prowincji to Ардаган ("Ardagan", po rosyjsku), არტაანი ("Artaani", po gruzińsku) i Արդահան ("Ardahan" po ormiańsku).
Podział administracyjny.
Prowincja Ardahan dzieli się na sześć dystryktów. Są to:

</doc>
<doc id="1406223" url="https://pl.wikipedia.org/wiki?curid=1406223" title="Granat No. 73">
Granat No. 73

№ 73 "Thermos Flask" Grenade – brytyjski ręczny granat przeciwpancerny z okresu II wojny światowej. Nazwę "Thermos Flask" nadano mu ze względu na podobieństwo do zwykłego termosa na herbatę lub kawę.
Jego najlepszym zastosowaniem były zasadzki na ciężarówki lub ataki na zawieszenie czołgów. Zawleczka była wyciągana bezpośrednio przed rzutem, tak aby rzucający miał czas się ukryć, bowiem zasięg rażenia był większy niż 10 metrów, a na taką mniej więcej odległość ten 2-kilogramowy granat długości ok. 24 centymetrów udawało się rzucić przeciętnemu żołnierzowi.

</doc>
<doc id="1406228" url="https://pl.wikipedia.org/wiki?curid=1406228" title="Napoli Gianturco">
Napoli Gianturco

Napoli Gianturco (wł: "Stazione di Napoli Gianturco") – stacja kolejowa w Neapolu, w regionie Kampania, we Włoszech. Znajdują się tu 2 perony. Jest to również stacja linii 2 metra neapolitańskiego.

</doc>
<doc id="1406233" url="https://pl.wikipedia.org/wiki?curid=1406233" title="TeleRadio-Moldova">
TeleRadio-Moldova

TeleRadio-Moldova (TRM) – mołdawski publiczny nadawca radiowo-telewizyjny, członek Europejskiej Unii Nadawców. Firma powstała w 1930 jako lokalna rozgłośnia rumuńskiego radia publicznego. TRM został przyjęty jako pełnoprawny aktywny członek Europejskiej Unii Nadawców 1 stycznia 1993 pod swoją dawną nazwą "Radio Televiziunea Nationala din Moldova" (RTNM).
Obecnie nadaje dwa kanały radiowe: Radio Moldova (na rynek krajowy) oraz Radio Moldova International (dla zagranicy), a także dwa kanały telewizyjne: Moldova 1 i Moldova 2 (dla publiczności w kraju), a w latach 2007–2012 TVMI (dla zagranicy). Ponadto od 1 grudnia 2013 roku we współpracy z rumuńskim TVR nadawany jest kanał o nazwie TVR Moldova, który emituje retransmisje programów z anten: TVR1, TVR2, TVR3 oraz TVR i.

</doc>
<doc id="1406234" url="https://pl.wikipedia.org/wiki?curid=1406234" title="Napoli Mergellina">
Napoli Mergellina

Napoli Mergellina (wł: "Stazione di Napoli Mergellina") – stacja kolejowa w Neapolu, w regionie Kampania, we Włoszech. Znajdują się tu 3 perony. Jest to również stacja metra na trasie linii 2. Stacja znajduje się 200 metrów od przystani, skąd odchodzą statki do wysp w Zatoce Neapolitańskiej.

</doc>
<doc id="1406236" url="https://pl.wikipedia.org/wiki?curid=1406236" title="Claude Piron">
Claude Piron

Claude Piron (ur. 26 lutego 1931, zm. 22 stycznia 2008) – szwajcarski lingwista i psycholog. Tłumacz Organizacji Narodów Zjednoczonych (języki: chiński, angielski, rosyjski, hiszpański oraz francuski) w latach 1956-1961. Po opuszczeniu ONZ pracował dla Międzynarodowej Organizacji Zdrowia na całym świecie, pisząc jednocześnie wiele publikacji w języku Esperanto. Esperanto znał od dziecka i używał go wielokrotnie podczas swoich podróży po całym świecie, m.in. w Japonii, Chińskiej Republice Ludowej, Uzbekistanie, Kazachstanie, wielu krajach Afryki i Ameryki Południowej, oraz prawie każdym kraju europejskim. Był wielkim propagatorem tego języka, uznając go za najlepsze rozwiązanie światowego problemu komunikacji międzyludzkiej. Ostro krytykował supremację języka angielskiego, bardzo trudnego do przyswojenia dla osób nie posługujących się nim od dzieciństwa, a także nieracjonalny system nauczania języków w szkołach. Zwracał uwagę, iż obecny system w ogromny sposób faworyzuje osoby z anglojęzycznego kręgu kulturowego, spychając na gorszą pozycję ludzi posługujących się od dziecka innymi językami i zmuszając ich do wkładania ogromnego wysiłku w naukę języka angielskiego, która zazwyczaj nie przynosi większych efektów. Ukazywał także, jak tragiczna może się okazać sytuacja człowieka, który opuściwszy terytorium, na którym dominuje jego własny język, często nie jest w stanie porozumieć się z innymi. Porównywał to zjawisko do afazji. Wskazywał więc esperanto jako język prosty do nauczenia oraz neutralny jako idealną alternatywę dla panującego obecnie systemu, a środowisko esperantystów jako przykład dla świata w kwestii wzajemnego zrozumienia i tolerancji.
W niektórych swoich książkach posługiwał się pseudonimem Johán Valano.
Zmarł na atak serca 22 stycznia 2008. Z żoną Nicole miał troje dzieci.

</doc>
<doc id="1406239" url="https://pl.wikipedia.org/wiki?curid=1406239" title="Napoli Montesanto">
Napoli Montesanto

Napoli Montesanto (wł: "Stazione di Napoli Montesanto") – przystanek kolejowy w Neapolu, w regionie Kampania, we Włoszech. Znajdują się tu 2 perony. Na tej stacji zatrzymują się także pociągi linii 2 metra w Neapolu.

</doc>
<doc id="1406243" url="https://pl.wikipedia.org/wiki?curid=1406243" title="Dobri Bożiłow">
Dobri Bożiłow

Dobri Bożiłow Hadżijanakijew (bułg. "Добри Божилов Хаджиянакиев"; ur. 13 czerwca 1884 w Kotelu, zm. 1 lutego 1945 w Sofii) – bułgarski bankier i polityk, członek zarządu Bułgarskiego Banku Narodowego, minister finansów (1938–1944), premier Carstwa Bułgarii (1943–1944).
Życiorys.
W 1902 ukończył Gimnazjum Handlowe w Swisztowiu, po czym rozpoczął pracę w Bułgarskim Banku Narodowym jako księgowy. W 1922 wszedł w skład Rady Zarządzającej Banku, zaś w latach 1935–1938 był jego prezesem. Jednocześnie pracował jako wykładowca nauki o finansach w Wolnym Uniwersytecie (obecnie Uniwersytet Gospodarki Narodowej i Światowej) w Sofii. 14 listopada 1938, po rekonstrukcji gabinetu Kjoseiwanowa, został ministrem finansów Carstwa Bułgarii. Tę samą funkcję sprawował także w dwóch kolejnych rządach Fiłowa (1940–1943). Po rezygnacji premiera spowodowanej objęciem przez niego funkcji regenta, 14 września 1943 Bożiłow stanął na czele gabinetu rządowego. Niecały rok później, 1 czerwca 1944, podał się do dymisji i na krótko powrócił do pracy w Bułgarskim Banku Narodowym.
Po zamachu stanu 9 września 1944 i przejęciu władzy w kraju przez Front Ojczyźniany znalazł się wśród oskarżonych o włączenie Bułgarii do II wojny światowej po stronie Państw Osi. Powołany przez komunistów Sąd Ludowy oskarżył go także o wywołanie wysokiej inflacji, roztrwonienie państwowych rezerw walutowych oraz o spowodowanie wysokiego zadłużenia Carstwa Bułgarii u nazistowskich Niemiec. Po procesie skazano go na karę śmierci, 5 mln lewów grzywny oraz konfiskatę majątku. 1 lutego 1945 został rozstrzelany.
W 1996 Sąd Najwyższy unieważnił wyrok Sądu Ludowego i pośmiertnie zrehabilitował Bożiłowa.

</doc>
<doc id="1406248" url="https://pl.wikipedia.org/wiki?curid=1406248" title="Burgess Meredith">
Burgess Meredith

Oliver Burgess Meredith (ur. 16 listopada 1907 w Cleveland, zm. 9 września 1997 w Malibu) − amerykański aktor filmowy, dwukrotnie nominowany do Oscara za role drugoplanowe role w filmach: "Dzień szarańczy" (1975; reż. John Schlesinger) oraz "Rocky" (1976; reż. John G. Avildsen). To właśnie rola trenera Mickey'ego w "Rockym" przyniosła mu największą popularność i uznanie. Aktor wystąpił także w dwóch kontynuacjach tego filmu, oraz epizodycznie w części V (we wspomnieniach Rocky’ego).

</doc>
<doc id="1406251" url="https://pl.wikipedia.org/wiki?curid=1406251" title="Andreth">
Andreth



</doc>
<doc id="1406254" url="https://pl.wikipedia.org/wiki?curid=1406254" title="Cmentarz żydowski w Boskovicach">
Cmentarz żydowski w Boskovicach

Cmentarz żydowski w Boskovicach – został założony w XVII wieku i jest jednym z trzech największych kirkutów Czech.
Zajmuje powierzchnię 14 528 m², na której zachowało się około 2500 nagrobków. Cmentarz jest ogrodzony - na jego teren prowadzą dwie bramy.

</doc>
<doc id="1406256" url="https://pl.wikipedia.org/wiki?curid=1406256" title="Zbiorowiska roślinne Polski">
Zbiorowiska roślinne Polski



</doc>
<doc id="1406258" url="https://pl.wikipedia.org/wiki?curid=1406258" title="Zespoły roślinne Polski">
Zespoły roślinne Polski



</doc>
<doc id="1406259" url="https://pl.wikipedia.org/wiki?curid=1406259" title="Ned Beatty">
Ned Beatty

Ned Thomas Beatty (ur. 6 lipca 1937 w Louisville, zm. 13 czerwca 2021 w Los Angeles) – amerykański aktor charakterystyczny, nominowany do Oscara dla najlepszego aktora drugoplanowego w filmie "Sieć" (1976; reż. Sidney Lumet) oraz do nagrody Emmy za drugoplanową rolę w filmie "Przyjazny ogień" (1979; reż. David Greene).
Debiutował na ekranie stosunkowo późno, bo dopiero w wieku 35 lat. Pierwszą rolę zagrał w 1972 w filmie Johna Boormana "Uwolnienie", w którym zagrał u boku Jona Voighta i Burta Reynoldsa. Od tego czasu wystąpił w przeszło 100 filmowych produkcjach; zwykle grał charakterystyczne role drugoplanowe. Swoje najgłośniejsze kreacje stworzył już w latach 70.; grał m.in. u Roberta Altmana w "Nashville" (1975), u Sidneya Lumeta w "Sieci" (1976), u Alana J. Pakuli we "Wszystkich ludziach prezydenta" (1976) czy u Johna Hustona w filmach "Sędzia z Teksasu" (1972) i "Mądrość krwi" (1979). Zagrał również w takich kasowych przebojach jak: "1941" (1979; reż. Steven Spielberg), "Superman" (1978; reż. Richard Donner) i "Superman II" (1980; reż. Richard Lester).

</doc>
<doc id="1406260" url="https://pl.wikipedia.org/wiki?curid=1406260" title="Oporność na glikokortykosteroidy">
Oporność na glikokortykosteroidy

Oporność na glikokortykosteroidy (oporność na kortyzol, zespół Chrousosa, ang.Chrousos syndrome, sporadic/familial glucocorticoid (Cortisol) resistance) – rzadka, uwarunkowana genetycznie choroba. Pierwszy przypadek opisał Vingerhoeds et al. w 1976 roku, tę samą rodzinę ponownie przebadali Chrousos i wsp. w 1982 roku. Spektrum objawów w oporności na glikokortykosteroidy jest szerokie, od przypadków praktycznie bezobjawowych do hiperandrogenizmu, niepłodności, męczliwości i (lub) nadciśnienia i (lub) zasadowicy hipokaliemicznej.

</doc>
<doc id="1406262" url="https://pl.wikipedia.org/wiki?curid=1406262" title="Cmentarz żydowski w Čkyni">
Cmentarz żydowski w Čkyni

Cmentarz żydowski w Čkyni – został założony pod koniec XVII wieku (najstarsza zachowana macewa pochodzi z 1688 roku). 
Służył jako miejsce pochówków do 1942 roku, kiedy to tamtejsi Żydzi zostali deportowani do obozów zagłady. Do 1938 roku opiekę nad nim sprawowała gmina żydowska w Vimperku, po II wojnie światowej zaś gminy żydowskie z Pilzna i Pragi. 
W latach 1982–1995 cmentarz został poddany renowacji (odbudowano m.in. dom przedpogrzebowy). 

</doc>
<doc id="1406265" url="https://pl.wikipedia.org/wiki?curid=1406265" title="Republika Cremy">
Republika Cremy

Republika Cremy – państwo zależne od Francji, istniejące w latach 1796–1797. Została utworzona przez Napoleona, następnie włączona do Republiki Cisalpińskiej. Nazwa utworzona od miasta Crema. Republika obejmowała swymi granicami część Lombardii.

</doc>
<doc id="1406267" url="https://pl.wikipedia.org/wiki?curid=1406267" title="Radiotelevizija Slovenija">
Radiotelevizija Slovenija

Radiotelevizija Slovenija (RTV Slovenija, RTV SLO), na terenie kraju znany po prostu pod nazwą RTV – słoweński publiczny nadawca radiowo-telewizyjny, członek Europejskiej Unii Nadawców. Przedsiębiorstwo powstało 1 września 1928 roku jako Radio Ljubljana, zaś od 28 listopada 1958 roku emituje także kanały telewizyjne, a od 2001 roku posiada swój multimedialny portal internetowy. Nadaje ona po trzy ogólnokrajowe kanały radiowe i telewizyjne. Większość jej budżetu stanowi dochód z abonamentu radiowo-telewizyjnego (ok. 73% przychodów), uzupełniająco stacja korzysta też z wpływów z reklam.
Radio.
RTVSlo nadaje obecnie ze swojego głównego ośrodka w Lublanie trzy ogólnokrajowe kanały radiowe: A1 (informacje, audycje słowne, zróżnicowana muzyka), Val 202 (muzyka pop, styl życia, sport) oraz ARS (kultura, muzyka poważna). Ponadto ma dwa ośrodki regionalne. Oddział w Mariborze produkuje kanał dla zagranicy RSi (w językach angielskim i niemieckim), regionalne Radio Maribor w języku słoweńskim oraz – w swoim studio w Lendavie – radio MMR w języku węgierskim. Z kolei w oddziale w Koprze powstaje Radio Koper (po słoweńsku) i Radio Capodistria (po włosku).
Telewizja.
RTV SLO nadaje z Lublany trzy ogólnokrajowe kanały telewizyjne: TV Slovenija 1, 2 i 3 (przy czym ten ostatni jest kanałem parlamentarno-informacyjnym). Produkuje kanał w HDTV. Oba oddziały regionalne produkują własne kanały. Są to TV Koper/Capodistria oraz Tele M.

</doc>
<doc id="1406270" url="https://pl.wikipedia.org/wiki?curid=1406270" title="Twilight (album Leony Lewis)">
Twilight (album Leony Lewis)

Twilight – (ang. Zmierzch) to album demo brytyjskiej piosenkarki Leony Lewis nagrany w 2004 roku, dwa lata przed tym, jak została ona zwyciężczynią reality show The X Factor.
Utwory z płyty wyciekły do internetu.
Leona Lewis zaśpiewała na żywo niektóre utwory z albumu podczas wywiadu z Colinem Murrayem. Były to piosenki "Paradise", "Twilight" i "Learn To Love". W tym samym wywiadzie Leona powiedziała, że niektóre utwory napisała w wieku 12 lat.

</doc>
<doc id="1406273" url="https://pl.wikipedia.org/wiki?curid=1406273" title="Droga dwujezdniowa">
Droga dwujezdniowa

Droga dwujezdniowa – droga kołowa, posiadająca dwie - trwale od siebie oddzielone - jezdnie.
Na mapach drogowych najczęściej oznaczone są linią podwójną. W Polsce na drodze dwujezdniowej poza obszarem zabudowanym obowiązują następujące dopuszczalne prędkości (tylko jeśli istnieją co najmniej 2 pasy ruchu dla każdego kierunku ruchu) dla samochodu osobowego, motocykla lub samochodu ciężarowego o dopuszczalnej masie całkowitej nieprzekraczającej 3,5 t:
Problemy.
W polskim prawie nie zostało precyzyjnie określone czym jest droga dwujezdniowa, dlatego należy rozumieć, że jest to droga o dwóch jezdniach. Skutkiem tego jest problem z interpretacją statusu miejsc, gdzie znajduje się więcej niż dwie jezdnie sąsiadujące ze sobą lub znajdujące się blisko siebie. W Rozporządzeniu Ministra Transportu i Gospodarki Morskiej w sprawie warunków technicznych, jakim powinny odpowiadać drogi publiczne i ich usytuowanie zdefiniowano dwa typy pasa dzielącego:
W szczególności w ustawie "Prawo o ruchu drogowym" występują sformułowania wykorzystujące pojęcie jezdni jednokierunkowych oraz dróg dwujezdniowych, jednak nie zdefiniowano precyzyjnie drogi dwujezdniowej. Można przyjąć, że część drogi dwujezdniowej stanowią jedynie dwie jezdnie rozdzielone środkowym pasem dzielącym albo bocznym pasem dzielącym, a pozostałe jezdnie nie są częścią drogi dwujezdniowej i obowiązują na nich ogólne ograniczenia prędkości dla pozostałych dróg. Jeśli jako drogę przyjmiemy wszystkie sąsiadujące ze sobą jezdnie, wtedy droga nie jest drogą dwujezdniową i ogólne ograniczenia prędkości obowiązują na wszystkich jej jezdniach tak jak dla pozostałych dróg. W przypadku dróg ekspresowych i autostrad problemem jest ich definicja w ustawie "Prawo o ruchu drogowym". Autostradę zdefiniowano jako drogę dwujezdniową oznaczoną odpowiednimi znakami, natomiast drogę ekspresową jako drogę dwu- lub jednojezdniową oznaczoną odpowiednimi znakami drogowymi. Takie definicje wykluczają możliwość oznaczenia jako droga ekspresowa lub autostrada drogi posiadającej więcej niż dwie jezdnie. W przypadku np. węzła posiadającego cztery jezdnie oznaczenie wszystkich znakiem autostrady jest niezgodne z ustawą "Prawo o ruchu drogowym", chyba że taką sytuację zinterpretujemy jako dwie sąsiadujące ze sobą jednokierunkowe autostrady. Oznaczenie wszystkich znakiem drogi ekspresowej prowadzi do takich samych niejednoznaczności jak w przypadku zwykłych dróg, czyli problemem jest klasyfikacja jezdni jako części drogi jedno- albo dwujezdniowej. Rozwiązaniem powyższych problemów może być zastąpienie w ustawie "Prawo o ruchu drogowym" odwołań do pojęcia drogi dwujezdniowej lub jednojezdniowej na odpowiednio zmienione odwołania do pojęcia jezdni jednokierunkowej lub dwukierunkowej, co zdjęłoby z kierujących konieczność interpretacji przynależności jezdni do drogi.

</doc>
<doc id="1406278" url="https://pl.wikipedia.org/wiki?curid=1406278" title="Gustav Brühl">
Gustav Brühl

Gustav Ernst Brühl (ur. 18 czerwca 1871 w Berlinie, zm. 21 listopada 1939) – niemiecki lekarz otorynolaryngolog.
Życiorys.
Gustav Brühl studiował medycynę na Uniwersytecie Wiedeńskim i na Uniwersytecie Alberta i Ludwika we Fryburgu Bryzgowijskim. Jego nauczycielami byli Adam Politzer, A. Bloch i Emil Zuckerkandl. Doktorem medycyny został w 1894 roku. Od 1898 praktykował jako otolaryngolog w Berlinie. W latach 1903-33 wykładał na Uniwersytecie w Berlinie, najpierw jako Privatdozent, od 1922 jako profesor nadzwyczajny. W 1933 roku przeszedł na emeryturę.

</doc>
<doc id="1406279" url="https://pl.wikipedia.org/wiki?curid=1406279" title="Żebrzyca">
Żebrzyca

Żebrzyca ("Seseli" ) – rodzaj roślin należący do rodziny selerowatych ("Apiaceae"). Obejmuje w zależności od ujęcia od ok. 80 do ponad 140 gatunków. Jest to jeden z największych i najbardziej problematycznych pod względem taksonomicznym rodzajów w obrębie rodziny. Zasięg rodzaju obejmuje rozległe przestrzenie Starego Świata od Europy Zachodniej i północno-zachodniej Afryki po Tajlandię, Chiny i Japonię. Do flory Polski należy w zależności od ujęcia jeden gatunek (żebrzyca roczna "S. annuum") lub trzy – w przypadku włączenia tu gatunków z rodzaju oleśnik "Libanotis".
Liczne gatunki wykorzystywane są jako lecznicze ze względu na wysoką zawartość kumaryn, terpenów i olejków eterycznych.
Systematyka.
Rodzaj w obrębie rodziny selerowatych (baldaszkowatych) "Apiaceae" klasyfikowany jest do podrodziny "Apioideae" i plemienia "Selineae".
Rodzaj zaliczany jest do najtrudniejszych taksonomicznie w obrębie rodziny. Kontrowersje budzi włączenie tu (lub wyłączanie) rodzajów oleśnik "Libanotis" i "Eriocycla". Badania molekularne nie potwierdzają monofiletyzmu rodzaju – jego przedstawiciele wymieszani są na drzewie filogenetycznym m.in. z przedstawicielami rodzajów lubiśnik "Ligusticum" i gorysz "Peucedanum". Niektóre gatunki tradycyjnie tu zaliczane wykazują nawet większe pokrewieństwo z rodzajami z innych plemion.

</doc>
<doc id="1406280" url="https://pl.wikipedia.org/wiki?curid=1406280" title="Dzieci Neostrady">
Dzieci Neostrady



</doc>
<doc id="1406281" url="https://pl.wikipedia.org/wiki?curid=1406281" title="Seseli">
Seseli



</doc>
<doc id="1406283" url="https://pl.wikipedia.org/wiki?curid=1406283" title="Dystrykt Balaka">
Dystrykt Balaka

Balaka – jeden z 28 dystryktów Malawi, znajdujący się w Regionie Południowym w centrum kraju.
Dystrykt zajmuje powierzchnię 2 193 km². Zgodnie z danymi z 2004 roku liczba ludności zamieszkującej dystrykt wynosi 295 623, a gęstość zaludnienia równa jest 115,41 osoby/km².
Stolicą dystryktu jest miasto Balaka.

</doc>
<doc id="1406285" url="https://pl.wikipedia.org/wiki?curid=1406285" title="Operacja Desert Shield">
Operacja Desert Shield

Desert Shield ("Pustynna Tarcza") – operacja wojskowa koalicji antyirackiej, mającej na celu osłonę Arabii Saudyjskiej przed atakiem sił zbrojnych Iraku. 
Historia.
Nocą 2 sierpnia 1990 r. na rozkaz dyktatora Iraku Saddama Husajna 3 dywizje irackie wkroczyły na terytorium Kuwejtu. Niewielkie siły zbrojne Kuwejtu stawiały opór przez 3 dni, po czym wycofały się do Arabii Saudyjskiej. Dyktator Iraku sadząc, że społeczność międzynarodowa ograniczy się do protestów dyplomatycznych, przemawiając dawał do zrozumienia, iż następnym celem ataku będzie ten kraj. Jednak Rada Bezpieczeństwa ONZ wezwała Irak do wycofania się z Kuwejtu oraz nałożyła dotkliwe sankcje gospodarcze i udzieliła mandat do zbrojnego wyzwolenia Kuwejtu spod okupacji.
Jednocześnie z formowaniem koalicji antyirackiej odbywała się operacja przerzutu wojsk sojuszniczych do Arabii Saudyjskiej. Najszybciej przerzucono amerykańskie jednostki lotnicze. 12 sierpnia 1990 r. stacjonowało tam 501 samolotów, ponadto w rejon konfliktu skierowano 3 amerykańskie lotniskowce i przerzucono pierwsze jednostki piechoty powietrznodesantowej.
Oprócz Stanów Zjednoczonych do Arabii Saudyjskiej skierowały swoje wojska także Wielka Brytania, Francja, Egipt, Syria, Bangladesz, Pakistan, Afganistan, Katar, Włochy, Polska, Czechosłowacja, Maroko, Nigeria, Bahrajn, Oman, Zjednoczone Emiraty Arabskie i Senegal.

</doc>
<doc id="1406288" url="https://pl.wikipedia.org/wiki?curid=1406288" title="Maximilian Schell">
Maximilian Schell

Maximilian Schell (ur. 8 grudnia 1930 w Wiedniu, zm. 1 lutego 2014 w Innsbrucku) − austriacki aktor, reżyser, scenarzysta i producent filmowy, laureat Oscara za rolę pierwszoplanową w filmie "Wyrok w Norymberdze" (1961). Później był jeszcze dwukrotnie nominowany do tej nagrody; za pierwszoplanową rolę w filmie "The Man in the Glass Booth" (1975) oraz za drugoplanową w "Julii" (1977). Jego siostra Maria Schell również była aktorką. Był ojcem chrzestnym Angeliny Jolie.
Życiorys.
Wczesne lata.
Urodził się w Wiedniu w rodzinie rzymskokatolickiej jako syn aktorki Margarethe (z domu Noe von Nordberg) i właściciela apteki, pisarza i poety Hermanna Ferdinanda Schella. Miał dwie siostry - starszą Margarete (ur. 15 stycznia 1926, zm. 26 kwietnia 2005) i młodszą Immy (ur. 11 lutego 1935) oraz starszego brata Carla (ur. 14 listopada 1927). Dorastał w atmosferze sztuki, kultury i teatru, które były wszechobecne w jego życiu od dzieciństwa. Mając trzy lata wystąpił w jednej ze sztuk swojego ojca w teatrze w Wiedniu. W 1938, po aneksji Austrii przez nazistowskie Niemcy, rodzina antyfaszystowska Schellów opuściła Anschluss i osiedliła się w Zurychu w Szwajcarii.
Początkowo Max nie był zainteresowany aktorstwem i aspiracją do zostania dramaturgiem, takim jak jego ojciec czy muzyk. W wieku dziesięciu lat napisał swoją pierwszą sztukę. Po zakończeniu II wojny światowej wyjechał do Niemiec studiował historię sztuki i filozofię na Uniwersytecie w Monachium. Następnie wrócił do Zurychu i w latach 1948-49 służył w armii szwajcarskiej, po czym przez kolejny rok studiował na Uniwersytecie Zuryskmi. Tam brał czynny udział w sporcie, jak piłka nożna czy wioślarstwo. W tym czasie pracował jako dziennikarz w niepełnym wymiarze godzin i napisał dla kilku gazet, aby zarabiać pieniądze. Uczęszczał także przez sześć miesięcy na Uniwersytet Bazylejski. Podczas studiów wykonywał zawód w kilku klasycznych i współczesnych sztukach, próbując małych ról. W tym czasie podjął decyzję o karierze aktorskiej.
Kariera.
W wieku 22 lat zaczął grać w Theater Basel w Bazylei w Szwajcarii. Po kilku występach na scenie, przyjął rolę filmową żołnierza w dramacie wojennym "Dzieci, matki i generał" ("Kinder, Mütter und ein General", 1955). Film przyciągnął międzynarodową uwagę, częściowo ze względu na jego reżysera, László Benedka, którego "Dziki" z Marlonem Brando, wywołał wielkie kontrowersje, a częściowo ze względu na antywojenną postawę. W melodramacie liberalnego niemieckiego reżysera Helmuta Käutnera "The Girl from Flanders" (1956).
W 1958 zadebiutował na Broadwayu w roli Paula w spektaklu "Interlock" z Rosemary Harris. Grał kapitana niemieckiej armii w dramacie wojennym Edwarda Dmytryka "Młode lwy" (1958) u boku Marlona Brando i Montgomery'ego Clifta. Przyjął także rolę D’Artagnana w telewizyjnej wersji CBS "Trzech muszkieterów" ("Family Classics: The Three Musketeers", 1960). Powrócił do Niemiec, by zagrać na ekranie Hamleta w 1961 w reżyserii Franza Petera Wirtha, a następnie dołączył do gwiazdorskiej obsady dramatu sądowego Stanleya Kramera "Wyrok w Norymberdze" (1961) jako Hans Rolfe, adwokat obrony. W filmie zagrali między innymi Spencer Tracy i Burt Lancaster, ale Schell zdobył statuetkę dla najlepszego aktora podczas ceremonii rozdania Oskarów w 1961, a także nagrodę krytyków w Nowym Jorku.
Stał się międzynarodową gwiazdą i przez następne lata przyjmował propozycje, często z przyczyn komercyjnych, w takich produkcjach jak dramat historyczny Bernarda L. Kowalski "Na wschód od Jawy" ("Krakatoa, East of Java", 1969) z Diane Baker, melodramat Anthony'ego Harveya "Gracze" ("Players", 1979) z Ali MacGraw czy dramat wojenny "Franciszkanie w ruchu oporu" ("The Assisi Underground", 1985) u boku Bena Crossa. W tragikomedii "Święty mimo woli" ("Cronache di un convento", 1962) wcielił się w postać włoskiego zakonnika Giuseppe, a w dramacie Daniela Manna "Five Finger Exercise" (1962) wg sztuki Petera Shaffera zagrał rolę nauczyciela. W dramacie Vittorio De Sica "Więźniowie z Altony" ("I sequestrati di Altona", 1962) pojawił się jako Franz von Gerlach.
W swojej karierze grał różnorodne role w filmach o tematyce związanej z epoką nazistowską i "Drugą wojną światową". Niektóre z nich to "The Man in the Glass Booth" ("Człowiek w szklanej kabinie", 1975) jako przedsiębiorcą pochodzenia żydowskiego Arthur Goldman, "Julia" (1977) Freda Zinnemanna jako Johann z Vanessą Redgrave i Jane Fondą, "Wybrańcy" ("The Chosen", 1981) jako profesor David Malter i "Bagaż życia" ("Left Luggage", 1988) Jeroena Krabbé jako Pan Silberschmidt z Isabellą Rossellini.
Występował w filmach telewizyjnych NBC, takich jak "Heidi" (1968) jako Pan Sesemann z Jean Simmons, "Pamiętnik Anny Frank" (1980) jako Otto Frank, "Miss Rose White" (1992) jako Mordecai Weiss z Kyrą Sedgwick czy HBO "Stalin" (1992) w reżyserii Ivana Passera jako Włodzimierz Lenin.
Po roku 1968 z powodzeniem reżyserował, był producentem, pisał i występował w kilku własnych filmach. Niektóre z nich to "Zamek" ("Das Schloß", 1968) jako 'K' z Ivą Janžurovą, "Pierwsza miłość" ("Erste Liebe", 1970) wg Iwana Turgieniewa, który otrzymał nominację do nagrody Oscara za najlepszy film nieanglojęzyczny, oraz "Przechodzień" ("Der Fußgänger", 1973) jako Andreas Giese z Peggy Ashcroft, sukces komercyjny w Niemczech, który zdobył nagrodę Złoty Glob za najlepszy film nieanglojęzyczny i nominację do nagrody Oscara za najlepszy film nieanglojęzyczny. W 1984 wyreżyserował biograficzny film dokumentalny "Marlene" i poświęcony Marlene Dietrich. W ostatnich latach wiele poświęcił teatrowi, zarówno jako tłumacz, jak i reżyser. W 1994 powrócił na kinowy ekran jako Arkady Shapira w dramacie kryminalnym Jamesa Graya "Mała Odessa" z Timem Roth.
Życie prywatne.
W latach 1985-2005 był żonaty z rosyjską aktorką Natalją Andriejczenko, z którą miał córkę Nastassję (ur. 1989). 20 sierpnia 2013 poślubił o 47 lat młodszą niemiecką sopranistkę Ivę Mihanovic.
Zmarł 1 lutego 2014 w wieku 83 lat w klinice w Innsbrucku w następstwie zapalenia płuc.

</doc>
<doc id="1406291" url="https://pl.wikipedia.org/wiki?curid=1406291" title="Mieczysław Kasprzycki">
Mieczysław Kasprzycki

Mieczysław Kasprzycki (ur. 13 grudnia 1910 w Ostrawie, zm. 21 października 2001 w Krynicy-Zdroju) – polski hokeista, wychowanek klubów czeskich, reprezentacyjny obrońca, olimpijczyk z Garmisch-Partenkirchen (1936) i St. Moritz (1948), trener reprezentacji narodowej (1952-1955) z którą wywalczył 6 m. na IO w Oslo (1952).
Gry w hokeja nauczył się w Czechosłowacji w klubach KS Vítkovice (do 1935) i Slavia Praga (1936). Po przeprowadzce rodziny do Polski kolejno reprezentował barwy: Śląskiego Klubu Hokejowego Katowice (1936-1937), Pogoni Katowice, Dębu Katowice (od listopada 1938 do 1939), Cracovii (1946-1949), KTH Krynica (1950-1952). 35-krotny reprezentant Polski (1936-1952), Pięciokrotny mistrz Polski: 1939 (Dąb Katowice), 1946, 1947, 1949 (Cracovia), 1950 (KTH Krynica), 3-krotny uczestnik mistrzostw świata (1939 Bazylea, Zurych: 6m., 1947 Praga: 6m., 1948 St. Moritz: 6 m.) i 2-krotny olimpijczyk.
Uczestnik kampanii wrześniowej i francuskiej 1940, internowany w Szwajcarii (rozgrywał mecze w barwach Grasshoppers Zurich). Działacz hokejowy i saneczkowy.

</doc>
<doc id="1406298" url="https://pl.wikipedia.org/wiki?curid=1406298" title="Sturfan Abnol">
Sturfan Abnol

Sturfan Abnol – postać literacka występująca w powieści Stanisława Ignacego Witkiewicza "Nienasycenie", ponadto postać w ekranizacji tej powieści.
Bohater ten to pisarz, autor powieści, który ma w pogardzie publiczność. Jest wyznawcą sztuki metafizycznej i wierzy w jej terapeutyczną rolę. W jego przekonaniu tworzenie pozwala pozbyć się autorowi dzieła wszelkiego skażenia, toksyczności, destrukcji. Jest wrogiem literatury narodowej i patriotycznej. Wypowiada się często w sposób cięty, ostry.
Prowadzi hulaszczy tryb życia. Lubi upijać się aż do nieprzytomności.
W ekranizacji "Nienasycenia" w reżyserii Wiktora Grodeckiego rolę Sturfana Abnola zagrał Arkadiusz Jakubik.

</doc>
<doc id="1406319" url="https://pl.wikipedia.org/wiki?curid=1406319" title="Jan Schubert">
Jan Schubert

Jan Józef Schubert (ur. 1743 w Lipniku, zm. 1792 we Frydku). Jeden z najwybitniejszych twórców barokowych, działających na terenie Górnego Śląska.
Jego dzieła można znaleźć w kościołach w Przyborze, Głogówku, Opawie, Karniowie, Frydku, Cieszynie, Rudach, a także na zamku w Rudolticach. W Rudach zapełnił nisze barokowej Kaplicy Maryjnej stiukowymi posągami archaniołów Michała, Gabriela, Rafaela i Anioła Stróża oraz wykonał rzeźby postaci książąt raciborskich Kazimierza i Władysława, które znajdują się obecnie obok cudownego wizerunku Matki Boskiej Pokornej.

</doc>
<doc id="1406321" url="https://pl.wikipedia.org/wiki?curid=1406321" title="Gleby gruntowo-glejowe">
Gleby gruntowo-glejowe

Gleby gruntowo-glejowe powstają wskutek oglejenia pod wpływem procesu postępującego od dołu, w wyniku działania wysokich wód gruntowych (oglejenie oddolne).
Występują zwykle na obszarach z wysokim poziomem wód gruntowych nisko położonych. W terenach górzystych spotykane są na nadmiernie zawilgoconych podnóżach stoków. Powstają z piasków, glin, rzecznych iłów.
W swej budowie są glebami mineralnymi albo organiczno-mineralnymi.

</doc>
<doc id="1406322" url="https://pl.wikipedia.org/wiki?curid=1406322" title="MRT">
MRT

Macedońskie Radio i Telewizja, MRT, w EBU pod skrótem MKRTV (, trl. "Makedonska Radio Televizija"), od 2019 oficjalnie Narodowa Radio Telewizja, NRT (, trl. "Nacionalna Radiotelewizija") – macedoński publiczny nadawca radiowo-telewizyjny, członek Europejskiej Unii Nadawców.
W obecnej formie MRT powstało w 1993, jednak tradycje mediów publicznych sięgają w Macedonii Północnej roku 1944 (radio) i 1964 (telewizja). 
MRT Center, liczący 92 metry wysokości wieżowiec, stanowiący główną siedzibę firmy w Skopje był do 2015 roku najwyższym budynkiem w Macedonii Północnej.
Radio.
MRT dysponuje częstotliwościami pozwalającymi na naziemne nadawanie dwóch kanałów radiowych. Jedną z nich zajmuje całodobowy MR1. Druga jest dzielona między trzy stacje: M2 (6:00 – 22:00), MR3 (22:00 – 02:00) i Kanał 103 (02:00 – 06:00). Ponadto drogą satelitarną transmitowane jest Radio Macedonia, adresowane do publiczności zagranicznej oraz członków zamieszkujących Macedonię Północną mniejszości narodowych (część programu nadawana jest w ich języka).
Telewizja.
MRT nadaje trzy kanały telewizyjne przeznaczone na rynek macedoński. MRT 1 przeznaczony jest dla osób posługujących się językiem macedońskim, zaś MRT 2 nadaje w językach mniejszości narodowych: po albańsku, turecku, serbsku, romsku, bośniacku i wołosku. MRT 3 ma charakter kanału parlamentarnego. Ponadto do firmy należy kanał satelitarny adresowany do macedońskiej diaspory. Produkuje on pięć godzin własnych programów dziennie, a resztę czasu na jego antenie wypełniają audycje z kanałów krajowych.

</doc>
<doc id="1406324" url="https://pl.wikipedia.org/wiki?curid=1406324" title="Victor Hănescu">
Victor Hănescu

Victor Hănescu (ur. 21 lipca 1981 w Bukareszcie) – rumuński tenisista, reprezentant w Pucharze Davisa, olimpijczyk.
Kariera tenisowa.
Zawodowym tenisistą Hănescu był w latach 2000–2016.
Pierwsze sukcesy w zawodowym Tourze zaczął odnosić w roku 2005, kiedy to awansował do ćwierćfinału wielkoszlemowego Rolanda Garrosa. Po drodze wyeliminował Davida Nalbandiana; przegrał z Rogerem Federerem. Tegoż samego roku osiągnął finał deblowego turnieju z cyklu ATP World Tour w Bukareszcie. Partnerem Hănescu był Andrei Pavel.
W roku 2007 Hănescu zagrał po raz pierwszy w finale gry pojedynczej, podczas zawodów w Bukareszcie. Spotkanie finałowe przegrał jednak z Gilles'em Simonem. W 2008 roku Hănescu odniósł swoje premierowe zwycięstwa turniejowe, zarówno w singlu, jak i deblu. Najpierw triumfował w grze podwójnej na kortach w Kitzbühel, gdzie razem z Jamesem Cerretanim pokonał w finale parę Lucas Arnold Ker–Olivier Rochus, natomiast w singlu wygrał zawody w Gstaad. Hănescu w drodze po tytuł pokonał m.in. w półfinale najwyżej rozstawionego w rozgrywkach Stanislasa Wawrinkę, a w finale Igora Andriejewa.
W połowie lipca 2009 roku, podczas turnieju w Stuttgarcie Hănescu uzyskał finały w grze pojedynczej i podwójnej. Mecz o tytuł w rozgrywkach singlowych przegrał z Jérémym Chardym, z kolei w deblu wspólnie z Horią Tecău przegrali z parą František Čermák–Michal Mertiňák. Na początku kwietnia 2010 roku Hănescu awansował do finału w Casablance, gdzie nie sprostał Stanislasowi Wawrince.
Drugie deblowe zwycięstwo Hănescu wywalczył pod koniec lutego 2011 roku w Acapulco, partnerując Horii Tecău. Spotkanie finałowe wygrali nad duetem Marcelo Melo–Bruno Soares. W maju tegoż samego sezonu Hănescu doszedł do finału singla w Nicei. Pojedynek o tytuł przegrał po trzysetowym meczu z Nicolásem Almagro.
Od roku 2001 Hănescu reprezentuje Rumunię w Pucharze Davisa. Do końca 2014 roku rozegrał w tych rozgrywkach 37 meczów (singiel i debel), z których 16 wygrał.
Hănescu 2 razy zagrał na igrzyskach olimpijskich, w Atenach (2004) i Pekinie (2008). W Atenach wystartował w grze pojedynczej podwójnej ponosząc porażki w 1 rundach, natomiast w Pekinie uczestniczył w rywalizacji singlowej dochodząc do 2 rundy.
Najwyżej sklasyfikowany w rankingu singlowym był na 26. miejscu na początku lipca 2009 roku, natomiast w zestawieniu deblistów pod koniec lipca 2008 roku był na 117. pozycji.

</doc>
<doc id="1406329" url="https://pl.wikipedia.org/wiki?curid=1406329" title="Zmyślona Parzynowska">
Zmyślona Parzynowska

Zmyślona Parzynowska – część wsi Parzynów w Polsce położona w województwie wielkopolskim, w powiecie ostrzeszowskim, w gminie Kobyla Góra.
W latach 1975–1998 Zmyślona Parzynowska należała administracyjnie do województwa kaliskiego.
Na jej terenie znajduje się najwyższe wzniesienie Wielkopolski - Kobyla Góra.
W Zmyślonej Parzynowskiej urodził się Józef Królikowski, kawaler Virtuti Militari.

</doc>
<doc id="1406337" url="https://pl.wikipedia.org/wiki?curid=1406337" title="Paweł Szapiro">
Paweł Szapiro

Paweł Szapiro (ur. 21 lutego 1953 w Warszawie) – polski historyk żydowskiego pochodzenia, specjalizujący się w Holocauście, stosunkach polsko-żydowskich oraz prasie konspiracyjnej.
Życiorys.
Absolwent Uniwersytetu Warszawskiego, w latach 90. pracownik Żydowskiego Instytutu Historycznego. W latach 2008–2009 przewodniczący Związku Gmin Postępowych Beit Polska, dawniej działacz Beit Warszawa. Syn neurochirurga Jerzego Szapiro (1920–2011) i gastrolog Marii Danuty z domu Książkiewicz (1924–2012). Brat Tomasza Szapiro, byłego rektora Szkoły Głównej Handlowej w Warszawie.

</doc>
<doc id="1406340" url="https://pl.wikipedia.org/wiki?curid=1406340" title="System Raunkiæra">
System Raunkiæra

System Raunkiaera – powszechnie stosowany system klasyfikacji form życiowych roślin, stworzony przez duńskiego botanika Christena Raunkiæra w 1905 roku. Jest to przykład klasyfikacji niesystematycznej. Raunkiaer dzieli rośliny według sposobu, w jaki przeżywają niekorzystną porę roku, szczególną rolę przypisując rozmieszczeniu i ochronie pąków spoczynkowych. Wyróżniono w oparciu o te kryteria takie typy form życiowych:
W różnych strefach klimatycznych proporcje między formami życiowymi są różne.

</doc>
<doc id="1406341" url="https://pl.wikipedia.org/wiki?curid=1406341" title="Strzebel">
Strzebel



</doc>
<doc id="1406342" url="https://pl.wikipedia.org/wiki?curid=1406342" title="Herend">
Herend

Herend – miasto na Węgrzech, w komitacie Veszprém, w powiecie Veszprém.
Przemysł.
Miasto znane jest z wielowiekowej tradycji wytwarzania porcelany. W pierwszej połowie XIX wieku wybudowano tu manufakturę. Obecnie eksportuje się stąd wyroby do ponad 60 krajów na świecie.

</doc>
<doc id="1406343" url="https://pl.wikipedia.org/wiki?curid=1406343" title="Acheronta Movebo">
Acheronta Movebo

Acheronta Movebo – postać literacka, bohater noweli Karola Irzykowskiego "Sny Marii Dunin".
Acheronta Movebo jest ojcem tytułowej Marii (i jej siostry Herminy), dbającym też o interesy córki. Należy do Bractwa Wielkiego Dzwonu. Niektórzy badacze literatury utożsamiają tę postać z narratorem utworu.
Nazwisko tego bohatera ma swój rodowód w jednym z wersów "Eneidy" Wergiliusza. Słowa te w tłumaczeniu z języka łacińskiego oznaczają "poruszę Archeont", czyli "poruszę piekło". Są też mottem dzieła Zygmunta Freuda – "Objaśnianie marzeń sennych".

</doc>
<doc id="1406344" url="https://pl.wikipedia.org/wiki?curid=1406344" title="Kecel">
Kecel

Kecel – miasto na Węgrzech, w komitacie Bács-Kiskun, w powiecie Kiskőrös.

</doc>
<doc id="1406348" url="https://pl.wikipedia.org/wiki?curid=1406348" title="Kemecse">
Kemecse

Kemecse – miasto na Węgrzech, w komitacie Szabolcs-Szatmár-Bereg, w powiecie Kemecse.

</doc>
<doc id="1406349" url="https://pl.wikipedia.org/wiki?curid=1406349" title="Entwicklung Serie">
Entwicklung Serie



</doc>
<doc id="1406352" url="https://pl.wikipedia.org/wiki?curid=1406352" title="Adam (postać literacka)">
Adam (postać literacka)

Adam – jeden z głównych bohaterów "Cudzoziemki", powieści Marii Kuncewiczowej.
Jest synem burmistrza, nauczycielem matematyki i mężem Róży, która go całkowicie zdominowała. Wydaje się osobą zahukaną, łatwo poddającą się naciskom małżonki, którą kochał i wielbił – bez wzajemności, z czego zdawał sobie doskonale sprawę i co było przyczyną jego udręk.
Nie potrafiąc walczyć o swoje prawa, utracił uczucia córki Marty.
W filmie w reżyserii Ryszarda Bera rolę Adama grał Jerzy Kamas.

</doc>
<doc id="1406358" url="https://pl.wikipedia.org/wiki?curid=1406358" title="Barbara Hesse-Bukowska">
Barbara Hesse-Bukowska

Barbara Stella Hesse-Bukowska (ur. 8 lutego 1930 w Łodzi, zm. 9 grudnia 2013 w Warszawie) – polska pianistka i pedagożka, laureatka II nagrody na IV Międzynarodowym Konkursie Pianistycznym im. Fryderyka Chopina (1949).
Życiorys.
Młodość i wykształcenie.
Córka Tadeusza i Henryki. Pochodziła z rodziny muzyków, a na fortepianie zaczęła grać w wieku sześciu lat. W 1938 rozpoczęła naukę w Konserwatorium Warszawskim. W latach 1945–1949 studiowała w Państwowej Wyższej Szkole Muzycznej w Łodzi (dyplom z wyróżnieniem). W 1949 otrzymała II nagrodę na Międzynarodowym Konkursie Pianistycznym im. Fryderyka Chopina. W 1953 została laureatką V nagrody na Międzynarodowym Konkursie im. Marguerite Long i Jacques’a Thibaud, po czym podjęła naukę u Artura Rubinsteina na kursie mistrzowskim. Uzyskała stopień profesora sztuk muzycznych.
Kariera pianistyczna.
Po konkursowych sukcesach rozpoczęła międzynarodową karierę. Koncertowała w większości krajów europejskich, w Japonii i na wielu międzynarodowych festiwalach. Często występowała z Orkiestrą Symfoniczną Filharmonii Narodowej i Polską Orkiestrą Radiową. Zasiadała w jury wielu konkursów muzycznych, m.in. trzech Konkursów Chopinowskich (1985, 1990, 1995), a także Międzynarodowego Konkursu Pianistycznego w Leeds, Międzynarodowego Konkursu Pianistycznego w Hamamatsu, oraz konkursów w Palm Beach, Sofii, Moskwie, Tajpej, Tokio, Toronto, Pekinie, Bangkoku, Paryżu, Wilnie i Barcelonie. Nagrała wiele płyt, m.in. dla wytwórni Polskie Nagrania „Muza”, Le Chant Du Monde i Westminster, na których utrwaliła utwory Fryderyka Chopina, Karola Szymanowskiego i Ignacego Jana Paderewskiego.
Była też nauczycielką akademicką. Prowadziła zajęcia w klasie fortepianu w Państwowej Wyższej Szkole Muzycznej we Wrocławiu (od 1963) i Państwowej Wyższej Szkole Muzycznej w Warszawie (od 1972). Organizowała też kursy mistrzowskie w Warszawie, Helsinkach, Hawanie oraz Sydney. 
W 1994 zainicjowała festiwal Lato z Chopinem, który od tamtej pory organizowany jest w Busku-Zdroju.
Zmarła w Warszawie. Została pochowana na Cmentarzu Wojskowym na Powązkach (kwatera F IV-Tuje-11).
Upamiętnienie.
Od 2018 jest patronką ulicy na wrocławskim Jagodnie.

</doc>
<doc id="1406360" url="https://pl.wikipedia.org/wiki?curid=1406360" title="Tiszalök">
Tiszalök

Tiszalök − miasto na Węgrzech, w komitacie Szabolcs-Szatmár-Bereg, w powiecie Tiszavasvári.

</doc>
<doc id="1406365" url="https://pl.wikipedia.org/wiki?curid=1406365" title="Bane (miasto)">
Bane (miasto)

Bane ("Baneh"; kurdyjski: "Banê", perski: بانه) – miasto w północno-zachodnim Iranie, na terenie irańskiego Kurdystanu.

</doc>
<doc id="1406367" url="https://pl.wikipedia.org/wiki?curid=1406367" title="Don't Let Me Be The Last To Know">
Don't Let Me Be The Last To Know



</doc>
<doc id="1406370" url="https://pl.wikipedia.org/wiki?curid=1406370" title="I'm A Slave 4 U">
I'm A Slave 4 U



</doc>
<doc id="1406372" url="https://pl.wikipedia.org/wiki?curid=1406372" title="Róża Żabczyńska">
Róża Żabczyńska

Róża Żabczyńska – tytułowa bohaterka powieści Marii Kuncewiczowej "Cudzoziemka" oraz ekranizacji tego utworu, postać fikcyjna.
Charakterystyka.
Róża jest córką polskiego emigranta i Sophie, wychowała się w Rosji, w wieku lat 16 przyjechała do Polski i tam mieszkała u ciotki Luizy, która posyłała ją na lekcję gry na skrzypcach. Tam poznała Michała Bądskiego, syna jej nauczyciela. Bez pamięci się w sobie zakochali. Jednak miłość ta okazała się nieszczęśliwa, gdyż Michał wyjechał do pracy w Petersburgu, zostawiając Różę. Uważana była za kobietę niewątpliwie piękną, jednak „zimnej urody”. Powodem tego była nieszczęśliwa miłość do Michała. W poszukiwaniu stałego związku wdawała się w liczne romanse. Ostatecznie wyszła za mąż za Adama, którego wcale nie kochała. Mieli trójkę dzieci: Władysława (ukochany syn Róży), Kazia (umarł, będąc dzieckiem) i Martę. Żoną Adama była przez 40 lat, a w tym czasie uprzykrzała mu życie licznymi awanturami, utrzymując go przy tym w przekonaniu, że wcale go nie kocha. Bezlitosna była także dla swojej córki, której w czasach nastoletnich zabraniała spotkań z chłopcami. Zamiast tego kazała jej ćwiczyć śpiew, do którego Marta miała talent.
Róża Żabczyńska to osoba wrażliwa i muzykalna, nie spełniła się jednak jako śpiewaczka. Nadzieje pokładała w córce, która mogłaby spełnić ambicje matki. Z drugiej strony Róża była despotyczną, egocentryczną megalomanką, nieliczącą się z uczuciami drugich i bezlitośnie ich dominującą. Taka przewaga nad innymi sprawiała jej niekłamaną satysfakcję.
W czasie trwania powieści, kiedy jest bliska śmierci, z czego zdaje sobie sprawę, zaczyna analizować swoje życie i popełnione błędy (rekonstrukcja przeszłości). Zaczyna zdawać sobie sprawę, jak bardzo stała się obca przez odrzucanie innych ludzi, gardzenie nimi i pomiatanie – stąd określenie bohaterki "„cudzoziemka”" i tytuł powieści. Zdaje się, że rozumie, dlaczego nigdy nie była w stanie zagrać koncertu D-dur Brahmsa, o czym mówi w następujący sposób: "„Wiesz przecież, co to dla mnie za tragedia była zawsze: koncert Brahmsa? Że nie mogłam ja jego wygrać? Z powodu braku techniki – twierdziłam. (…) Teraz dopiero pojęłam, jaki brak był tu najważniejszy. Żebym tej okropnej pustki w sercu nie nosiła, znalazłaby się i do zdobycia techniki… energia! (…)”".
Dopiero w dniu śmierci, gdy ma sześćdziesiąt lat, zaczyna doceniać świat, życie oraz bliźnich i po raz pierwszy odczuwa prawdziwą, nieobłudną miłość. Umiera w obecności swoich bliskich: Adama, Władzia i Marty.
Róża Żabczyńska w filmie.
W filmie zrealizowanym w 1986 r. na podstawie powieści Kuncewiczowej (reż. Ryszard Ber) główną rolę zagrała Ewa Wiśniewska.

</doc>
<doc id="1406374" url="https://pl.wikipedia.org/wiki?curid=1406374" title="Johann Nikolaus von Dreyse">
Johann Nikolaus von Dreyse

Johann Nikolaus von Dreyse (pierwotnie Johann Nikolaus Dreyse, od 1864 von Dreyse; ur. 20 listopada 1787 w Sömmerda, zm. 9 grudnia 1867 tamże) – niemiecki inżynier, wynalazca broni odtylcowej.
Lata szkolne (1794–1802) spędził w Sömmerda. W latach 1802–1806 wykształcił się na ślusarza. W latach 1806–1809 pracował jako ślusarz w Altenburgu i w Dreźnie.
W 1809 wyjechał do Paryża, gdzie zaczął pracować u Pauly'ego – francuskiego rusznikarza szwajcarskiego pochodzenia, który z polecenia Napoleona zajmował się ulepszaniem francuskiego karabinu wz. 1777.
W 1815 roku powrócił do Sömmerda, która ówcześnie należała do Prus. Po śmierci ojca przejął jego zakład, a w 1821 wraz z kupcem Cronbieglem założył firmę „Dreyse &amp; Cronbiegel-Collenbusch”.
Rozpoczął prace nad nabojem z zapłonem bocznym. W 1827 roku skonstruował jednostrzałowy odprzodowy karabin iglicowy na amunicję zespołową własnego pomysłu. Nabój po włożeniu do lufy od strony wylotu był dobijany do dna lufy za pomocą stempla metalowego. Ze względu na niebezpieczeństwo wystrzału w czasie dobijania, broń nie została wprowadzona do uzbrojenia.
W 1836 roku opracował pierwszy karabin odtylcowy ładowany od wlotu lufy, przyjęty w 1841 do uzbrojenia armii pruskiej jako Zündnadelgewehr M/41. Broń ta stała się pierwowzorem wielu następnych konstrukcji. Karabin Dreysego był używany do tłumienia zamieszek w czasie Wiosny Ludów oraz w czasie wojny prusko-duńskiej (1864), austriacko-pruskiej (1866) i wojny francusko-pruska (1870).
W 1860 roku skonstruował pocisk wybuchowy zakazany przez Konferencję Narodów w 1868 roku.
22 marca 1864 król pruski nadał mu tytuł szlachecki.
Zmarł 9 grudnia 1867 r. na zapalenie płuc.
Swoje ponad 50-letnie doświadczenie zdobyte w rzemiośle rusznikarskim przekazał synowi Franzowi, który od 1842 roku pracował w zakładach ojca w Sömmerdzie. Podobnie jak ojciec, Franz był konstruktorem szeregu wzorów broni palnej, które jednak nie znalazły szerszego zastosowania.

</doc>
<doc id="1406375" url="https://pl.wikipedia.org/wiki?curid=1406375" title="I'm Not A Girl, Not Yet A Woman">
I'm Not A Girl, Not Yet A Woman



</doc>
<doc id="1406376" url="https://pl.wikipedia.org/wiki?curid=1406376" title="Born To Make You Happy">
Born To Make You Happy



</doc>
<doc id="1406380" url="https://pl.wikipedia.org/wiki?curid=1406380" title="Świat się zmienia">
Świat się zmienia

Świat się zmienia – seria książkowa wydawana od 1960 do 1972 r. przez redakcję literatury reportażowej Państwowego Wydawnictwa „Iskry” (projekt graficzny serii i obwolut: Mieczysław Kowalczyk). Ukazywały się w niej reportaże dotyczące krajów na całym świecie, znajdujących się w centrum uwagi ze względu na konkretne zachodzące w nich wydarzenia polityczne i społeczne.

</doc>
<doc id="1406384" url="https://pl.wikipedia.org/wiki?curid=1406384" title="Citroen C3 Picasso">
Citroen C3 Picasso



</doc>
<doc id="1406391" url="https://pl.wikipedia.org/wiki?curid=1406391" title="Adela (postać literacka)">
Adela (postać literacka)

Adela – fikcyjna postać literacka, bohaterka dwóch opowiadań Brunona Schulza – "Sklepów cynamonowych" i "Sanatorium pod Klepsydrą"; symbol literacki; także bohaterka filmu "Sanatorium pod Klepsydrą", ekranizacji opowiadania.
Adela jest młodą służącą o pięknych, smukłych nogach. W utworach Schulza jest symbolem ciemnej, złej kobiecości, charakteryzującej się przeraźliwie zdrowym rozsądkiem, egotyzmem i przyziemnością. W niezwykły sposób dominuje nad innym bohaterem opowiadań - starym Jakubem.
W zrealizowanym w 1973 roku filmie "Sanatorium pod Klepsydrą" w reżyserii Wojciecha Jerzego Hasa odtwórczynią roli Adeli była Halina Kowalska.

</doc>
<doc id="1406392" url="https://pl.wikipedia.org/wiki?curid=1406392" title="Eudimorfodon">
Eudimorfodon

Eudimorfodon ("Eudimorphodon") – pterozaur z rodziny Campylognathoididae
Żył w okresie późnego triasu (noryk), ok. 216-203 mln lat temu, na terenach obecnej Europy. Długość ciała ok. 70-100 cm, wysokość ok. 20 cm, rozpiętość skrzydeł ok. 1-1,2 m, masa ok. 2 kg. Jego szczątki znaleziono we Włoszech, w okolicach miasta Bergamo.
Jego nazwa oznacza "zęby naprawdę dwóch rodzajów", ponieważ posiadał 2 rodzaje zębów – cienkie i szpiczaste z przodu szczęki oraz szerokie z tyłu szczęki. Żywił się rybami.
Z pewnością można do tego rodzaju zaliczyć tylko jego gatunek typowy – "Eudimorphodon ranzii". Wyróżniany dawniej drugi gatunek, "E. rosenfeldi", jest obecnie zaliczany do odrębnego rodzaju "Carniadactylus". Jenkins i współpracownicy (2001) opisali trzeci gatunek, "E. cromptonellus", na podstawie skamieniałości odkrytych na Grenlandii. Analizy kladystyczne nie potwierdzają jednak bliskiego pokrewieństwa tego gatunku z "E. ranzii"; np. z analizy kladystycznej przeprowadzonej przez Wanga i współpracowników (2009) wynika, że ""E." cromptonellus" był taksonem siostrzanym do gatunku "Peteinosaurus zambellii". Z kolei z analizy przeprowadzonej przez Dalla Vecchię (2009) wynika, że ""E." cromptonellus" był siostrzany do bazalnego pterozaura znanego z odkrytego w Tyrolu szkieletu oznaczonego BSP 1994 I 51 (ustanowionego w późniejszej publikacji holotypem gatunku "Austriadraco dallavecchiai"); według tej analizy klad obejmujący ""E." cromptonellus" i BSP 1994 I 51 był siostrzany do kladu obejmującego wszystkie pozostałe pterozaury (w tym "Eudimorphodon ranzii" i "Carniadactylus rosenfeldi") poza najbardziej bazalnymi rodzajami "Austriadactylus" i "Preondactylus". Kellner (2015) ustanowił ""E." cromptonellus" gatunkiem typowym odrębnego rodzaju "Arcticodactylus".

</doc>
<doc id="1406394" url="https://pl.wikipedia.org/wiki?curid=1406394" title="Jan Drews">
Jan Drews

Jan Drews (ur. 1 września 1646 na Warmii, zm. 21 grudnia 1710 w Warszawie) – jezuita pochodzący z Warmii, profesor teologii w Wilnie i Warszawie, pozostawił kilka prac treści religijnej. Rektor Seminarium Papieskiego w Braniewie w latach 1692–1694, 1697–1699 i 1705–1709.
Życiorys.
Jan Drews pierwsze nauki pobierał w Reszlu. Do zakonu jezuitów wstąpił w 1664. W latach 1667–1670 studiował teologię w Braniewie, a następnie w 1670–1671 w Akademii Wileńskiej. Po święceniach kapłańskich został profesorem teologii w Akademii Wileńskiej (1671–73), w Braniewie (1674–76), a następnie w Warszawie (1686–92), gdzie nauczał również prawa kanonicznego. W latach 1693–97 i 1705–08 był w Braniewie rektorem alumnatu papieskiego, dla którego wybudował gmach i założył drukarnię, oraz rektorem seminarium duchownego; w 1709 został rektorem kolegium w Warszawie.
Napisał m.in. "Methodus peregrinationis" (1684) – przewodnik po miejscach słynących z cudownych obrazów w Polsce i na Litwie, "Breviarium asceticum" (Braniewo 1700), zawierające rozmyślania i czytania duchowne na rok liturgiczny, "Distractiones itinerantium" (Braniewo 1701), "Foedus apostolicum pro Dei gloria" (Braniewo 1701,17203; Na większą Pana Boga naszego chwałę [...] konfederacja apostolska (1720), "Fuga peccatorum" (Braniewo 1702), "Institut iones iuventutis in vera solidaque erga Deum pietate" (Braniewo 1704). "Flos regnorum seu compendiosa Poloniae orbisque totius descriptio" (Braniewo 1706).
Działalność w Seminarium Papieskim w Braniewie.
Seminarium Papieskie (Alumnat Papieski w Braniewie) zostało erygowane w 1581. Miało ono służyć młodzieży z krajów protestanckich, która po ukończeniu seminarium miała wracać do swoich krajów i działać na rzecz ich rekatolizacji. Od 1600 seminarium mieściło się on w Kamiennym Domu w Braniewie. Jednak wskutek wojny trzydziestoletniej gmach szkoły bardzo ucierpiał. Inicjatorem jego przebudowy i doprowadzenia do stanu świetności był, powołany na stanowisko rektora w 1692 roku, Jan Drews. Jako architekt wybudował w latach również 1674–1676 w Braniewie salę teatralną oraz założył tam drukarnię. W Sankowie koło Braniewa (współcześnie miejscowość nie istnieje) zbudował murowany dom z kaplicą. Zaprojektował również kościół w Szelkowie, zbudowany w 1711 roku.

</doc>
<doc id="1406398" url="https://pl.wikipedia.org/wiki?curid=1406398" title="Okręty patrolowe typu Famous">
Okręty patrolowe typu Famous

Okręty patrolowe typu Famous – amerykańskie okręty patrolowe, które zaczęły wchodzić w skład United States Coast Guard w 1983. Zbudowano 13 okrętów tego typu.
Historia.
Prace nad nowymi kutrami patrolowymi dla Straży Wybrzeża Stanów Zjednoczonych rozpoczęły się w grudniu 1976. Nowe okręty miały zastąpić w służbie okręty patrolowe typu "Secretary" które zbudowano przed II wojną światową. Okręty projektowano z myślą o wypełnianiu misji ratowniczych, patrolowych i ochrony strefy ekonomicznej. W razie konieczności okręty mogły być także przystosowane do wykonywania zadań ZOP. W celu ograniczenia kosztów budowy i eksploatacji zdecydowano, że jednostki typu "Famous" będą mogły rozwijać prędkość jedynie 20 węzłów. W przypadku pościgu za szybkimi jednostkami stosowanymi do przemytu narkotyków, okręty miały używać szybkich łodzi pneumatycznych przenoszonych na pokładzie rufowym. Okręty wyposażono w lądowisko i hangar dla śmigłowca. Głównym typem maszyn używanych głównie w misjach ratowniczych miały być produkowane na francuskiej licencji w Stanach Zjednoczonych śmigłowce HH-65 Dolphin.
Budowa pierwszego okrętu typu USCGC "Bear" rozpoczęła się w stoczni Tacoma Boatbuilding Company 23 sierpnia 1979. Wodowanie miało miejsce 25 września 1980, wejście do służby 4 lutego 1983. Ostatni okręt serii USCGC "Mohawk" wszedł do służby w marcu 1991.
Wszystkie okręty po wejściu do służby stacjonują w rejonie wschodniego wybrzeża Stanów Zjednoczonych. Do głównych zadań okrętów w tym rejonie należy walka z przemytem narkotyków, a także udział w akcjach ratunkowych.

</doc>
<doc id="1406399" url="https://pl.wikipedia.org/wiki?curid=1406399" title="Co robić?">
Co robić?

Co robić? (oryg. ) – książka Włodzimierza Lenina opublikowana w 1902, poświęcona problemowi strategii i taktyki rewolucyjnej partii socjalistycznej. Stanowi wykład poglądów Lenina na kwestię budowy i działalności partii, rozwijającej jego wcześniejsze koncepcje przedstawiane na łamach biuletynu partyjnego "Iskra".
Tytuł "Co robić?" odnosi się do analogicznie zatytułowanej książki Nikołaja Czernyszewskiego, wydanej w 1862, która również miała stanowić poradnik dla rewolucjonistów. Wybierając ten tytuł Lenin równocześnie podkreślał wagę dzieła Czernyszewskiego dla poprzedniej generacji rosyjskich radykałów, jak i „uaktualniał” opisaną przezeń koncepcję ruchów lewicowych. 
Zawartość.
Duża część książki jest polemiką z tak zwanymi legalnymi marksistami, „ekonomizmem” oraz narodowcami. Lenin krytykuje zarówno metody działania oparte na terrorze indywidualnym, jak i ograniczenie działania socjalistów do walki o prawa ekonomiczne pracowników (świadczenia socjalne, wyższe płace i tym podobne). Przedstawia własną koncepcję partii rewolucyjnej, która miała składać się w pierwszej kolejności z „zawodowych rewolucjonistów”, poświęcających cały swój czas pracy partyjnej i propagandowej. Zdaniem Lenina oparcie się na intelektualistach skupionych całkowicie na polityce miało być wymuszone faktem, że teoria marksistowska w swojej całości jest zbyt skomplikowana, by mógł ją pojąć drogą samodzielnych studiów robotnik wykonujący równocześnie swój zawód w wymiarze wielu godzin dziennie. Dlatego jedyną drogą podniesienia świadomości masowej i poparcia dla rewolucji miała być edukacja teoretyczno-polityczna, dokonująca się z jednej strony w gronie partyjnym, a następnie prowadzona przez przygotowanych działaczy wśród robotników.
Lenin doceniał znaczenie wcześniejszych form aktywności (kółka marksistowskie), wskazywał jednak, iż jego zdaniem nadszedł czas, by partia robotnicza zaczęła działać na większą skalę. Krokiem do jej sukcesu miało być, oprócz wymienionej wyżej edukacji, także rozwinięcie propagandy poprzez stworzenie samodzielnej prasy socjalistycznej oraz centralizacja partii na zasadzie centralizmu demokratycznego.
Odbiór.
"Co robić?" stało się jedną z przyczyn rozłamu na bolszewików i mienszewików. Ta druga grupa oskarżyła Lenina o dążenie do dyktatury jednostki (lub w najlepszym razie komitetu centralnego partii) pod płaszczykiem niezbędnego dla skuteczności centralizmu, oddawanie władzy w ręce zamkniętej kasty intelektualistów – „zawodowych rewolucjonistów” kosztem robotników, w imię których miała się dokonać socjalistyczna rewolucja. Lenin, w odpowiedzi na krytykę, dowodził, iż centralizm i oparcie się na osobach zajmujących się wyłącznie polityką jest jedyną drogą do sukcesu w carskiej Rosji. Twierdził również, że wobec znaczenia, jakie w innych pracach nadawał kontaktowi partii z masowym ruchem robotniczym, zarzut o dążeniu do dyktatury jest bezpodstawny. 

</doc>
<doc id="1406400" url="https://pl.wikipedia.org/wiki?curid=1406400" title="Chłopiec z Salskich Stepów">
Chłopiec z Salskich Stepów

Chłopiec z Salskich Stepów – powieść autorstwa Igora Newerlego w 1948.
Treści książki stanowią wspomnienia z czasów obozowych Włodzimierza Iljicza Diegtiarewa, spisane po kilku latach przez Igora Newerlego. Książka ma mieć charakter biograficzny, gdyż opisuje dzieje głównej postaci. Treść biograficzna została przedstawiona autorowi podczas pobytu na Majdanku.
W 1959 zamieszkującego w Nowoczerkasku W. Diegtiarewa (w tym czasie był tam dyrektorem doświadczalnej stacji weterynaryjnej) odwiedzili Adela Narowska z synem Janem, którzy podczas wojny uratowali mu życie.
Jedną z fikcyjnych bohaterek utworu jest Agłaja – pielęgniarka wielkiej urody, która walczyła w partyzanckim oddziale, za co została aresztowana i umieszczona w obozie w Komorowie. Poświęcając życie koleżanki i posługując się donosem, udało się Agłai zostać posługaczką. Z czasem wydostała się też z obozu i udała do Hamburga na kursy dokształcające.

</doc>
<doc id="1406406" url="https://pl.wikipedia.org/wiki?curid=1406406" title="Konkurs Piosenki Eurowizji 1974">
Konkurs Piosenki Eurowizji 1974

19. Konkurs Piosenki Eurowizji 1974 odbył się 6 kwietnia 1974 w Brighton (Wielka Brytania). Telewizja BBC zgodziła się zorganizować konkurs zamiast Luksemburga, który wygrał dwa lata z rzędu (w 1972 i 1973) i nie miał funduszy na organizację kolejnego konkursu.
W konkursie udział wzięło 17 krajów. Debiutowała Grecja, natomiast z rywalizacji o zrezygnowała Francja. Prowadzącą konkurs była Katie Boyle, która wcześniej prowadziła finał konkursów w 1960, 1963 i 1968.
Swoje pierwsze zwycięstwo odniosła Szwecja, którą reprezentował zespół ABBA z utworem „Waterloo”. Grupa wygrała konkurs jedynie z 24 punktami (15 procent możliwych do zdobycia). Mimo to ABBA stała się najpopularniejszym uczestnikiem konkursu w historii i, jako jedni z nielicznych zwycięzców, osiągnęli międzynarodowy sukces.
Finał konkursu obejrzało ok. 5 mln widzów na świecie.
Kontrowersje.
Malta zrezygnowała z niewiadomych przyczyn, ale miała już wybraną piosenkę „Paċi Fid Dinja”, którą miał wykonać Enzo Guzman.
Wielka Brytania była reprezentowana w konkursie przez znaną australijską piosenkarkę pop Olivię Newton-John, która zajęła 4. miejsce z piosenką „Long Live Love”. Jak napisał autor i historyk John Kennedy O’Connor w książce „Konkurs Piosenki Eurowizji – Oficjalna Historia”, Olivia nie lubiła tej piosenki i wolała inny brytyjski hit, ale „Long Live Love” zostało wybrane w głosowaniu publiczności.
Francja zamierzała wystąpić z piosenką „La vie à vingt-cinq ans” Daniego, ale wycofała się z konkursu po śmierci prezydenta Georges’a Pompidou. Ponieważ pogrzeb odbył się w dzień finału, nieodpowiednim byłoby wziąć udział w konkursie. Z tego samego powodu Anne-Marie David, która wygrała w 1973, nie mogła przyjechać do Brighton, by wręczyć nagrodę zwycięzcy.
Włochy odmówiły nadawania konkurs na kanale RAI, bo piosenka śpiewana przez Gigliolę Cinquetti zbiegała się z intensywnymi kampaniami politycznymi dotyczącymi referendum w sprawie rozwodów, które odbyło się miesiąc później, w maju. Mimo że Konkurs Piosenki Eurowizji miał miejsce ponad miesiąc wcześniej, niż planowane referendum i zbiegło się ze zdobyciem dla Włoch 2. miejsca, włoscy cenzorzy zakazali nadawania konkursu oraz transmitowania piosenki. Cenzorzy RAI czuli, że piosenka zatytułowana „Si”, w której tekście ciągle powtarza się słowo „Si” (Tak), może być podświadomą wiadomością albo formą propagandy mającą wpływ na to, by ludzie głosowali za udzielaniem rozwodów. Piosenka była cenzurowana przez wiele włoskich stacji telewizyjnych i radiowych przez ponad miesiąc.
Portugalska propozycja „E depois do adeus” Paolo de Carvalho trzy tygodnie później, 25 kwietnia 1974, została użyta jako jeden z dwóch sygnałów do rozpoczęcia rewolucji goździków przeciwko reżimowi Marcela Caetana. John Kennedy O’Connor opisuje to jako „jedyny eurowizyjny występ, który rozpoczął rewolucję”, podczas gdy Des Mangan sugeruje, że inne portugalskie występy (wspomina „Se Eu Te Pudesse Abraçar” z 1998 roku) nie byłyby w stanie wywołać zamachu.

</doc>
<doc id="1406408" url="https://pl.wikipedia.org/wiki?curid=1406408" title="Preondaktyl">
Preondaktyl

Preondaktyl ("Preondactylus buffarinii") – pterozaur z rodziny Rhamphorhynchidae; najstarszy zidentyfikowany pterozaur.
Jego nazwa oznaczała "Palec z Preone". Preone to nazwa doliny w północnych Włoszech, gdzie znaleziono jego szczątki.
Żył w okresie późnego triasu (ok. 220 mln lat temu) na terenach obecnej Europy. Długość ciała ok. 60 cm, rozpiętość skrzydeł ok. 1,5 m, masa ok. 10 kg. Jego szczątki znaleziono we Włoszech. Pierwszy jego szkielet odkryto w 1983 r., drugi – w 1984 r.

</doc>
<doc id="1406414" url="https://pl.wikipedia.org/wiki?curid=1406414" title="The Buggles">
The Buggles



</doc>
<doc id="1406415" url="https://pl.wikipedia.org/wiki?curid=1406415" title="Bogusław Albrecht Lehndorf">
Bogusław Albrecht Lehndorf

Bogusław Albrecht Lehndorf (ur. 28 września 1655 w Prusach Książęcych, zm. 29 czerwca 1711 w Piekarach Śląskich) – ojciec jezuita.
Był synem Bogusława i Heleny Elżbiety z Tyzenhausów. Ojciec był pułkownikiem w wojsku koronnym, pochodził ze znanej rodziny szlachty pruskiej von Lehndorff ze Sztynortu. Bogusław senior przeszedł na katolicyzm po nauce w Kolegium Jezuitów w Wilnie.
Bogusław Albrecht początkowo kształcił się w Kolegium Jezuitów w Reszlu. Jako uczeń reszelskiego kolegium odbywał pielgrzymki do Świętej Lipki. Później był paziem króla Jana Kazimierza. Naukę kontynuował na akademii jezuickiej w Ołomuńcu, gdzie wstąpił do Zakonu. Dalsze studia odbywał w Pradze, lata 1675-1677 i 1683-1684.
Jako duszpasterz polski znany był z pracy w Otyniu od roku 1687. W latach 1690-1695, był nauczycielem gimnazjalnym i kaznodzieją w Opolu. Do znanych jego funkcji zakonnych należała funkcja superiora (1704-1711) w Tarnowcu.

</doc>
<doc id="1406418" url="https://pl.wikipedia.org/wiki?curid=1406418" title="Krakersy (zespół muzyczny)">
Krakersy (zespół muzyczny)

Krakersy – grupa muzyczna powstała na początku lat 80. XX wieku we Wrocławiu. Utworzyli ją studenci i absolwenci Wydziału Elektrycznego, Elektroniki, Mechanicznego i Architektury Politechniki Wrocławskiej.
Prezentowała autorską piosenkę kabaretową. W 1983 roku zdobyła II nagrodę na XIX Festiwalu Piosenki Studenckiej w Krakowie ex aequo z Zespołem Reprezentacyjnym. W latach 80. gościła parokrotnie na festiwalu studenckim FAMA w Świnoujściu oraz w latach 1983–1987 brała udział w warsztatach artystycznych w Łazach k. Koszalina prowadzonych przez Zenona Laskowika. Grupa dokonała nagrań radiowych dla Studia 202. W 2005 wystąpiła w programie poświęconym zmarłemu wrocławskiemu poecie Christianowi Belwitowi.
Grupa okazjonalnie koncertowała do 2013 roku. W 2014 część muzyków utworzyło formację "Godzina do świtu".

</doc>
<doc id="1406421" url="https://pl.wikipedia.org/wiki?curid=1406421" title="Katalizator Wilkinsona">
Katalizator Wilkinsona

Katalizator Wilkinsona – związek kompleksowy rodu(I) wykorzystywany jako katalizator homogeniczny (rozpuszczalny w środowisku reakcji) w syntezie organicznej. Najczęściej stosowany jako przenośnik wodoru w reakcjach uwodorniania alkenów. Nazwany na cześć Sir Geoffreya Wilkinsona, który spopularyzował jego użycie.

</doc>
<doc id="1406422" url="https://pl.wikipedia.org/wiki?curid=1406422" title="Polialkohol winylowy">
Polialkohol winylowy



</doc>
<doc id="1406423" url="https://pl.wikipedia.org/wiki?curid=1406423" title="Móng Cái">
Móng Cái

Móng Cái – miasto w północnym Wietnamie, w prowincji Quảng Ninh, w regionie Północny Wschód. Miasto leży przy granicy z Chińską Republiką Ludową. Ludność wynosi około 78 000 mieszkańców.

</doc>
<doc id="1406426" url="https://pl.wikipedia.org/wiki?curid=1406426" title="Wanda Siemaszko">
Wanda Siemaszko

Wanda Siemaszko (ur. 1 stycznia 1932 w Hoszczanie) – polska aktorka teatralna, od wielu lat związana z Teatrem Żydowskim w Warszawie. W 1955 roku ukończyła studia w Państwowej Wyższej Szkole Teatralnej im. Ludwika Solskiego w Krakowie.

</doc>
<doc id="1406427" url="https://pl.wikipedia.org/wiki?curid=1406427" title="Retikodaktyl">
Retikodaktyl

Retikodaktyl ("Raeticodactylus filisurensis") – bazalny pterozaur z okresu późnego triasu (późny noryk – wczesny retyk)
Żył na terenach obecnej Europy. Długość ciała ok. 70-100 cm, wysokość ok. 20 cm, rozpiętość skrzydeł ok. 135 cm, masa ok. 2 kg. Jego szczątki (niemal kompletną czaszkę i część szkieletu pozaczaszkowego) znaleziono w Szwajcarii, w kantonie Gryzonia.
Żywił się rybami.

</doc>
<doc id="1406428" url="https://pl.wikipedia.org/wiki?curid=1406428" title="Imperium Karolińskie">
Imperium Karolińskie

Imperium Karolińskie (także Imperium Frankijskie) () – we współczesnej historiografii określenie używane w odniesieniu do epoki hegemonii dynastii Karolingów w Europie Zachodniej.
Termin Imperium Karolińskie jest współczesny, w czasach jego istnienia używano różnych określeń: universum regnum (królestwo uniwersalne), imperium christianum (cesarstwo chrześcijańskie), Romanorum sive Francorum imperium (Cesarstwo Rzymian i Franków), Romanum imperium (Cesarstwo Rzymian)
Jako początek tej epoki, symbolicznie przyjmuje się 25 grudnia 800 roku kiedy papież Leon III koronował Karola I Wielkiego na Cesarza Rzymian. Wśród historyków trwają spory, od kiedy można mówić o Imperium Karolińskim, gdy ta dynastia dominowała w Europie już od czasów Karola Młota, a koronacja Karola Wielkiego w praktyce niewiele zmieniała.
Także data końca tej epoki nie jest jednoznacznie uznana. Po śmierci Ludwika II Pobożnego w 840 roku nastąpił podział Królestwa Franków na Państwo środkowofrankijskie, Państwo zachodniofrankijskie i Państwo wschodniofrankijskie, mimo to tytuł cesarski pozostał utrzymany. Dopiero po śmierci Karola III Grubego w 887 roku jego następcą jako cesarza Rzymian został Gwido III ze Spoleto, który nie pochodził z dynastii Karolingów.
Historia.
Geneza.
Poprzednicy Karola Wielkiego stworzyli podstawy pod budowę Imperium. Dziadek Karola, Karol Młot pokonał w Bitwie pod Poitires w 732 roku i armię Kalifatu oraz ich kolejny atak w 737 roku zatrzymał ekspansję islamu w Europie, po czym rozpoczął tytułowanie się księciem Franków, a nie jak dotychczas, wyłącznie określeniem majordomem. Jego syn Pepin Krótki, a ojciec Karola Wielkiego, w 751 roku koronował się na króla Franków i podbił, należącą do Emiratu Kordoby, Septymanię.
Obejmując władzę Karol Wielki władał obszernym państwem, które jeszcze powiększył o Królestwo Włoch (774), Sasów (782), Bawarów i Karantan (788) i tym samym jego państwo stało się największym w Europie.
Cesarz Karol Wielki.
Tytułem poświadczającym dokonania Karola Wielkiego było otrzymanie tytułu cesarza w Boże Narodzenie 800 roku w Rzymie z rąk papieża Leona III. Był to cios dla Bizancjum, którego władcy wciąż tytułowali się cesarzami rzymskimi. Nic też dziwnego, że dopiero po dwunastu latach Konstantynopol uznał tytuł cesarski Karola. Nie doszło też do wskrzeszenia cesarstwa uniwersalnego, obejmującego zarówno Zachód, jak i Wschód, do czego doprowadzić miał planowany ślub Karola z bizantyjską cesarzową Ireną. Ostateczny podział chrześcijańskiego świata na dwa niezależne od siebie ośrodki władzy stał się faktem. Centrum odnowionego cesarstwa zachodniego mieściło się teraz nie w Rzymie, lecz w ulubionym mieście Karola, Akwizgranie, przez co odcięło się ono politycznie od antycznej przeszłości, nabierając charakteru europejskiego.
Upadek imperium.
Stworzone przez Karola Wielkiego państwo nie przetrwało próby czasu. Stworzone za pomocą oręża nie miało – poza osobą władcy i religią chrześcijańską – żadnej wspólnej więzi. Utrzymywało się po śmierci Karola jeszcze prawie 30 lat pod rządami najmłodszego syna Karola, Ludwika zwanego Pobożnym, który objął tron w 814 roku, zachowując tytuł cesarski. Jednak Ludwik nie dorównywał ojcu zdolnościami i nie radził sobie ze wzrostem nastrojów separatystycznych oraz buntami. Sytuację komplikowały dodatkowo najazdy wikingów, Arabów oraz Węgrów.
Po śmierci cesarza Ludwika I, doszło do walk pomiędzy jego synami: cesarzem Lotarem I, Ludwikiem Niemieckim i Karolem Łysym. Zakończeniem sporu był traktat w Verdun, na mocy którego Królestwo Franków rozpadło się na część centralną, wschodnią i zachodnią, a tytuł cesarza otrzymał jego syn Lotar I (jako współcesarz od 817 roku). Po śmierci Lotara w 855 jego najstarszy syn Ludwik II został cesarzem a jego śmierć spowodowała wygaśnięcie tej linii Karolingów. Tak więc tytuł cesarski przypadł teraz stryjkowi zmarłemu cesarza, Karolowi II Łysemu. Karol zmarł jednak dwa lata później i królem Włoch został Karol Otyły, który w 881 roku w podzięce za pomoc udzieloną papieżowi Janowi otrzymał tytuł cesarski, w 882 tytuł króla Wschodnich Franków, a w grudniu tego samego roku tytuł króla Zachodnich Franków. Karol został obalony w 887 roku przez Arnulfa z Karyntii, a po nim cesarzem został Gwido i był pierwszym cesarzem niepochodzącym z dynastii Karolingów, co niektórzy uważają za ostateczny koniec Imperium Karolińskiego. Arnulf z Karyntii, który na cesarza koronował się dopiero w 896 roku i zmarł w 899. Na cesarza w 900 roku został koronowany Ludwik III Ślepy, ale już w 905 roku został uwięziony przez Berengara I z Friulu, który został cesarzem w 915 roku. Ludwik III był ostatnim Karolingiem posiadającym tytuł cesarza. W latach 924–962 nikt nie był cesarzem, uczynił to dopiero Otton I Wielki, uważany za twórcę państwa niemieckiego, a nie wschodniofrakijskiego. Część historyków uznaje za datę końca imperium 987 roku, czyli rok śmierci Ludwika V Gnuśnego, ostatniego króla z dynastii Karolingów.
Zakres terytorialny.
Monarchia Karola Wielkiego obejmowała pod koniec jego panowania obszar liczący ponad milion km². W szczytowym okresie rozwoju imperium Karola Wielkiego obejmowało tereny dzisiejszych państw:
Cesarstwo karolińskie nigdy nie było scentralizowane, zawsze składało się z wielu części. Sercem był obszar leżący między Loarą a Renem (część tego regionu dała początek Lotaryngii), gdzie najczęściej przebywał król-cesarz. Tam znajdował się „pałac królewski” (m.in. pałac w Akwizgranie, który pełnił rolę stolicy). Obszar centralny odgrywał największą rolę w gospodarce. Karolingowie dążąc do utrzymania spójności swego ogromnego państwa oraz do poznania i opanowania różnorodnych regionów musieli dużo podróżować. Przenosili się z miejsca na miejsce, aby czuwać nad prawidłowym wykonaniem swoich rozkazów. Ówczesny król czy senior nie rządził sam, powinien był otaczać się swoimi panami i zasięgać ich rady. Tak samo działał Karol Wielki, zawsze najpierw wysłuchiwał swoich doradców.
Rzym był ówcześnie najludniejszym miastem Zachodu, cieszył się ogromnym prestiżem i był ideałem miasta. Cywilizacja karolińska była cywilizacją drewna. Żelazo było surowcem rzadkim i narzędzia rolnicze tylko wyjątkowo były robione z metalu. Większość budowli karolińskich zniknęła, ponieważ były z drewna. Drewniane były domy wiejskie, a nawet miejskie. Również pałace były częściowo z drewna. Na budynki kamienne materiału dostarczały kamieniołomy, a najczęściej ruiny rzymskich budowli. Drogi w cesarstwie były niebezpieczne, wszędzie szerzyły się rozboje dokonywane przez bandytów, z czym usiłował walczyć Karol Wielki. W drogę należało wybierać się w grupie, by uniknąć napadu lub go odeprzeć.
Organizacja państwa.
Administracja w tak ogromnym państwie była niezwykle trudna. Utrzymany został funkcjonujący jeszcze za Merowingów podział na ziemie oraz powiaty, ale obok niego wprowadzono hrabstwa jako mniejsze jednostki terytorialnego zarządu, które podlegały urzędnikom mianowanym i odwoływanym przez władcę. Na kresach monarchii zorganizowano marchie, na czele których stanęli margrabiowie o szerokich kompetencjach wojskowych. Marchie te (Duńska, Friulska, Hiszpańska, Bretońska, Panońska) – były zaporą militarną blokującą ludom pogańskim i muzułmanom wstęp na ziemie państwa karolińskiego.
W celu utrzymania rozległego kraju w pokoju i bez buntów, Karol dysponował trzema środkami: hrabstwami, strukturą kościelną i siecią swych wasali. Dawnym królestwem Franków zarządzali reprezentanci króla, kierujący okręgami o mniejszej lub większej powierzchni. Po zdobyciu nowych terytoriów tworzone były takie okręgi albo powierzano arystokracji frankijskiej hrabstwa już istniejące. Czasem również Karol nie chciał niszczyć miejscowej arystokracji i pozbawiać jej kontroli nad ziemiami i poddanymi; chciał ją pozyskać i oddawał jej hrabstwa we władanie. Trudno ustalić granice hrabstw i ich liczbę, ale było ich prawdopodobnie od czterystu do siedmiuset. Sieć kościołów i klasztorów była często pierwszymi placówkami struktury administracyjnej i ważnymi ośrodkami władzy. Z podbojem była związana polityka chrystianizacji ludności – zakładanie kościołów i klasztorów, co było doskonałym sposobem oznaczania terytorium. Ponadto klasztory królewskie wspomagały funkcjonowanie państwa (m.in. ściągały podatki i zwoływały do armii). Wasalami byli wolni ludzie, którzy poddali się władcy w zamian za beneficjum. Było nim pełnienie służby wojskowej z własnym ekwipunkiem. Podboje pozwalały Karolowi na zwiększanie liczby wasali, których osadzał na nowych terytoriach. Często nie pochodzili oni z arystokracji, ale byli traktowani z prestiżem i cieszyli się opieką tak wielkiego możnowładcy, który surowo karał tych, którzy ich skrzywdzili. Często właśnie dzięki nim, nieuczestniczącym w kłótniach lokalnej arystokracji, Karol otrzymywał informacje, co dzieje się na krańcach jego państwa.
Armia.
W państwie karolińskim każdy wolny człowiek był zobowiązany do służby wojskowej, ale od połowy VIII wieku ciężka jazda z powodu upadku społecznego piechoty stała się „królową bitew”, dlatego trzon armii stanowiła kasta wielkich właścicieli ziemskich. Broń i ekwipunek były bardzo kosztowne, np. około początku IX wieku koń kosztował tyle co 18-20 krów. Poza tym wojownik sam musiał zadbać o konie i uzbrojenie dla swoich giermków, zabierać żywność na czas kampanii itd. O ile arystokracja chętnie brała udział w boju, większość armii – piechota – niechętnie opuszczała domy i sezonowe prace w polu. Karol Wielki ze swoim sztabem bardzo starannie przygotowywał każdą kampanię. Nie rozpoczynał żadnej, zanim nie zapoznał się z raportami zwiadowców, wysyłanych na terytorium nieprzyjaciela oraz nie przestudiował map, jakie udało się zebrać. Poza tym musiał zgromadzić wszystko, co było potrzebne do długiej wyprawy. Rabunek przez wojsko był zabroniony, dopóki nie wkroczyło ono na teren nieprzyjaciela. Każdy wojownik odpowiadał za szkody wyrządzone przez jego konie na polach uprawnych. Już w nieprzyjacielskim kraju w większości przypadków dowództwo decydowało się na totalny rabunek, palenie zabudowań i mordowanie każdego, kto wpadł w ręce rycerzy. Dzięki łupom zrabowanym nieprzyjacielowi Frankowie mogli żyć dostatnio. Szał wojenny Franków nie znał umiaru w walkach z poganami.

</doc>
<doc id="1406430" url="https://pl.wikipedia.org/wiki?curid=1406430" title="Dziesięciornice">
Dziesięciornice

 (Decapodiformes) – nadrząd głowonogów z podgromady płaszczoobrosłych (Coleoidea) obejmujący mątwy, mątewki i kałamarnice (kalmary) – zwierzęta bardzo zróżnicowane pod względem wielkości, kształtów i zajmowanych siedlisk. Znanych jest około 450 gatunków. Niektóre (np. strzalikowate, kalmarowate i mątwowate) są poławiane gospodarczo.
Występowanie.
Zasiedlają wszystkie oceany i morza pełnosłone całego świata. Występują w wodach płytkich, w toni wodnej oraz w głębinach. 
Budowa ciała.
Zwierzęta te mają wydłużone, torpedowate ciało z dziesięcioma ramionami, z czego osiem jest równej długości, a dwa ramiona (IV para) są zmodyfikowane, zwykle dłuższe – albo krótsze i muskularne, lecz z możliwością szybkiego wydłużenia. Zasadnicze ramiona są niewciągalne, na całej długości pokryte przyssawkami. Ramiona zmodyfikowane są chwytne, mogą być wciągnięte do pochewek, a przyssawki znajdują się tylko na ich końcach. Przyssawki dziesięciornic są zakończone konchiolinowymi pierścieniami hakowato zakończonymi. 
Głowonogi z tej grupy mają wewnętrzną muszlę, która pokryta jest płaszczem i stanowi wapienny szkielet wewnętrzny. Na worku trzewiowym znajdują się płetwy. U wielu gatunków, zwłaszcza głębinowych, występują fotofory. Rozmiary dziesięciornic są bardzo zróżnicowane. Długość płaszcza u "Idiosepius" wynosi 8 mm, a u największych przedstawicieli rodziny Architeuthidae – ok. 2 m, przy 18 m długości całkowitej. Masa ciała "Mesonychoteuthis hamiltoni" – jednego z największych znanych mięczaków – dochodzi do 500 kg. 
Tryb życia.
Dziesięciornice są dobrymi pływakami. Płetwy są wykorzystywane przy powolnym pływaniu. Szybkie ruchy w dowolnym kierunku umożliwia im wyrzucanie wody przez lejek z jamy płaszczowej. Niektóre zagrzebują się w miękkim podłożu, inne pływają aktywnie, czasem na duże odległości. Niektóre wyskakują ponad powierzchnię wody. Są drapieżne.
Systematyka.
Do dziesięciornic tradycyjnie zaliczane są mątwy, mątewki i kałamarnice (kalmary). Ich klasyfikacja nie została jednoznacznie ustalona. Jeden z proponowanych podziałów wyróżnia następujące rzędy:
Myopsida i Oegopsida są tradycyjnie uznawane za podrzędy w obrębie rzędu Teuthida – kałamarnice (kalmary), natomiast mątwy (Sepioida) obejmują rzędy Sepiida i Sepiolida.
Formy kopalne: "Belosaepia", "Spirulirostra".

</doc>
<doc id="1406432" url="https://pl.wikipedia.org/wiki?curid=1406432" title="Prezydenci Nepalu">
Prezydenci Nepalu

Prezydent Nepalu jest najwyższą konstytucyjnie osobą w państwie. Pełni także funkcję zwierzchnika sił zbrojnych oraz posiada prawo ogłoszenia stanu wyjątkowego w porozumieniu z szefem rządu. Jednakże w myśl tymczasowej konstytucji pełni głównie rolę ceremonialną.
Geneza.
28 maja 2008 Zgromadzenie Konstytucyjne, wybrane w wyborach parlamentarnych w kwietniu 2008, oficjalnie zniosło monarchię i rządy króla Gyanendry w Nepalu. Tymczasową głową państwa został urzędujący premier Girija Prasad Koirala. Tego samego dnia trzy główne partie polityczne, Komunistyczna Partia Nepalu (Maoistowska), Kongres Nepalski i Komunistyczna Partia Nepalu (Zjednoczenie Marksistowsko-Leninowskie), uzgodniły utworzenie stanowiska prezydenta Nepalu.
Na mocy 5. poprawki do tymczasowej konstytucji nepalskiej, przyjętej przez Zgromadzenie Konstytucyjne 14 lipca 2008, prezydent i wiceprezydent Nepalu są wybierani przez parlament zwykłą większością głosów (poprzednio większością 2/3 głosów).

</doc>
<doc id="1406433" url="https://pl.wikipedia.org/wiki?curid=1406433" title="Daniel Tammet">
Daniel Tammet

Daniel Paul Tammet (ur. 31 stycznia 1979 w Londynie) – brytyjski prozaik, eseista, sawant autystyczny, obdarzony ponadprzeciętnymi umiejętnościami arytmetycznymi i językowymi. Zdiagnozowano u niego także epilepsję oraz zespół Aspergera. Synesteta.
Życiorys.
Dzieciństwo.
Daniel Tammet urodził się jako jedno z dziewięciorga dzieci w niezbyt zamożnej rodzinie. Według opowiadań jego rodziców był dzieckiem bardzo niespokojnym i często płakał. Jedyną czynnością, która go wtedy uspokajała, było bujanie w kojcu, co mogło świadczyć o autyzmie Daniela. W wieku czterech lat miał ostry atak epilepsji. Zaczął bardzo interesować się matematyką i nie miał kontaktu z rówieśnikami.
Synestezja.
Po ataku epilepsji zaczął inaczej postrzegać liczby, a mianowicie do każdej liczby nie większej niż 10 000 przypisuje on jakiś kolor, krajobraz, fakturę lub kształt. Naukowcy nazywają to synestezją (według opisów Tammeta, np. cyfra 1 jest bardzo jasna, cyfra 9 jest duża, liczba 289 jest brzydka, natomiast liczba pi jest piękna). Dzięki temu potrafi bardzo szybko wykonywać skomplikowane obliczenia, podając przy tym wynik z dokładnością nawet do 100 miejsc po przecinku. Diagnozę stanu jego umysłu sformułował Darold Treffert, autor książki "Islands of Genius: The Bountiful Mind of the Autistic, Acquired and Sudden Savant".
Liczba pi.
Tammet jest rekordzistą Europy w recytowaniu z pamięci 22 514 cyfr liczby pi. Bezbłędne podanie wszystkich cyfr zajęło mu 5 godzin i 9 minut.
Języki.
Daniel Tammet biegle posługuje się 11 językami (angielski, francuski, fiński, niemiecki, hiszpański, litewski, rumuński, estoński, islandzki, walijski i esperanto), ponadto tworzy także swój własny – mänti, oparty na estońskim i fińskim.
Swoje niezwykłe umiejętności zaprezentował na potrzeby filmu dokumentalnego, miał nauczyć się mówić po islandzku w siedem dni. Ostatniego dnia miał występ na żywo w islandzkiej telewizji i ku zdumieniu wszystkich był w stanie rozmawiać z islandzkimi redaktorami bez żadnych problemów.
Książki.
Tammet jest autorem książek:

</doc>
<doc id="1406435" url="https://pl.wikipedia.org/wiki?curid=1406435" title="Stary Gaj (las)">
Stary Gaj (las)

Stary Gaj – las położony w granicach administracyjnych Lublina, w południowo-zachodniej części miasta (w dzielnicy Zemborzyce), graniczy na północy z dzielnicą Czuby Południowe, na południu z Zemborzycami Podleśnymi, a na zachodzie ze Stasinem. Zajmuje powierzchnię ok. 460 ha. Jest drugim co do wielkości kompleksem leśnym w Lublinie.
Jest to las mieszany, dominują w nim gatunki liściaste: dąb szypułkowy, grab pospolity, brzoza brodawkowata, lipa drobnolistna, topola osika. Z gatunków iglastych występuje sosna zwyczajna, świerk pospolity i jałowiec pospolity. Ze względu na bliskość osiedli mieszkaniowych las jest często odwiedzany i stanowi miejsce wypoczynku dla mieszkańców.
Na zachodnim krańcu lasu znajduje się rezerwat przyrody Stasin, chroniący naturalne stanowisko brzozy czarnej.
W 2021 naukowcy z Uniwersytetu Marii Curie-Skłodowskiej i Uniwersytetu Przyrodniczego w Lublinie przeprowadzili inwentaryzację przyrodniczą 57-hektarowego fragmentu lasu przy skrzyżowaniu ul. Letniskowej i Lipskiej (obszar zaznaczony na mapce poniżej). Inwentaryzacja została zamówiona przez miasto Lublin. W raporcie końcowym naukowcy zarekomendowali radzie miasta uznanie przebadanego obszaru za zespół przyrodniczo-krajobrazowy.
Ustalono, że na przebadanym terenie znajdują się:

</doc>
<doc id="1406436" url="https://pl.wikipedia.org/wiki?curid=1406436" title="Lào Cai">
Lào Cai

Lào Cai – miasto w północnym Wietnamie, w Regionie Północno-Wschodnim, stolica prowincji Lào Cai. Miasto położone jest niedaleko granicy chińskiej, nad ujściem rzeki Nậm Thi do Rzeki Czerwonej. W 2009 roku liczyło 76 836 mieszkańców.

</doc>
<doc id="1406448" url="https://pl.wikipedia.org/wiki?curid=1406448" title="Dziecięca choroba „lewicowości” w komunizmie">
Dziecięca choroba „lewicowości” w komunizmie

Dziecięca choroba „lewicowości” w komunizmie () – książka Włodzimierza Lenina z 1920. Jest to praca polemiczno-teoretyczna, w której Lenin poddaje krytyce niektóre działania partii lewicowych na zachodzie (tzw. lewicowy komunizm), rozwijając równocześnie własną koncepcję działalności partii komunistycznej. Książka, napisana po rosyjsku, była w pierwszym roku wydania przetłumaczona na angielski, francuski i niemiecki i rozdawana w czasie drugiego kongresu Kominternu.
Zawartość.
Książka składa się z dziesięciu rozdziałów i dodatku.
Rosja.
We wstępie do pracy Lenin podkreśla znaczenie rewolucji październikowej dla historii ruchu robotniczego i krytykuje tych działaczy, którzy nie byli w stanie dostrzec rozwoju wydarzeń w Rosji, a także później poddawali krytyce taktykę działania bolszewików. Broni panującej w partii żelaznej dyscypliny i centralizmu demokratycznego jako jedynych, obok stałego kontaktu z masami, środków umożliwiających partii sukces. Lenin opisuje pokrótce historię wydarzeń w Rosji w latach 1903–1917 oraz działalność bolszewików w tym okresie. Następnie poddaje krytyce zarówno mienszewików, jak i anarchistów, osoby sprzeciwiające się traktatowi brzeskiemu oraz ultralewicowe skrzydło partii. Broniąc stanowiska przywództwa bolszewików, wskazuje, iż ultraradykalizm reprezentowany przez trzy ostatnie grupy nie ma racji bytu w warunkach wojny domowej, gdzie niektóre postulaty, naturalne dla socjalistów w czasach pokoju, muszą zostać przewartościowane w imię obrony osiągnięć już uzyskanych.
Niemcy.
Lenin porusza następnie problem rozłamu w KPD, opierając się na publicystyce niemieckich komunistów i podejmując polemikę z artykułem Karla Erlera „Rozwiązanie partii”. Stanowczo odrzuca zarzut dyktatury monopartyjnej, jaki Erler wysunął wobec bolszewików, i argumentuje, iż całkowicie sztuczne jest twierdzenie o różnicy między dyktaturą partii a dyktaturą mas. Krytykuje KPD za brak współpracy ze związkami zawodowymi oraz niechęć do działań parlamentarnych. Rozwija w tym miejscu pogląd, iż mimo komunistycznego przekonania o niemożności działania w granicach demokracji parlamentarnej taka aktywność jest niezbędna, dopóki wśród robotników panuje przekonanie o skuteczności parlamentaryzmu. Podobny zarzut „ultraradykalizmu” Lenin stawia duńskim działaczom komunistycznym.
Wielka Brytania.
Ponowny zarzut ultraradykalizmu i izolowania się od ruchów masowych Lenin stawia działaczom w Wielkiej Brytanii. Przedstawia koncepcję zjednoczenia się wszystkich sił lewicy radykalnej w partię komunistyczną, która wsparłaby Partię Pracy i zaczęłaby prowadzić wewnątrz niej swoją własną działalność. Ponownie opierając się na próbkach brytyjskiej publicystyki komunistycznej, Lenin zarzuca tamtejszym działaczom sekciarstwo i oderwanie od ruchu masowego.
Wnioski końcowe.
Lenin wyraża w zakończeniu przekonanie, że mimo wielu trudności ruch komunistyczny rozwija się i będzie rozwijał się w dalszym ciągu, natomiast problemy, na które wskazał w książce, są jedynie „dziecięcą chorobą”, o wiele mniej groźna niż np. reformizm. Równocześnie Lenin zaapelował o wyeliminowanie wskazanych przez niego błędów i głębsze korzystanie z doświadczeń partii bolszewickiej.
W kolejnych wydaniach książki pojawiały się dodatki, nawiązujące do bieżących wydarzeń w KPD i włoskim ruchu komunistycznym.
Recepcja i polemiki.
Niektóre partie komunistyczne zdecydowały się na obronę swojego stanowiska lub stwierdzenie, iż Lenin błędnie ocenił intencje partii. List napisany przez działaczy holenderskich w tej sprawie został włączony jako dodatek do jednego z kolejnych wydań pracy. Holendrzy wskazali, iż napiętnowane ultraradykalne stanowisko było jedynie reprezentowane przez grupę działaczy partyjnych, a nie całość jej kierownictwa. Inne organizacje nie protestowały przeciwko wnioskom zawartym w pracy i zobowiązały się na kongresie Kominternu do ich wdrożenia, co jednak zostało przeprowadzone jedynie częściowo.

</doc>
<doc id="1406453" url="https://pl.wikipedia.org/wiki?curid=1406453" title="Fu’ad II">
Fu’ad II

Fu’ad II (ar. فؤاد الثاني; ur. 16 stycznia 1952 w Kairze) – król Egiptu w latach 1952-1953.
Fu’ad II był synem króla Faruka I i królowej Nariman Sadik. Z powodu rosnącej korupcji Faruk I został 23 lipca 1952 roku odsunięty od władzy w wyniku wojskowego zamachu stanu pod przywództwem Muhammada Nadżiba i Gamala Abdela Nassera. Król został zmuszony do abdykacji na rzecz swojego syna Fu’ada II.
Ten przyjął po ojcu tytuł króla Egiptu i Sudanu, wkrótce potem jego także zdetronizowano, a cała rodzina udała się na wygnanie do Europy Południowej. Po śmierci Nassera członkowie egipskiej rodziny królewskiej mogli wrócić do ojczyzny. Fu’ad często odwiedza ojczyznę, mimo że mieszka w Szwajcarii. Był żonaty z księżną Fadilą (Dominique-France Loeb Picard). Ma z nią troje dzieci.
Odznaczenia.
Jako król Egiptu w latach 1952-1953

</doc>
<doc id="1406457" url="https://pl.wikipedia.org/wiki?curid=1406457" title="Rock In Opposition">
Rock In Opposition



</doc>
<doc id="1406458" url="https://pl.wikipedia.org/wiki?curid=1406458" title="Ławryn Drewiński">
Ławryn Drewiński

Ławryn (Wawrzyniec) Drewiński (Drzewiński) herbu Korczak (ur. w 1568 roku – zm. w 1640 roku) – cześnik wołyński w latach 1606-1640, dworzanin królewski. Był wyznawcą prawosławia.
Poseł na sejm nadzwyczajny 1613 roku, sejm 1615 roku, sejm 1616 roku, sejm 1618 roku, sejm 1620 roku, sejm 1621 roku, sejm 1623 roku, sejm 1624 roku, sejm zwyczajny 1626 roku, sejm 1627 roku, sejm zwyczajny 1629 roku, sejm zwyczajny 1629 roku, sejm nadzwyczajny 1632 roku i sejm konwokacyjny 1632 roku z województwa wołyńskiego. Był członkiem konfederacji generalnej zawiązanej 16 lipca 1632 roku.
Zawzięty przeciwnik unii religijnej, poseł na sejm, gdzie w listopadzie 1620 r. wygłosił mowę w obronie prawosławia.

</doc>
<doc id="1406459" url="https://pl.wikipedia.org/wiki?curid=1406459" title="Liga Mistrzyń siatkarek (2008/2009)">
Liga Mistrzyń siatkarek (2008/2009)

Liga Mistrzyń 2008/2009 (oficjalna nazwa Indesit European Champions League) – 9. sezon Ligi Mistrzyń rozgrywanej od 2008 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
Rozgrywki.
Faza grupowa.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Grupa D.
Tabela
Wyniki
Grupa E.
Tabela
Wyniki
Turniej finałowy.
 Perugia

</doc>
<doc id="1406460" url="https://pl.wikipedia.org/wiki?curid=1406460" title="Zatoka Koreańska">
Zatoka Koreańska



</doc>
<doc id="1406461" url="https://pl.wikipedia.org/wiki?curid=1406461" title="Leszek Nagrabecki">
Leszek Nagrabecki

Leszek Nagrabecki (ur. 3 stycznia 1949 w Warszawie) – polski reżyser filmowy i projektant sztuki użytkowej. 
Absolwent polonistyki Uniwersytetu Warszawskiego i reżyserii z 1976 w Łódzkiej Szkole Filmowej.
Twórca filmów dokumentalnych: "Jeszcze ja to ja" (1975), "Czego chcesz od nas Panie" (1984), "Zakopane - wiatr halny" (1987). 
Projektant szkła artystycznego, biżuterii i instalacji plastycznych. Od 1999 r. prowadzi autorską galerię "Owca Cała" w Zakopanem.

</doc>
<doc id="1406464" url="https://pl.wikipedia.org/wiki?curid=1406464" title="Soen">
Soen



</doc>
<doc id="1406466" url="https://pl.wikipedia.org/wiki?curid=1406466" title="Zespół Blackfana-Diamonda">
Zespół Blackfana-Diamonda



</doc>
<doc id="1406468" url="https://pl.wikipedia.org/wiki?curid=1406468" title="Eksklaustracja">
Eksklaustracja

Eksklaustracja – zezwolenie na przebywanie zakonnika (zakonnicy) poza domem zakonnym (lub klasztorem) udzielane na ściśle określony czas (maksymalnie trzy lata). Przedłużenie eksklaustracji jest zarezerwowane dla Stolicy Apostolskiej. Indult eksklaustracyjny jest wydawany przez najwyższego przełożonego zakonnego.

</doc>
<doc id="1406469" url="https://pl.wikipedia.org/wiki?curid=1406469" title="Roman Durniok">
Roman Durniok

Roman Karol Durniok (ur. 27 lutego 1928 w Chorzowie, zm. 25 listopada 1993 w Krakowie) – polski piłkarz, obrońca i trener piłkarski.
Kariera.
Jako zawodnik związany z dwoma miastami - Chorzowem i Krakowem. W dorosłej piłce debiutował w AKS Chorzów, następnie grał w krakowskim Wawelu. Na dwa lata wrócił do AKS, później jeszcze raz był zawodnikiem Wawelu. Karierę kończył w Cracovii, gdzie grał również w drugiej lidze. W reprezentacji debiutował 10 maja 1953 w meczu z Czechosłowacją, ostatnie spotkanie rozegrał rok później. Łącznie w reprezentacji wystąpił w 4 meczach.
Pracował jako trener. Kilkakrotnie w Cracovii, ale także prowadził m.in. Wisłę Kraków i Sandecję Nowy Sącz.
Śmierć.
Pochowany na cmentarzu Batowickim w Krakowie (kw. A9-8-36).

</doc>
<doc id="1406472" url="https://pl.wikipedia.org/wiki?curid=1406472" title="Jalu">
Jalu

Jalu, także: Amnok (, wym. ; kor. 압록강, "Amnok-gang") – rzeka we wschodniej Azji, tworząca zachodnią część granicy pomiędzy Chinami a Koreą Północną. Źródła rzeki znajdują się w Górach Wschodniomandżurskich, a jej ujście na Zatoce Zachodniokoreańskiej na Morzu Żółtym, pomiędzy chińskim miastem Dandong a koreańskim Sinŭiju. Długość rzeki wynosi około 800 km, powierzchnia dorzecza – 31 750 km². Znajduje się na niej kilka elektrowni wodnych.

</doc>
<doc id="1406474" url="https://pl.wikipedia.org/wiki?curid=1406474" title="Coca-Cola Orange">
Coca-Cola Orange

Coca-Cola Orange – limitowana edycja napoju Coca-Cola, która trafiła do sprzedaży w czerwcu 2007. Napój jest dostępny tylko w Wielkiej Brytanii. 70% konsumentów zapowiedziało, że "zdecydowanie" lub "prawdopodobnie" kupi ten napój.
W innych krajach, takich jak Niemcy, produkowany jest podobny napój, Mezzo Mix.

</doc>
<doc id="1406475" url="https://pl.wikipedia.org/wiki?curid=1406475" title="Amnok">
Amnok



</doc>
<doc id="1406476" url="https://pl.wikipedia.org/wiki?curid=1406476" title="Mistrzostwa Świata w Piłce Nożnej Plażowej 2008">
Mistrzostwa Świata w Piłce Nożnej Plażowej 2008

XIV Mistrzostwa Świata w Piłce Nożnej Plażowej – turniej piłki nożnej plażowej, który odbył się w dniach 17-27 lipca 2008 w Marsylii na Plage du Prado we Francji pod patronatem FIFA i Beach Soccer Worldwide, w którym wyłoniono mistrza świata w plażowej piłce nożnej.
Faza grupowa.
Cztery grupy po cztery zespoły, każdy z każdym, jeden mecz. Dwa najlepsze zespoły awansują do ćwierćfinałów.
Legenda do tabeli:
Grupa A.
17 lipca 2008
17 lipca 2008
19 lipca 2008
19 lipca 2008
21 lipca 2008
21 lipca 2008
Grupa B.
17 lipca 2008
17 lipca 2008
19 lipca 2008
19 lipca 2008
21 lipca 2008
21 lipca 2008
Grupa C.
18 lipca 2008
18 lipca 2008
20 lipca 2008
20 lipca 2008
22 lipca 2008
22 lipca 2008
Grupa D.
18 lipca 2008
18 lipca 2008
20 lipca 2008
20 lipca 2008
22 lipca 2008
22 lipca 2008
Faza pucharowa.
Ćwierćfinały.
24 lipca 2008 1 mecz ćwierćfinału
24 lipca 2008 2 mecz ćwierćfinału
24 lipca 2008 3 mecz ćwierćfinału
24 lipca 2008 4 mecz ćwierćfinału
Półfinały.
26 lipca 2008 1 mecz półfinału
26 lipca 2008 2 mecz półfinału
Mecz o 3. miejsce.
27 lipca 2008
Finał.
27 lipca 2008
 
MISTRZ ŚWIATA 2008
BRAZYLIA DWUNASTY TYTUŁ MISTRZA ŚWIATA

</doc>
<doc id="1406478" url="https://pl.wikipedia.org/wiki?curid=1406478" title="Polska Federacja Klubów Speedrowerowych">
Polska Federacja Klubów Speedrowerowych

Polska Federacja Klubów Speedrowerowych (PFKS) - zrzeszenie polskich klubów speedrowerowych z siedzibą w Bydgoszczy.
Federacja powstała, po tym, jak Polski Związek Kolarski nie przyjął speedrowera pod swoje skrzydła. Pierwotnie działała jako Polskie Towarzystwo Speedrowera (PTS), od kilku lat występuje pod obecną nazwą.
Rozgrywki.
Podobnie jak w żużlu rozgrywane są różne zawody, jak np.: Mistrzostwa Par, Indywidualne Mistrzostwa Polski, Drużynowe Mistrzostwa Polski, a także ich juniorskie odpowiedniki.
Drużynowe Mistrzostwa Polski rozgrywane są na poziomie dwóch klas: Ekstraligi i I ligi.
Istnieje też podział na okręgi: Południowy i Północny oraz Centralny, które mają swoje rozgrywki.

</doc>
<doc id="1406480" url="https://pl.wikipedia.org/wiki?curid=1406480" title="Tałyszowie">
Tałyszowie

Tałyszowie, także Tałysze – naród irański zamieszkujący głównie na pograniczu Iranu i Azerbejdżanu, posługujący się językiem tałyskim (jeden z języków północno-zachodniego Iranu). Liczbę użytkowników języka tałyskiego szacuje się na około 184 tys., z czego 69 tys. mieszka w Azerbejdżanie, a 112 tys. w Iranie.

</doc>
<doc id="1406483" url="https://pl.wikipedia.org/wiki?curid=1406483" title="Adam Krylik">
Adam Krylik

Adam Krylik (ur. 1975 w Szczecinku) – polski wokalista, aktor dubbingowy, autor muzyki i tekstów. Wokalista zespołów Harvester i Chili My.
Kariera.
Brał udział w programie Szansa na sukces. Uczestnik konkursu „Debiuty” podczas Festiwal Piosenki Polskiej w Opolu w 1998 roku. Przez 10 lat związany z Teatrem Muzycznym Roma w Warszawie. Brał udział w spektaklach m.in. Miss Saigon, Grease, Koty, Taniec wampirów, Piotruś Pan, Upiór w operze, Akademia Pana Kleksa oraz Pięciu braci Moe w reż. Olafa Lubaszenki. Muzyk sesyjny, współpracujący w przeszłości bądź obecnie z wieloma artystami polskiej sceny rozrywkowej tj. Kasia Kowalska, Edyta Górniak, Reni Jusis, Krzysztof Krawczyk, Michał Bajor, Varius Manx, i in.
Od wielu lat współpracuje z Adamem Sztabą i jego orkiestrą m.in. przy projektach takich jak: Koncert „Tu Warszawa” inaugurujący prezydencję Polski w UE, programy TV „Moja krew”, „Fabryka gwiazd” (Polsat), „Mam talent” (TVN), „Taniec z gwiazdami” (TVN), koncert Michaela Boltona na Gali 15-lecia Polsatu i in. Z własnym utworem „Mały Joe” wystąpił na TOPtrendy Festiwal 2012. Zdobywca I nagrody na Carpathia Festival 2014 w Rzeszowie za wykonanie „Piosenki piekarza”.

</doc>
<doc id="1406485" url="https://pl.wikipedia.org/wiki?curid=1406485" title="Madjer">
Madjer

João Victor Saraiva, czyli Madjer (ur. 22 stycznia 1977 w Luandzie w Angoli) – piłkarz plażowy grający na pozycji napastnika. Zdobył z reprezentacją Portugalii mistrzostwo świata w 2001 oraz 2015 i kilka razy Euro Beach Soccer League. Indywidualnie dostał kilka nagród dla najlepszego piłkarza świata. Został także 5 razy królem strzelców plażowego mundialu. Od 2008 jest kapitanem w kadrze. Zastąpił kończącego karierę Hernâniego.

</doc>
<doc id="1406486" url="https://pl.wikipedia.org/wiki?curid=1406486" title="Nariman Sadik">
Nariman Sadik

Nariman Sadik (ur. 31 października 1933, zm. 16 lutego 2005) – królowa Egiptu.
Nariman Sadik była córką Husajna Fahmiego Sadika, wysokiego rangą urzędnika egipskiego rządu, i jego żony Asili Kamil. Z małżeństwa z Farukiem I, zawartego 6 maja 1951 w Kairze, urodził się syn i następca tronu Fu’ad II. Małżeństwo zakończyło się rozwodem 2 lutego 1954 (po odsunięciu króla od władzy). Nariman powróciła do Egiptu z matką.
3 maja 1954 poślubiła dr Adhama an-Nakiba z Aleksandrii, który był osobistym lekarzem Faruka. Mieli jednego syna, Akrama, rozwiedli się w 1961 roku.
W 1967 roku poślubiła lekarza Isma’ila Fahmiego. Mieszkała w Kairze na przedmieściach Heliopolis. Z trzecim mężem żyła do śmierci.
5 maja 1951 została odznaczona egipską wielką wstęgą Orderu Doskonałości z brylantami.

</doc>
<doc id="1406487" url="https://pl.wikipedia.org/wiki?curid=1406487" title="Pożegnanie Europy">
Pożegnanie Europy



</doc>
<doc id="1406488" url="https://pl.wikipedia.org/wiki?curid=1406488" title="EE II">
EE II



</doc>
<doc id="1406500" url="https://pl.wikipedia.org/wiki?curid=1406500" title="Teodor Vieweger">
Teodor Vieweger

Teodor Vieweger (ur. 20 sierpnia 1888 w Piotrkowie Trybunalskim, zm. 22 maja 1945 w Sochaczewie) – polski biolog.
Życiorys.
W 1907 ukończył gimnazjum w Warszawie. Odbył studia medyczne w uniwersytecie w Liège oraz zoologiczne w uniwersytecie w Brukseli. W 1912 otrzymał tytuł doktora nauk przyrodniczych uniwersytetu w Brukseli. Od 1920 był profesorem nadzwyczajnym Wolnej Wszechnicy Polskiej (WWP) w Warszawie. W latach 1920–1939 zajmował stanowisko kierownika Katedry Fizjologii Zwierząt, w roku akademickim 1924–1925 pełnił funkcję dziekana Wydziału Matematyczno-Przyrodniczego, a od 1925 do 1939 rektora WWP.
1 lipca 1928 został wybrany członkiem komisji rewizyjnej założonego wówczas Związku Sybiraków. Od 1933 był członkiem korespondentem Towarzystwa Naukowego Warszawskiego. Był wybitnym organizatorem: doprowadził do budowy gmachu uczelni, dzięki jego staraniom WWP została ustawą sejmową zaliczona do uczelni akademickich oraz uruchomił w 1928 Oddział WWP w Łodzi. W latach 1937-1945 był pierwszym prezesem Łódzkiego Towarzystwa Naukowego. W latach 1942–1945 wykładał na Tajnym Uniwersytecie Warszawskim oraz na Kursach Akademickich w Częstochowie.
Był głównym organizatorem Uniwersytetu Łódzkiego.
Zginął w wypadku samochodowym pod Sochaczewem wracając z Warszawy do Łodzi. Został pochowany na cmentarzu Powązkowskim w Warszawie (kwatera 284a wprost-4-28).
Odznaczenie.
W 1950 został pośmiertnie odznaczony Krzyżem Kawalerskim Orderu Odrodzenia Polski.
Działalność naukowa.
W pracy naukowej zajmował się badaniem pierwotniaków oraz orzęsek. Prowadził badania ilościowe i jakościowe metabolizmu orzęsków w warunkach hodowlanych. Opisał mechanizm wytwarzania zapasów bezazotowych podczas przyswajania białka u zwierząt zmiennocieplnych oraz badał wpływ temperatury na przyswajanie białka u tych zwierząt.

</doc>
<doc id="1406501" url="https://pl.wikipedia.org/wiki?curid=1406501" title="Past in Different Ways">
Past in Different Ways

Past in Different Ways to czwarty album solowy Michaela Kiske. Zawiera on akustyczne wersje utworów napisanych przez niego, gdy występował z zespołem Helloween oraz jeden nowy utwór. Album został wydany 9 maja 2008 r. przez wytwórnię Frontiers Records.

</doc>
<doc id="1406502" url="https://pl.wikipedia.org/wiki?curid=1406502" title="Babet Cardel">
Babet Cardel

Babet Cardel, właściwie Elisabeth Cardel – Francuzka, córka hugenota zbiegłego do Niemiec po odwołaniu edyktu nantejskiego. Była guwernantką i pierwszą nauczycielką późniejszej cesarzowej Katarzyny II.

</doc>
<doc id="1406508" url="https://pl.wikipedia.org/wiki?curid=1406508" title="Guizhou">
Guizhou



</doc>
<doc id="1406513" url="https://pl.wikipedia.org/wiki?curid=1406513" title="Guangxi">
Guangxi



</doc>
<doc id="1406516" url="https://pl.wikipedia.org/wiki?curid=1406516" title="Kahramanmaraş (prowincja)">
Kahramanmaraş (prowincja)

Kahramanmaraş (tur. "Kahramanmaraş ili") – jedna z 81 prowincji Turcji, znajdująca się w środkowej części kraju.
Od północnego zachodu graniczy z prowincją Kayseri, od zachodu z prowincją Adana, od południowego zachodu z prowincją Osmaniye, od południa z prowincją Gaziantep, od wschodu z prowincją Adıyaman, od północnego wschodu z prowincją Malatya oraz z prowincją Sivas od północy.
Władzę w prowincji sprawuje deputowany przez turecki rząd.
Powierzchnia prowincji to 14 213 km². Liczba ludności zgodnie z danymi z 2006 roku wynosi 1 034 727, a gęstość zaludnienia 72,2 osoby/km². Stolicą prowincji jest Kahramanmaraş.
Podział administracyjny.
Prowincja Kahramanmaraş dzieli się na dziesięć dystryktów. Są to:

</doc>
<doc id="1406518" url="https://pl.wikipedia.org/wiki?curid=1406518" title="Góra Stanleya">
Góra Stanleya

Góra Stanleya (ang. "Mount Stanley"; fr. "Mont Stanley") – najwyższy szczyt w masywie górskim Ruwenzori, a zatem najwyższy punkt Demokratycznej Republiki Konga i Ugandy. Trzecia pod względem wysokości, po Kilimandżaro i Kenii, góra Afryki. Nazwa najwyższego wierzchołka pochodzi od Małgorzaty Sabaudzkiej.
Na Górę Stanleya składają się następujące wierzchołki:
Pierwsze wejście na szczyt nastąpiło w 1906 r., a jego autorami byli Luigi Amadeo di Savoia, J. Petigax, C. Ollier oraz J. Brocherel.

</doc>
<doc id="1406520" url="https://pl.wikipedia.org/wiki?curid=1406520" title="Mieczysław Szumiec">
Mieczysław Szumiec

Mieczysław Szumiec (ur. 24 marca 1907 w Krakowie, zm. 19 stycznia 1993 w Krakowie) – polski piłkarz, bramkarz. Długoletni zawodnik Cracovii.
Życiorys.
W reprezentacji zagrał tylko raz. 20 sierpnia 1926 Polska przegrała w Budapeszcie z Węgrami 1:4. Szumiec bronił w pierwszej połowie i przepuścił trzy bramki. Nie miał wówczas ukończonych 20 lat. Przez całą karierę (1923–1938) był graczem Cracovii. Z klubem tym zdobył mistrzostwo Polski w 1930 i 1932.
Reprezentował barwy Cracovii także w innych grach zespołowych. Był mistrzem Polski w koszykówce i piłce ręcznej.

</doc>
<doc id="1406523" url="https://pl.wikipedia.org/wiki?curid=1406523" title="Jean-François Dreux du Radier">
Jean-François Dreux du Radier

Jean-François Dreux du Radier (ur. 1714, zm. 1780), francuski adwokat, poeta, historyk. Autor wielu dzieł.

</doc>
<doc id="1406526" url="https://pl.wikipedia.org/wiki?curid=1406526" title="Tetrafluorometan">
Tetrafluorometan

Tetrafluorometan ("tetrafluorek węgla"), – organiczny związek chemiczny, połączenie węgla i fluoru, perfluorowana pochodna metanu (wszystkie atomy wodoru w metanie zastąpione atomami fluoru). W normalnych warunkach występuje jako bezbarwny gaz, wykazujący nieznaczną toksyczność i korozyjność. Słabo rozpuszcza się w wodzie.

</doc>
<doc id="1406527" url="https://pl.wikipedia.org/wiki?curid=1406527" title="Adam Skwarczyński">
Adam Skwarczyński

Adam Franciszek Ksawery Skwarczyński, ps. "Stary", "Adam Śliwiński", "Adam Płomieńczyk" i in. (ur. 3 grudnia 1886 w Wierzchni Dolnej, zm. 2 kwietnia 1934 w Warszawie) – polski działacz niepodległościowy, polityk w okresie II Rzeczypospolitej, jeden z głównych ideologów obozu piłsudczykowskiego, publicysta i wolnomularz.
Młodość.
Urodził się w rodzinie o tradycjach patriotycznych, nobilitowanej w 1780 r., jego ojciec Wincenty Skwarczyński h. własnego (Zadora odmienna) brał udział w powstaniu styczniowym. Matka – Maria z Gnoińskich – była córką powstańca listopadowego. Miał brata Stanisława. Po śmierci ojca, w 1888 cała rodzina przeniosła się do Lwowa. Tam Adam Skwarczyński rozpoczął, będąc jeszcze w gimnazjum, działalność w ruchu niepodległościowym. Wraz z Tadeuszem Dąbrowskim założył organizację o nazwie Polska Młodzież Narodowa Bezpartyjna (kierowana była przez tajny zespół „Świt”, którego struktura wzorowana była na masonerii). W swojej działalności sprzeciwiał się ideom konserwatywnym, zbliżony był zaś wówczas do haseł niepodległościowego socjalizmu. Pozostawał jednocześnie pod wpływem pism Edwarda Abramowskiego, Stanisława Brzozowskiego i Karola Marksa. W tym czasie spotkał Józefa Piłsudskiego, z którym związał później swą polityczną działalność.
Działalność niepodległościowa.
Po zdaniu matury, rozpoczął studia polonistyczne, chcąc zostać nauczycielem. W 1905 roku został słuchaczem na Wydziale Filozoficznym Uniwersytetu Lwowskiego. W 1908 został jednym z pobierających nauki w Niższej Szkole Wojskowej, zorganizowanej przez Związek Walki Czynnej (ZWC). Ukończył kurs podoficerski i oficerski, a następnie został jednym z wykładowców w Szkole. Był członkiem Związku Walki Czynnej. Był jednym z współzałożycieli ponadpartyjnej organizacji niepodległościowej „Życie”, organizował także nielegalną szkołę, w której wykładowcami byli m.in. Feliks Perl i Witold Jodko-Narkiewicz. W 1909 wszedł w skład redakcji czasopisma socjalistycznego „Promień”, w którym zaczął publikować artykuły na tematy polityczne (najczęściej polemizując z myślą nacjonalistyczną).
W 1910 został członkiem „Strzelca”. Po ukończeniu studiów został nauczycielem w gimnazjum w Rohatynie. W tym czasie publikował swe przemyślenia m.in. w tygodniku „Życie”, założonym przez Gustawa Daniłowskiego. Po powrocie do Lwowa, uczył w IV i VII gimnazjum, został także komendantem Oddziału Żeńskiego Związku Strzeleckiego. Jednocześnie pracował w czasopiśmie „Przedświt”.
Po wybuchu I wojny światowej wstąpił do I Brygady Legionów, gdzie został oficerem sztabu. Brał udział w walkach niedaleko Kielc, po których został awansowany na zastępcę dowódcy służby wywiadowczej Brygady. W maju 1915 został wysłany przez Piłsudskiego jako przedstawiciel przy Departamencie Wojskowym Naczelnego Komitetu Narodowego do organizowania naboru ochotników do Legionów z Królestwa Kongresowego. W lipcu tego samego roku realizował podobne zadanie we Lwowie. Nieco później, ścigany przez policję, przybył do Warszawy, gdzie rozpoczął (pod pseudonimem „Adam Śliwiński”) działalność w Polskiej Organizacji Wojskowej (POW). W marcu 1916 ponownie wezwany do Brygady, przez krótki czas był dowódcą kompanii. Następnie znów trafia do Warszawy, gdzie prowadził tajną pocztę POW. We wrześniu 1916 zostaje członkiem Komendy Głównej POW, blisko współpracując m.in. z Walerym Sławkiem. Stworzył i kierował z Warszawy działającą we Lwowie Polską Organizacją Niepodległości. W tym czasie wraz z Tadeuszem Hołówką założył pismo „Rząd i Wojsko”, którego został redaktorem naczelnym. Był pracownikiem Biura Komisji Wojskowej Tymczasowej Rady Stanu. 
Wszedł w skład tajnej Organizacji A Konwentu porozumiewawczego ugrupowań lewicy niepodległościowej. Wkrótce potem został aresztowany. Przetrzymywano go w Twierdzy Modlin.
II Rzeczpospolita.
Zwolniony 12 listopada 1918, został szefem działu politycznego „Gazety Nowej”, od stycznia 1919 „Gazety Polskiej”. Wkrótce potem objął stanowisko jej redaktora naczelnego, jednocześnie publikując na łamach czasopisma „Rząd i Naród”. Na początku 1920 był jednym z twórców pisma „Naród”. W tym czasie wydał broszurę pt. "Cele wojny na wschodzie", opisując w niej rolę Polski jako państwa mającego wypełnić misję pokojową w Republice Litewskiej i na Ukrainie. Ożenił się z Anną Prądzyńską.
W 1922 wraz z m.in. Adamem Kocem, Januszem Jędrzejewiczem i Tadeusz Hołówką założył miesięcznik „Droga”. W tym samym roku współuczestniczył w tworzeniu Powszechnego Uniwersytetu Korespondencyjnego. W 1925 wydał pamflet ostro atakujący generała Władysława Sikorskiego. W 1926, podczas przewrotu majowego, opowiedział się po stronie Piłsudskiego. Wydawał w tym czasie „Nakaz Chwili”, pismo w którym publikował artykuły na temat przewidywanej przez niego "rewolucji moralnej", która miała nastąpić wraz z wprowadzeniem rządów sanacji. Po zamachu majowym został szefem referatu społecznego w Kancelarii Cywilnej Prezydenta RP. W 1929, na skutek infekcji wywołanej gruźlicy, doszło do operacji, podczas której lekarze zmuszeni byli amputować Skwarczyńskiemu obie nogi. Pomimo tego uczestniczył w tworzeniu organizacji antyendeckich młodzieżowych organizacji Legion Młodych i Straż Przednia oraz pisma „Kuźnia Młodych”. Inspirował także utworzenie Centralnego Komitetu dla spraw Młodzieży Wiejskiej i Towarzystwa Wiejskich Uniwersytetów Regionalnych, organizacji dążących do podnoszenia poziomu kulturalnego na wsi.
Zmarł 2 kwietnia 1934 w Warszawie. Adam Skwarczyński spoczywa na cmentarzu Powązkowskim w Warszawie (kwatera 229 przed-3-9).
Publikacje.
Wszystkie jego utwory objęte były w 1951 zapisem cenzury w Polsce, podlegały natychmiastowemu wycofaniu z bibliotek.

</doc>
<doc id="1406531" url="https://pl.wikipedia.org/wiki?curid=1406531" title="Twink Caplan">
Twink Caplan

Twink Caplan (ur. 25 grudnia 1947 roku w Pittsburgh w Pensylwanii w USA) – amerykańska aktorka filmowa i telewizyjna.

</doc>
<doc id="1406534" url="https://pl.wikipedia.org/wiki?curid=1406534" title="Jon Morton Aase">
Jon Morton Aase

Jon Morton Aase (ur. 1936 w Albuquerque w Nowym Meksyku) – amerykański pediatra, który wraz z Davidem W. Smithem opisał chorobę zwaną od jego nazwiska zespołem Aase’a.

</doc>
<doc id="1406537" url="https://pl.wikipedia.org/wiki?curid=1406537" title="Waloryzacja rolniczej przestrzeni produkcyjnej">
Waloryzacja rolniczej przestrzeni produkcyjnej

Ocena uwarunkowań przyrodniczych dla rolnictwa jest zadaniem bardzo złożonym i trudnym. Wymaga ona bowiem szczegółowych klasyfikacji nie tylko poszczególnych komponentów środowiska przyrodniczego, ale także ich ujęcia syntetycznego.
Przy rozpatrywaniu warunków środowiska pod kątem ich wpływu na rolnictwo bierzemy z reguły pod uwagę, następujące elementy: glebę, klimat, rzeźbę oraz warunki wodne terenu. Jest rzeczą oczywistą, że między poszczególnymi czynnikami przyrodniczymi istnieje współdziałanie, w wyniku którego tworzyć się mogą różne układy, mniej lub bardziej korzystne dla rozwoju roślin. Chów zwierząt gospodarskich na ogół nie wykazuje ścisłych zależności podczas rozwoju od poszczególnych komponentów, dlatego przede wszystkim mówimy tu o korzyściach z punktu widzenia możliwości rozwoju produkcji roślinnej. Natomiast głównie o uwarunkowaniach środowiska dla hodowli zwierząt decydują warunki klimatyczne, a następnie wodno-glebowe, ze względu na potrzeby paszowe. 
Na wyodrębnionych konkretnych obszarach poszczególne czynniki środowiska mogą wywierać wpływ ograniczający produktywność w różnym nasileniu. Mówimy wówczas, że na danym obszarze jedne spośród wymienionych czynników są ważniejsze, podczas gdy inne nie mają większego znaczenia.
W celu porównania poszczególnych gmin w aspekcie przydatności ich środowiska przyrodniczego dla potrzeb rolnictwa utworzono syntetyczny wskaźnik waloryzacji rolniczej przestrzeni produkcyjnej, który uwzględniając jakość gleb, agroklimat, warunki wodne oraz rzeźbę terenu, przeliczył je na wartość punktową. Według tego opracowania każda gmina mogła otrzymać maksymalnie 125 pkt. Najwięcej punktów gminy mogły otrzymać za jakość i przydatność rolniczą gleb (skala 100 pkt) oraz agroklimat (skala 15 pkt). Warunki wodne i rzeźbę terenu oceniono zaledwie w skali 5 pkt, gdyż brane były już one pośrednio pod uwagę przy ocenie jakości gleb, jako ściśle z nimi związane. 
Na tej podstawie za gminę stwarzającą potencjalnie najlepsze warunki dla potrzeb rolnictwa uznano w Polsce gminę Żórawina (powiat wrocławski), która uzyskała 108,6 pkt, a za najsłabsze pod tym względem gminy Zakopane, Poronin i Kościelisko (zaledwie po 31,0 pkt)Jastarnia-27,8. Wartość średnia dla Polski obliczona w ten sposób wyniosła 66,6 pkt.
Biorąc pod uwagę wartości średnie dla województw, najlepiej wypadają województwa: opolskie (81,5 pkt), dolnośląskie (85,0 pkt) i lubelskie (74,2 pkt).

</doc>
<doc id="1406557" url="https://pl.wikipedia.org/wiki?curid=1406557" title="Jan Angelik Drewaczyński">
Jan Angelik Drewaczyński

Jan Angelik Drewaczyński (ur. 1826 w Warszawie, zm. 16 lutego 1899 w Krakowie) – malarz, autor wielu obrazów religijnych, m.in. obrazu ołtarzowego w kaplicy św. Józefa w bazylice Świętej Trójcy w Krakowie.
Życiorys.
Już jako znany malarz religijny w roku 1851 podczas pobytu w Rzymie wstąpił do zakonu dominikanów. Ostatnie lata życia spędził w klasztorze Dominikanów w Krakowie. Pochowany na Cmentarzu Rakowickim w Krakowie kw. VIII, gr. dominikanów.

</doc>
<doc id="1406561" url="https://pl.wikipedia.org/wiki?curid=1406561" title="Heather Gottlieb">
Heather Gottlieb

Heather Gottlieb - amerykańska aktorka filmowa i telewizyjna

</doc>
<doc id="1406566" url="https://pl.wikipedia.org/wiki?curid=1406566" title="Cmentarz katolicki w Komárnie">
Cmentarz katolicki w Komárnie

Cmentarz katolicki w Komárnie () – cmentarz katolicki w Komárnie w kraju nitrzańskim. 
Opis.
Cmentarz założony w 1785 roku i znajdujący się w jednym kompleksie razem z cmentarzem ewangelickim (z najstarszym grobem z 1792 oraz grobowcem rodziny Csetke-Nádosy strzeżonym przez dwa sfinksy), reformowanym (z najstarszym grobem z 1849) oraz żydowskim. 
Na cmentarzu katolickim najstarszy zapis pochodzi z 1852 roku i znajduje się na nim ok. 90 grobów. Pochowane zostały na nim osoby ważne dla powiatu Komárno m.in. Gyulu Alapyho (1872–1936) główny archiwista okręgowy, dyrektor muzeum, historyk, polityk; József Amtman (1781–1852) burmistrz Komárna, Angel Belloniho (1820–1895) kupiec, György Fektor (1857–1933) słynny cukiernik, Ilona Ledermeyer (1871–1962) założycielka szkoły muzycznej.
W roku 1887 ufundowano pomnik poległych w powstaniu węgierskim w latach 1848–1849. Na cmentarzu znajduje się także wspólna mogiła 102 rewolucjonistów poległych w bitwach pod Komarnem 1 maja 1919 r. oraz krypta benedyktynów. W 1921 r. powstał pomnik ku czci 950 żołnierzy zmarłych w szpitalu wojskowym w Komárnie w czasie I wojny światowej. W 1928 r. ufundowano czechosłowackich żołnierzy poległych z tablicą pamiątkową zawierającą 25 nazwisk poległych, w 1948 r. wybudowano pomnik ku pamięci zakordowanych przez faszystów w czasie II wojny światowej. 

</doc>
<doc id="1406586" url="https://pl.wikipedia.org/wiki?curid=1406586" title="Simson S51">
Simson S51

Simson S51 – motorower produkowany w Niemieckiej Republice Demokratycznej, następnie w Niemczech w latach 1980–1990 w fabryce VEB Fahrzeug- und Jagdwaffenwerk Ernst Thälmann Suhl, należącej do związku IFA. Do dzisiaj cieszy się dużą popularnością, również wśród młodzieży, mimo swojego wieku. Model S51 był produkowany w kilku wersjach, każda z silnikiem M531/541
Modele S51.
Nowo wprowadzony model S51 niewiele różnił się od starszego S50. Największą różnicą było wprowadzenie zmodernizowanego silnika M531 i M541, który jednocześnie zastosowano w modelu KR51/2. W nowej jednostce napędowej dokonano szeregu zmian, które miały na celu zmniejszenie zużycia paliwa, znaczne ułatwienie napraw oraz zredukowanie częstej obsługi silnika. Wprowadzono nowy cylinder z tłokiem o mniejszej średnicy i wał korbowy o zwiększonym skoku tłoka. Łożyska wału korbowego są smarowane mieszanką paliwa z olejem, podczas gdy w starym silniku były smarowane olejem przekładniowym, które rozwiązanie sprawiało problemy podczas napraw silnika. Zastosowano nowe rozwiązanie sprzęgła ze sprężyną centralną, dzięki czemu sprzęgło stało się prawie całkowicie bezobsługowe. Nowe rozwiązanie nożnego rozrusznika umożliwiało dokonywanie napraw bez konieczności całkowitego rozebrania silnika, co było poważnym problem w silnikach serii M53. Najważniejszą cechą silnika było zastąpienie 3-biegowej skrzyni przekładniowej z kołami przesuwnymi nową skrzynią trzy- lub czterobiegową z kołami stale zazębionymi i zmianą biegów za pomocą tzw. klina przesuwnego. Rozwiązanie takie było znane m.in. z włoskiej Vespy. W Simsonie rozwiązanie to ma charakter sprzęgła kulkowego, gdzie znajdujący się wewnątrz wałka skrzyni biegów pręt wybierający powoduje wysunięcie kulek poza obrys zewnętrzny wałka i tym samym sprzęgnięcie wałka z kołem zębatym. Zmieniono także napęd licznika, uszczelniono wałek nożnego rozrusznika i przede wszystkim zmieniono wygląd nowego silnika. Modernizacja silnika pozwoliła także na zredukowanie ilości oleju przekładniowego, którego w nowym silniku znajduje się 400 ml.
Projektując nowy silnik przewidziano także możliwość zwiększenia pojemności do 70 cm³ przy zmianie kilku podzespołów. Dało to początek modelowi S70, który miał konkurować na rynku z pojazdami klasy 80 cm³.
Nadwozie pozostało niemal takie same co w S50, zachowując zmiany wprowadzone w ostatnich modelach S50, czyli m.in. nowy zbiornik paliwa oraz widelec teleskopowy z krótszymi sprężynami. Ze względu na zmiany wprowadzone w jednostce napędowej, występowały niewielkie różnice, głównie łańcuch krótszy o dwa ogniwa oraz inna linka sprzęgła. Jednocześnie unifikacja części pozwala na wymianę silnika w starszym S50 na nowy silnik z modelu S51.
Simson S51N (1980-1987, 103 000 szt.).
Najtańsza i najuboższa wersja z serii S51. Posiadała 3-biegową skrzynię biegów. Podobnie jak w modelu S50 N posiadał bardzo ubogą instalację elektryczną (6 V), nie posiadał stacyjki i kierunkowskazów. Posiadał reflektor z żarówką o mocy 25/25 W, światło stop uruchamiane tylnym hamulcem, sygnał dźwiękowy zasilany z baterii 4 ogniw R20. Posiadał również (jak każdy model z trzybiegową skrzynią biegów) prędkościomierz skalowany do 80 km/h. W przeciwieństwie do pozostałych modeli podnóżki pasażera zostały umieszczone na wahaczu zamiast na wspornikach ramy. Dostępny tylko w kolorze błękitnym (Ral 5015) i czerwonym. Zastosowano silnik M531/2KF.
Simson S51 B1-3 (1980-1988, 242 300 szt.).
Wersja 3-biegowa wyposażona w instalację 6 V, akumulator, stacyjkę, przełączniki zespolone, kierunkowskazy, światło postojowe, 25 W reflektor i klakson. Masa pojazdu w porównaniu do wersji N wzrosła o 4 kg (N-75,5 kg, B1-3–79,5 kg).
Simson S51 B1-4 (1980-1988, 360 600 szt.).
Pierwsza wersja S51 z silnikiem 4-biegowym. Wyglądem i wyposażeniem był podobny do wersji B1-3.
Silnik został zmieniony na M541/1KF Na pokrywie sprzęgła dodano cyfrę 4 (oznaczenie, że motorower posiada 4-biegową skrzynię).
Simson S51 B2-4 (B2-4/1) „Electronic” (1980-1988, 305 100 szt.).
Wersja B2-4 powstała na podstawie modelu B1-4. Wyposażona dodatkowo w bezstykowy zapłon typu SLEZ (‘Electronic’), prędkościomierz wyposażony w kontrolkę kierunkowskazów, skalowany aż do 100 km/h, oraz nowy typ amortyzatorów tylnych (z widocznymi na zewnątrz sprężynami).
Wersja B2-4/1 została dodatkowo wyposażona w gumowe osłony zawieszenia przedniego, profilowane siedzenie, oraz prostą, rozkładaną dźwignię startera.
Simson S51 C „Comfort” (1983-1989, 31 000 szt.).
Produkcja od 1983, była to rewolucja jeśli chodzi o wyposażenie wśród motorowerów. Powstał na podstawie modelu B2-4 ‘Electronic’, został dodatkowo wyposażony w obrotomierz skalowany do 10 000 obr./min w którym umieszczona była kontrolka świateł drogowych, licznik skalowany do 100 km/h, zapożyczony z modelu B2-4, wyposażony w kontrolkę kierunkowskazów, automat stopu montowany przy dźwigni przedniego hamulca, prostą, składaną dźwignię startera, profilowane siedzenie, amortyzatory tylne z dwustopniową regulacją twardości, oparcie boczne montowane przy podnóżku, bagażniki boczne, bezstykowy zapłon typu SLEZ (‘Electronic’), żarówkę reflektora przedniego o mocy 35/35 W, jednak napięcie w instalacji elektrycznej nadal było na poziomie 6 V. Zaczęto malować na czarno pokrywy bębnów hamulcowych i silnik.Dziś jest rzadko spotykany, często mylony ze ‘zwykłym’ Simsonem, który po prostu ma naklejkę ‘Comfort’.
Simson S51 E „Enduro” (1982-1988, 160 000 szt.).
Produkcję tego modelu rozpoczęto w 1982 roku na podstawie modelu B2-4. Wprowadzone w nim zmiany to: wzmocniona dokręcanymi zastrzałami rama (przez zastrzały masa motoroweru wzrosła z 79,5 do 84 kg w porównaniu do wersji B1-3 i B1-4), kierownica o wyższym profilu, składany starter nożny oraz podniesione kolanko wydechowe wraz z tłumikiem osłoniętym blaszaną osłoną. Ze względu na zmianę usytuowania tłumika konieczne było zmodyfikowanie kilku innych podzespołów. Zmieniono wyprofilowanie osłonki bocznej, aby tłumik nie rysował jej powierzchni i był możliwy dostęp do schowka filtra powietrza. Dźwignia hamulca tylnego została odsunięta bardziej na zewnątrz pojazdu by umożliwić łatwe operowanie. Prawy wspornik ramy otrzymał zmieniony wspornik podnóżka pasażera.
Należy podkreślić, że modele S51 Enduro przeznaczone były do codziennej eksploatacji na drogach utwardzonych, jak również jazdy w łatwym terenie przy obciążeniu wyłącznie kierowcą. Producent zabronił używania motoroweru w warunkach zbliżonych do motocrossu.
Simson S51 E/4.
Uboższa i tańsza wersja S51 E pod względem instalacji elektrycznej, identycznej jak w modelu S51 N. Posiadał 4-biegową skrzynię biegów. Produkcje zakończono w 1988 roku.
Modele S51/1.
W listopadzie 1988 roku nastąpiła modernizacja wyposażenia. Główną zmianą było zastosowanie instalacji elektrycznej 12 V, wprowadzenie lepszego czujnika stop tylnego hamulca, umieszczeniu sygnału dźwiękowego przy przednim reflektorze oraz zastosowaniu oświetlenia halogenowego HS1 w wersjach z bezstykowym układem zapłonowym. Usunięto funkcję świateł postojowych, zastosowano światło pozycyjne w przednim reflektorze. Zmieniono kolor błotników ze srebrnego na czarny. Niektóre modele wyposażono w emaliowane na czarno tłumiki. W wybranych modelach S51/1 rozpoczęto stosować lakierowanie proszkowe głównych części ramy powłoką przypominającą plastik (z niem. Plastpulverbesichtet, w skrócie PPB). Zapewniła ona większą ochronę przed zarysowaniami i korozją. Produkcję zakończono w 1991 roku i zastąpiono modelem S53.
Simson S51/1 B (91 000 szt.).
Model podobny do B1-4. Zastosowano klasyczny układ zapłonowy 12 V, elektroniczny regulator napięcia ELBA, reflektor o mocy 35 W.
Simson S51/1 B3.
Wersja podobna do S51/1 B wyposażona w trzybiegową skrzynię biegów.
Simson S51/1 C „Comfort” (81 750 szt.).
Model „Comfort” został wyposażony w bezstykowy, elektroniczny układ zapłonowy, instalację elektryczną 12 V z regulatorami napięcia EWR i ELBA, reflektor HS1 35/35 W. Posiadał on jak każdy S51/1 czarne błotniki, naklejki na pokrywach schowka S51 12 V, włącznik światła stop przy dźwigni przedniego hamulca, prostą dźwignię rozrusznika, obrotomierz, lusterko prawe i lewe, amortyzatory z dwustopniową regulacją.
Simson S51/1 C1.
Wersja podobna do S51/1 C zastępującą wersję S51 B2-4, w której nie stosowano obrotomierza oraz istniała instalacja elektryczna „ze stałym światłem”.
Simson S51/1 E „Enduro” (1989-1990, 53 500 szt.).
Model zastępujący starszy S51 E/2, lecz wprowadzono plastikowy przedni błotnik mocowany przy kole. Wprowadzono instalację elektryczną identyczną jak w modelu S51/1 C. Wyrzucono także obciążające wzmocnienie ramy.
Simson S51/1 E1.
Model zastępujący starszy S51 E. Nisko umieszczony błotnik przy kole
Simson S51/1 E/2.
Wersja podobna do S51/1 E w której zastosowano wysoko umieszczony przedni błotnik, instalacja elektryczną 6v.
Simson S51/1 E/3.
Wersja podobna do S51/1 E, lecz wyposażona w klasyczny zapłon i nisko umieszczony przedni błotnik.

</doc>
<doc id="1406588" url="https://pl.wikipedia.org/wiki?curid=1406588" title="Parafia Najświętszej Maryi Panny Królowej Polski w Czeremsze">
Parafia Najświętszej Maryi Panny Królowej Polski w Czeremsze

Parafia pod wezwaniem Najświętszej Maryi Panny Królowej Polski w Czeremsze – parafia rzymskokatolicka należąca do dekanatu Hajnówka, diecezji drohiczyńskiej, metropolii białostockiej. Siedziba parafii znajduje się w Czeremsze.
Historia.
Erygowana 23 września 1957 roku przez Administratora Apostolskiego diecezji pińskiej w Drohiczynie ks. inf Michała Krzywickiego. Wydzielono ją z sąsiedniej parafii Kleszczele.
Staraniem ks. Władysława Siekierko, pierwszego proboszcza w Czeremsze, w 1957 roku rozpoczęto prace przy budowie nowej świątyni. Polegały one na przebudowaniu zrujnowanej przez działania wojenne kamienicy Natalii Goworowskiej na potrzeby kościoła i plebanii. Pracami kierował brat księdza proboszcza inż. arch. Lucjan Siekierko. Poświęcenia nowego kościoła parafialnego pw. Matki Bożej Królowej Polski w dniu 21 września 1958 roku dokonał ks. prał. Bronisław Kiełbassa, dziekan bielski.
Obszar parafii.
Miejscowości i ulice.
W granicach parafii (stan z 2011 r.) znajdują się miejscowości:

</doc>
<doc id="1406592" url="https://pl.wikipedia.org/wiki?curid=1406592" title="Tetrafluorek węgla">
Tetrafluorek węgla



</doc>
<doc id="1406633" url="https://pl.wikipedia.org/wiki?curid=1406633" title="Julian Makowski">
Julian Makowski

Julian Edmund Makowski (ur. 6 lutego 1875 w Warszawie, zm. 25 listopada 1959 tamże) – polski dyplomata i prawnik, specjalista prawa międzynarodowego, profesor i rektor Szkoły Głównej Handlowej.
Życiorys.
Po ukończeniu gimnazjum w Warszawie odbył studia w Wyższym Instytucie Handlowym w Antwerpii uzyskując w 1898 dyplom licencjata. Następnie studiował w Szkole Nauk Politycznych w Paryżu i na wydziale prawa Uniwersytetu Jagiellońskiego. W 1923 uzyskał magisterium prawa na Uniwersytecie Warszawskim i doktorat prawa na Uniwersytecie Poznańskim.
Od 1906 roku wykładowca prawa międzynarodowego w późniejszej Wyższej Szkoły Handlowej, od 1915 wykładowca Szkoły Nauk Politycznych w Warszawie. Od 1936 profesor SGH. W latach 1937–1940 rektor SGH.
Od 24 lipca 1919 naczelnik wydziału traktatowego Ministerstwa Spraw Zagranicznych. Członek delegacji do rokowań z Czechosłowacją (1920), z Wolnym Miastem Gdańskiem (1921 – wiceprzewodniczący delegacji), z Litwą (1928). W 1930 delegat rządu RP na konferencję kodyfikacyjną prawa międzynarodowego w Hadze. Od 1931 przewodniczący Wyższej Komisji Dyscyplinarnej w MSZ. Wynegocjował i podpisał traktaty arbitrażowe z Belgią, Danią, Szwecją, Norwegią, Holandią, Luksemburgiem i Szwajcarią.
W 1932 wykładał w Akademii Prawa Międzynarodowego w Hadze. W roku 1933 objął redakcję "Zbioru Dokumentów" miesięcznika "Polityka Narodów". Współredaktor "Encyklopedii Nauk Politycznych" (t. 1-4 Warszawa 1936–1939). Po II wojnie światowej wykładowca, następnie profesor Akademii Nauk Politycznych (później Szkoły Głównej Służby Zagranicznej), a także Uniwersytetu Jagiellońskiego w 1945 r.
Pochowany na cmentarzu Powązkowskim w Warszawie (kwatera N-6-14).
Ordery i odznaczenia.
26 odznaczeń zagranicznych, m.in.:

</doc>
<doc id="1406634" url="https://pl.wikipedia.org/wiki?curid=1406634" title="Julie Brown">
Julie Brown

Julie Ann Brown (ur. 31 sierpnia 1954 w Van Nuys) – amerykańska aktorka, scenarzystka, producentka, reżyserka i piosenkarka.

</doc>
<doc id="1406637" url="https://pl.wikipedia.org/wiki?curid=1406637" title="Miguel Bossio">
Miguel Bossio

Miguel Angel Bossio Bastianini (20 lutego 1960) – piłkarz urugwajski, pomocnik (rozgrywający). Wzrost 183 cm, waga 78 kg.
Bossio rozpoczął karierę piłkarską w klubie Racing Montevideo. Następnie grał w klubach Sud América Montevideo i CA Peñarol. Wraz z Peñarolem sięgnął po największe sukcesy na arenie międzynarodowej - wygrał turniej Copa Libertadores 1982, a następnie zdobył Puchar Interkontynentalny. Dotarł także do finału Copa Libertadores 1983 i do półfinału Copa Libertadores 1985. Trzykrotnie sięgał po mistrzostwo Urugwaju - w 1981, 1982 i 1985.
W reprezentacji Urugwaju zadebiutował 27 października 1983 w wygranym 2:0 meczu z Brazylią - był to pierwszy finałowy mecz w ramach Copa América 1983. Bossio zagrał w tym spotkaniu ostatnie 5 minut. Wystąpił także w ostatnich kilku minutach rewanżu w Salvador na Estádio Fonte Nova, gdzie po remisie 1:1 Urugwaj został najlepszą drużyną reprezentacyjną Ameryki Południowej.
Bossio wziął udział w finałach mistrzostw świata w 1986 roku, po których zakończył reprezentacyjną karierę. W meksykańskim mundialu Urugwaj dotarł do 1/8 finału, a Bossio zagrał w trzech meczach - dwóch grupowych z Niemcami i Danią, oraz z Argentyną. W meczu z Danią otrzymał czerwoną kartkę.
W 1986 przeniósł się do Argentyny, a stąd do Hiszpanii, gdzie grał w klubach Valencia CF i Sabadell.
Od 1983 do 16 czerwca 1986 Bossio rozegrał w reprezentacji Urugwaju 30 meczów i zdobył 1 bramkę

</doc>
<doc id="1406640" url="https://pl.wikipedia.org/wiki?curid=1406640" title="Patria AMV">
Patria AMV

Patria AMV ("Armoured Modular Vehicle") – fiński wielozadaniowy kołowy wóz bojowy opracowany przez przedsiębiorstwo Patria. Modułowa konstrukcja pojazdu pozwala na montaż różnorodnego uzbrojenia i wyposażenia na wspólnym podwoziu, dzięki czemu Patria AMV może być produkowana w wielu odmianach, m.in. jako transporter opancerzony, bojowy wóz piechoty, wóz łączności, wóz ewakuacji medycznej, wóz zabezpieczenia technicznego lub platforma samobieżnego moździerza.
XC-360 wszedł na uzbrojenie armii Finlandii w 2006 roku, uzbrojony w zdalnie sterowane stanowisko strzeleckie Kongsberg Protech Protector. Zamówiono tylko 62 pojazdy, przeznaczone dla brygady Pori. Transporter nosi tam oznaczenie XA-360. Oprócz tego armia Finlandii używa moździerzy samobieżnych AMOS na podwoziu AMV.
We 2005 roku opracowano także krótszą (o ok. 60 cm), sześciokołową wersję transportera AMV 6×6, która po raz pierwszy została zaprezentowana we wrześniu 2005 roku na salonie MSPO w Polsce.
Operatorzy.
Pojazd w różnych odmianach został zamówiony przez siły zbrojne:
Lockheed Martin oferuje wersję AMV oznaczoną "Havoc" w konkursie na następcę wozów LAV-25 z US Marine Corps.

</doc>
<doc id="1406642" url="https://pl.wikipedia.org/wiki?curid=1406642" title="Jan Tuczyński">
Jan Tuczyński

Jan Tuczyński (ur. 22 grudnia 1918 w Ujściu Solnym koło Bochni, zm. 19 marca 2003 w Gdyni) – profesor zwyczajny, absolwent orientalistyki i filologii polskiej na Uniwersytecie Jagiellońskim, długoletni profesor Uniwersytetu Gdańskiego.
Był uznawany za jednego z najwybitniejszych znawców literatury młodopolskiej (zwłaszcza twórczości Jana Kasprowicza i Stanisława Przybyszewskiego). Zajmował się również tak zwaną mitologią młodopolską, związkami filozofii i literatury, recepcją Orientu w literaturze polskiej oraz literaturą marynistyczną.
Był założycielem kilku stowarzyszeń m.in. Towarzystwa Schopenhauerowskiego, Herderowskiego, Orientalistycznego i Przyjaciół Twórczości Kasprowicza.
Osiągnął mistrzostwo w prostocie. Posługiwał się prozą klarowną i jasną, przypominająca pod względem stylu dzieła wybitnych polskich filologów, jak np. Ignacego Chrzanowskiego, Stanisława Pigonia czy Juliana Krzyżanowskiego.
Pochodzenie i młodość.
Urodził się w Ujściu Solnym jako najmłodsze z siedmiorga dzieci Antoniego i Wandy. Dorastając w skromnych warunkach domowych, otrzymał wychowanie religijne i patriotyczne.
Przez wiele lat losy jego związane były z Niepołomicami, gdzie zamieszkała rodzina zrujnowana przez pierwszą wojnę światową. Tam ukończył szkołę powszechną, by wkrótce rozpocząć naukę w Gimnazjum im. Bartłomieja Nowodworskiego w Krakowie (matura 1939). W tym miejscu zetknął się z Franciszkiem Bielakiem, który był jego nauczycielem języka ojczystego i wychowawcą, a później wykładowcą Uniwersytetu Jagiellońskiego i wieloletnim sekretarzem Komisji Historii Literatury Polskiej Akademii Umiejętności. Właśnie ta wybitna postać rozbudziła w nim humanistyczne zainteresowania. Tak też się rozpoczęła wieloletnia znajomość Tuczyńskiego z Bielakiem, której ślad można odnaleźć w korespondencji.
Lata 1939-1945.
W pierwszych latach okupacji pracował w Żywieckiej Fabryce "Solali" jako robotnik nocny przy produkcji tektury drzewnej. Pośród tysięcy książek zwożonymi na przemiał przez Niemców, z okupowanych krajów, znalazł dzieło Rabindranatha Tagore "Sadhana, Szept duszy, Zbłąkane ptaki" – w tłumaczeniu Jerzego Bandrowskiego, pochodzące z biblioteki Piotra Skargi, opatrzone numerem 1725. Wspomnienie tego wydarzenia odnajdujemy w napisanej później autobiografii.
"Ta apostolska księga, znaleziona na śmietniku cywilizacji europejskiej/…/ skierowała moje myśli ku Indiom,/…/ stała się dla mnie gwiazdą świecącą w ponurych mrokach wojny, zapaliła zamiłowanie do zgłębienia ideałów narodu indyjskiego, zwróciła uwagę na /…/ paralele z kulturą polską."
Od tego momentu zaczyna się jego przygoda z Orientem, bez którego, jak później przyznał, nie mógłby chyba żyć.
Z powodu odrzucenia volkslisty został wywieziony za karę na karne roboty do huty Andreas w Niemczech. Uciekł stamtąd do Generalnej Guberni. Pod koniec 1942 roku podjął pracę przy transporcie drewna w nadleśnictwie Rymanów.
Studia magisterskie.
Immatykulowany 19 kwietnia 1945 roku na Wydziale Filozoficznym (sekcja polonistyki), dzięki finansowej pomocy braci, rozpoczął studia polonistyczne i orientalistyczne na Uniwersytecie Jagiellońskim w Krakowie. Zetknął się tam z wybitnymi uczonymi. Pod ich wpływem kształtowała się jego osobowość naukowa i pisarska. W indeksie Tuczyńskiego znajdujemy wysokie oceny z podpisami wybitnych uczonych: Romana Ingardena, Zenona Klemensiewicza, Wincentego Lutosławskiego, Kazimierza Moszyńskiego, Kazimierza Nitscha, Stanisława Pigonia, Stanisława Rosponda, Stanisława Urbańczyka, Heleny Willman-Grabowskiej, Kazimierza Wyki.
Miał szczęście zaznać, jak sam wspominał, znakomitej szkoły humanistyki polskiej, być słuchaczem i mieć możliwość bliskiego obcowania z najjaśniejszymi perłami polskiego środowiska intelektualnego.
W grudniu 1950 roku uzyskał stopień magistra w zakresie filologii orientalnej na podstawie pracy "Epitet w poemacie „Nalopākhyānam”", pisanej na seminarium prof. Willman-Grabowskiej.
W takich okolicznościach zrodziła się u niego myśl komparatystycznego ujęcia literatury polskiego modernizmu. Jan Tuczyński tak o tych wydarzeniach pisał:
Byłem drugim obok Jana Szczepańskiego studentem w katedrze Heleny Willman Grabowskiej. Wielka uczona zwróciła mi uwagę na powinowactwa indyjskie w twórczości Jana Kasprowicza i na możliwość tych związków czy zależności w literaturze polskiej.
Zachęcany do pozostania na uczelni – nie przyjął jednak tej propozycji, ze względu zarówno na likwidację Katedry Filologii staroindyjskiej na UJ, jak i na sytuację rodzinną.
Rozprawa doktorska.
Po ukończeniu studiów aż do 1962 roku, pracował jako nauczyciel języka polskiego w szkołach ogólnokształcących i średnich zawodowych w Suchej, Węgierskiej Górce, Żywcu, Proszowicach i Olkuszu. Cieszył się szacunkiem i uznaniem swych przełożonych oraz uczniów, o czym świadczą zachowane do dziś opinie. Jednocześnie uczęszczał na seminarium prof. Kazimierza Wyki na UJ, pod którego kierunkiem napisał rozprawę doktorską Indianizm w literaturze polskiej. Obrona jej, uwieńczona oceną summa cum laude (z najwyższą chwałą), odbyła się 28 marca 1961 roku. Praca ta doczekała się w 1970 roku publikacji i stała się preludium do dalszych twórczych poszukiwań na tym polu.
Czas Harendy.
W okresie przygotowania doktoratu często przebywał na Harendzie w Zakopanem. Był to czas niezwykły dla poznania twórczości i biografii wieszcza polskiego południa, orędownika folkloru polskich gór, Jana Kasprowicza oraz atmosfery panującej w jego domu. Poznał tam żonę poety – Marię Kasprowiczową, jego córki – Janinę z Kasprowiczów Małaczyńską oraz Annę Kasprowicz-Jarocką wraz z jej mężem, wybitnym malarzem – Władysławem Jarockim.
W autobiografii wspominał:
"Korzystając z gościnności Marii Kasprowiczowej, miałem okazję wniknąć w rozmaite problemy z życia i twórczości autora „Księgi ubogich”…Te pobyty na Harendzie zbliżyły mnie osobiście do Kasprowicza, i usposobiły do ciągłego obcowania z tym wielkim poetą, i do studiów, do których należy wznowienie „Rocznika Kasprowiczowskiego” nr 3 z lat 1976-7, opracowanych pod moją redakcją oraz przygotowana monografia pt. „Kasprowicz – poeta i człowiek”."
Działalność dydaktyczno-naukowa na Uniwersytecie Gdańskim.
W 1962 roku przeniósł się na stałe na Wybrzeże i zamieszkał w Gdyni. W okresie od 1962 do 1970 roku pracował jako adiunkt w Katedrze Literatury Polskiej Wyższej Szkoły Pedagogicznej w Gdańsku, gdzie objął wykłady i ćwiczenia z modernizmu.
Po utworzeniu Uniwersytetu Gdańskiego, w latach 1970-1991, pracował w Zakładzie Historii Literatury Polskiej Instytutu Filologii Polskiej, prowadząc wykłady i seminaria z zakresu Młodej Polski. Jego wykłady, seminaria i ćwiczenia, odznaczające się dużą oryginalnością i wysokim poziomem naukowym, cieszyły się dużą popularnością wśród studentów, których potrafił pozyskać dla swojej działalności naukowej.
Zawodowo był jednocześnie związany z Wyższą Szkołą Pedagogiczną w Słupsku, gdzie pracował w latach 1974-1989.
1 marca 1972 został powołany na stanowisko docenta.
Rozprawa habilitacyjna.
Za radą Kazimierza Wyki podjął temat pracy habilitacyjnej "Schopenhauer a Młoda Polska". 6 maja 1969 roku uzyskał stopień doktora habilitowanego na podstawie oceny ogólnego dorobku naukowego i przedłożonej rozprawy "Schopenhauer a Młoda Polska", przyjętej przez Radę Wydziału Filologicznego UJ (wydanej w Gdańsku). Dwa lata później objął stanowisko etatowego docenta na Uniwersytecie Gdańskim.
Pisząc o swej książce Jan Tuczyński zaznaczał:
"„Rozprawa Schopenhauer a Młoda Polska” poszerzyła i pogłębiła mój pogląd na problem europejskiej recepcji myśli i literatury indyjskiej, i dzięki tej rozprawie mogłem przystąpić do nowej redakcji maszynopisu książki pt. "Motywy indyjskie w liryce Jana Kasprowicza"."
Praca ta została zrecenzowana w 1963 roku przez Juliana Krzyżanowskiego i Jana Jakubowskiego. Z tego właśnie maszynopisu pochodzą dwie rozprawy: "Motywy indyjskie w liryce Jana Kasprowicza" /"Pamiętnik literacki" 1971, z.3/ i druga "Kasprowicz a Tagore" /"Księga Jubileuszowa ku czci Eugeniusza Słuszkiewicza", 1974/, które w tej ostatecznej redakcji weszły do monografii pt. "Motywy indyjskie w literaturze polskiej" /1980/.
Nominacja na profesora nadzwyczajnego.
1 kwietnia 1987 uzyskał tytuł naukowy profesora nadzwyczajnego. Artur Hutnikiewicz dokonując oceny dorobku krakowskiego habilitanta, pisał:
"/.../ Jest wybitnym znawcą nowszej literatury polskiej, mającym swoje własne obszary zainteresowań, na których nie ma właściwie równorzednych sobie i równie kompetentnych współzawodników. Jest wciąż aktywny naukowo i po uzyskaniu docentury stale, wytrwale i twórczo pomnaża swoj dorobek badawczy. Rzadko się zdarza, by kandydat na profesora przedstawial jako argument na rzecz swoją dwie książki i wiele prac pomniejszych /.../"
Prace interdyscyplinarne.
W nauce o literaturze polskiej oraz komparatystyce zajmuje ważne miejsce jako badacz polskiego i europejskiego modernizmu, teoretyk i historyk literatury marynistycznej, wreszcie jako orientalista ukazujący związki piśmiennictwa polskiego z Orientem. Jego zainteresowania filologią indyjską oraz niemiecką myślą filozoficzną wykraczają daleko poza uprawianą przez niego dyscyplinę-filologię polską, co nadaje jego publikacjom charakter interdyscyplinarny.
Studia nad Janem Kasprowiczem.
Wśród prac na temat Młodej Polski szczególne miejsce przypada komparatystycznym studiom o Janie Kasprowiczu: "Motywy indyjskie w liryce Kasprowicza" ("Pamiętnik Literacki" 1971, z.3) oraz "Kasprowicz i Tagore" (w zb: "Księga pamiątkowa ku czci Eugeniusza Słuszkiewicza". Warszawa 1974), a także ogłoszone w "Roczniku Kasprowiczowskim" artykuły będące oryginalną próbą interpretacji twórczości poety: "Kasprowicz-poeta i człowiek" (t.3: 1982), "O „Księdze ubogich” Kasprowicza" (t.4/5: 1985) oraz "Czas i przestrzeń w liryce Kasprowicza" (t.6: 1990).
Imponującym rezultatem studiów Tuczyńskiego nad autorem "Księgi ubogich" jest obszerne dzieło "Kasprowicz. Pogłos wieczności" (Bydgoszcz 1996, w którym podjął on własną koncepcję interpretacyjną, wskazując przede wszystkim na głębię filozoficzną myśli autora "Hymnów", na jego związki z literaturą polską i obcą. Tuczyński potrafi przekonać czytelnika, że Kasprowicz to nie tylko wielki poeta swojej epoki, ale klasyk, którego stawiać trzeba w plejadzie takich mistrzów słowa, jak Kochanowski, Słowacki i Mickiewicz. Książka ta jest pracą naukową, lecz powstała z umiłowania poety i jego dzieła. Tuczyński umiejętnie i z niezwykły pietyzmem wydobył zarówno narodowe, jak i uniwersalne, ponadczasowe wartości pisarstwa Kasprowicza.
Echo tamtych poszukiwań stanowi opracowywana w ostatnich latach życia profesora monografia "Mój świat".
Marynistyka literacka.
Osobną i nowatorską pod każdym względem część dorobku naukowego Jana Tuczyńskiego stanowią publikacje dotyczące marynistyki literackiej. Zainspirowany pracami Romana Pollaka i Bronisława Miazgowskiego, ogłosił, głównie w gdyńskiej "Nautologii" (w latach 1973-1988), kilkadziesiąt artykułów oraz wydał dwie książki: "Od Gopła do Bałtyku. Rozprawy i szkice" (Poznań 1975), w których nie tylko zawarł swoje oryginalne poglądy na utwory marynistyczne, ale sformułował precyzyjnie zbudowaną konstrukcję teoretyczną, wskazując na takie problemy, jak np. romantyczna wizja okrętu i jej dzieje w historii, funkcje morza w strukturze symbolicznego obrazowania czasu, realizm morski utworu.
Z prac marynistycznych gdańskiego profesora należy wymienić jeszcze dwa obszerne szkice: "Żeromski a Bałtyk" ("Pomorze Gdańskie" 1967, nr 4: "Literatura i język") i "Motywy morskie w „muzycznej interpretacji” liryki polskiej" (w zb..: "Marynistyka w muzyce". 3.Akademia Muzyczna im. Stanisława Moniuszki w Gdańsku. Prace Specjalne.28&lt;1983&gt;).
Nikt przed Tuczyńskim nie próbował tak wnikliwie sprecyzować i określić specyfikę marynistyki literackiej, a jego prace na ten temat mogą być podstawą do dalszych badań.
W zakresie upowszechniania kultury marynistycznej czy morskiej opublikował kilkanaście obszernych artykułów w czasopismach Wybrzeża, jak: "Tygodnik Morski", "Litery", "Horyzont", "Głos Wybrzeża", "Czas", również w londyńskiej "Kronice" 1967 r. znalazła się na całej rozkładce rozprawa recenzyjna o książce B.Miazgowskiego, "Morze w literaturze polskiej". Wspomnieć tu wypada o dużej ilości prelekcji wygłoszonych w miastach Wybrzeża: w Słupsku, Koszalinie, Kołobrzegu, Szczecinie, Ustce, Kamieniu Pomorskim, Gdyni i Gdańsku/ całe cykle odczytów/, Elblągu. Okazją do tych odczytów były najczęściej sesje popularno-naukowe i lokalne jubileusze czy uroczystości morskie. Temu upowszechnieniu czy wychowaniu morskiemu-jak mówił Żeromski-służą dwie antologie, oczekujące na wydawcę: Gdynia w zwierciadle literatury i Nowela morska. Obydwie poprzedzone odpowiednimi wstępami i zaopatrzone przystosowanym opracowaniem tekstu.
Zainteresowania marynistyczne Tuczyńskiego spowodowały, że od 1972 r. aż do śmierci był członkiem Polskiego Towarzystw Nautologicznego w Gdyni, wieloletnim przewodniczącym Komisji Kultury Marynistycznej, a w latach 1973-2000 członkiem kolegium redakcyjnego kwartalnika „Nautologia”, w którym ukazywały się systematycznie jego artykuły oraz recenzje, głównie na temat literatury i kultury marynistycznej.
Będąc od 1962 r. członkiem gdańskiego oddziału Towarzystwa Literackiego im. Adama Mickiewicza-także z tego tytułu wygłaszał różne odczyty.
W kadencji 1987-1989 był członkiem Komitetu Nauk o Literaturze Polskiej PAN i wkrótce został członkiem niemieckiego towarzystwa naukowego Schopenhauer-Gesellschaft we Frankfurcie nad Menem.
Pozostałe prace.
Oprócz wymienionych już tekstów o Kasprowiczu do tej grupy należą artykuły: "Mickiewicz a mitologia indyjska" ("Przegląd Orientalistyczny" 1968, nr 4), "Indianizm w romantyzmie polskim" (zb.: "Wschód w literaturze polskiej". Red. J. Reychman. Wrocław 1970), "Herder i „Śakuntala”" (w: "Johann Gottfried Herders humanistisches Denken und universale Wirkung", Gdańsk 1997), a także trzy książki: "Schopenhauer a Młoda Polska" (Gdańsk 1969; wyd. 2, uzupełn.: 1987), "Motywy indyjskie w literaturze polskiej" (Warszawa 1981) oraz "Herder i herderyzm w Polsce" (Gdańsk 1999).
Organizator i popularyzator nauki.
Jan Tuczyński był redaktorem, organizatorem i popularyzatorem nauki.
Rocznik Kasprowiczowski.
Kilkuletnie kontakty Tuczyńskiego z Harendą i Marią Kasprowiczową oraz jego nie zanikające zainteresowanie życiem i twórczością autora "Hymnów" doprowadziły do utworzenia w Zakopanem Stowarzyszenie Przyjaciół Twórczości Jana Kasprowicza (1963). Wśród członkówzałożycieli znajdujemy nazwisko Tuczyńskiego, który w okresie 1964-1966 był sekretarzem pierwszego zarządu. W latach 1982-1990 gdański profesor współp racował z Muzeum im.Jana Kasprowicza w Inowrocławiu, organizując kilka sesji naukowych, na których wygłaszał referaty o poecie. Był także inicjatorem reaktywowania w Inowrocławiu "Rocznika Kasprowiczowskeigo" (którego pierwsze dwa tomy ukazały się w Poznaniu w latach 1936-1938) oraz jego współredaktorem (t. 4/5: 1985) i redaktorem naczelnym (t. 6: 1990).
Działalność organizacyjna i odczytowa na polu orientalizmu.
Prowadził aktywną działalność organizacyjną i odczytową dotyczącą orientalizmu. Wygłosił sporo odczytów z tej tematyki na uniwersytetach, zjazdach i sesjach Polskiego Towarzystwa Orientalistycznego, w Towarzystwie Przyjaźni Polsko-Indyjskiej w Warszawie, Krakowie, Wrocławie, Gdańsku.
W końcu też koło PTO udało mu się przekształcić na oddział gdański, którego początkowo był przewodniczącym (od maja 1970), później współprzewodniczącym zarządu oddziału (od maja 1979), a potem członkiem zarządu (od czerwca 1985).
Wtedy to odbyła się w Gdańsku wielka sesja naukowa pt. Orientalizm w literaturze polskiej, z udziałem prof. Słuszkiewicza, Reychmana. Machalskiego, Zajączkowskiego, dr Byrskiego i innych orientalistów. Efektem tej sesji była opublikowana w 1981 roku praca Tuczyńskiego pt. "Orientalizm w literaturze polskiej".
Tak później wspominał:
"Winienem tu zaznaczyć z pewną satysfakcją, że studia o recepcji myśli i literatury indyjskiej, początkowo ignorowane i niemile widziane doczekały się dziś prawdziwego uznania także w Indiach, których rząd zaprosił mnie na uniwersytet w New Delhi."
Jego liczne prelekcje na temat literatury i kultury Indii, wygłaszane z dużą kompetencją i swadą, nie tylko w Gdańsku, ale i kilkunastu innych miastach, wzbudzały zawsze ożywione dyskusje.
Nagrody.
Za działalność naukową profesor Tuczyński otrzymywał kilkakrotnie nagrody rektorskie i dwukrotnie nagrodę Ministra Nauki i Szkolnictwa Wyższego. Odznaczono go m.in.:
Złotym Krzyżem Zasługi, Krzyżem Kawalerskim Orderu Odrodzenia Polski i złotą odznaką „Zasłużony Pracownik Morza”.

</doc>
<doc id="1406645" url="https://pl.wikipedia.org/wiki?curid=1406645" title="Rafał Jackiewicz">
Rafał Jackiewicz

Rafał Jackiewicz (ur. 17 lutego 1977 w Mińsku Mazowieckim) – polski bokser, zawodnik MMA, były mistrz Europy EBU w wadze półśredniej, pretendent do tytułu mistrza świata federacji IBF w kategorii półśredniej, były Członek Kadry Polski Light Contact, Full Contact w kickboxingu. W latach 1993-2003 czołowy zawodnik mistrzostw Polski Light Contact, Full Contact w All Style Karate oraz kickboxingu.
Kariera sportowa.
Rafał Jackiewicz nie ma na swoim koncie amatorskich walk bokserskich. W boksie zawodowym zadebiutował 17 lutego 2001, podczas gali boksu zawodowego w Kołobrzegu, gdzie pokonał na punkty Słowaka Milana Smetanę.
10 czerwca 2006 w Kędzierzynie-Koźlu otrzymał szansę zdobycia pasów mistrza świata federacji Boxing Council International oraz IBC w wadze półśredniej z Joelem Sebastianem Mayo. Jackiewicz wygrał ten pojedynek na punkty.
14 września 2008 wygrał walkę na punkty o pas European Boxing Union z faworytem Jacksonem Osei Bonsu (28-1, 23 KO), który we wcześniejszych walkach czterokrotnie obronił tytuł. Walka odbyła się w Kielcach.
29 listopada 2008 w Katowicach Jackiewicz obronił po raz pierwszy pas EBU, pokonując niejednogłośną decyzją sędziów na punkty Słoweńca Jana Zavecka. Była to pierwsza porażka Zavecka na zawodowym ringu.
28 lutego 2009 w Lublinie Jackiewicz obronił po raz drugi pas EBU, zwyciężając Włocha Luciana Albisa na punkty, jednogłośną decyzją sędziów. Tak jak przy poprzednim rywalu, była to pierwsza porażka włoskiego boksera na zawodowym ringu.
18 marca 2009 Rafał rezygnuje z pasa EBU i przygotowuje się do eliminatora pasa IBF.
27 listopada 2009 Jackiewicz wygrywa jednogłośnie na punkty walkę o eliminator pasa IBF z Delvinem Rodriguezem podczas gali Wojak Boxing Night w Ełku.
4 września 2010 na gali w Lublanie stoczył rewanżowy pojedynek z Janem Zaveckiem, którego stawką było Mistrzostwo Świata federacji IBF bronione przez Słoweńca. Po 12-rundowym pojedynku, decyzją większości, wygrał Zaveck, stosunkiem 114-114 oraz dwukrotnie 117-111. Była to pierwsza porażka Rafała Jackiewicza od 2005 roku.
20 listopada 2010 Jackiewicz stoczył swoją pierwszą walkę od porażki z Dejanem Zaveckiem. W ośmiorundowym pojedynku, pokonał jednogłośnie na punkty Ronny'ego McFielda.
5 marca 2011 zmierzył się z Tarik Sahibeddine nokautując go już w drugiej rundzie.
8 października 2011 w pojedynku o status oficjalnego pretendenta do pasa WBA zmierzyła się z niepokonanym wcześniej angielskim pięściarzem Kell Brookiem przegrywając przez techniczny nokaut w szóstej rundzie.
12 listopada 2011 Rafał Jackiewicz stoczył swoją pięćdziesiątą walkę w zawodowej karierze. Po 6 rundach pokonał jednogłośnie na punkty Niemca Andre Deobalda.
26 maja 2012 Jackiewicz pokonał w rewanżowej walce Włocha Luciano Abisa. W siódmej rundzie, po dwóch nokdaunach, trener Abisa poddał swojego zawodnika. Stawką pojedynku był tytuł mistrza Unii Europejskiej federacji EBU.
10 listopada 2012 Rafał Jackiewicz wystąpił na gali w Hamburgu, przed główną walką pomiędzy Władimirem Kliczko, a Mariuszem Wachem. Po dziesięciorundowym pojedynku, zremisował z Anglikiem Rickiem Goddingiem, stosunkiem punktowym 96-94 dla Anglika i dwukrotnie 95-95.
6 kwietnia 2013 Jackiewicz przegrał przez nokaut w jedenastej rundzie z Leonardem Bundu. Stawką pojedynku było Mistrzostwo Europy, federacji EBU.
19 października 2013 na gali Wojak Boxing Night w Wieliczce, wygrał na punkty z Michałem Żeromińskim.
30 listopada 2013 na gali boksu Fight Night 7 – "Obrona Częstochowy" w Częstochowie, Jackiewicz pokonał na punkty Węgra Lajosa Munkacsya (10-8-3, 4 KO).
22 listopada 2014 we włoskiej Terracinie przegrał z Włochem Gianlucą Branco (48-3-1, 23 KO) pojedynek o zawodowe mistrzostwo Europy. Jackiewicz nie wyszedł do siódmej rundy z powodu kontuzji.
18 kwietnia 2015 w Legionowie przegrał jednogłośnie na punkty 93:97, 92:98 i 93:97 z Kamilem Szeremetą (10-0, 1 KO).
12 grudnia 2015 roku na gali bokserskiej w Ełku Jackiewicz pokonał przez techniczny nokaut w czwartej rundzie Michała Syrowatke (14-1, 4 KO).
6 stycznia 2017 roku poinformowano, że Jackiewicz zadebiutuje w K-1 walką z Rafałem Dudkiem na gali DSF Kickboxing Challenge 9 w Nowym Sączu. Pojedynek przegrał jednogłośnie na punkty.
26 sierpnia 2017 w Kałuszynie pokonał Sebastiana Skrzypczyńskiego (12-15-2, 5 KO). Po ośmiu rundach sędziowie punktowali 79:75 na korzyść Jackiewicza.
2 czerwca 2018 w Rzeszowie pokonał stosunkiem głosów dwa do remisu - 58:56, 59:55 i 57:57 Białorusina Aliaksandra Dzemkę (5-5, 1 KO).
14 września 2018 w Białymstoku przegrał niejednogłośnie na punkty z Robertem Świerzbińskim (21-7-2, 3 KO).
2 marca 2019 w Magdeburgu przegrał niejednogłośnie na punkty 72:80, 72:80 i 72:80 z Mohammedem Rabii (9-0, 5 KO).
5 marca 2022 zawalczył dla federacji organizującej gale typu freak show fight – MMA-VIP. Podczas gali „MMA-VIP 4: Imperium Potępionych” zmierzył się z raperem – Wojciechem Ochnickim, znanym pod pseudonimem „Kazik Klimat Kartel”. Jackiewicz tą walkę zwyciężył już w pierwszej rundzie, nokautując amatora mocnym ciosem.
Osiągnięcia amatorskie.
W swojej dotychczasowej zawodowej karierze bokserskiej zdobył (wszystkie osiągnięcia w wadze półśredniej): pas międzynarodowego mistrza Polski, pas federacji IBC, pas federacji Boxing Council International oraz najważniejszy w karierze pas federacji EBU.

</doc>
<doc id="1406646" url="https://pl.wikipedia.org/wiki?curid=1406646" title="Kościół św. Mikołaja w Kamieniu Pomorskim">
Kościół św. Mikołaja w Kamieniu Pomorskim

Kościół św. Mikołaja w Kamieniu Pomorskim – zabytkowy kościół filialny w Kamieniu Pomorskim.
Historia.
Pierwotna świątynia została zbudowana z cegły i kamieni narzutowych w XIV wieku na wzgórzu zwanym Żalnik. Początkowo służyła jako kaplica cmentarna i szpitalna, nad którą opiekę sprawował wikariusz katedry św. Jana Chrzciciela. W późnym średniowieczu kościółek stał się filiałem parafii kamieńskiej dla ludności zamieszkującej przedmieścia miasta, rybaków, żeglarzy, chłopów oraz dla Słowian, którzy nie uczestniczyli w nabożeństwach w katedrze, gdyż były one zarezerwowane dla szlachty pomorskiej i kamieńskich mieszczan. 
Od XVI wieku w świątyni odbywały się nabożeństwa luterańskie. W XVI wieku kościół został rozbudowany. Do pierwotnej bryły świątyni dobudowano wieżę, kruchtę i zakrystię. 
Po II wojnie światowej kościół zamknięto. W 1960 roku budynek świątyni odnowiono i zaadaptowano na cele muzeum regionalnego. W 1994 roku świątynię przywrócono do kultu jako rzymskokatolicki kościół filialny parafii katedralnej. Poświęcony został 1 maja 1994 roku.
Opis.
Kościół znajduje się wśród drzew, w parku miejskim na wzgórzu. Świątynia jest orientowana, halowa, na planie prostokąta z eliptycznym prezbiterium i apsydą od strony wschodniej oraz od zachodu z wieżą pokrytą dachem hełmowym, której trzon stanowią cztery potężne skarpy zabudowane ściankami i podzielone na kondygnacje. Hełm dzwonnicy pokryty jest drewnianą dachówką przypominająca rybią łuskę. Wieża w swej dolnej kondygnacji otwarta jest na cztery strony półokrągłymi arkadami, w części centralnej posiada dekorację maswerkową, a w szczycie okna szczelinowe. Do kościoła wchodzi się poprzez portal z ostrołukową archiwoltą.
Elewacja ścian i wieża wykonane są z cegły z niewielkim udziałem kamienia narzutowego. Kościół posiada strop prosty, belkowany.
Wnętrze kościoła jest proste, współczesne. W półokrągłym prezbiterium na środku znajduje się obraz św. Mikołaja w szatach biskupich z pastorałem. Po lewej stronie jest obraz Jezusa Miłosiernego, po prawej znajduje się figura Matki Boskiej Róży Mistycznej.
Dawne wyposażenie świątyni sprzed 1945 roku uległo rozproszeniu po zamknięciu kościoła i jego adaptacji na muzeum. Cześć zachowanych figur można zobaczyć w kamieńskiej katedrze.

</doc>
<doc id="1406648" url="https://pl.wikipedia.org/wiki?curid=1406648" title="Miguel Angel Bossio">
Miguel Angel Bossio



</doc>
<doc id="1406649" url="https://pl.wikipedia.org/wiki?curid=1406649" title="Adam Martyniuk">
Adam Martyniuk

Adam Iwanowycz Martyniuk, ukr. Адам Іванович Мартинюк (ur. 16 sierpnia 1950 w miejscowości Wetły w obwodzie wołyńskim) – ukraiński polityk, działacz komunistyczny, deputowany.
Życiorys.
Absolwent Wołyńskiego Uniwersytetu Narodowego im. Łesi Ukrainki w Łucku. W latach 80. najpierw pracował jako nauczyciel akademicki, następnie był etatowym działaczem Komunistycznej Partii Ukrainy. Na początku lat 90. był działaczem SPU i redaktorem naczelnym gazety "Towarysz".
W 1998 po raz pierwszy uzyskał mandat deputowanego do Rady Najwyższej Ukrainy z ramienia Komunistycznej Partii Ukrainy (reelekcję uzyskiwał w 2002, 2006, 2007 i 2012). W latach 1998–2000, 2003–2006 i 2010–2012 był pierwszym zastępcą przewodniczącego parlamentu.

</doc>
<doc id="1406650" url="https://pl.wikipedia.org/wiki?curid=1406650" title="Królewskie">
Królewskie



</doc>
<doc id="1406653" url="https://pl.wikipedia.org/wiki?curid=1406653" title="Eon (ujednoznacznienie)">
Eon (ujednoznacznienie)



</doc>
<doc id="1406655" url="https://pl.wikipedia.org/wiki?curid=1406655" title="Królewskie (powiat ostrzeszowski)">
Królewskie (powiat ostrzeszowski)

Królewskie– osada w Polsce położona w województwie wielkopolskim, w powiecie ostrzeszowskim, w gminie Ostrzeszów.
W latach 1975–1998 miejscowość administracyjnie należała do województwa kaliskiego.

</doc>
<doc id="1406657" url="https://pl.wikipedia.org/wiki?curid=1406657" title="Endeavour Award">
Endeavour Award



</doc>
<doc id="1406658" url="https://pl.wikipedia.org/wiki?curid=1406658" title="Bug chasing">
Bug chasing

Bug chasing (ang. "polowanie na robaka") – zachowanie seksualne, polegające na wyszukiwaniu osób zakażonych HIV (nazywanych w slangu "giftgivers" – „dawcy daru”) i świadomym odbywaniu z nimi stosunków seksualnych w celu zakażenia własnego organizmu.
Osoby uprawiające "bug chasing" traktują możliwość zakażenia jako fetysz seksualny.
Według badań profesora Zbigniewa Izdebskiego dla prawie 4% Polaków możliwość zakażenia się wirusem HIV podczas stosunku jest powodem zwiększonego podniecenia seksualnego.

</doc>
<doc id="1406659" url="https://pl.wikipedia.org/wiki?curid=1406659" title="Żebrowiec">
Żebrowiec

Żebrowiec ("Pleurospermum" Hoffm.) – rodzaj roślin należący do rodziny selerowatych. Obejmuje 13 gatunków. Występują one w strefie klimatu umiarkowanego w Europie i Azji. Do flory Polski należy jeden gatunek – żebrowiec górski "P. austriacum".
Systematyka.
Rodzaj należący do plemienia "Pleurospermeae" z podrodziny "Apioideae" Seemann, rodziny selerowatych ("Apiaceae" Lindl.) z rzędu selerowców ("Apiales" Lindl.).

</doc>
<doc id="1406660" url="https://pl.wikipedia.org/wiki?curid=1406660" title="Pleurospermum">
Pleurospermum



</doc>
<doc id="1406661" url="https://pl.wikipedia.org/wiki?curid=1406661" title="Vladimir Efimkin">
Vladimir Efimkin



</doc>
<doc id="1406663" url="https://pl.wikipedia.org/wiki?curid=1406663" title="Wydawnictwo Naukowe Semper">
Wydawnictwo Naukowe Semper

Wydawnictwo Naukowe Semper – polskie wydawnictwo założone w 1991 (twórcy: Helena Ratomska i Włodzimierz Zuzga). Wydaje książki ze wszystkich dziedzin nauki.
W 2006 roku powołano Wydawnictwo Literackie Semper.
Działalność wydawnicza.
Oficyna publikuje m.in. podręczniki akademickie, rozprawy habilitacyjne, monografie, słowniki specjalistyczne, materiały źródłowe, raporty z badań eksperymentalnych, a także dzieła popularnonaukowe i eseistykę. Wśród ponad 1000 wydanych publikacji ważne miejsce zajmują książki z takich dziedzin jak historia, archeologia, ekonomia, filozofia, politologia, nauki ekonomiczne, nauki o języku, literaturoznawstwo, pedagogika i psychologia, nauki o religii, a także dyscypliny matematyczno-przyrodnicze. Wydawnictwo publikuje prestiżowe czasopisma naukowe, m.in. najstarsze polskie czasopismo humanistyczne Kwartalnik Historyczny (ukazuje się od 1887 roku).
Książki i czasopisma były prezentowane na międzynarodowych wystawach i targach we Frankfurcie n. Menem, Lipsku, Montrealu, Chicago, Czeskim Cieszynie, Wilnie, Kijowie, Moskwie i Mińsku, a także podczas wielu imprez i targów krajowych.
Wśród autorów znajdują się uczeni z praktycznie wszystkich ośrodków akademickich w Polsce, a także z instytutów PAN o PAU. W wydaniach krytycznych i reprintach oficyna wydała arcydzieła kultury polskiej, m.in. „Konfesję sandomierską” z 1570 roku czy „Apocalypsis” Mikołaja Reja.
Od 2011 wydawnictwo angażuje się w organizowanie i sprawowanie patronatów nad imprezami kulturalnymi, m.in. Okno na Warszawę, Święto Warszawy czy Ratujmy neon.

</doc>
<doc id="1406666" url="https://pl.wikipedia.org/wiki?curid=1406666" title="Wszewłoga">
Wszewłoga

Wszewłoga ("Meum") – rodzaj roślin należący do rodziny selerowatych. Obejmuje jeden ("Meum athamanticum") lub trzy gatunki w zależności od ujęcia systematycznego. Rośliny te rosną w północnej Afryce i Europie. W Polsce występuje jeden gatunek – wszewłoga górska ("Meum athamanticum"). Rośliny z tego rodzaju rosną na górskich łąkach.
Wszewłoga górska ma jadalne korzenie i w przeszłości była uprawiana jako warzywo.
Systematyka.
W obrębie rodziny selerowatych (baldaszkowatych) "Apiaceae" rodzaj klasyfikowany jest do podrodziny "Apioideae".
W obrębie rodzaju wyróżnia się jeden gatunek o pewnym statusie taksonomicznym:
W górach Sierra Nevada w Hiszpanii rośliny wyodrębniane są jako osobny gatunek, ale ich status jest niepewny:
Inny takson wyróżniany w obrębie rodzaju, także o niepewnej odrębności wyróżniany jest w Afryce Północnej.

</doc>
<doc id="1406670" url="https://pl.wikipedia.org/wiki?curid=1406670" title="Bazylika Świętych Apostołów Piotra i Pawła w Strzegomiu">
Bazylika Świętych Apostołów Piotra i Pawła w Strzegomiu

Bazylika kolegiacka Świętych Apostołów Piotra i Pawła w Strzegomiu – gotycki kościół znajdujący się w dekanacie strzegomskim w diecezji świdnickiej na Dolnym Śląsku. Początkowo kościół należał do zakonu rycerskiego joannitów, zaś parafia przy tym kościele została erygowana w XVI w. Od 2002 świątynia jest bazyliką mniejszą, a od 13 kwietnia 2017 podniesiona do rangi kolegiaty 22 października 2012 roku obiekt został wpisany na listę pomników historii. Bogaty w cenne dzieła rzeźby architektonicznej oraz rzemiosła artystycznego głównie z XIV-XV w.
Historia.
W okresie wypraw krzyżowych na terenie Królestwa Jerozolimskiego powstały m.in. zakony szpitalne, w tym późniejsi Joannici. Po upadku krucjat Joannici prowadzili szeroką działalność, w tym budowlaną na terenie Europy. W roku 1180 otrzymali Strzegom. W mieście istniał kościół św. Andrzeja, zniszczony przez Mongołów podczas najazdu na Śląsk w 1241 r. w XIII wieku wzniesiono nowy obiekt, ostatecznie na początku XIV wieku zakon zdecydował się wznieść większy kościół z finansową pomocą zarówno książąt świdnickich, jak i strzegomskich mieszczan. Zasadniczy zrąb świątyni powstał w latach 1250–1390. Nowy kościół o długości ok. 80 m budowany był z łamanego granitu, bazaltu oraz piaskowca użytego do elementów dekoracyjnych (portale, wsporniki). Budowa kościoła trwała długo, prace ukończono dopiero w początkach XVI w. W 1718 świątynię nawiedził pożar.
15 września 2002 papież Jan Paweł II wydał bullę na mocy której parafia strzegomska otrzymała godność bazyliki mniejszej. 13 kwietnia 2017 biskup Ignacy Dec ustanowił przy bazylice strzegomskiej kapitułę kolegiacką, a samą bazylikę ustanowił kolegiatą. Jest to jedyna w diecezji świdnickiej bazylika kolegiacka.
Architektura.
Kościół jest trójnawową bazyliką z transeptem i poligonalnie zamkniętym prezbiterium. Prezbiterium jest trójprzęsłowe, zaś korpus nawowy tworzy pięć przęseł. Nawy boczne od strony wschodniej są zamknięte trójbocznie. Fasada zachodnia dwuwieżowa (obie wieże nie zostały jednak ukończone: wyższa wieża północna, przykryta spadzistym daszkiem, osiąga wysokość szczytu dachu nad nawą główną, niższa wieża południowa sięga tylko dachu nad nawą boczną). Wnętrze nakrywają sklepienia gwiaździste (kaplice, skrzyżowanie naw), krzyżowo-żebrowe (nawy boczne) oraz sieciowe (nawa główna) wsparte na prostokątnych filarach. Żebra sklepienne spływają na wsporniki, niektóre z nich o figuralnych formach. Taka struktura wschodniej części kościoła, z prezbiterium z nawami bocznymi, znana jest na terenie Śląska, zarówno w kościołach bazylikowych (kościół św. Elżbiety), jak i halowych (kościół NMP na Piasku). Na zewnątrz ściany nawy głównej wspierają kamienne łuki oporowe. Ceglane szczyty transeptu i fasady zachodniej ozdobione są blendami z początku XVI w. Charakterystyczna dla gotyckiej architektury śląskiej jest dekoracja szczytu zachodniego – tworzą go blendy w kształcie ślepych, prostokątnych okien.
Rzeźba architektoniczna.
Bogato rzeźbione trzy portale z tympanonami stanowią zbiór rzadkich w Polsce średniowiecznych typów ikonograficznych. Portal zachodni pochodzi z lat siedemdziesiątych XIV w. Reprezentacyjny charakter wejścia nadaje kamienna dekoracja złożona z laskowań – posąg Chrystusa jako sędziego świata, a obok postacie Matki Boskiej i św. Jana. W polach łuku bogaty zespół płaskorzeźb i rzeźb pełnoplastycznych ustawione w dwóch rzędach. Przedstawiają one w sposób narracyjny epizody z życia świętego Pawła (w tym nawrócenie u wrót Damaszku). Nad portalem północnym z trzeciej ćwierci XIV w. tympanon z płaskorzeźbionym przedstawieniem Koronacji Matki Boskiej przez Chrystusa, poniżej Koronacji Batszeby przez Salomona i Koronacji Estery przez Ahaswera. Nad portalem południowym z ok. 1400 r. scena Zaśnięcia Matki Boskiej wśród Apostołów w typie koimesis ().
Wystrój wnętrza.
W prezbiterium znajdują się kamienne sedilia, o trzech arkadach, kamienne sakramentarium w kształcie wieży (wys. 4,5 m), wykonane przez Wolfganga z Wiednia w pierwszej poł. XV w., kamienna późnogotycka chrzcielnica z XVI w., rzeźbiona w piaskowcu ambona z 1592 r. Na ścianach w różnych miejscach zachowały się niewielkie fragmenty polichromii z XIV i XVI w. Rzeźbę nowożytną reprezentuje zespół nagrobków i epitafiów z XVI-XVII wieku. Skromna manierystyczna ambona z 1592 r. jest dziełem Caspra Bergera z Legnicy. W wielkim neogotyckim ołtarzu głównym znajduje się gotycka figura Marii z Dzieciątkiem z XV w. W wieży znajduje się cenne dzieło sztuki ludwisarskiej, dzwon kościelny pochodzący z 1318 roku. Dzwon jest fundacją brata Przedbora z Widawy i jest to jeden z najstarszych z wciąż bijących dzwonów w Polsce, a towarzyszą mu dwa młodsze dzwony – z 1405 i 1424 roku. Wszystkie te dzwony mają inskrypcje zawierające m.in. datę powstania.
12 marca 1997 zawieszono w kościele górną część wykonanej z cynku i pierwotnie pozłacanej figury Jezusa Chrystusa z żelaznego (żeliwnego) krzyża z 1850, stojącego na Górze Krzyżowej. Figura ta została uszkodzona w 1945 roku przez żołnierzy sowieckich – przepołowiona serią oddaną z karabinu maszynowego. Dolna jej część zaginęła, a górna została odnaleziona w krzakach w roku 1969 lub w l. 70. XX wieku i ukryta w pomieszczeniu nad zakrystią w kościele lub na plebanii.

</doc>
<doc id="1406674" url="https://pl.wikipedia.org/wiki?curid=1406674" title="Tuchów (stacja kolejowa)">
Tuchów (stacja kolejowa)

Tuchów – stacja kolejowa w miejscowości Tuchów, w województwie małopolskim, w Polsce.
W roku 2017 stacja obsługiwała 100–149 pasażerów na dobę.

</doc>
<doc id="1406677" url="https://pl.wikipedia.org/wiki?curid=1406677" title="Zmierzch (powieść)">
Zmierzch (powieść)

Zmierzch (ang. "Twilight") – pierwsza część powieści o miłości wampira i nastolatki, autorstwa Stephenie Meyer. Książka została wydana w Polsce 1 stycznia 2007 roku. Jest to pierwsza część serii o tym samym tytule.
Opis fabuły.
Prolog.
Przerażająca scena, w której bohaterka stoi oko w oko z ciemnooką postacią chcącą ją zabić. Kobieta nigdy nie myślała o tym, jak chciałaby umrzeć, a teraz oddaje życie za kogoś, kogo kocha – uznaje, że to dobra śmierć i jest to szlachetny uczynek. Wie, że gdyby nie przeniosłaby się do miasteczka, nie byłaby w tej śmiertelnie niebezpiecznej sytuacji, a jednak nie żałuje swojej decyzji o przeprowadzce. Tutaj spotkało ją niewyobrażalne dla niej szczęście i nie ma powodów, by rozpaczać. Nagle wciąż uśmiechnięty, z przyjaznym wyrazem twarzy mroczny łowca ruszył w stronę kobiety, by wydała swoje ostatnie tchnienie.
Fabuła powieści.
Siedemnastoletnia Isabella „Bella" Swan przeprowadza się ze słonecznego Phoenix w Arizonie w do deszczowego i jednocześnie ponurego Forks w Waszyngtonie na Półwyspie Olympic, aby zamieszkać ze swoim ojcem Charliem, komendantem miejscowej policji. Decyduje się na ten krok, ponieważ jej matka Renée po raz drugi wyszła za mąż i bardzo tęskni za podróżującym non stop nowym mężem, Philem, graczem baseballowym. Mimo iż w Phoenix Bella nigdy nie miała zbyt wielu przyjaciół ani zbytniego powodzenia, w Forks przykuwa uwagę większości uczniów, którzy przyglądają się jej z wielkim zainteresowaniem. Nawet mimo siedzenia w ostatniej ławce, gdzie teoretycznie dziewczyny nie powinny dosięgać wścibskie spojrzenia, głowy rówieśników obracają się w jej stronę bardzo często. Z serdecznością i ciekawością niektórzy z nich przedstawiają się Belli, pomagają docierać do różnych pomieszczeń w szkole i zapraszają do stołu na stołówce.
Wtedy Bella dostrzegła piątkę niesamowicie interesujących uczniów, siedzących przy stole w kącie na drugim końcu pomieszczenia. Żadne z nich na nią nie patrzyło, dlatego dziewczyna nie bała się, że zostanie przyłapana na przyglądaniu się im. Nie jedli, nie pili, choć przed każdym z nich stała pełna porcja posiłku. Zaintrygowali dziewczynę, bo wszyscy wyróżniali się w identyczny sposób – byli chorobliwie bladzi, każdy, mimo innego koloru włosów, miał ciemne oczy, pod nimi niemal fioletowe cienie, a ich rysy były nieskazitelne, idealne. Bella nie mogła oderwać wzroku od grupy, byli niesamowicie, nieludzko piękni. Gdy Bella zapytała jedną z nowo poznanych koleżanek, kim jest ta dziwna grupa, a dziewczyna popatrzyła w stronę wskazanej piątki, jeden z grupy zwrócił w ich stronę i w ułamku sekundy jego wzrok prześliznął się po dziewczynie, Belli, a potem w okamgnieniu odwrócił się. Jego twarz nie zdradzała emocji, zachował się tak, jakby ktoś głośno o nim powiedział i odruchowo popatrzył kto o nim mówił. Nowa koleżanka zawstydzona zachichotała i wyjaśniła Belli, że są to mieszkający i doktora Cullena i jego żony, Esme – Emmet, Edward, Alice Cullenowie oraz Jasper i Rosalie Hale – "bliźnięta". Bella uznała, że są to dość rzadko teraz spotykane imiona, które były popularne raczej za czasów ich dziadków. Zaraz jednak doszła do wniosku, że może taka jest moda w małych miasteczkach, a więc i w Forks, jednocześnie przypomniało jej się, że nowa koleżanka ma na imię Jessica, co jest dość popularnym, „normalnym” imieniem. Jessica wytłumaczyła Belli, że grupa jest „sparowana" – Emmet z Rosalie, Jasper z Alice i wszyscy mieszkają razem, co gorszyło Jessicę. Wszyscy zostali adoptowani przez Cullenów i przeprowadzili się do Forks około dwóch lat temu, wcześniej mieszkali na Alasce. Edward z zainteresowaniem i, wyczuwalnym przez Bellę, zmartwieniem przyglądał się jej. Jessica przyznała Belli, że Edward raczej nie chodzi na randki i nie ma sensu zaprzątać nim sobie głowy, bo najwyraźniej miejscowe dziewczyny nie są dla niego wystarczające. Bella po spojrzeniu na Edwarda dochodzi do wniosku, że ma uniesiony policzek tak, jakby się uśmiechał.
Po powrocie na lekcję dostrzega jedyne wolne miejsce, niestety, obok Edwarda. Gdy mijała chłopaka, ten rzucił jej wściekłe spojrzenie i „zesztywniał", przez co Bella, zszokowana tą wrogością potknęła się, dostrzegła też, że oczy Edwarda są niesamowicie czarne, jak węgiel. Gdy Bella była zmuszona usiąść koło niego, ten odsunął się na sam koniec ławki tak, że prawie spadał z krzesła i odwrócił głowę jakby dziewczyna „wydzielała jakąś niemiłą woń". Odgarnęła włosy na prawe ramię, by niejako ich oddzielały. Chłopak przez całą lekcję siedział na skraju ławki i lewą dłoń dłoń oparł na udzie i zacisnął pięść tak mocno, aż jego ścięgna były widoczne. Spojrzawszy na Edwarda, Bella dostrzega w jego oczach obrzydzenie. Gdy tylko dzwonek oznajmia koniec lekcji biologii zrywa się i w niesamowicie szybki sposób wypada z klasy zanim koledzy z klasy w ogóle zdążyli wstać. Dziewczynę odprowadza na WF Mike, który wydaje się być zauroczony dziewczyną. Zastanawia się na głos, co zrobiła Bella, że Edward wyglądał jakby go coś bolało. Gdy po zajęciach dziewczyna wybrała się do sekretariatu by dopełnić formalności, przy kontuarze Edward wykłócał się z sekretarką o zmianę swojego planu tak, by chodził na biologię z inną grupą. Bella zastanawiała się co się stało, uważa, że to nie może być jej wina, nawet się nie odezwała do chłopaka. Cała sytuacja sprawia jej jednak ogromną przykrość, a siedząc w swojej furgonetce łzy cisną się jej do oczu.
Następnego dnia Mike dosiada się do Belli na angielskim, Eric przygląda się temu zazdrośnie, co schlebia dziewczynie. W Phoenix Bella nie zwracała uwagi chłopców, a tutaj – drugi dzień i już ma dwóch adoratorów. Ten dzień jest dla niej nieco lepszy – wie, czego się spodziewać, uczniowie rzadziej ją obserwowali, a czas na stołówce spędziła w towarzystwie Mike'a, Erica, Jessiki i kilku innych osób, które Bella już rozpoznawała. Ku rozczarowaniu i, jednocześnie, uldze dziewczyny, Edward nie pojawił się tego dnia w szkole. Po zajęciach Bella wybrała się do marketu, bo w domu nie było żadnych zapasów, a odkrywszy, że ojciec nie jest zbyt dobrym kucharzem postanowiła objąć rządy w kuchni. Po zrobieniu zakupów zabrała się za przyrządzenie obiadu, a Charlie po powrocie do domu wydawał się zadowolony z obrotu tej sprawy. Bella poruszyła temat Cullenów i dowiedziała się o tym, jak dobrym człowiekiem jest przybrany ojciec nastolatków i jakie szczęście mają mieszkańcy Forks, że Doktor z żoną zdecydowali się osiedlić w miasteczku.
Kolejne dni mijają spokojnie, w szkole wszystko się układa, Bella przystosowuje się do nowej codzienności, a Edwarda nie widać już do końca tygodnia. Mike zaprosił dziewczynę na wycieczkę do La Push Ocean Park, na co dziewczyna z lekką niechęcią przystaje.
Pierwszy weekend w Forks dziewczyna spędziła sprzątając dom, odrabiając zadania domowe, a także napisała maila do matki. W sobotę wybrała się do biblioteki, by się zapisać, ponieważ uwielbia czytać książki. Po pierwszym tygodniu uczęszczania do Forks High School Bella jest zadowolona, nie sądziła, że wszystko będzie się układało tak dobrze, że będzie czuła się w niej tak pewnie i że się zadomowi.
Jednak gdy w poniedziałek stoi w kolejce szkolnej stołówki, by wybrać lunch zamurowuje ją – przy stole w kącie siedzi cała piątka nieludzko pięknych uczniów. Bierze tylko sok, co zaniepokoiło jej adoratora – Mike'a. Po dłuższym przyglądaniu się wesołej grupie, która najwidoczniej cieszyła się pierwszym śniegiem, jak wszyscy zresztą, oprócz Belli, przykuwa uwagę Edwarda, który wygląda lepiej, zdrowiej, niż w poprzednim tygodniu. Nie patrzy na Bellę z zeszłotygodniowym obrzydzeniem i wrogością, ale zaciekawieniem i odrobiną zniecierpliwienia. Dziewczyna spuszcza wzrok, ale Jessica zauważa, że chłopak obserwuje Bellę. Mike przerywa dziwny moment proponując udział w wielkiej bitwie na śnieżki, na co Jessica przystaje z ogromnym entuzjazmem (Bella uważa, że dziewczyna jest gotowa na wszystko dla chłopaka), a Bella postanowia, że przeczeka ją w sali gimnastycznej. W drodze na biologię uczniowie jednak ze smutkiem stwierdzają, że deszcz rozmywa cały śnieg, z czego Bella jest bardzo zadowolona – będzie mogła iść do domu bez czekania, by bitwa się skończyła.
Niechętnie zmierzając na biologię dziewczyna jest świadoma obowiązku spędzenia lekcji w towarzystwie wrogo nastawionego Edwarda. Gdy siada w ławce i nie widzi nigdzie chłopaka, jest przekonana, że ten jednak się nie zjawi. Edward po chwili przychodzi i ku jej zdziwieniu wita się z nią.- Nazywam się Edward Cullen – ciągnął. – Nie miałem okazji przedstawić się w zeszłym tygodniu. A ty musisz być Bella Swan.
Nie wiedziałam, co o tym wszystkim myśleć. Czyżby w zeszły poniedziałek dręczyły mnie omamy? Teraz zachowywał się zupełnie normalnie i grzecznie.Edward tym razem jest zupełnie inny niż podczas ich pierwszego spotkania. Jest sympatyczny, szarmancki i inteligentny. Podczas zetknięcia się ich dłoni, gdy pracowali w grupie podczas oznaczania szkiełek z fazami mitozy komórek z czubka korzenia cebuli, przelatuje pomiędzy nimi pewna iskra, przez co Bella odskoczyła od Edwarda jak oparzona. Gdy prosi go o podanie szkiełka chłopak wyraźnie stara się uniknąć dotknięcia jej skóry. Po skończeniu zadania siedzą w ciszy, inne pary nadal pracują. Edward wpatruje się w Bellę, która zrozumiała, jaką zmianę w wyglądzie grupy dostrzegła na stołówce tego dnia. Pyta chłopaka, czy nosi szkła kontaktowe, co zbija go z tropu. Bella pamięta, że gdy patrzył na nią z wściekłością, w poprzednim tygodniu, jego oczy były intensywnie czarne, a dziś miały odcień „ochry, ciemniejszy od kajmaku, ale w podobny sposób złocisty”. Po krótkim zastanowieniu nad tą zagwozdką Bella widzi pod ławką, że Edward zacisnął dłoń w pięść. Po sprawdzeniu przez nauczyciela, z jakiego powodu para nie pracuje nad zadaniem, a zaraz potem przyznaniu słuszności sąsiadowania w ławce na biologii zaawansowanych w tym przedmiocie uczniów, Edward rozpoczyna rozmowę z dziewczyną – pyta ją, dlaczego zdecydowała się na przeprowadzkę do niesamowicie deszczowego Forks, skoro nie cierpi zimna i wilgoci. Bella tłumaczy mu, że zdecydowała się na to, ponieważ jej matka wyszła ponownie za mąż, za gracza baseballowego, który z uwagi na swój zawód bardzo dużo podróżuje, więc nie widywał się z żoną tak często jak powinien. Bella uznała więc, że matka, która została z nią w domu rezygnując ze spędzania czasu z mężem zasługuje na odrobinę więcej szczęścia. Edward dostrzega w tej sytuacji dużą niesprawiedliwość, bowiem dziewczyna cierpi mieszkając w miasteczku, czym rozdrażnia Bellę.- Co cię to w ogóle obchodzi? – warknęłam poirytowana, nie patrząc w jego stronę. Nauczyciel nadal krążył po klasie, sprawdzając wyniki poszczególnych par.
– Dobre pytanie – szepnął tak cicho, jakby sam zaczął zastanawiać się, co nim kieruje. Spodziewałam się jakiejś odpowiedzi, ale Po kilku sekundach ciszy zorientowałam się, że nic z tego.Edward pyta z rozbawieniem dziewczynę, czy ją drażni, ale dziewczyna stwierdza, że to na siebie raczej jest zła, bo tak łatwo się czerwieni i przez to można czytać z niej jak z otwartej księgi. Edward tajemniczo odpowiada, że przeciwnie – nie jest mu łatwo ją przejrzeć. Gdy nauczyciel przywołał wszystkich, by skupili na nim uwagę Edward mimo zaabsorbowania rozmową chwilę temu, wraca do poprzedniej pozycji – odsuwa się od Belli jak najdalej, a jego dłonie zaciskają się nerwowo na blacie biurka. Po rozbrzmieniu dzwonka, oznajmiającego koniec lekcji, Edward zachowuje się identycznie jak poprzednim razem – podrywa się przed wszystkimi i wychodzi z sali. Po chwili Mike dołącza do Belli i nie wydaje się być zachwycony sympatycznym zachowaniem kolegi z ławki Belli. Po zakończeniu się szkolnej części dnia Bella, siedząc w swoim aucie zauważa Edwarda, niespuszczającego z niej wzroku. Speszona dziewczyna o mało nie staranowała innego samochodu, a mijając volvo Cullenów, była prawie pewna, że chłopak się śmiał.
Następnego dnia dziewczyna zauważa z rozczarowaniem, że spadł śnieg. Przekonana o swej niezdarności stara się jechać ostrożnie. Gdy bezpiecznie dojeżdża na szkolny parking wychodzi z auta i zauważa, że na każdej oponie założony jest łańcuch. Wzruszona troskliwością ojca, stoi za samochodem i walczy z falą tkliwości. Nagle dobiega ją wzmagający się dźwięk przypominający przejeżdżanie kredy po tablicy, odwraca głowę, by zobaczyć, co go powoduje. Adrenalina powoduje, że Bella dostrzega wiele rzeczy jednocześnie. Edward Cullen kilka aut dalej wpatruje się w nią z przerażeniem, inni obecni na parkingu uczniowie zamierają ze strachu. Po powierzchni parkingu, oblodzonej i niebezpiecznej sunie w bardzo szybkim tempie granatowy van. Ten przerażający dźwięk wydają hamulce, piszczące ostatkiem sił. Na drodze vana znajdował się samochód Belli, a więc i sama dziewczyna. Van uderza w samochód dziewczyny, a ją samą mocno uderza coś z innego, niż się spodziewała kierunku. Uderza głową o oblodzony asfalt, coś przyciska ją do ziemi, ale nie jest to auto. Leży obok samochodu, nieopodal którego zaparkowała, ale van zbliża się rotacyjnym ruchem ku Belli. Zrozumiała, że to, co ją przyciskało to Edward, który właśnie przeklął cicho, a obejmujące ją ręce rozluźniają uścisk i prostują się, jakby ich właściciel chciał zatrzymać zbliżającego się vana. Auto zatrzymuje się kilkadziesiąt centymetrów od twarzy Belli, a dłonie Edwarda spoczywają w boku auta, w głębokim wgnieceniu, które dziwnym trafem pasuje do kształtu dłoni chłopaka. Po chwili coś gwałtownie odciąga dziewczynę, a van nagle znajduje się w miejscu, gdzie przed chwilą spoczywały nogi Belli.
Edward pyta Bellę, czy nic jej nie jest, nadal trzymając ją w mocnym uścisku. Zauważa, że mocno uderzyła się w głowę, co dziewczyna odczuwa dopiero po chwili. Bella jest zszokowana tym, jak szybko chłopak przemieścił się, by ją uratować. Ten zapiera się, że był tuż obok, ale Bella nie odpuszcza – twardo stoi przy swojej wersji, mimo ostrego, agresywnego i świdrującego spojrzenia Edwarda. Gdy przybywa ambulans, Edward zdradza ratownikom, że Bella uderzyła się w głowę i zasiada obok kierowcy. Na miejsce zdarzenia przybywa komendant Swan, a gdy widzi na noszach córkę zaczyna wypytywać sanitariusza o jej stan.
Bella próbuje odtworzyć, co się stało – Edward z nadludzką prędkością znalazł się obok niej, a gdy przenoszono ją na noszach, w kołnierzu ortopedycznym, zauważyła na vanie dwa wgniecenia odpowiadające rozmiarowi i kształtowi ramionom Edwarda tak, jakby miał dość siły by wgnieść zderzak, po prostu niejako przytrzymując auto. Na twarzach rodzeństwa chłopaka przyglądającemu się sytuacji z pewnej odległości malują się różne uczucia, począwszy od dezaprobaty po wyraźną wściekłość, ale żadne z nich nie wyglądało na przestraszone.
W szpitalu dziewczyna zdejmuje kołnierz ortopedyczny, a na miejsce obok jej łóżka wjeżdża, w gorszym niż ona stanie, Tyler Crowley, sprawca wypadku i jej kolega z lekcji WOS-u. Patrzy na Bellę z niepokojem i serdecznie ją przeprasza. Chłopak ma na czole i policzku niezliczone płytkie nacięcia. Dziewczynie zrobiono badanie głowy, które wykazuje, jak wcześniej już stwierdziła Bella, że nic jej nie jest, nawet wstrząs mózgu nie został wykryty. Musi jednak zaczekać na lekarza, zatrzymano ją więc na oddziale, a przez to musi znosić korzenie się Tylera.
Bellę odwiedza Edward, który zapytany jak udało mu się uniknąć leżenia w szpitalu stwierdza, że ma znajomości. Za chwilę zjawia się lekarz, którym okazuje się być Carlisle Cullen, który pozwala dziewczynie wrócić do domu. Bella prosi Edwarda o obiecaną rozmowę i wyjaśnienia, co do tego jak udało mu się ją uratować. Chłopak jednak nie wygląda na zadowolonego z tej prośby. Mimo tego Bella naciska na wytłumaczenie, wyrzuca z siebie, co ją nurtuje i co widziała – prędkość chłopaka, siłę wgniecenia i odrzucenia samochodu. Po usłyszeniu nerwowej wypowiedzi, Edward wydaje się być spięty. Podejrzanie sztucznie, udaje sceptyczne, pogardliwe niedowierzanie, gdy pyta o to, czy naprawdę wierzy, że podniósł vana.Mierzyliśmy się wzrokiem jak dwa psy przed walką. Odezwałam się pierwsza, pilnując, żeby nie rozproszyła mnie ta jego cudowna, piękna twarz mrocznego anioła.
– Po co w ogóle się fatygowałeś? – spytałam ostro.
Przez chwilę wyglądał na zbitego z tropu, jakby zabrakło mu argumentów.
– Nie wiem – wyszeptał.
A potem odwrócił się i odszedł.
Byłam taka zła, że przez kilka minut stałam jak sparaliżowana.W poczekalni było mnóstwo ludzi, ale na szczęście Bella dzięki ojcu szybko wydostała się z tłumu bez obowiązku rozmawiania z nikim. Charlie wyznaje, że powiedział o sytuacji Renée, czym dziewczyna jest rozgniewana. Jest więc zmuszona zadzwonić do matki, która odchodziła od zmysłów i proponowała córce powrót do pustego domu, na co ta nie przystała. Dziewczyna bierze w tajemnicy przed ojcem tylenol, leki przeciwbólowy i idzie spać. Śni jej się jej wybawca, ale sen ten jest koszmarem, który powtarza się bardzo często od tej pory.
Po powrocie do szkoły Bella na nowo musi znosić zaciekawione spojrzenia uczniów i chcącego zadośćuczynić Tylera. Chłopak nie odstępuje Belli na krok, czym zasługuje sobie na ogromną niechęć dwóch zauroczonych w niej kolegach – Mike'a i Erica. Oprócz tego sytuacja w szkole nie ulega większej zmianie – tajemnicza piątka nadal siedzi samotnie w swojej grupie, w odległym kącie pomieszczenia. Na biologii Edward nadal siada na krańcu biurka, od czasu do czasu zaciskając dłonie w pięści tak mocno, że bieleją mu knykcie. Bella więc ciągle ma wrażenie, że chłopak żywi wobec niej negatywne uczucia. Rozważając jego niechęć dochodzi do wniosku, że zapewne żałuje, że wypchnął ją spod kół vana. Mike nieco się ośmiela i siada na brzegu ławki Belli i Edwarda przed lekcją biologii, całkowicie ignorując chłopaka, co ten również czyni.
Jessica uświadomiła Belli, że zbliża się termin balu z okazji powitania wiosny (na który to dziewczęta zapraszały chłopców) i zapytała, czy nie miałaby nic przeciwko temu, by zaprosiła Mike'a. Bella stwierdza, że nawet nie wybiera się na imprezę. Dzień po telefonie Jessiki Bella zauważa, że ta jest nieco przygaszona, ale Bella nie chce jej zagadywać, ponieważ domyśla się, że Mike dał kosza koleżance, Utwierdza ją w tym przekonaniu wybranie przez Jessicę najbardziej oddalonego od Mike'a miejsca przy stołówkowym stole, a także zawzięta rozmowa z Erikiem i, jednocześnie, milczenie Mike'a, co zupełnie do niego nie pasuje. Mike zaczepia Bellę i mówi jej o zaproszeniu Jessiki, z którego przyjęciem się waha, miał bowiem nadzieję, że to Bella go zaprosi. Dziewczyna zauważa zaciekawienie tą rozmową ze strony Edwarda, przekonuje Mike'a, żeby przyjął zaproszenie Jessiki, bo ona nie wybiera się na imprezę, jedzie w ten dzień do Seattle.
Edward wpatruje się w dziewczynę, co zbija ją z tropu. Po chwili, pierwszy raz od wielu tygodni, odzywa się do niej. Prosi o wybaczenie i tłumaczy jej, że lepiej będzie, gdy nie będą utrzymywać ze sobą bliskich kontaktów. Bella mówi mu, że szkoda, że tak późno to zrozumiał, bo teraz nie musiałby żałować, że ją uratował. Chłopak wydaje się być zszokowany stwierdzeniem, wręcz nie dowierza, że dziewczyna to powiedziała. Wściekły stwierdza, że Bella „wydaje osąd w sprawie, o której nie ma najmniejszego pojęcia”. Dziewczyna nie ma ochoty prowadzić dalej dyskusji, zabiera więc swoje rzeczy z blatu i kieruje się do wyjścia, ale jej niezdarność daje o sobie znać – zaczepia butem o framugę i wypadają jej wszystkie książki. Edward zbiera je, Bella dziękuje i rozchodzą się w swoich kierunkach. Idąc do samochodu zauważa wysoką postać, ku jej uldze okazuje się, że jest to Eric. Niestety, kolejny adorator próbuje swoich sił w zaproszeniu dziewczyny na bal i kolejny spotyka się z odmową. Po odejściu chłopaka Bellę dochodzi prychnięcie. Mijający ją Edward patrząc prosto przed siebie, z zaciśniętymi ustami, szedł do swojego auta. Dziewczyna pospiesznie odpala silnik i chce wyjechać z parkingu, jednak Cullen, czekający na rodzeństwo, blokuje wyjazd. Do chevroleta Belli podchodzi Tyler, który pyta dziewczynę, czy zaprosi go na bal. Bella spławiła chłopaka, Cullenowie właśnie wchodzili do swojego volvo, a Edward jest widocznie rozbawiony sytuacją, z którą przed chwilą zmierzyła się dziewczyna. Po powrocie do domu, podczas gotowania obiadu, do Belli zadzwoniła podekscytowana Jessica, chciała się pochwalić, że Mike przyjął jej zaproszenie. Bella zaproponowała koleżance, żeby namówiła Angelę, by zaprosiła Erica, a Lauren Tylera, co przypadło do gustu Jessice.
Następnego dnia, gdy Bella zajeżdża pickupem pod szkołę, kluczyki, które wypadają jej z ręki podnosi Edward, którego Bella jeszcze moment temu nie widziała w okolicy. Wdają się w krótką pogawędkę, a chłopak proponuje, że podwiezie ją do Seattle, bo sam już dawno miał zamiar tam pojechać. Bella przypomina mu o tym, co powiedział wcześniej o ich relacji.
– Wiesz, co, Edward... – Gdy wymawiałam jego imię, przeszył mnie dreszcz, i bardzo mi się to nie spodobało. – Naprawdę nie nadążam za tobą. Jeszcze nie tak dawno twierdziłeś, że nie chcesz się ze mną kolegować.
– Powiedziałem, że lepiej będzie, jeśli nie będziemy utrzymywać ze sobą bliższych kontaktów, a nie, że nie chcę ich utrzymywać.
– Dzięki, teraz już wszystko rozumiem – rzuciłam z sarkazmem.
Przystaje jednak na propozycję. Na stołówce szuka chłopaka wzrokiem wśród jego przybranego rodzeństwa, ale, zawiedziona, nie zauważa go. Wkrótce Jessica stwierdza z przejęciem, że Edward Cullen wpatruje się w koleżankę, a zaraz potem chłopak przywołuje Bellę gestem, na co Jessica reaguje z niedowierzaniem. Edward zaprasza Bellę, by z nim usiadła, na co ta odruchowo się zgadza. Chłopak mówi swego rodzaju zagadkami, wyznaje, że ma dość bycia grzecznym i będzie robił to, na co ma ochotę, bo „doszedł do wniosku, że skoro i tak skończy w piekle, to może po drodze zaszaleć”. Rozmawiają o ich relacji, o tym, co wcześniej mówił i jak ma to wyglądać.- Czyli, w normalnym języku, zostajemy przyjaciółmi?
– Przyjaciółmi... – Nie wydawał się do końca przekonany.
– Albo i nie – szepnęłam.
Uśmiechnął się szeroko.
– Sądzę, że możemy spróbować. Ale uprzedzam cię, że przyjaźń ze mną to nie przelewki. – Mimo wesołej miny, naprawdę chciał mnie ostrzec.Niedługo potem Edward zauważa za plecami Belli jej kolegę, który według niego uważa, że Edward jest złośliwy wobec dziewczyny i rozważa wszczęcie bójki. Bella uznaje, że na pewno się myli, a Edward stwierdza, że większość ludzi jest łatwo rozszyfrować, poza samą Bellą. Dziewczyna przyznaje, że próbuje rozszyfrować, kim jest rozmówca. Chłopak prosi, by Bella wyjawiła mu jedną hipotezę, a ona, choć boi się wyśmiania i nie chce tego robić, chłopak wpatruje się w nią (a ona uznaje, że albo łatwo nią manipulować albo jest hipnotyzerem) i w końcu pyta, czy nie ugryzł go radioaktywny pająk, na co ten reaguje z przymrużeniem oka. Wyznaje, że nie jest dobrą postacią.- Kiedyś zgadnę – ostrzegłam.
– Lepiej nie próbuj. – Znów przybrał poważny ton.
– Bo co?
– A jeśli nie jestem pozytywnym bohaterem komiksu, tylko jedną z tych mrocznych postaci, z którymi walczy? – Uśmiechnął się przy tym, ale jego oczy były nieprzeniknione.
– Och. – Nagle udało mi się dopasować do siebie kilka kawałków układanki. – Rozumiem.
– Tak? – Wyglądał tak, jakby przestraszył się, że powiedział zbyt dużo.
– Jesteś niebezpieczny? – spytałam cicho i w tej samej chwili zdałam sobie sprawę, że tak właśnie jest. Jego osoba naprawdę stanowiła dla mnie zagrożenie. Sam przecież wciąż to powtarzał. Serce zaczęło mi bić szybciej.
– Ale nie jesteś zły – dodałam, kręcąc głową. – Nie, w to nie uwierzę.
– Mylisz się. – Ledwo było go słychać.Dzwonek wzywa na kolejną lekcję. Edward przyznaje, że idzie na wagary, Bella (bojąc się konsekwencji wcale nie wagaruje) wraca na lekcję. Niestety, na biologii nauczyciel organizuje badanie grupy krwi, z okazji zbliżającej się akcji krwiodawców. Stwierdził, że każdy powinien poznać swoją grupę krwi, ale podszedłszy do biurka Belli zauważa, że ta źle reaguje na widok krwi. Prosi Mike'a, by pomógł dziewczynie dotrzeć do gabinetu pielęgniarki. Bella przeszedłszy kilka kroków prosi, by usiedli na chwilę. Korytarzem przechodzi Edward, zauważywszy dziewczynę pyta zmartwiony co się stało. Mike stwierdza, że Bella chyba zemdlała. Edward podejmuje się opieki nad nią, a Mike zostaje wysłany przez niego z powrotem do klasy. Edward podnosi dziewczynę z ogromną łatwością, a fakt, że mdli ją na widok krwi wydaje mu się bardzo zabawny. Niesie ją do gabinetu pielęgniarki, gdzie po chwili leżenia mdłości i zawroty głowy ustępują. Zaraz jednak Mike wchodzi do pomieszczenia z innym uczniem. Edward każe Belli szybko wyjść, co ta, ku jego zdumieniu, robi. Chłopak na głos dziwi się, a ta mówi mu, że wyszła dlatego, że poczuła zapach krwi. Edward stwierdza, że ludzie nie potrafią wyczuć tej woni, dziewczyna zaś tłumaczy, że ona potrafi, bo to od niego ją mdli i wyznaje, że krew pachnie jak mieszanina soli i rdzy – Edward przygląda jej się badawczo. Mike przypomina Belli o wycieczce, wyjaśnia, gdzie i kiedy jest zbiórka. Bella narzeka na obowiązek pójścia na WF, Edward obiecuje załatwić tę sprawę. Wyjaśnia jej jak ma się zachowywać, podchodzi do pielęgniarki i tłumaczy, że dziewczyna nie wygląda za dobrze i proponuje, że odwiezie ją do domu, na co higienistka bez oporu się zgadza i obiecuje usprawiedliwić nieobecność. Podczas drogi na parking, Bella zaprasza Edwarda na wycieczkę organizowaną przez Mike'a, ale ten stwierdza, że już dość podenerwował chłopaka. Chcąc wsiąść do swojego samochodu zostaje zatrzymana przez Edwarda, który oburzony stwierdza, że miał ją odwieźć. Podczas podróży chłopak zagaduje Bellę o jej matkę.- Jaka jest twoja matka? – zapytał znienacka Edward. Odwróciłam głowę i zobaczyłam, że patrzy na mnie z zaciekawieniem.
– Hm. Fizycznie jesteśmy do siebie bardzo podobne, z tym, że ona jest ładniejsza – zaczęłam. Edward skwitował tę uwagę uniesieniem brwi. – Mam w sobie zbyt dużo z Charliego. Mama jest też bardziej otwarta niż ja, śmielsza. Jest nieodpowiedzialna i nieco ekscentryczna, a w kuchni robi dzikie eksperymenty. No i jest moją najlepszą przyjaciółką. – Umilkłam. Smutno mi się robiło, kiedy tak o niej opowiadałam.
– Ile masz lat, Bello? – Nie wiedzieć, czemu, w jego głosie słychać było troskę.
Zatrzymał samochód i uświadomiłam sobie, że jesteśmy już na miejscu. Dom ledwie było widać spoza ściany deszczu. Miałam wrażenie, że auto jest po dach zanurzone w wodzie.
– Siedemnaście – odpowiedziałam, nie wiedząc, skąd to pytanie?
– Nie zachowujesz się jak siedemnastolatka. – Powiedział to z takim wyrzutem, że się roześmiałam.
– Co jest? – spytał zaciekawiony.
– Mama powtarza zawsze, że urodziłam się jako trzydziestopięciolatka i z roku na rok robię się coraz bardziej poważna – prychnęłam, a potem dodałam smutniejszym tonem: – Cóż, ktoś w domu musi być dorosły. Poza tym – dodałam po chwili – ty też nie przypominasz przeciętnego licealisty.
Skrzywił się i zmienił temat.W zamian za te wyznania dziewczyna podpytuje Edwarda o jego rodzinę, po czym chłopak stwierdza, że musi jechać po rodzeństwo, a furgonetka będzie niedługo na swoim miejscu. Przed odjazdem mówi, że Bella przyciąga wypadki i prosi ją, by nic sobie nie zrobiła podczas gdy on będzie z bratem w górach, na co dziewczyna reaguje z rozdrażnieniem, a Edward odjeżdża z uśmiechem na twarzy.
W poniedziałek Bella na stołówce siada z kolegami i koleżankami z klasy, jest na siebie zła, bo mimo że wie, iż Edward nie pojawi się w szkole wciąż ma na to nadzieję. Wychodząc z pomieszczenia słyszy jak Lauren sarkastycznie pyta Mike'a, dlaczego nie usiadła dziś z Cullenami, na co Mike reaguje lojalnie i tłumaczy, że Bella jest jego koleżanką i zawsze siada z nimi.
Bella rozmawiając w domu z ojcem pyta go, czy słyszał o Kozich Skałach, gdzie wybrał się Edward.. Charlie dopytuje skąd to pytanie, córka tłumaczy mu, że tam wybrali się na weekend jej koledzy. Charlie wydaje się być zdziwiony, wyjaśnia Belli, że to nie jest miejsce na biwak, roi się tam od niedźwiedzi i ludzie wybierają się tam tylko w sezonie polowań.
Bella wybiera się na wycieczkę do La Push, znajdującego się piętnaście mil od Forks, gdzie latem, jako mała dziewczynka jeździła razem z ojcem. Dziewczyna idzie na przechadzkę z grupą znajomych, a gdy wracają zauważa, że przy ognisku znajduje się więcej osób niż przed ich wyjściem. Jeden z nowo przybyłych, a byli to zamieszkujący rezerwat Indianie, usłyszawszy imię dziewczyny zerknął na nią z zaciekawieniem. Później dowiedziała się, że ma na imię Jacob, a gdy każdy znalazł sobie zajęcie, przysiadł się obok Belli. Chłopak, zostaje uznany przez Bellę za posiadacza pięknej twarzy, ale psuje dobre wrażenie, gdy pyta ją czy nazywa się Isabella Swan. Jacob mówi Belli, że to od jego ojca kupiona została jej furgonetka i że powinna kojarzyć jego starsze siostry, co dziewczyna potwierdza. Wdają się w miłą pogawędkę, do czasu aż Lauren zaczepnie rzuca, iż szkoda, że nikt nie zaprosił Cullenów. Starszy z Indian stwierdza, że Cullenowie nie przyjeżdżają do La Push, podkreślając zaprzeczenie tak, jakby ta rodzina nie była tu mile widziana, a wręcz nie miała na to pozwolenia. Bella postanawia zabrać Jacoba na spacer po plaży i wyciągnąć z niego nurtującą informację. Piętnastolatek potwierdza, że Cullenowie mają zakaz wstępu na teren rezerwatu. Opowiada jej legendę o korzeniach plemienia, do którego należy. Tłumaczy, że według niektórych podań pochodzą od wilków, ale dzieli się też historią o Zimnych Ludziach. Według Jacoba to jego pradziadek zawarł z Zimnymi Ludźmi pakt o nie nachodzeniu ziem plemienia. Wyjaśnia, że Zimni są naturalnymi wrogami wilkołaków oraz że ci, którzy dogadali się z jego pradziadkiem zadeklarowali, że nie krzywdzą ludzi, ale piją zwierzęcą krew.- A co to ma do Cullenów? – spytałam, niby ot tak. – Też są jak ci Zimni twojego pradziadka?
– Nie. – Jacob zamilkł na chwilę dla lepszego efektu. – To dokładnie ta sama rodzina.
Musiał chyba wziąć moją minę za przejaw strachu. Zadowolony swoich zdolności gawędziarskich, uśmiechnął się i wrócił do opowieści.
– Teraz jest ich więcej, doszła jedna para, ale reszta to ci sami. W czasach pradziadka znano już ich przywódcę, Carlisle'a. Był tutaj i wyjechał, zanim jeszcze pojawili się biali.
– Czyli Zimni zabijają ludzi? – spytałam w końcu. Jacob uśmiechnął się złowrogo. Piją ich krew. Wy, biali, nazywacie takich wampirami.Po skończeniu opowieści, gdy już znalazł ich Mike, Bella mówi młodemu Indianinowi, że gdy zrobi prawo jazdy może przyjechać do Forks i gdzieś razem wyjdą. Mike wydaje się być zazdrosny nawet o piętnastolatka, który trochę droczy się ze starszym chłopakiem. Bella obiecuje wybrać się następnym razem wraz z ojcem, gdy ten będzie jechał do przyjaciela, na co Jacob reaguje z entuzjazmem. Zaczyna padać deszcz i następuje koniec interesującej wycieczki.
Po powrocie do domu Bella samotnie spędza czas w swoim pokoju. Słucha muzyki nagranej na płycie otrzymanej od Phila, pogłaśnia na tyle, by dźwięki były aż raniące, chce nie myśleć o tym, czego dowiedziała się w rezerwacie. Wkrótce zasypia. Jej sen jest przerażający – Jacob zamieniony w wilka próbuje zabić Edwarda, rozszarpać jego gardło. Nie mogąc zasnąć powtórnie postanawia, że się wykąpie, ale wkrótce nie ma już nic do zrobienia, choć nawet pościeliła łóżko, czego nie robi nigdy. Mimo niechęci do miejscowego, powolnego internetu wpisuje w wyszukiwarkę słowo, które ją nurtuje – "wampiry". Większość znalezionych informacji jest negatywna.
"W mrocznym, przepastnym świecie duchów i demonów nie masz istoty równie strasznej, równie odpychającej, a mimo to darzonej taką fascynacją, bojaźnią przesyconą, co wampir, który ni demonem ni duchem nie jest, lecz jeno tajemnicze i potworne cechy obojga dzieli" – wielebny Montague Summers*.
"Jeśli ma człowiek, na co w świecie dowody, to na istnienie wampirów. Nie brakuje niczego: raporty oficjalne, zeznania obywateli szanowanych, chirurgów, urzędników, księży. Lecz mimo to, któż w wampiry wierzy?" – Rousseau.
Większość mitów koncentrowała się na pięknych kobietach w rolach demonów oraz dzieciach w rolach ofiar. Wydawało się, że historie powstały po to, by uzasadnić wysoką śmiertelność wśród najbliższych i usprawiedliwić mężowskie skoki w bok. Do popularnych wątków należały także poczynania bezcielesnych duchów i ostrzeżenia przed nieprawidłowymi pochówkami. Nic z tego nie przypominało zbytnio znanych mi filmowych fabuł, a tylko w paru legendach, na przykład w hebrajskiej o Estrie czy w polskiej o Upiorze, wspominano w ogóle o piciu krwi. Zaledwie trzy hasła tak naprawdę przykuły moją uwagę o rumuńskim Varacolaci, potężnej istocie, która przybierała postać pięknego, bladego mężczyzny; o słowackim Nelapsi, obdarzonym taką zręcznością i siłą, że potrafił zmasakrować całą wioskę w ciągu godziny i wreszcie o Stregoni benefici. O tym ostatnim było tylko jedno zdanie: "Stregoni benefici – wampir włoski, ponoć stojący po stronie dobra, śmiertelny wróg wszystkich złych wampirów." Poczułam ulgę, że znalazłam, choć jedną króciutką wzmiankę o istnieniu dobrych wampirów
Bella dostrzega, że nie zgadza się coś jeszcze – według wszystkich podań i internetu, wampiry nie mogą przebywać na słońcu, a Edward i jego rodzina chodzi do szkoły, do pracy. Zdenerwowana sytuacją wyłącza komputer i nie sprawdziwszy nawet pogody wychodzi z domu i udaje się do lasu. Siada na pniu jednego z drzew i rozmyśla nad nowymi wiadomościami w sprawie tej zagadki. Próbuje zdecydować, czy to, co powiedział Jacob może być prawdą. Za chwilę przypomina sobie więcej faktów – rodzeństwo porusza się z wielką gracją, nigdy nic nie jedzą, Edward niekiedy mówi w przedwojennym stylu, czasem używa bardzo starych, nieużywanych już słów, podczas badania krwi na biologii poszedł na wagary, zanim odpowiedział dziewczynie na zaproszenie na wycieczkę dopytywał dokąd, a dopiero gdy dowiedział się, że do La Push, odmówił. Bella jest przekonana, że potrafi czytać w myślach wszystkim, oprócz niej, chłopak ostrzegał też ją, że jest groźny. Dziewczyna rozważa teraz, co w przypadku, gdy Edward naprawdę jest wampirem, bo była już pewna, że do tej same rasy nie należą. Dochodzi do wniosku, że na pewno nie może z nikim podzielić się tą tezą, a także zacząć unikać chłopaka i zbudować wokół siebie mur. Zaraz jednak dosięga ją ból na tę myśl. Bella z pewnością jest już mocno zauroczona tajemniczym chłopakiem.
Następnego dnia w szkole Mike zagaduje dziewczynę i zaprasza ją na wspólne wyjście, na co ona nie przystaje i tłumaczy mu, że sądzi, iż nie byłoby to w porządku w stosunku do Jessiki (choć tak naprawdę w pierwszej chwili przed jej oczami pojawia się Edward), zarzuca chłopakowi ślepotę. Jessica z kolei zaprasza ją na przymierzanie sukienek. Bella w stołówce próbuje znaleźć wzrokiem Edwarda, a nawet całe jego rodzeństwo, bowiem chce porównać swoją nowo zdobytą wiedzę z rzeczywistością, jednak Cullenów nigdzie nie widać. Nie pojawili się przez cały dzień, co zawiodło dziewczynę. Po powrocie do domu zadzwoniła do niej koleżanka i przenosi na następny dzień wyjście na zakupy z powodu zaproszenia na kolację, co przynosi Belli ulgę. Postanawia spędzić trochę czasu na świeżym powietrzu, czytając powieść Jane Austen, z czego po chwili rezygnuje, imię głównego bohatera jednej z nich brzmi identycznie jak chłopaka, który tak zajmuje jej myśli. Postanawia przeczytać drugą, ale przypomina sobie, że ten z kolei nazywa się Edmund, co przypomina imię poprzedniego. Wróciła do domu i wyjaśniła ojcu, że jutro wybiera się z koleżankami na zakupy. Obiecała mu, że zostawi mu coś do jedzenia na jutrzejsze popołudnie i nie wróci późno. Następnego dnia na parkingu ze smutkiem stwierdziła nieobecność srebrnego volvo Cullenów. Miała nadzieję, że Edward jej nie wystawi i że zjawi się przed weekendem, bowiem byli umówieni na wyjazd do Seattle.
Po zajęciach podekscytowana dziewczyna wraz z koleżankami wyjechała na popołudnie z sukienkami. Szybko docierają na miejsce, rozmawiają o imprezach, chłopakach i sukienkach. Wychodzi na jaw, że Bella nigdy nie była na żadnej podobnej imprezie, bo nikt jej nigdy nie zapraszał. Koleżanki są zszokowane, bo tutaj "daje kosza" wszystkim chłopcom, oprócz Tylera. Bella usłyszawszy to stwierdzenie dziwi się, Angela i Jessica tłumaczą jej, że chłopak rozpowiada, iż idą razem na zbliżający się bal. Dziewczyna jest bardzo zła, a dobija ją jeszcze wyznanie, że to przez to Lauren jest dla niej tak złośliwa. Gdy Jessica jest w przymierzalni, Bella dopytuje Angelę, czy to normalne, że Cullenowie tak często opuszczają zajęcia w szkole. Angela wyjaśnia, że są wielkimi fanami wędrówek górskich i że gdy tylko pogoda się klaruje, ci znikają. Gdy dziewczyny wskazują Belli drogę do antykwariatu, ta postanawia znaleźć księgarnię i tym samym zamiast do centrum, trafia na obrzeża miasta. Tam zaczepia ją czwórka młodych mężczyzn, szybko odchodzi, ale później dwóch z nich śledziło ją, gdy wychodziła z ciemnej ulicy. Mając nadzieję, iż ci nie dogonią jej aż do skrzyżowania idzie szybkim tempem, a tamci ku jej zdziwieniu wręcz zwalniają. Gdy prawie odczuwa ulgę, docierając do krzyżówki, zauważa dwóch pozostałych mężczyzn, stojących nieopodal i uśmiechających się na widok jej miny. Mężczyźni osaczają Bellę, mówią do niej i widać, że ewidentnie nie mają dobrych zamiarów. Dziewczyna próbuje wymyślić sposób na ucieczkę, myśli o ciosie w czuły punkt, ale wie, że z czterema dwudziestolatkami nie będzie mieć szans. Ku jej zdziwieniu, obok zatrzymuje się z poślizgiem samochód, a jego kierowca, o znajomym głosie nakazuje jej, by wsiadła. Edward wygląda i brzmi jakby był wręcz wściekły, pyta Bellę, czy wszystko w porządku i prosi, aby mu opowiedziała o błahostkach, by się uspokoił. Dziewczyna zdradza mu, że chyba będzie zmuszona potrącić następnego dnia Tylera, ponieważ ten opowiada całej szkole, a nawet miastu, że idą razem na bal. Edward zapytany o to, czy mu się poprawiło wyjaśnia, że ma problemy z porywczością i mógłby zrobić krzywdę mężczyznom chcącym ją skrzywdzić.
Chłopak zatrzymuje się pod restauracją, gdzie umówiły się dziewczyny, Jessica wyjaśnia nowo przybyłym, iż czekały z Angelą bardzo długo i już zjadły. Edward zaprasza Bellę na kolację i proponuje, że ją odwiezie, na co koleżanki przystają. W knajpce Edward używa swych sztuczek z tzw., przez Bellę, aksamitnym głosem, by usiąść z dziewczyną przy nieco ukrytym stoliku. Pracownice restauracji są pod wrażeniem przystojnego chłopaka i nadskakują mu, nie zwracając uwagi na to, że przyszedł z Bellą, która, ku swojemu rozczarowaniu, odczuwa zazdrość. Chłopak zamawia dwa napoje, które wypija Bella – nie odczuwała wcześniej tej silnej potrzeby. Gdy Edward zauważa, że jest zmarznięta, oddaje jej swoją kurtkę, ponieważ jej własna została w samochodzie koleżanki. Komplementuje ją i nalega by zjadła ciepły posiłek, bo to, co dziś przeżyła było trudne i bardzo stresujące. Zauważa, że na "normalnej osobie" zrobiłoby to o wiele większe wrażenie i dziwi się, że nie jest w szoku. Bella wyjawia mu, że przy nim czuje się nad wyraz bezpieczna. Wskazuje, że zazwyczaj jego oczy w jasnej barwie oznaczają, że ma dobry humor, a gdy są bardziej czarne jest czujniejsza, uważa na słowa. Chłopak wydaje się zdziwiony tą tezą i pyta, czy to nowa teoria Belli, czemu ta nie zaprzecza. Prosi ją, by zadawała nurtujące ją pytania.
Bella prosi, by chłopak był z nią szczery, mówi, że może jej zaufać. Edward jest widocznie rozdarty, tłumaczy, że nie spodziewał się, że Bella jest tak spostrzegawcza. Stwierdza, że przyciąga wszelakie kłopoty, w tym jego. Dziewczyna dziękuje mu za uratowanie życia dwa razy. Wyznaje, że śledził ją i że nigdy nie roztaczał pieczy nad konkretną osobą, ale nie przypuszczał też, że jest to tak trudne. Wyjawia dziewczynie, że zwyczajnym ludziom nie przydarza się tyle kłopotów, czym łechta ego Belli, ta mimowolnie się uśmiecha. Dziewczyna pyta go, czy nie sądził, że może śmierć była jej pisana, na co ten odpiera, że była i to wcześniej niż moment uratowania jej przed samochodem.
Opowiada dziewczynie, że wszedł w myśli Jessiki, ale przegapił moment, gdy Bella się odłączyła. Później, gdy to zauważył poszedł jej szukać w znanej Jessice księgarni, a gdy tam jej nie znalazł zaczął przeszukiwać myśli przechodniów w nadziei, że w czyichś wspomnieniach zobaczy, gdzie się podziała. Miał złe przeczucia, wsiadł do samochodu, przejechał przez okolicę i nasłuchiwał. Gdy zapadł zmrok chciał już wysiąść z auta i poszukać jej na piechotę, ale usłyszał myśli niedoszłych oprawców dziewczyny. Mówiąc to próbował się opanować, dostał swego rodzaju ataku furii, unikał wzroku dziewczyny. Opowiedział, że było to bardzo trudne dla niego – odjechać i darować życie mężczyznom. Bał się, że gdy przekaże Bellę koleżankom, zacznie ich szukać. Zapytał dziewczynę, czy chce już jechać do domu, zapłacił za posiłek i napoje i wyruszyli w drogę.
Bella prosi o to, by Edward odpowiedział na pytanie, na które wcześniej uzyskała nieco zdawkową odpowiedź. Wyjaśnia jej więc na czym polega "mechanizm" czytania w myślach. Musi znajdować się maksymalnie kilka mil od słuchanego "głosu" i im lepiej go zna, tym jest to łatwiejsze. Tłumaczy, że taką umiejętność posiada tylko on w jego rodzinie. Bella zastanawia się, dlaczego nie słyszy jej myśli. Chłopak uważa, że najwyraźniej jej umysł funkcjonuje inaczej niż umysły innych. Chłopak pyta o jej teorię, a ta zauważa, że jadę 160 mil na godzinę, przeraża się i prosi, by zwolnił. Edward uspakaja ją, ale gdy ta stwierdza, że pewnie gdyby samochód wylądował na drzewie chłopak po prostu otrzepałby się i poszedł do domu. Wtedy przyznaje jej rację i mówi, że ona by tak łatwo z tego nie wyszła, więc zwalnia. Dopytuje o teorię, więc Bella z niechęcią opowiada mu o wycieczce nad morze i rozmowie z Jacobem Blackiem, który zdradził mu tajemnicę rodziny Cullenów i w obawie o bezpieczeństwo piętnastolatka dodaje, że chłopiec jest przekonany o nieprawdziwości miejscowej "legendy". Wyznaje, że jej teorią jest to, że Cullen jest wampirem. Ten z zaciśniętymi na kierownicy dłońmi rozmawia z nią tak, jakby wcale go to nie interesowało.- Nie. Nic nie układało się w logiczną całość. Roiło się tam od różnych głupot. Aż w końcu... – urwałam.
– Co w końcu?
– Doszłam do wniosku, że to i tak nie ma znaczenia – wyszeptałam.
– Nie ma znaczenia? – powiedział takim tonem, że podniosłam wzrok. Twarz Edwarda nareszcie zdradzała jakieś uczucia: niedowierzanie z niewielką domieszką gniewu.
– Nie – odparłam pogodnie. – Nie obchodzi mnie to, kim jesteś.
– Nawet jeśli nie jestem człowiekiem? – prychnął z sarkazmem. – Jeśli jestem potworem?
– To naprawdę nie ma znaczenia.
Milczał z ponurą, zaciętą miną.
– Zdenerwowałeś się – westchnęłam. – Nie powinnam była mówić.
– Nie – powiedział tonem pasującym do wyrazu twarzy. – To dobrze, że wiem, co o mnie myślisz. Chociaż to szaleństwo.
– Ta hipoteza to bzdura? – Chciałam uzyskać jakieś potwierdzenie z jego strony. – Nie o to mi chodzi. „To nie ma znaczenia”! – zacytował wzburzony.
– A wiec mam rację? – wyszeptałam podekscytowana.
– Czy to ważne? Wzięłam głęboki wdech.
– Nie – potwierdziłam. – Ale jestem ciekawa. Chyba dał za wygraną.Dziewczyna pyta go, ile ma lat, na co ten, bez chwili zastanowienia odpiera, że siedemnaście. Bella pyta od jak dawna, Edward na to pytanie uśmiecha się. Rozmawiają o mitach i o diecie Cullenów. Chłopak wyjawia, że spanie w trumnie i brak umiejętności przebywania za dnia na dworze to wymysły, a jego rodzina bardzo stara się panować nad sobą i nie pić ludzkiej krwi. Stwierdza też, że przebywanie z dziewczyną sam na sam to błąd, który może ich drogo kosztować. Zdradza, że w weekend wybrał się na polowanie na zwierzęta ze swoim bratem, a choć nie musiał, to zrobił to, bo łatwiej mu wtedy przebywać z Bellą. Wyznaje też, że nie chciał wyjechać, bo jest nieswój, gdy dziewczyny nie ma w pobliżu. Prosząc ją, by nie zrobiła sobie krzywdy nie żartował, bardzo się martwił o nią cały weekend. Okazuje się, że wrócili w niedzielę, a nie pojawił się w szkole, bo, mimo iż mogą funkcjonować zwyczajnie podczas zwyczajnych dni, w wyjątkowo słoneczne, nie powinni pojawiać się na zewnątrz i obiecuje pokazać kiedyś, dlaczego. Dziewczyna decyduje się wyznać, że czuła się nieswoje, gdy nie dawał znaku życia przez okres, gdy był nieobecny. Chłopak stwierdza, że to niedobrze, że nie może tak być, że ona też angażuje się uczuciowo w ich relację. Mówi szybko, cicho i stanowczo – jest niebezpieczny i tak nie może być. Bella nieświadomie płacze, chłopak chce wytrzeć łzy, ale powstrzymuje się przed tym. Przeprasza ją, Bella wyczuwa, że żałuje nie tylko raniących ją słów. W odpowiedzi na pytanie wyjaśnia, dlaczego wyglądała na skoncentrowaną podczas ataku mężczyzn, Edward stwierdza, że sprzeciwia się przeznaczeniu próbując utrzymać ją przy życiu. Obiecuje, że następnego dnia pojawi się w szkole i zajmie jej miejsce na stołówce. Na odchodne poprosił ją, by obiecała, że nie będzie sama chodziła po lesie, bo nie jest on jedyną niebezpieczną postacią w tym mieście. Nachyla się do niej i życzy jej miłych snów, dziewczyna potrzebuje chwili, by wrócić do logicznego myślenia, a gdy zamyka drzwi, wydaje jej się, że słyszała chichot. Po powrocie do domu dzwoni do niej Jessica, obiecuje, że opowie jej coś więcej na jutrzejszych zajęciach i idzie się kąpać. Kładzie się do łóżka i stara przetworzyć zdobyte informacje, a także przyznaje się sobie do pewnego faktu.
(...) byłam w tym wampirze bezwarunkowo i nieodwołalnie zakochana.
Następnego dnia chłopak przyjeżdża pod dom Belli, daje jej kurtkę i oferuje podwiezienie do szkoły. Gdy zatrzymują się pod budynkiem, Bella pyta Edwarda, dlaczego nie przyjechał ze swoim rodzeństwem, na co chłopak odpiera, że teraz łamie wszystkie zasady. Wchodząc do liceum napotykają Jessikę, której myśli podsłuchiwał Edward. Po odejściu dziewczyny wyjawia, że ta chce wiedzieć, czy są parą i co Bella czuje do Edwarda.- Jess zachodzi w głowę, czy jesteśmy parą – Oświadczył w końcu. – Jest też ciekawa, co do mnie czujesz. Kurczę. I co mam jej powiedzieć? – Udałam niewiniątko. Mijający nas uczniowie pewnie się gapili, ale ledwie byłam świadoma ich obecności.
– Hm… – Zamyśliwszy się, schwycił w dwa palce niesforny kosmyk moich włosów i wplótł go we właściwe miejsce. Serce zaczęło mi bić jak szalone. – Sądzę, że na jej pierwsze pytanie, odpowiedź może brzmieć „tak”, rzecz jasna, jeśli nie masz nic przeciwko. To najprostsze wytłumaczenie z możliwych.
– Nie ma sprawy – odparłam słabym głosem.
– A co do tego drugiego pytania... z chęcią posłucham waszej rozmowy w jej myślach i zobaczę, jak sobie poradzisz. – Obdarzył mnie kolejnym szelmowskim uśmiechem.Na lekcji trygonometrii Jessica "dopada" koleżankę. Bella, wiedząc, że Edward przysłuchuje się tej rozmowie będąc jakoby w myślach Jess, zdradza, że zależy jej na chłopaku zupełnie na poważnie i że jest bardzo skryty. Później odwraca uwagę Jessiki pytaniem Mike'a, który przed zajęciami dopytywał Bellę, czy jego sympatia dzieliła się odczuciami po ich randce. Gdy docierają do stołówki, Edward już czeka na dziewczynę. Wybiera lunch dla nich obojga, stwierdza, że Jessica przygląda się ich rozmowie i analizuje każdy jego gest tak, by potem podzielić się swoimi spostrzeżeniami z przyjaciółką. Edward przyznaje, że faktycznie podsłuchiwał ich rozmowę i że nie spodobało mu się kilka stwierdzeń Belli. Pyta ją, czy uważa tak, jak powiedziała koleżance – że zależy jej bardziej na Edwardzie niż jemu na Belli. Jednocześnie dziewczyna skarży się, że używa na niej swojego "magnetycznego" wyglądu i tym samym mąci jej w głowie, za co chłopak przeprasza. Wyznaje mu, że myśli to, co powiedziała, a Edward, że ona się myli. Bella stwierdza, że kompletnie nie pasuje do przystojnego chłopaka, na co ten, tłumaczy jej, że wcale nie jest, jak sama sądzi, przeciętna, nijaka, a wręcz przeciwnie. Wyjawia, że gdy przybyła do Forks wszyscy chłopcy myśleli o niej w zupełnie inny niż jej się wydaje sposób. Pyta dziewczynę, czy naprawdę musi jechać do Seattle, czy to tylko wymówka, by odpędzić zalecających się do niej kolegów i czy gdyby on ją zaprosił, sytuacja wyglądałaby inaczej. Bella tłumaczy, że prawdopodobnie by się zgodziła, ale potem jakoś się wykręciła, ponieważ nie potrafi tańczyć, jest niezdarna. Chłopak wyjaśnia, że w tańcu wszystko zależy od prowadzenia przez partnera, daje dziewczynie wybór sposobu spędzenia soboty. Wybór pada na wspólne wyjście i obietnicę, że Edward pokaże, co dzieje się z nim w słońcu. Później rozmowa zbacza na temat polowań, Bella dowiaduje się, że Cullenowie pojechali do Kozich Skał by pożywić się niedźwiedziami, choć według Edwarda, to jego brat, Emmett, gustuje w grizzly, on sam w pumach. Przez całą ich rozmowę rodzeństwo Cullena obserwuje parę, Alice patrzy wprost na dziewczynę. Bella zastanawia się, czy mogłaby kiedyś zobaczyć, jak wygląda takie polowanie, ale gwałtowna reakcja Edwarda zdradza, że nie ma mowy. Wyszli ze stołówki ostatni, a na biologii chłopak w końcu usiadł nie na krańcu stołu, a bardzo blisko dziewczyny. Niestety, pomimo początkowego entuzjazmu z powodu oglądania na lekcji filmu, okazało się, że siedzenie obok Edwarda w ciemności, doprowadzało dziewczynę do szaleństwa, a jak sama zauważyła, on przybrał podobną do jej własnej, obronną pozycję. Odprowadzona przez Edwarda dziewczyna dopiero na sali gimnastycznej otrząsnęła się z szoku po dziwnym uczuciu, gdy on jest w pobliżu. Po lekcji Mike stwierdza, że nie podoba mu się sposób, w jaki Edward patrzy na Bellę, według niego – jak na coś do jedzenia. Edward czeka na Bellę na parkingu i odwozi ją do domu. W drodze, w ramach przeprosin za podglądanie zajęć WF obiecuje jej, że będzie w sobotę prowadziła do Seattle. Przeprasza za wcześniejszą gwałtowną reakcję na pytanie o polowania i tłumaczy, że mogłaby być w niebezpieczeństwie, bo polując daje się ponieść zmysłom i mógłby zrobić jej krzywdę. Gdy dziewczyna wychodzi z samochodu, oświadcza, że jutro on zadaje pytania.
Gdy następnego ranka, po nieprzespanej nocy z powodu dręczących snów o Edwardzie, bohater nocnych majaków podjeżdża pod dom Swanów zasypuje dziewczynę błahymi pytaniami – o ulubiony kolor, muzykę, filmy, książki, co odwiedziła, co by chciała zwiedzić itd., itd. Mimo że wydaje jej się, iż zanudza chłopaka, ten wydaje się bardzo zaabsorbowany każdą odpowiedzią. Gdy pyta ją o ulubiony kamień szlachetny, bezmyślnie mówi "topaz", bo tego dnia właśnie taki kolor mają jego oczy. Wyjaśnia mu, że do niedawna był to granat, ale przez wpatrywanie się w jego oczy zmienił się jej gust, stwierdza też, że gdyby zapytał ją o to za dwa tygodnie, odpowiedź pewnie brzmiałaby "onyks". Bella spodziewa się ataku furii, bo przy takich wyznaniach zazwyczaj tak się dzieje, ale tym razem chłopak zgrabnie przechodzi do tematu jej ulubionych kwiatów. Rozpoczyna się lekcja biologii, na której znów puszczany jest film. Niestety i tym razem, nawet mimo odsunięcia się od dziewczyny, oboje czują silną potrzebę zbliżenia się do siebie. Na lekcji WF-u Mike nie odzywał się do Belli, a po zajęciach Edward znów na nią czekał. Tym razem jego pytania wymagały nieco bardziej przemyślanych odpowiedzi. Przesiedzieli w aucie na podjeździe domu Swanów długie godziny, rozmawiając o rzeczach trudnych do opisania, prowadzili dialog tak długo, że w końcu musieli się pożegnać, bo za chwilę ojciec Belli miał wrócić z pracy. Gdy otwiera dziewczynie drzwi, nagle zmienia się jego nastrój, wydaje się być ponury. Dostrzega samochód ojca i jakiś nieznajomy, Edward odjeżdża zanim ktoś go zauważy. Z auta wysiada Jacob Black, a za chwilę Bella zauważa jego ojca, Billy'ego, który wydaje się być czymś poruszony – przestraszony lub zszokowany. Nie spuszcza wzroku z dziewczyny, zdaje jej się, że rozpoznał Edwarda i wierzy we wszystkie legendy. Charlie wyskakuje ze swojej furgonetki i bardzo cieszy się na widok przyjaciela. Wieczór mija spokojnie, a choć Bella martwiła się, by Billy nie zdradził jej tajemnicy, nie zapowiada się na to. Jacob z kolei nie wierzy w przesądy ojca i uspokaja ją, że jego ojciec nie powinien poruszyć tematu Cullenów, ponieważ poróżnił się ostatnio z Charliem, nie zgadzają się ze sobą w temacie patchworkowej rodziny. Podczas pożegnania Billy ostrzega Bellę, by uważała na siebie, a gdy goście wyjeżdżają, Charlie zagaduje córkę, jak minął jej dzień i zapowiada, że w sobotę umówił się z kolegami na ryby, z czego dziewczyna jest bardzo zadowolona.
Kolejnego dnia Edward przyjechał po Bellę srebrnym volvo, wypytywał ją o ludzi, którzy pojawili się w jej życiu – o matkę, babcię, o to, czy kiedyś miała chłopaka.- Nigdy nie spotkałaś nikogo, z kim chciałabyś chodzić? – spytał poważnym tonem który kazał mi się zastanowić, do czego też mój rozmówca zmierza.
– W Phoenix nie – sprostowałam z wymuszoną szczerością.
Zamilkł, zacisnąwszy usta.Edward oznajmia dziewczynie, że powinien pozwolić jej przyjechać do szkoły jej autem, ponieważ po szkole musi wyjechać z Alice i nie będzie mógł jej odwieźć. Obiecuje, że po zajęciach furgonetka będzie czekała na parkingu z kluczykami. Dziewczyna zastanawia się, gdzie wybiera się Edward, wyjawia jej, że na polowanie, ponieważ chce, by podczas ich sobotniego spotkania Bella była jak najbardziej to możliwe bezpieczna. Podczas ich rozmowy w stronę wpatrującej się w Cullenów Belli odwraca się Rosalie, Edward syczy na siostrę i przeprasza towarzyszkę, tłumaczy, że rodzeństwo boi się tarapatów, które mogłyby czekać, gdyby coś stało się Belli po tym, gdy spotykała się z ich bratem. Bella poznaje Alice, która podchodzi do ich stolika podczas lunchu. Po skończonych zajęciach Bella ku swojemu zdziwieniu wraca swoim autem do domu, gdzie dzwoni do Jessiki i mówi, że zmieniła zdanie i jednak nie jedzie do Seattle. To samo kłamstwo sprzedała wcześniej Mike'owi tak, by w razie jakiegoś wypadku nikt nie pomyślał, że była to wina Edwarda. Ojcu tłumaczy, że ma do zrobienia dużo rzeczy i dlatego nie wybiera się do miasta, a choć kłamanie przychodzi jej coraz łatwiej, czuje poczucie winy. Gdy przychodzi noc, zażywa środek nasenny w obawie, że w tak ważnym dniu, jakim ma być sobota, mogłaby być półprzytomna.
Edward rano zjawia się punktualnie i wyruszają w drogę, którą wskazuje dziewczynie. W trasie dowiaduje się, że chłopak zaplanował ośmiokilometrowy spacer w lesie, gdzie na końcu czeka na nich miejsce, w którym Edward lubi przebywać, gdy jest ciepło. Wypytuje dziewczynę, czy powiedziała ojcu dokąd jedzie, ale gdy chłopak dowiaduje się, że zarówno Charlie jak i Jessica, a także Mike myślą, że odwołał wyjazd jest rozzłoszczony faktem, że dziewczyna nie dba o to, co jej się stanie. Po dotarciu na miejsce chłopak upewnia się, że Bella chce spędzić z nim czas, a później pomaga jej w wędrówce dbając o to, by o nic się nie potknęła, podtrzymując jej łokieć, gdy trzeba było gdzieś się wspiąć itd. Jednak przy każdym najmniejszym dotyku serce dziewczyny zaczynało bić szybciej, a ona zrozumiała, że chłopak patrząc na nią specyficznym spojrzeniem daje jej znać, że słyszy nieregularny rytm bijącego serca. Edward zadawał jej pytania, o których najwyraźniej zapomniał przy poprzednich seriach pytań, a mimo iż wędrówka trwała już kilka godzin, chłopak nie wydawał się zirytowany ani zniecierpliwiony. Zawsze wiedział, w którym kierunku powinni iść, choć szli trasą bez oznaczeń. Gdy dotarli na polanę, Bella jest oczarowana pięknem tego miejsca, Edward zaś stoi w cieniu drzewa, niepewny. Bella wyciąga do niego rękę, okazując mu wsparcie. Chłopak położył się na polanie, Bella nie może nadziwić się pięknem – jego skóra w słońcu iskrzy, jakby pokrywały ją miliony maleńkich brylancików. Chwilę rozmawiają, ale Bella próbuje pocałować chłopaka, ten w mgnieniu oka przenosi się na drugi koniec polany by za chwilę wrócić i niejako wyżywając się ukazuje swoją siłę, szybkość i potęgę dziewczynie. Przeprasza ją, tłumaczy, że nie był przygotowany na taki ruch i jest drapieżnikiem, który mógłby zrobić jej w tamtej chwili krzywdę, obiecuje, że tego nie zrobi, w pewnym sensie próbuje przekonać też siebie. Ich rozmowa staje się coraz bardziej konkretne, Edward wyjawia Belli, że pachnie dla niego wyjątkowo, nigdy nie spotkał się z tym, żeby tak trudno było mu powstrzymać to uczucie. Tłumaczy jej, że pachnie dla niego nad wyraz smakowicie. Opowiada jej swoje odczucia z ich pierwszego spotkania. Nie mógł wytrzymać z nią w jednej ławce na biologii, uciekł z klasy tak szybko, bo bał się, że zwabi ją i zabije, a później w sekretariacie szybko zrezygnował ze zmiany swojego planu, bo gdy weszła, w małym pomieszczeniu było czuć jej zapach jeszcze wyraźniej, obawiał się, że nie uda mu się powstrzymać i po zabiciu Belli, szybko uporałby się z jedynym świadkiem – sekretarką. Zdradza, że po tym incydencie udał się prosto do szpitala, zamienił się samochodami z Carlislem i postanowił wyjechać na stałe na Alaskę. Tam nabrał dystansu do całej sprawy i stwierdził, że jakaś uczennica nie może zmienić całego jego życia, zniszczyć relacji z rodziną, więc wrócił. Wyjaśnia, że nie mogąc usłyszeć jej myśli był sfrustrowany i wyłapywał urywki jej wypowiedzi w głowie Jessiki, co niezwykle go irytowało. Starał się więc rozmawiać z Bellą jak z każdym innym człowiekiem, by zrozumieć, dlaczego nie może odgadnąć jej myśli. Po uratowaniu dziewczyny nie mógł zrozumieć, jak mógł narazić swoją rodzinę na tak wielkie niebezpieczeństwo, jak los jego rodziny mógł znajdować się w rękach Belli. Pokłócił się z rodziną – Alice i Carlisle stanęli po jego stronie, Esme oświadczyła, że ma zrobić wszystko, by zostać w Forks, z rodziną, a reszta przybranego rodzeństwa była zupełnie odmiennego zdania. Chłopak wyznaje, że nie mógłby znieść widoku martwej Belli, jest najważniejszą rzeczą w całym jego życiu.- A to dopiero – mruknął Edward. – Lew zakochał się w jagnięciu. – Spuściłam wzrok, drżąc z ekscytacji na dźwięk tego najcudowniejszego ze słów.Rozmawiają długo o uczuciach i odczuciach, wkrótce jednak ściemnia się i Bella musi wracać do domu. Edward proponuje jej pokazanie jak porusza się po lesie, gdy jest sam. Sadza sobie dziewczynę "na barana" i mknie tak szybko jak pocisk czy strzała. Bella, po zdjęciu z pleców, jest nieco oszołomiona tak wielką prędkością. Ma zawroty głowy i dzwoni jej w uszach, jest blada, uważa, że to wina niezamknięcia oczu. Po chwili odpoczynku Edward stwierdza, że chciałby spróbować czegoś jeszcze i po krótkim zawahaniu całuje Bellę. Ta jednak reaguje zbyt gwałtownie, przez co chłopak ledwo się opanowuje. Bella stwierdza, że nie był to dobry pomysł, ale Edward wycisza się i zarzeka, iż już się uspokoił i potrafi nad sobą panować. Dziewczyna z bólem serca pozwala prowadzić Edwardowi w drodze powrotnej. Podczas podróży chłopak zdradza jej początki swojego wampirzego życia, jednocześnie opowiadając o ludzkim, a także wyjaśnia, jak jego przybrana rodzina się nią stała. Po przybyciu do domu Swanów Edward wchodzi do niego razem z dziewczyną. Wyznaje, że każdej nocy ją obserwował i że mówi przez sen. Zjawia się ojciec Belli, a Edward w nadnaturalnym tempie znika. Bella szybko kończy swoją kolację, a gdy wchodzi do pokoju prawie od razu zauważa chłopaka. Idzie się wykapać i pokazuje się ojcu, by ten nie myślał, że ma zamiar wymknąć się na randkę, a takie miała odczucia po wspólnej kolacji. Rozmawia z Edwardem o uczuciach, ten wyznaje jej, że jest w szoku, jak bardzo różnią się opisy i oglądanie ludzi odgrywających pewne uczucia, np. zazdrość i miłość, a prawdziwe życie. Przyznaje jej, że gdy Mike zaprosił ją na bal, był bardzo zdenerwowany, a to odczucie pogłębiał fakt, iż nie może czytać jej w myślach. Ujawnia, że tej nocy przyszedł do niej po raz pierwszy i zastanawiał się, co powinien był zrobić, bo z jednej strony wiedział, co jest właściwe, a z drugiej chciał być blisko dziewczyny. Gdy tak się nad tym głowił, usłyszał jak Bella przez sen wymawia jego imię tak wyraźnie, że pomyślał iż się przebudziła, potem jednak usłyszał je jeszcze raz i poczuł się niesamowicie, już wiedział, że powinien działać. Bella zadaje Edwardowi pytania o małżeństwo wampirów i o to, czy uprawiają seks. Pyta go, czy go pociąga, na co Edward odpiera, iż to, że nie jest człowiekiem, nie znaczy, że nie jest mężczyzną. Śpiewa jej do snu i zostaje przy Belli całą noc.
Rano Edward czeka na nią, siedząc w fotelu. Dziewczyna jest uradowana na jego widok, wyznają sobie miłość i schodzą na śniadanie. Chłopak proponuje jej spotkanie z Cullenami, ujawnia, że wczoraj cała rodzina założyła się o to, czy mu się uda i że tylko Alice wierzyła w powodzenie tego przedsięwzięcia. Bella zgadza się na złożenie wizyty Cullenom. Ich dom znajduje się w nieznanym Belli miejscu, odległym od innych zabudowań, otoczonym sześcioma cedrami. Carlisle, Esme, Jasper i Alice serdecznie witają Bellę, która jest zmartwiona, że Emmett i Rosalie jej nie lubią. Bella zauważa, że doktor przekazał coś telepatycznie przybranemu synowi, o co pyta później ukochanego. Edward wyjaśnia, że Alice przewidziała wizytę gości, którzy odkryli istnienie wampirów w okolicy oraz że przez okres, gdy będą w mieście będzie nadopiekuńczy wobec Belli. Edward opowiada historię długiego życia Carlisle'a, tym samym opowiadając nieco o sobie i swojej rodzinie, pokazuje dziewczynie dom, oprowadza ją po swoim pokoju. Alice i Jasper przychodzą na chwilę do pokoju Edwarda i oświadczają, że wieczorem ma być burza, a więc Emmett rzucił propozycję meczu baseballowego.
Edward zawozi Bellę do domu, gdzie czeka Jacob i Billy, jak wyczuł Edward, chcący ostrzec Charliego przed Edwardem. Chłopak postanawia wrócić do siebie, a Bella obiecuje załatwić sprawę. Chłopak całuje Bellę na pożegnanie w szyję, na co Billy reaguje gwałtownym zaciśnięciem dłoni na oparciach wózka. Billy wysyła syna po zdjęcie, które zapodziało się gdzieś w bagażniku samochodu, by sam mógł porozmawiać z nastolatką. Ostrzega ją, iż Cullenowie nie mają dobrej opinii w rezerwacie, mówi jej, że Charlie na pewno nie będzie zadowolony z zażyłej relacji dziewczyny z Edwardem. Dziewczyna stwierdza, że to nie jest jego sprawą i nie powinien zaprzątać sobie tym głowy. Wraca Jacob, który nie znalazł nieistniejącej fotografii i dziwi się, iż ojciec chce już wracać do domu. Gdy Charlie wraca do domu, Bella delikatnie wyjawia mu, że tak jakby spotyka się z Edwardem Cullenem i jest z nim dziś umówiona, prosi, by nie zrobił jej wstydu. Niedługo po tym wyznaniu zjawia się ukochany Belli i odbywa krótką, ale dość uprzejmą rozmowę z Charliem. Na podjeździe domu Swanów stoi czerwony jeep, na widok którego Charlie aż gwiżdże. Edward pomaga dziewczynie wspiąć się do pojazdu i oznajmia, że część drogi będą musieli przebiec, jak poprzedniego dnia. Tym razem, po niedługiej próbie przekonania dziewczyny do stwierdzenia, że nie jest to niebezpieczne, zamyka oczy i podróż nie jest tak straszna jak było ostatnim razem. Gdy dotarli na miejsce, oczom Belli ukazała się wielka polana, a jakieś sto metrów od nich siedzieli Esme, Emmett i Rosalie. Dalej natomiast znajdował się Jasper i Alice, a Carlisle zaznaczał bazy na polanie, choć Belli trudno było uwierzyć, że będą znajdować się tak daleko od siebie. Po krótkiej pogawędce z rodziną chłopaka rozbrzmiewa pierwszy grzmot burzy i Cullenowie postanawiają rozpocząć grę. Gdy rodzina przygotowuje się do meczu, Esme rozmawia z Bellą. Opowiada jej o relacjach w rodzinie i zdradza, dlaczego rzuciła się z klifu. Bella wkrótce pojmuje dlaczego Cullenowie grają w baseball tylko podczas burzy – niesamowicie głośne dźwięki towarzyszące ich grze mogą przypominać grzmoty i uderzenia piorunów.
Podczas trwającej rozgrywki Alice nagle krzyczy, zdradza, iż nieproszeni goście usłyszeli ich grę i zmierzają w ich stronę. Uważa, że są ciekawi i chcą dołączyć do meczu. Edward jest lekko spanikowany, każe swojej dziewczynie rozpuścić włosy i zasłonić szyję. Kilka minut później goście pojawiają się. Trzy postaci wtargnęły na boisko – kobieta i dwóch mężczyzn. Poruszają się tak, jakby w każdej chwili byli gotowi do skoku. Mają na sobie flanelowe koszule i dżinsy, bose stopy, mężczyźni krótko przystrzyżone włosy, a kobieta w swojej bujnej, rudej czuprynie trzyma mnóstwo liści. Carlisle, Emmett i Jasper wychodzą im naprzeciw. Towarzyska pogawędka, w której to doktor proponuje gościom, by odświeżyli się w ich domu, zostaje przerwana przez silny podmuch wiatru, który mierzwi włosy Belli, wtedy Edward zamiera, a James odwraca nagle głowę i mierzy ją wzrokiem, jego nozdrza węszą, przysiada, gotowy do skoku. Wszyscy obecni nieruchomieją, Edward przybiera podobną do Jamesa pozycję, obnaża zęby, warczy. Carlisle stanowczo stwierdza, że dziewczyna jest z nimi, goście są w szoku, iż przebywa z nimi człowiek. Laurent zapewnia, że Bella jest bezpieczna, bowiem obiecali nie polować na terenie Cullenów. Edward, Alice i Emmett zabierają dziewczynę do samochodu, Edward postanawia ukryć ukochaną jak najdalej od Forks. James jest tropicielem, chłopak czytał mu w myślach i wie, że nieproszony gość chce jak najszybciej wyruszyć na polowanie na Bellę. Dziewczyna protestuje takiemu rozwiązaniu, jej trop naprowadzi łowcę do Charliego, Alice prosi Edwarda kilkukrotnie, by się zatrzymał, co ten wkrótce czyni. Jest zrozpaczony i przekonany o słuszności swojego planu. Bella objaśnia grupie swój plan, który ma polegać na oszukaniu ojca, że chce powrotu do Phoenix, spakowania się, przeczekania aż James namierzy dom Swanów i prędką ucieczką tak, by tropiciel ruszył w pogoń za nimi i zostawił Charliego bezpiecznego w domu. Po chwili przekonywania, Edward zgadza się na propozycję i daje dziewczynie piętnaście minut. W tym czasie ma wymyślić historię, którą uraczy ojca, spakować rzeczy i wsiąść do samochodu, dać się wywieźć z miasta. Bella objaśnia resztę swojego planu, który ma polegać na powrocie do Phoenix razem z Alice i Jasperem tak, by przez kilka dni Edward mógł pokazywać się publicznie, aby Charlie nie pomyślał, że razem uciekli. Po tym czasie chłopak ma wrócić do Belli, a rodzeństwo do domu. Bella udaje, że nienawidzi Forks, nie chce zapuszczać tu korzeni, wykrzykuje to ojcu w twarz, łamiąc mu tym serce. Zabiera spakowaną torbę i wsiada do furgonetki, odjeżdża. Tropiciel, jak zeznaje Edward, podsłuchał końcówkę występu dziewczyny i zmierza za nimi. Gdy docierają do domu Cullenów Edward oznajmia przywódcy nowo przybyłych iż James ich goni, Alice w nienaturalnie szybkim tempie szepce coś na ucho Jaspera i znikają na piętrze, Rosalie, która przysunęła się do Emmetta patrzy wściekle na Bellę. Laurent jest rugany przez Carlisle'a, decyduje się odwiedzić inną rodzinę wampirów mieszkającą koło Denali, wyraża skruchę, ostrzega Cullenów przed Jamesem i szybko opuszcza ich dom. Edward poleca Rosalie, by zamieniła się ubraniami z Bellą, na co ta reaguje bardzo gwałtownie. Edward prosi więc o to Esme, która nie waha się ani chwili. Do Belli dociera, że Carlisle, Emmett i Edward wybierają się na polowanie na Jamesa. Ukochany składa na jej wargach pocałunek, by po chwili wyjść z domu, Bella bezgłośnie płacze, wszyscy odwracają wzrok od tej nieszczęśliwej sceny. Victoria łapie trop Esme, przebranej w odzież Belli, Jasper zostaje sam na sam z Bellą, który stoi w pewnej odległości od dziewczyny. Mówi jej, że nie ma racji, potrafi wyczuć emocje, które nią targają, stwierdza, że jest tego warta. Wraca Alice i zabiera dziewczynę na plecy, by wybiec w noc.
Gdy Bella się budzi dociera do niej, że nocowali w motelu, w Phoenix. Niedługo po jej przebudzeniu do pokoju wkracza Alice i zaprasza ją do drugiego pomieszczenia na śniadanie. Jasper w tym czasie ogląda wiadomości, Alice zaraz do niego dołącza. Oboje wyglądają tak samo – nieruchomi, nie okazujący żadnych emocji. Bella wyczuwa, że stało się coś złego, zaraz okazuje się, że Carlisle powinien był zadzwonić już dawno, a jeszcze tego nie zrobił. Dziewczyna panikuje, oświadcza, że nie wybaczy sobie, gdyby coś stało się któremukolwiek z członków rodziny Cullenów. Para wykłada nastolatce, iż to oni nie mogliby spojrzeć w oczy Edwarda, który od stu lat nie mógł znaleźć sobie towarzyszki. Po pewnym czasie Swan postanawia wrócić do swojej sypialni, za nią podąża Alice. Po krótkiej chwili ciszy Alice objaśnia Belli, dlaczego reszta rodziny się nie odzywa, a także opowiada jej o tym, jak wyglądają narodziny wampira, pomimo wyraźnego zakazu Edwarda, który nie chciał, by dziewczyna dowiedziała się jak to się odbywa.
Dziewczyny leżą dłuższą chwilę, odpoczywając w ciszy. Nagle, Alice podrywa się i mówi, że coś się zmieniło. W swojej wizji widzi zaciemnioną salę z lustrami, James ogląda wideo. Po chwili dzwoni Carlisle, Alice opowiada mu o tym, czego się dowiedziała, a Bella może w końcu porozmawiać z ukochanym. Kiedy odwraca się, by oddać przyjaciółce telefon, ta wraz z Jasperem siedzi przy stole i coś szkicuje. Bella w rysunku rozpoznaje studio taneczne, które przypomina jej to, do którego uczęszczała, gdy miała osiem lub dziewięć lat. Alice i Jasper wypytują o pomieszczenie, są zmartwieni, gdy Bella potwierdza, że sala znajduje się w Phoenix. Dziewczyna zostawia wiadomość na automatycznej sekretarce swojej matki prosząc, by nigdzie nie wychodziła i odezwała się jak najszybciej. Wkrótce zasnęła.
Kolejny dzień rozpoczyna się nowymi informacjami, Alice miała kolejną wizję, rysuje nowe pomieszczenie, w którym Bella ku swojemu przerażeniu dostrzega jej matki. Towarzysze chwytają za telefon, ostrzegają resztę rodziny i oświadczają dziewczynie, że Carlisle, Emmett i Edward przylecą pierwszym możliwym lotem i w ich asyście uda się gdzieś, gdzie będzie bezpieczna, co denerwuje Bellę. Nie chce, by coś stało się jej bliskim, włącznie z Cullenami. Dzwoni telefon, a gdy Alice odbiera, stwierdza, że to Renée, rozpoczyna rozmowę charakterystycznym tonem głosu, takim, jakiego używała, gdy jako mała dziewczynka, córeczka podchodziła za blisko krawężnika, albo oddalała się zanadto. Bella odchodzi od Alice w obawie, iż nie będzie potrafiła kłamać w jej towarzystwie. Ku jej przerażeniu w słuchawce telefonu odzywa się oprawca, który nakazuje jej odłączyć się od swoich opiekunów, przyjść do rodzinnego domu i zadzwonić pod numer, który tam zostawił. Nastolatka próbuje opanować swoje emocje po rozmowie z groźnym wampirem. Postanawia pójść na spotkanie z nim i pożegnać się z życiem. Prosi Alice, by zostawiła list w domu matki, ale tak naprawdę adresuje go do Edwarda. Przeprasza w nim za to, że się poddaje i prosi, by nie szukał jej zabójcy, bowiem nie chce, by komukolwiek stało się coś z jej winy. Alice dostaje nową wizję, najprawdopodobniej taką, w której widzi Bellę zabijaną przez Jamesa. Wizje dziewczyny nie są stuprocentowo pewne, ale widzi je, gdy osoba podejmie decyzję. Dotarłszy na lotnisko Bella czeka na odpowiedni moment, by uciec. Stwierdza, że chyba nareszcie zgłodniała i prosi, by to Jasper, nie Alice poszedł z nią. Wkrótce jednak zatrzymuje się przed toaletą damską i prosi, by chwilę na nią poczekał. Pamiętała, że pomieszczenie miało dwa wyjścia i właśnie zamierzała skorzystać z drugiego z nich. Gdy udaje jej się wybiec niezauważenie z lotniska szuka taksówki, ale w pobliżu jest tylko bus jadący do hotelu, do którego bez wahania wsiada. Pod hotelem znajduje wolny pojazd, płaci osiemdziesiąt dolarów i kierowca wiezie ją prosto do domu matki. Dotarłszy na miejsce sięga po zapasowe klucze, otwiera naprędce drzwi wejściowe i wpada do kuchni, gdzie znajduje się telefon i tablica, na której James schludnym, drobnym pismem zamieścił dziesięciocyfrowy numer. Po kilku próbach udaje jej się wbić go bez pomyłki, oprawca odbiera po pierwszym sygnale i nakazuje jej udać się do szkoły tańca. Dziewczyna nie ogląda się za siebie, nie chce wspominać cudownych chwil spędzonych w rodzinnym domu.
Gdy dociera do studia, słyszy identyczne jak przez telefon wołanie matki. Biegnie w stronę rozlegającego się dźwięku, jednak gdy wchodzi do pomieszczenia, z którego się rozlega widzi na ekranie telewizora pamiątkowy film, na którym wychyla się zbyt mocno przez barierkę i traci równowagę. Film zostaje wyłączony, James uśmiecha się złowieszczo. Minął dziewczynę, by odłożyć pilota koło odtwarzacza. Pomału wyjaśnia jej całą historię. Tłumaczy, że jej matka nigdy nawet nie odsłuchała wiadomości, a wierząc, że Bella jest tak samo przewidywalna jak reszta ludzi, uda się tam, gdzie powiedziała, wierząc, że oprawca w to nie uwierzy. Victoria obserwowała Edwarda i przekazała Jamesowi, że wsiadł na pokład samolotu lecącego do Phoenix. Pokazuje jej, że mając nadzieję, iż nie posłucha ostatniej woli ukochanej, Edward będzie chciał zemsty. Nagrywa całe zdarzenie kamerą. Opowiada ofierze pewną historię, w której to lata temu wymknęła mu się jedna ofiara. Gdy stary, darzący gorącym uczuciem kobietę mieszkającą w szpitalu psychiatrycznym wampir, pracujący w ów przytułku dowiedział się o zamiarach Jamesa postanowił przemienić dziewczynę tym samym ochraniając ją przed byciem ofiarą łowcy. James zabił starego wampira w gniewie, Bella pojmuje, że to historia życia Alice. Dziewczyna widzi, że James chce zadawać jej ból, brzydził ją. Nie chciał jej szybkiej śmierci, liczył na bardziej ekscytującą przygodę. Gdy jednak przyjmuje pozycję identyczną do tej na polanie, Bella rzuca się do ucieczki, panika bierze górę. James szybko ją dogania, odpycha, dziewczyna uderza o lustro, kilka jego odłamków spada obok niej. Za chwilę następuje na jej nogę, Bella słyszy trzask łamanej kości i zalewa ją fala ogromnego bólu. Oprawca droczy się z nią, chcąc, by przyznała, że pragnie, aby Edward zemścił się na Jamesie, czemu dziewczyna zaprzecza pewnie. Otrzymuje kolejny cios, i po raz kolejny uderza w lustra. Szkło przecina skórę jej głowy, krew ścieka gorącym strumieniem. Dziewczyna zauważa, że kat ma problem z powstrzymaniem pragnienia, które nim owładnęło, marzy więc o przyspieszeniu śmierci.
Traci przytomność, śni. Jest pewna, że już umarła, słyszy jednak różne, okropne dźwięki, pomruki, chrupnięcia, wycie. Anioł, śniący się dziewczynie błaga, by posłuchała, lamentuje, woła Carlisle'a, który ocenia jej obrażenia. Okazuje się, iż to Alice wiedziała, gdzie jej szukać. Za chwilę Bella krzyczy, głośno i boleśnie – czuje jakby jej dłoń była w ogniu. Carlisle i Alice przekonują chłopaka, że musi wyssać jad z jej dłoni, bo za chwilę może być za późno. Akcja się udaje, dziewczyna czuje już tylko odrętwienie w dłoni. Niejasno mówi, że kat znał Alice, wiedział, skąd się wzięła i stwierdza, że czuje benzynę.
Bella budzi się w szpitalu, gdzie obok czuwa Edward. Dowiaduje się od niego, że matka jest na miejscu, bezpieczna. Zdradza fikcyjną wersję zdarzeń – spadła ze schodów, z rozpędu rozbiła szybę i wypadła przez okno. Bella ma złamaną nogę, złamane cztery żebra, pęknięcia w czaszce, mnóstwo siniaków i straciła bardzo dużo krwi. Jej niedoszły zabójca został stracony przez Emmetta i Jaspera. Chłopak opowiada jej resztę fikcyjnej wersji wydarzeń – przyjechał do Phoenix, by skłonić ją do powrotu do Forks, zgodziła się spotkać i przyjechała do hotelu, idąc do jego pokoju potknęła się na schodach. Bella zwraca uwagę na to, że wersja jest trochę niedopracowana, na co Edward odpiera, iż jest bardzo dopracowana, a Alice miała dobrą zabawę fabrykując dowody. Usłyszawszy zmierzającą w kierunku sali matkę Belli, chłopak siada w fotelu i udaje, że śpi. Renée jest zmartwiona stanem córki, ale cieszy się na jej widok. Tłumaczy jej, że jest już piątek i że musieli przetrzymać ją w śpiączce, bo jej obrażenia były naprawdę duże. Matka wyjawia, że Phila przyjęto do drużyny The Suns i przeprowadzają się do Jacksonville, na pewno jej się spodoba i opowiada o pięknym domku. Córka jednak protestuje i wyjaśnia, że chce zostać w Forks. Zapytana o relację z zakochanym w niej Edwardzie odpiera, że ma na jego punkcie fioła i żeby matka się nie martwiła, bo jest to nastoletnie zauroczenie. Gdy zostaje sam na sam z ukochanym ten poczuwa się do odpowiedzialności za jej stan, ale zapewnia, że bardzo ją kocha. Dziewczyna pyta dlaczego nie pozwolił, by jad w jej krwi się rozprzestrzenił, wyjaśnia chłopakowi, że chciałaby być taka jak on i zachowałoby to równowagę w związku. Edward pojmuje, że to Alice wyjawiła dziewczynie sekret narodzin wampirów i jest z tego powodu mocno poirytowany. Do Belli dociera, że to z powodu wizji, którą kiedyś miała przyszywana siostra Cullena, a o której jej nie powiedział. Odmawia jednak przemienienia ukochanej w wampira, nie chce odbierać jej życia. Bella z kolei jest zrozpaczona tym, że kiedyś będzie musiała zostawić chłopaka, bo ona umrze, on będzie już zawsze "żywy". Pielęgniarka podaje dziewczynie leki nasenne i ta odpływając przyjmuje pocałunek Edwarda.
Jakiś czas po wyjściu ze szpitala Bella ubrana w suknię, wymalowana przez Alice i Edward, ubrany w czarny smoking jadą w nieznanym dziewczynie kierunku. Dopiero po telefonie ojca, który oznajmia Edwardowi, iż w jego domu zjawił się Tyler Crowley, do Belli dociera, iż jadą na bal absolwentów. Podczas tańca, do którego Edward tak długo przekonywał swoją dziewczynę, na salę wkracza Jacob Black, ubrany w białą koszulę i krawat. Edward wyczuwa, że chłopak chce porozmawiać z jego partnerką. Jacob wyjawia koleżance, że ojciec dał mu dwadzieścia dolarów i obiecał kupić brakującą część do samochodu, który wykańcza, aby tutaj przyszedł i przekazał Belli, by rozstała się z niebezpiecznym Edwardem Cullenem. Po skończonej piosence Edward wraca na swoje miejsce obok ukochanej i skarży się, że młody Black go denerwuje. Bella dopytuje partnera, dlaczego zabrał ją na bal, ten tłumaczy jej, że chciałby, żeby nie ominęło jej żadne ważne wydarzenie, tylko dlatego, że jest z nim. W odwecie Edward pyta, dlaczego była zdziwiona, gdy dowiedziała się, że wiezie ją na imprezę, na co ona ze wstydem, będąc pewna nadejścia złości chłopaka, odpiera iż sądziła, że jednak zdecydował się ją przemienić. Chłopak wydaje się wstrząśnięty faktem, że dziewczyna jest gotowa oddać mu swoje życie nawet w tej sekundzie. Bella stwierdza, że póki co sama miłość jej wystarcza, ale póki co.
Przemiana w wampira.
Oprócz posiadania niezwykłych zdolności, jak szybkość, siła, piękno, wabiące ludzi. Wampiry posiadają też broń, jaką są kły, w których znajduje się jad, potrafiący unieruchomić ofiarę. Rozchodzi się pomału w całym krwiobiegu, a jeśli nie zostanie wyssany nastąpi przemiana, trwająca zazwyczaj kilka dni, zależnie od ilości jadu i odległości od serca. Tak długo, jak serce bije, trucizna rozprzestrzenia się, zmieniając kolejne fragmenty organizmu i ciała, wspomagając tym samym gojenie ran. Gdy przemiana dobiega końca, serce przestaje bić. Przez cały czas trwania procesu przemiany ofiara marzy jedynie o śmierci.
Okładka.
Autorka chciała, żeby okładka książki przedstawiała jabłko – tradycyjnie uznawane za zakazany owoc z Księgi Rodzaju. Symbolizuje on zakazaną miłość Belli i Edwarda. Nawiązuje do tego również cytat z początku książki (Księga Rodzaju 2,17 (BT)). oraz wybór.
Nagrody i nominacje.
"Zmierzch" został wyróżniony wieloma prestiżowymi nagrodami m.in.:
Tytuł.
Tytuł symbolizuje trzy rzeczy. Nawiązuje do zmierzchu normalnego życia Belli. Kończy się ono w momencie spotkania Edwarda, kiedy to Bella poznaje świat, o którego istnieniu nie miała pojęcia. Pozostałe dwie symboliki przypadają na wypowiedzi Edwarda: „I znów zmierzch. (...) Kolejny dzień dobiega końca. Choćby nie wiem, jak był piękny, jego miejsce zajmie noc”. i „Chętna zakończyć swoje życie, nie zaznawszy dorosłości (...) Chętna uczynić z młodości zmierzch swojego życia. Gotowa wyrzec się wszystkiego"
Adaptacja filmowa.
Na podstawie książki został nakręcony film o tym samym tytule. Jego reżyserem jest Catherine Hardwicke, a w rolach głównych występują Kristen Stewart i Robert Pattinson. Premiera filmu w USA odbyła się 21 listopada 2008 roku.

</doc>
<doc id="1406678" url="https://pl.wikipedia.org/wiki?curid=1406678" title="All The Stuff (And More!) Volume 1">
All The Stuff (And More!) Volume 1



</doc>
<doc id="1406679" url="https://pl.wikipedia.org/wiki?curid=1406679" title="All The Stuff (And More!) Volume 2">
All The Stuff (And More!) Volume 2



</doc>
<doc id="1406680" url="https://pl.wikipedia.org/wiki?curid=1406680" title="Andrzej Sulima Kamiński">
Andrzej Sulima Kamiński

Andrzej Sulima Kamiński (ur. 1935 w Krakowie) – polski historyk specjalizujący się w historii Rzeczypospolitej Obojga Narodów, Europy Środkowo-Wschodniej i Rosji XVI–XVIII wieku. Dyrektor i założyciel Instytutu Przestrzeni Obywatelskiej i Polityki Społecznej, prof. dr hab., członek zagraniczny PAU
Życiorys.
Edukacja.
Ukończył studia na Wydziale Filozoficzno-Historycznym Uniwersytetu Jagiellońskiego w Krakowie.
Działalność naukowa.
W latach 1970–1982 był wykładowcą na Uniwersytecie Columbia w Nowym Jorku, a od 1982 wykładał historię na Uniwersytecie Georgetown w Waszyngtonie. Jako profesor gościnny wykładał na Uniwersytecie Kalifornijskim w Berkeley, "Fordham University" w Nowym Jorku, w Uniwersytecie Hebrajskim w Jerozolimie, Uniwersytecie Pittsburskim oraz Uniwersytecie Warszawskim. 
W 2005 na zaproszenie ministerstwa spraw zagranicznych Izraela prowadził katedrę polską na Uniwersytecie Hebrajskim w Jerozolimie, a w latach 80. XX w. – otwarte seminarium dla Polaków w Stanach Zjednoczonych na Uniwersytecie Columbia poświęcone problemom najnowszej historii Polski. Prowadził również otwarte seminaria w Instytucie im. Józefa Piłsudskiego w Nowym Jorku.
Od 1997 jest członkiem zagranicznym Polskiej Akademii Umiejętności. W czerwcu 2006 założył przy Wyższej Szkole Handlu i Prawa im. Ryszarda Łazarskiego (obecnie Uczelnia Łazarskiego) Instytut Przestrzeni Obywatelskiej i Polityki Społecznej.
W swych wykładach i publikacjach wskazuje na związki między tradycją obywatelską oraz systemem wartości Rzeczypospolitej (wielu narodów) a ideami stanowiącymi genezę i fundament współczesnej integracji narodów europejskich w ramach Unii Europejskiej. Podkreśla, że dzieje Rzeczypospolitej powinny zająć istotne miejsce w wydobywanej z zapomnienia i często lekceważonej historii parlamentaryzmu i konstytucjonalizmu europejskiego. Jest autorem wielu książek i artykułów poświęconych historii i kulturze krajów Europy środkowo-wschodniej. Obecnie prowadzi badania na temat dziejów przestrzeni obywatelskiej w Europie.
Działalność społeczna.
Działał na rzecz Polski oraz obszaru postsowieckiego w ramach "East Central European Scholarship Program" (ECESP). Program ten został utworzony przez Kongres Stanów Zjednoczonych i umożliwia studia w USA młodym liderom pochodzącym z krajów postkomunistycznych. Profesor brał udział w procesie wyboru kandydatów do Programu, a następnie był doradcą naukowym stypendystów. Do chwili obecnej Program ukończyło ok. 2000 osób, w tym ok. 400 z Polski. Większość polskich absolwentów Programu wchodzi w skład polskich elit politycznych i gospodarczych. W marcu 2006 r. z inicjatywy profesora Wyższa Szkoła Handlu i Prawa im. Ryszarda_Łazarskiego była organizatorem Zjazdu Absolwentów ECESP. 
Odznaczenia.
3 marca 2008 został odznaczony Krzyżem Kawalerskim Orderu Odrodzenia Polski.

</doc>
<doc id="1406682" url="https://pl.wikipedia.org/wiki?curid=1406682" title="Park Rozrywki i Rekreacji w Słubicach">
Park Rozrywki i Rekreacji w Słubicach

Park Rozrywki i Rekreacji w Słubicach (znany też jako Park „Odra” lub Park „Olimpijski”) – największy zespół zieleni miejskiej w Słubicach, na lekkim wzniesieniu około 2,5 km na południowy wschód od dawnego przejścia granicznego z Frankfurtem nad Odrą.
Opis parku.
Niegdyś część Puszczy Rzepińskiej.
Park ten okala infrastrukturę Słubickiego Ośrodka Sportu i Rekreacji (Stadion SOSiR, baseny, pole golfowe itd.), a na jego obszarze znajdują się m.in. strzelnica, tor saneczkowy, alejki spacerowe, tarasy widokowe, sadzawka, pole biwakowe, palenisko na ognisko, rożen i kilka placów zabaw dla dzieci.
W bezpośrednim sąsiedztwie Parku Rozrywki i Rekreacji w Słubicach mieszczą się natomiast:
W okresie niemieckim na terenie obecnego parku stała wieża Kleista zbudowana w latach 1891-1892 z dobrowolnych składek i wysadzona przez wojska niemieckie 20 lutego 1945 roku. Do dziś po wieży pozostały nieliczne szczątki. 

</doc>
<doc id="1406692" url="https://pl.wikipedia.org/wiki?curid=1406692" title="Clemens August Droste zu Vischering">
Clemens August Droste zu Vischering

Clemens August Droste zu Vischering (ur. 22 stycznia 1773 w Vorhelm, zm. 19 października 1845 w Münster) – niemiecki baron, arcybiskup koloński, władzy kościelnej używał do zwalczania hermezyjanizmu.

</doc>
<doc id="1406695" url="https://pl.wikipedia.org/wiki?curid=1406695" title="Obszar (przetwarzanie i rozpoznawanie obrazu)">
Obszar (przetwarzanie i rozpoznawanie obrazu)



</doc>
<doc id="1406696" url="https://pl.wikipedia.org/wiki?curid=1406696" title="Gore Metal">
Gore Metal

Gore Metal - debiutancki album amerykańskiej grupy Exhumed.

</doc>
<doc id="1406698" url="https://pl.wikipedia.org/wiki?curid=1406698" title="Świerząbek">
Świerząbek

Świerząbek ("Chaerophyllum" L.) – rodzaj roślin należący do rodziny selerowatych. Obejmuje co najmniej 46–65 gatunków. Występują one w Europie (12 gatunków), w północnej Afryce i w Azji (w Chinach na wschodzie tego kontynentu rosną dwa gatunki). W Polsce jako rodzime rosną cztery gatunki: świerząbek bulwiasty "Ch. bulbosum", świerząbek gajowy "Ch. temulum", świerząbek korzenny "Ch. aromaticum" i świerząbek orzęsiony "Ch. hirsutum". Poza tym jako antropofit zadomowiony notowany jest świerząbek złotawy "Ch. aureum".
Rośliny te rosną zwykle w widnych lasach i na siedliskach antropogenicznych, np. na przydrożach. Świerząbek bulwiasty "Ch. bulbosum" ma jadalny korzeń palowy i bywa uprawiany jako warzywo. Świerząbek orzęsiony "Ch. hirsutum" bywa uprawiany jako roślina ozdobna, zwłaszcza odmiana o kwiatach różowych – 'Roseum'.
Systematyka.
W obrębie rodziny selerowatych (baldaszkowatych) "Apiaceae" rodzaj klasyfikowany jest do podrodziny "Apioideae", plemienia "Scandiceae" i podplemienia "Scandicinae".

</doc>
<doc id="1406699" url="https://pl.wikipedia.org/wiki?curid=1406699" title="Chaerophyllum">
Chaerophyllum



</doc>
<doc id="1406701" url="https://pl.wikipedia.org/wiki?curid=1406701" title="Lissi i Cesarz">
Lissi i Cesarz



</doc>
<doc id="1406703" url="https://pl.wikipedia.org/wiki?curid=1406703" title="Hamingja">
Hamingja

Hamingja – jest drugim pełnym albumem muzycznym paganmetalowej grupy Riger wydanym w 1999 roku. Album nagrano w CCP-Studio znajdującym się w Linzu w Austrii. Na tym albumie po raz ostatni używano keyboardu, na następnych albumach grupy brak gry na tym instrumencie.

</doc>
<doc id="1406705" url="https://pl.wikipedia.org/wiki?curid=1406705" title="Szczwoligorz">
Szczwoligorz

Szczwoligorz ("Conioselinum" Fisch. ex Hoffm.) – rodzaj roślin należący do rodziny selerowatych. Obejmuje 17–18 gatunków. Występują one w Ameryce Północnej i Eurazji, przy czym w Europie tylko jeden gatunek. Rośnie on także w Polsce i jest to szczwoligorz tatarski "C. tataricum". W zachodniej części Ameryki Północnej korzeń "C. chinense" (syn. "C. pacificum") jest jadany i zwany tam „dziką marchewką” (ang. "wild carrot").
Systematyka.
Rodzaj w obrębie rodziny selerowatych (baldaszkowatych) "Apiaceae" klasyfikowany jest do podrodziny "Apioideae", plemienia "Selineae".

</doc>
<doc id="1406707" url="https://pl.wikipedia.org/wiki?curid=1406707" title="Slaughtercult">
Slaughtercult

Slaughtercult – drugi studyjny album amerykańskiej grupy Exhumed.
Istnieje również specjalna limitowana edycji CD w kształcie piły łańcuchowej z dodatkowymi utworami.
Powstała także wersja japońska, nosząca tytuł "Slaughtercult – Fester Forever"' z bonusowymi piosenkami. Wydaniem owej edycji zajęła się wytwórnia Ritual/Howling Bull w roku 2001.

</doc>
<doc id="1406708" url="https://pl.wikipedia.org/wiki?curid=1406708" title="Hamar Greenwood">
Hamar Greenwood

Hamar Greenwood, 1. wicehrabia Greenwood (ur. 7 lutego 1870 w Whitby w Ontario, zm. 10 września 1948) – brytyjski polityk, członek Partii Liberalnej oraz Partii Konserwatywnej, minister w drugim rządzie Davida Lloyda George’a.
Życiorys.
Wykształcenie odebrał na Uniwersytecie w Toronto. Następnie wyjechał do Wielkiej Brytanii. Z wykształcenie był prawnikiem i dosłużył się tytułu Radcy Króla.
W 1906 r. został wybrany do Izby Gmin z ramienia Partii Liberalnej jako reprezentant okręgu York. Greenwood przegrał wybory w styczniu 1910 r. Do parlamentu powrócił po wyborach w grudniu tego roku, tym razem reprezentując okręg wyborczy Sunderland. W 1915 r. otrzymał tytuł baroneta. W 1919 r. został podsekretarzem stanu w Ministerstwie Spraw Wewnętrznych. Następnie był podsekretarzem stanu w Ministerstwie Spraw Zagranicznych, parlamentarnym sekretarzem przy Zarządzie Handlu oraz sekretarzem ds. handlu zamorskiego w latach 1919–1920.
Od 1920 r. był członkiem Tajnej Rady. W latach 1920–1922 był ostatnim Głównym Sekretarzem Irlandii. Należał do grona przeciwników niepodległości Irlandii. Miejsce w parlamencie utracił po wyborach 1922 r. Podczas wyborów 1924 r. Greenwood należał do tej grupy liberalnych polityków, którzy opowiadali się za zbliżeniem z Partią Konserwatywną. Greenwood wygrał wybory w okręgu Walthamstow East. Ponieważ unia liberałów i konserwatystów nie doszła do skutku, Greenwood wstąpił do Partii Konserwatywnej i został partyjnym whipem.
W parlamencie zasiadł do 1929 r. Następnie otrzymał tytuł 1. barona Greenwood i zasiadł w Izbie Lordów. W 1937 r. jego tytuł podniesiono do rangi wicehrabiego. W latach 1938–1939 był prezesem Brytyjskiej Federacji Żelaza i Stali. W latach 1945–1948 był przewodniczącym Pilgrims Society, a w 1948 r. został jego prezesem.
Życie prywatne.
Był żonaty z Margaret Spencer. Ich najstarszy syn, David, odziedziczył tytuł parowski po śmierci ojca w 1948 r. Po śmierci Davida w 1998 r. 3. wicehrabią został jego młodszy brat, aktor Michael Greenwood.

</doc>
<doc id="1406710" url="https://pl.wikipedia.org/wiki?curid=1406710" title="Conioselinum">
Conioselinum



</doc>
<doc id="1406711" url="https://pl.wikipedia.org/wiki?curid=1406711" title="Wicehrabia Greenwood">
Wicehrabia Greenwood

Wicehrabiowie Greenwood 1. kreacji (parostwo Zjednoczonego Królestwa)

</doc>
<doc id="1406714" url="https://pl.wikipedia.org/wiki?curid=1406714" title="Instytut Przestrzeni Obywatelskiej i Polityki Społecznej">
Instytut Przestrzeni Obywatelskiej i Polityki Społecznej

Instytut Przestrzeni Obywatelskiej i Polityki Społecznej - instytut naukowo–badawczy z siedzibą w Warszawie, który powstał przy Wyższej Szkole Handlu i Prawa im. Ryszarda Łazarskiego. Celem instytutu jest działanie na rzecz wzrostu świadomości obywatelskiej oraz demokratyzacji życia publicznego i ekonomicznej transformacji w Polsce i krajach ościennych.
Na terenie Instytutu odbywa się dialog pomiędzy młodymi naukowcami, pochodzącymi z krajów byłego Związku Radzieckiego i bloku sowieckiego, a uczonymi z krajów anglosaskich i Europy Zachodniej.
Dyrektorem Instytutu jest sędzia Jerzy Stępień.

</doc>
<doc id="1406717" url="https://pl.wikipedia.org/wiki?curid=1406717" title="Michel Courtemanche">
Michel Courtemanche

Michel Courtemanche (ur. 11 grudnia 1964 w Laval w Quebecu) – kanadyjski artysta komediowy i aktor.
Wystawił wiele sztuk dla jednego aktora w Quebecu, Francji, Belgii i Szwajcarii. Jego debiutancka sztuka dla jednego aktora „Nowy Komik urodzi się” kandydowała na więcej niż pięćset przedstawień i dwa razy była nominowana do Europejskiej Nagrody Filmowej „Felix”. Po raz pierwszy została wykonana w Montrealu, w 1989 roku.
Jego drugą sztukę „Nowe Przygody Michel Courtemanche” wykonał po raz pierwszy w 1992 roku. Wypełniał teatry w Ameryce Północnej i Europie, swój drugi międzynarodowy przebój video nagrał w 1993 roku. Courtemanche na całym świecie wypełniał ogromne sale zazwyczaj odwiedzane przez gwiazdy rocka, (pomimo że takie widowiska są całkiem powszechne dla artystów komediowych w Quebecu). Wydał książkę dla komików "one-of-a-kind". Zagrał główne role w filmach "La Nuit de Noces" i "Karmina 2".
Wystąpił również w serialu telewizyjnym "Tajemnicze przygody Juliusza Verne’a", na Sci-Fi Channel (Stany Zjednoczone).
Jego styl komedii najlepiej może być podsumowany jako mim połączony z efektami dźwiękowymi, najczęściej można zobaczyć go z niewidocznymi przedmiotami lub jako kilka różnych osób w jednej scenie. Jest również szczególnie uzdolniony w robieniu niezwykłych grymasów i min.

</doc>
<doc id="1406718" url="https://pl.wikipedia.org/wiki?curid=1406718" title="Szczwół">
Szczwół

Szczwół ("Conium" L.) – rodzaj roślin należący do rodziny selerowatych "Apiaceae". Obejmuje 5–6 gatunków. Występują one w Eurazji, głównie w basenie Morza Śródziemnego. Jeden gatunek rośnie także w południowej Afryce. W Polsce występuje jeden gatunek – szczwół plamisty "C. maculatum" (ma status zadomowionego antropofita). Został on także zawleczony do Azji Wschodniej i Mikronezji. Roślina ta jest silnie trująca, dawniej wykorzystywana była także w ziołolecznictwie.
Systematyka.
Rodzaj w obrębie rodziny selerowatych (baldaszkowatych) "Apiaceae" klasyfikowany jest do podrodziny "Apioideae".

</doc>
<doc id="1406719" url="https://pl.wikipedia.org/wiki?curid=1406719" title="Conium">
Conium



</doc>
<doc id="1406721" url="https://pl.wikipedia.org/wiki?curid=1406721" title="Lewicowa Opozycja">
Lewicowa Opozycja

Lewicowa Opozycja, czasem określana jako Lewa Opozycja (ros. Левая оппозиция) – frakcja WKP(b) działająca mniej więcej w latach 1923-1927, pod nieformalnym przywództwem Lwa Trockiego. Grupa ta brała udział w wewnątrzpartyjnej walce o władzę i dalszy kierunek przemian w ZSRR. Jej członkowie występowali pod hasłami „walki z biurokratyzacją kraju” i opowiadali się przeciwko uznaniu za obowiązującą koncepcji „socjalizmu w jednym kraju”, czemu przeciwstawiali koncepcję rewolucji permanentnej i dążenie do budowy socjalizmu w skali globalnej.
Uformowanie się nigdy niesformalizowanej Lewicowej Opozycji miało związek z chorobą Włodzimierza Lenina i otwierającą się kwestią jego następcy. Jej źródłem była również sytuacja powstała w Rosji po zwycięskiej dla bolszewików wojnie domowej. Fakt, iż ZSRR zdołał odeprzeć interwencję zagraniczną, nie udały się jednak rewolucje w krajach zachodnich, postawił państwo bolszewików w sytuacji nieprzewidzianej przez teorię marksistowską, gdzie umiędzynarodowienie rewolucji socjalistycznej było traktowane jako podstawowy warunek jej sukcesu.
Lew Trocki i jego zwolennicy nie pogodzili się ani z upadkiem rewolucji zachodnich, ani z rosnącą biurokratyzacją państwa radzieckiego. W 1923 Trocki w liście do Prezydium partii stanowczo protestował przeciwko polityce sekretarza Józefa Stalina oraz ostrzegał bezskutecznie przed dalszą biurokratyzacją. W październiku tego samego roku napisał na ten sam temat list otwarty, nazwany – od liczby zebranych pod nim podpisów aktywistów partyjnych – Oświadczeniem Czterdziestu Sześciu. W liście tym sygnatariusze apelowali o przywrócenie demokracji wewnątrzpartyjnej. Dokument nie odegrał jednak zamierzonej roli. Józef Stalin oraz wspierający go Grigorij Zinowiew i Lew Kamieniew postarali się o zatajenie go przed większością szeregowych członków partii oraz o podjęcie dyskusji na jego temat jedynie w dobrze wyselekcjonowanym gronie działaczy partyjnych oraz kilku robotników. W wyniku dyskusji tekst został uznany za poważny błąd, odmówiono jego publikacji w partyjnym organie prasowym, zaś na łamach „Prawdy” ukazał się krytyczny artykuł Zinowiewa.
Stanowisko Lewicowej Opozycji zostało zawarte na łamach napisanego przez Trockiego "Nowego kursu", w którym opozycjoniści kontynuowali protest przeciwko biurokratyzacji partii. Nie krytykując samego systemu monopartyjnego, żądali „powrotu do prawdziwego marksizmu”. Mimo prób odwoływania się do robotników oraz dołów partyjnych opozycjoniści, nie mając oparcia w aparacie partyjnym (całkowicie kontrolowanym przez zwolenników Stalina), stopniowo tracili popularność i wpływy w organizacji. W 1924 w czasie XIII zjazdu RKP(b) i w toku dyskusji w Komitecie Centralnym partii na jesieni tego samego roku Trocki konsekwentnie tracił pozycję, a 6 stycznia 1925 stracił stanowisko ludowego komisarza ds. wojskowych i morskich. W tym samym roku Kamieniew i Zinowiew nieoczekiwanie zmienili front, przechodząc do obozu Lewicowej Opozycji. Mimo tego w 1926 opozycjoniści stracili stanowiska w Politbiurze, zaś rok później Trocki i Zinowiew zostali usunięci z partii, natomiast poglądy związane z Lewicową Opozycją zostały oficjalnie uznane za niezgodne z doktryną partyjną, zaś głoszący je wezwani do złożenia samokrytyki.
Po XV zjeździe WKP(b) Zinowiew i Kamieniew oficjalnie potępili swoje poparcie dla Trockiego i w 1928 mogli oficjalnie wrócić do partii na podrzędne stanowiska. Podobnie postąpili niektórzy zwolennicy Trockiego; inni konsekwentnie pozostali przy swoich poglądach, za co zostali zesłani w różne miejsca Związku Radzieckiego (sam Trocki trafił w 1928 do Ałma-Aty, a rok później został wygnany z ZSRR) i w większości skazani na śmierć w czasie późniejszych czystek, notabene podobnie jak ludzie, którzy pod koniec lat 20. XX wieku oficjalnie zerwali więzi z opozycją.

</doc>
<doc id="1406723" url="https://pl.wikipedia.org/wiki?curid=1406723" title="Diego Sinagra">
Diego Sinagra

Diego Armando Maradona Sinagra (ur. 20 września 1986 w Neapolu) – włoski trener piłkarski, dawniej piłkarz nożny i plażowy, grający na pozycji pomocnika lub napastnika. Obecnie jest trenerem włoskiego Napoli United. Jest synem Diega Maradony.
Kariera.
W 2005 został zawodnikiem ASD Cervia 1920. W 2006 przeniósł się do Internapoli. Rozegrał dla tego klubu jedenaście meczów i doznał kontuzji. Rok później przeniósł się do ASD Quarto. Z klubem tym wywalczył awans do Serie D. Po kolejnym roku przeszedł do US Venafro, klubu z Serie D. Strzelił dla tego zespołu jedną bramkę (z ponad 30 metrów).
Po sezonie 2007/2008 rozpoczął grę w piłkę nożną plażową i dołączył do drużyny ASD Mare di Roma.
Piłka nożna plażowa.
Reprezentacja Włoch.
W kwietniu 2008 został powołany do reprezentacji Włoch w piłce nożnej plażowej. Zadebiutował 12 maja w meczu z Grecją. Pojechał z zespołem na XIV Mistrzostwa Świata w Piłce Nożnej Plażowej.
21 lipca 2008 strzelił swą pierwszą bramkę dla reprezentacji Włoch (w meczu przeciwko Portugalii).
ASD Mare di Roma.
W drużynie ASD Mare di Roma zadebiutował 27 czerwca 2008, w meczu przeciwko Alma Juventus Fano. W swoim debiucie strzelił bramkę.
Życie prywatne.
Urodzony we włoskim Neapolu, Sinagra - nazywany Diego Juniorem lub Dieguito - był wynikiem pozamałżeńskiego romansu Maradony z młodą miejscową kobietą o nazwisku Cristiana Sinagra, przez którą był samotnie wychowywany. Maradona uznał jego jako syna, dopiero 25 sierpnia 2016. 
10 czerwca 2015 Sinagra wziął ślub z Nunzią Pennino w rzymskokatolickim kościele w Neapolu i otrzymał błogosławieństwo papieża Franciszka. 

</doc>
<doc id="1406726" url="https://pl.wikipedia.org/wiki?curid=1406726" title="Marek Plaucjusz Sylwan">
Marek Plaucjusz Sylwan

Marek Plaucjusz Sylwan, "Marcus Plautius Silvanus" – konsul zwyczajny ("consul ordinarius") w 2 p.n.e., prokonsul Azji w 4-5 n.e., który służył pod Tyberiuszem w Panonii, Dalmacji i Ilirii w latach 6-9 n.e. jako namiestnik Galacji.
W czasie trwania wojny panońskiej (6-9 n.e.), stał na czele armii z prowincji zamorskich wraz z Aulusem Cecyną Sewerusem. Gdy część armii barbarzyńskiej ruszyła przeciw nim, okrążywszy pięć rzymskich legionów, oddziały pomocnicze i konnicę królewską Remetalcesa, króla Tracji, zadała im wszystkim niemal druzgocącą klęskę w bitwie w Błotach Wolcejskich, na północ od dolnej Sawy (w 7 n.e.). Rzymscy żołnierze okazali się bardziej roztropni od wodzów, którzy nie ustalili przez wywiadowców położenie armii nieprzyjacielskiej, i w krytycznej sytuacji sami ruszyli na wroga. Powstrzymawszy natarcie przeszli od razu do ataku i przełamali linię nieprzyjaciela odnosząc niespodziewane zwycięstwo.
Pomimo tego wydarzenia, Sylwan i nowy legat Marek Lepidus z łatwością pokonywali przeciwników w walce. W czasie swojej kampanii przeciwko Panończykom wygrywał z niektórymi nawet bez walki. Wódz Panonii Bato, widząc to, stracił wszelkie nadzieje dla Panonii, ale okupował przełęcz prowadzącą do Dalmacji z garnizonami i niszczył ten kraj. W końcu resztki Panończyków pogodziło się z przegraną, głównie z powodu, że ich kraj był dręczony przez Sylwana.
Miał córkę Plaucję Urgulanillę i dwóch synów, Plaucjusza Sylwana i Aulusa Plaucjusza Urgulaniusa, który zmarł w wieku 9 lat i na którego nagrobku widnieje informacja, że jego ojciec był członkiem "septemviri epulonum", siedmioosobowego kolegium kapłańskiego i że senat przyznał mu odznaki triumfalne ("Ornamenta triumphalia") za swoje czyny w Ilirii. Sylwan zbudował mauzoleum rodzinne w Ponte Lucano niedaleko Tivoli.

</doc>
<doc id="1406729" url="https://pl.wikipedia.org/wiki?curid=1406729" title="Okręg wyborczy Walthamstow East">
Okręg wyborczy Walthamstow East

Okręg wyborczy Walthamstow East powstał w 1918 r. i wysyłał do brytyjskiej Izby Gmin jednego deputowanego. Okręg położony był we wschodnim Londynie. Został zlikwidowany w 1974 r.

</doc>
<doc id="1406731" url="https://pl.wikipedia.org/wiki?curid=1406731" title="Sierpnica (roślina)">
Sierpnica (roślina)

Sierpnica ("Falcaria" Fabr.) – rodzaj roślin należący do rodziny selerowatych. Obejmuje w zależności od ujęcia jeden gatunek lub 3–4 gatunki. Rośliny te występują w basenie Morza Śródziemnego, w Europie, Azji zachodniej i środkowej. W Polsce rośnie jeden gatunek – sierpnica pospolita "Falcaria vulgaris".
Systematyka.
Rodzaj w obrębie rodziny selerowatych (baldaszkowatych) "Apiaceae" klasyfikowany jest do podrodziny "Apioideae", plemienia "Careae".

</doc>
<doc id="1406733" url="https://pl.wikipedia.org/wiki?curid=1406733" title="Falcaria">
Falcaria



</doc>
<doc id="1406734" url="https://pl.wikipedia.org/wiki?curid=1406734" title="Édouard Drouyn de Lhuys">
Édouard Drouyn de Lhuys

Édouard Drouyn de Lhuys (ur. 19 listopada 1805 w Paryżu, zm. 1 marca 1881 w Paryżu) − francuski mąż stanu, pisał w imieniu swego rządu sławne noty do rządu rosyjskiego.

</doc>
<doc id="1406746" url="https://pl.wikipedia.org/wiki?curid=1406746" title="Sierpnica">
Sierpnica



</doc>
<doc id="1406748" url="https://pl.wikipedia.org/wiki?curid=1406748" title="Kanał wzrokowy">
Kanał wzrokowy

Kanał wzrokowy (łac. "canalis opticus") – kanał w kości klinowej stanowiący wejście do oczodołu.

</doc>
<doc id="1406749" url="https://pl.wikipedia.org/wiki?curid=1406749" title="Okręg wyborczy Sunderland">
Okręg wyborczy Sunderland

Okręg wyborczy Sunderland powstał w 1832 r. i wysyłał do brytyjskiej Izby Gmin dwóch deputowanych. Okręg obejmował miasto Sunderland. Został zlikwidowany w 1950 r.

</doc>
<doc id="1406751" url="https://pl.wikipedia.org/wiki?curid=1406751" title="Team order">
Team order

Team order (pol. polecenie zespołowe) – polecenie wydane kierowcy wyścigowemu przez szefostwo zespołu, w którym mowa jest o przepuszczeniu innego kierowcy, najczęściej partnera z zespołu. "Team order" w Formule 1 wydawane było wielokrotnie. Takie polecenia mają często wpływ na ostateczny wynik wyścigu. "Team order" było przez lata akceptowane jako część Formuły 1. Polecenia zespołowe zostały zabronione po Grand Prix Austrii 2002, kiedy to lider wyścigu Rubens Barrichello dostał polecenie przepuszczenia tuż przed metą Michaela Schumachera, co wywołało niezadowolenie wśród kibiców na torze przez co zespół Ferrari został wygwizdany. Mimo zakazu zespoły łatwo obchodziły ten przepis (np. poprzez zmianę strategii na mniej korzystną lub ustawione manewry wyprzedzania).
Debata na temat zasadności istnienia tego zakazu rozpoczęła się po Grand Prix Niemiec 2010, kiedy Ferrari wykonało "Team order". Krytycy zakazu twierdzą, że jest on w wielu przypadkach niemożliwy do wyegzekwowania. Z powodu trudności w egzekwowaniu tego zakazu został on zniesiony przed rozpoczęciem sezonu 2011.

</doc>
<doc id="1406752" url="https://pl.wikipedia.org/wiki?curid=1406752" title="Battlestar Galactica (statek)">
Battlestar Galactica (statek)

Battlestar Galactica (BSG 75) - okręt kosmiczny 12 Kolonii Kobolu typu Jupiter (Columbia; klasa Galactica). Jest tytułowym oktemem i główną lokacją seriali telewizyjnych Battlestar Galactica z lat 1978-1980 i 2003-2009.
Jako pierwsza ze swojego typu, Battlestar Galactica była równocześnie pierwszym okrętem rodziny Battlestar skonstruowanym przez Dwanaście Kolonii Kobolu przed wybuchem Pierwszej Wojny Cylońskiej.
Battlestar Galactica (serial telewizyjny 1978).
W tej serii funkcjonuje kilka gwiazd bitewnych np. "Acropolis, Atlantia, Columbia, Pacifica, Pegasus, Rycon, Solaria i Triton" oraz jedna główna znany jako "Galactica", będący reprezentantem planety Capricia. Załogę "Galactiki" tworzą głównie przedstawiciele tej właśnie planety. "Galactica" została zbudowana 500 lat przed I wojną Cylońską. Prawdopodobnie "Galactica" i "Pegasus" były jedynymi statkami, które przetrwały atak Cylonów.
"Atlantia, Acropolis, Pacifica i Triton" zostały zniszczone w pierwszej serii ataków na Kolonie, "Columbia" została zniszczona w odcinku pt. "Gun on Ice Planet Zero". "Pegasus" został odnaleziony w odcinku pt. "The Living Legend".
Dowódcą Galactiki jest Komandor Adama. Na pokładzie BSG 75 znajduje się około 150 Viperów, część pochodzi z innych zniszczonych Battlestarów oraz duża liczba raptorów i pilotów pochodzących głównie z Pegasusa.
Battlestar Galactica (serial telewizyjny 2004).
Battlestar Galactica (nr BSG 75) była najstarszym okrętem rodziny Battlestar (ang. Gwiazda Bojowa) i pierwszą wyprodukowaną sztuką projektu Jupiter. Okręt zbudowano niedługo przed wybuchem Pierwszej Wojny. Została przypisana do kolonii Caprica, jednak według kanonicznej fabuły gry Battlestar Galactica: Deadlock, wkrótce po wystawieniu okręt zaginął w akcji.
Dzięki rozkazowi dowódcy statku Komandora Adamy na jego pokładzie nie został zainstalowany zaawansowany system komputerowy, co uchroniło Galacticę przed zniszczeniem. Przed atakiem należała do Grupy Bojowej 75 Battlestarów, jednak zapadła decyzja, aby przestarzała Galactica pełniła rolę okrętu-muzeum.
Historia.
Pierwszym dowódcą Galactiki był komandor Nash. Po powrocie do floty kolonialnej, którego szczegóły przedstawiono w grze Deadlock, okręt brał udział w większości ważniejszych starć Pierwszej Wojny. W dziesiątym roku wojny otrzymał zadanie wysyłania grup Raptorów z rozkazami w ramach Ofensywy Floty Duchów.
Dwa lata później Galactica została ważnym uczestnikiem Operacji Raptor Talon, ataku na cylońską flotyllę broniącą planety "o krytycznym znaczeniu dla przebiegu wojny" ze względu na informacje o cylońskiej superbroni będącej w konstrukcji. Podczas bitwy zniszczeniu uległ siostrzany okręt Galactiki, Battlestar Columbia. Przed zakończeniem starcia rząd Dwunastu Kolonii podpisał rozejm z Imperium Cylonów.
Dwadzieścia lat po podpisaniu pokoju kolonialna flota zaczęła się prędko rozrastać, a rola starzejącej się Galactiki została zredukowana do misji międzyplanetarnych, niewymagających nadświetlnych przeskoków. Z takim zadaniem okręt służył przez następnych osiemnaście długich lat, podczas których jej dowództwo najprawdopodobniej po raz pierwszy wpadło w ręce komandora Williama Adamy.
Zaawansowany wiek Galactiki sprawił, że okręt miał coraz mniejsze możliwości bojowe z każdym mijającym rokiem. Zgodnie z rozkazem komandora Adamy na okręcie nie zainstalowano nawet sieci komputerowych. Ze względu na wymienione czynniki administracja prezydenta Adara zarządziła wycofanie Galactiki ze służby wojskowej i uczynienie z niej muzeum wojny, na zawsze spoczywające na orbicie Capriki, której niegdyś dzielnie służyła. Wycofanie okrętu ze służby odbyło się w czterdziestą rocznicę zawarcia rozejmu. W tym samym dniu Cyloni ponownie zaatakowali Kolonie.
Ze względu na nakaz Adara w czasie ataku na Kolonie Galactica nie posiadała pełnego uzbrojenia, nie miała paliwa na zaawansowane manewry, jeden z jej hangarów został przeznaczony na halę muzealną. W czasie pierwszej fazy wojny do dowództwa doszła wiadomość o zniszczeniu wszystkich Kolonii z użyciem broni atomowej i trzydziestu z kilkudziesięciu istniejących Battlestarów.
Niedługo później eskadra myśliwców Viper Mk. VII, których system został uaktualniony zmianami wprowadzonymi przez doktora Gaiusa Baltara, pozostawiającymi lukę w obronie przeciw wirusami, została całkowicie zniszczona przez dwóch wrogich Korsarzy. Zamiast nieistniejących już nowoczesnych myśliwców w ramach ochrony powietrznej wystrzelono więc przestarzałe Vipery Mk. II ze starym systemem, będące na pokładzie w ramach wystawy muzealnej. W potyczce wskutek eksplozji nuklearnej uszkodzony został kadłub Galactiki i jej lewy boczny hangar.
Jako pierwszy rozkaz dotyczący całości floty w nowej wojnie komandor Adama nakazał zbiórkę przy stacji wojskowej Ragnar Anchorage, gdzie niekompletne uzbrojenie Galactiki zostałoby uzupełnione. Wszystkie statki, które się stawiają, są cywilne.
W odcinku pt. "33" jest mowa o tym, że dokonano już ponad 240 potyczek z Cylonami. Na Galactice znajdują się również główne zapasy wody i tylium (paliwa) dla Floty Kolonialnej.
Po przyłączeniu się okrętu "Pegasus" władzę wojskową we Flocie przejęła admirał Helena Cain i dzięki współpracy z Galacticą udało się zniszczyć "Resurrection Ship" Cylonów, na którym ci się odradzali. Po śmierci admirał Cain Prezydent Roslin mianowała Adamę admirałem.
Gdy Koloniści zasiedlili Nową Capricę Galactica wraz z Pegasusem i kilkoma statkami cywilnymi przebywała na orbicie tej planety mając na celu obronę jej mieszkańców, a także przeprowadzanie lotów ćwiczebnych dla nowych pilotów Floty. Rok po zasiedleniu Nowej Caprici Galactica, Pegasus i kilka cywilnych statków musiało uciekać z orbity, gdyż pojawiła się flota Cylonów.
Trzy miesiące po ucieczce z Nowej Caprice admirał Adama podjął decyzję o wyzwoleniu planety. W tym celu skontaktował się z tamtejszym ruchem oporu i przygotował plan wyzwolenia. Gdy "Galactica" wróciła na orbitę rozpoczął się Drugi Exodus. W czasie ataku na baseshipy Cylonów został uszkodzony napęd FTL przez co Galactica nie mogła dokonać skoku i prawie została zniszczona. Jednak z pomocą przyszedł jej "Battlestar Pegasus" oddelegowany wcześniej do obrony statków cywilnych i pomógł Galactice obronić się przed atakami. "Galactica" została "uratowana", a "Pegasus" został zniszczony.
Po Drugim Exodusie Galactica znowu zostaje głównym statkiem Floty Kolonialnej i głównym miejscem akcji serialu.
Dane ogólne i uzbrojenie.
Galactica posiada napęd FTL (Faster Than Light – Szybciej Niż Światło) umożliwiający skoki nadświetlne. Jej załoga składa się z ok. 2600 osób. Dowódcą Galactiki jest Admirał Adama, pierwszym zastępcą był Pułkownik Tigh (dowódca i zastępcy się zmieniali). Podstawowym zadaniem statku jest obrona Floty Cywilnej. Na pokładzie Battlestara znajduje się kilka sztuk broni kinetycznej oraz 12 kapsuł ratunkowych umożliwiających obronę przed zniszczeniem od broni atomowej.
Na Galactice znajduje się co najmniej 6 głowic nuklearnych (4 posiadała w momencie Ataku na Kolonie, reszta pochodzi z Pegasusa), które miały zostać użyte m.in. do zniszczenia Planety Alg. Galactica posiada około 90 Viperów (sama posiadała 32 Vipery, w tym 6 typu Mark VII i Mark II) i ok. 20 Raptorów (analogicznie tyle samo pilotów).

</doc>
<doc id="1406755" url="https://pl.wikipedia.org/wiki?curid=1406755" title="Marek Kępiński">
Marek Kępiński

Marek Kępiński (ur. 15 października 1937 w Warszawie) – polski aktor teatralny i filmowy.
Życiorys.
Absolwent PWST w Warszawie. Aktor Teatru Syrena w Warszawie.

</doc>
<doc id="1406756" url="https://pl.wikipedia.org/wiki?curid=1406756" title="Antoine Guillaume Delmas">
Antoine Guillaume Delmas

Antoine-Guillaume Maurailhac d’Elmas de la Coste (ur. 3 stycznia 1766 w Argentat, zm. 30 października 1813 w Lipsku) – francuski generał, uczestnik wojny o niepodległość Stanów Zjednoczonych.

</doc>
<doc id="1406760" url="https://pl.wikipedia.org/wiki?curid=1406760" title="Pierre Jaquet-Droz">
Pierre Jaquet-Droz

Pierre Jaquet-Droz - (ur. 1721, zm. 1790) szwajcarski zegarmistrz, udoskonalił zegarmistrzostwo.

</doc>
<doc id="1406762" url="https://pl.wikipedia.org/wiki?curid=1406762" title="Biurowość Ksiąg Wieczystych">
Biurowość Ksiąg Wieczystych

Biurowość Ksiąg Wieczystych - LMOS – system informatyczny biurowości wykorzystywany przez orzeczników, urzędników oraz sekretariaty wydziałów ksiąg wieczystych. LMOS jest podsystemem systemu informatycznego Nowa Księga Wieczysta (NKW).

</doc>
<doc id="1406764" url="https://pl.wikipedia.org/wiki?curid=1406764" title="Henri-Louis Jaquet-Droz">
Henri-Louis Jaquet-Droz

Henri-Louis Jaquet-Droz – (ur. 1752, zm. 1791) szwajcarski zegarmistrz, mechanik. Złożył automat w postaci kobiety grającej na fortepianie, która oddychała, grała a po skończeniu muzyki wstawała i kłaniała się publiczności. Wynalazł w Paryżu sztuczne ręce dla pewnego kaleki.

</doc>
<doc id="1406778" url="https://pl.wikipedia.org/wiki?curid=1406778" title="Prywatne Kursy Handlowe Męskie Augusta Zielińskiego">
Prywatne Kursy Handlowe Męskie Augusta Zielińskiego



</doc>
<doc id="1406779" url="https://pl.wikipedia.org/wiki?curid=1406779" title="Wyższe Kursy Handlowe im. Augusta Zielińskiego">
Wyższe Kursy Handlowe im. Augusta Zielińskiego



</doc>
<doc id="1406781" url="https://pl.wikipedia.org/wiki?curid=1406781" title="Winiary Kalisz">
Winiary Kalisz



</doc>
<doc id="1406786" url="https://pl.wikipedia.org/wiki?curid=1406786" title="Kościół Wniebowzięcia Najświętszej Maryi Panny w Kamieniu Pomorskim">
Kościół Wniebowzięcia Najświętszej Maryi Panny w Kamieniu Pomorskim

Kościół Wniebowzięcia Najświętszej Maryi Panny w Kamieniu Pomorskim – zabytkowy kościół barokowy w Kamieniu Pomorskim. 
Historia.
pierwszy kościół w tym miejscu powstał w XIII wieku w miejscu książęcego grodu Gryfitów. Ufundowany został przez kamieńskich mieszczan. . 
W średniowieczu pełnił funkcję miejskiego kościoła filialnego katedry św. Jana Chrzciciela. Dwukrotnie spłonął: w 1308 i 1483 roku. Odbudowany został w 1619 roku z przeznaczeniem na luterańską kaplicę pogrzebową. W 1743 roku uległ zniszczeniu na skutek silnego sztormu na Zalewie Kamieńskim. Około roku 1755 roku (lub w roku 1750) został odbudowany w stylu barokowym. W XIX wieku był użytkowany jako szpital i magazyn. Po II wojnie światowej został zamknięty. W latach 1960-1970 użytkowany do celów świeckich, a do 1993 funkcjonował jako sala estradowa domu kultury. Później przywrócono mu funkcje sakralne. Ponownie kościół został poświęcony 8 września 1996 przez arcybiskupa Mariana Przykuckiego.
Opis.
Jest to kościół pokryty dachem dwuspadowym, wzniesiony na planie prostokąta, od wschodu zamknięty trójstronnie. Od strony zachodniej dobudowana jest dwukondygnacyjna wieża z dachem hełmowym pokrytym blachą miedzianą. 
Na środku wydzielonego prezbiterium znajduje się obraz przedstawiający wniebowzięcie Najświętszej Maryi Panny. Pod nim jest tabernakulum udekorowane Chrystogramem. Po prawej stronie znajduje się drewniany krucyfiks, z lewej stoi figura Matki Bożej Fatimskiej. 

</doc>
<doc id="1406788" url="https://pl.wikipedia.org/wiki?curid=1406788" title="System Wpisów do Ksiąg Wieczystych">
System Wpisów do Ksiąg Wieczystych

 System Wpisów do Ksiąg Wieczystych (SWKW) - jest to system informatyczny wykorzystywany przez orzeczników: sędziów/referendarzy sądowych, do tworzenia, kasowania lub edycji elektronicznych ksiąg wieczystych. Jest on jednym z podsystemów systemu informatycznego Nowa Księga Wieczysta (NKW).

</doc>
<doc id="1406791" url="https://pl.wikipedia.org/wiki?curid=1406791" title="Piotr Wilczewski">
Piotr Wilczewski

Piotr Wilczewski (ur. 9 sierpnia 1978 w Dzierżoniowie) – polski bokser zawodowy, trener. Mistrz Europy organizacji EBU, a także zdobywca pasów WBF International oraz Mistrza Świata federacji TWBA w wadze superśredniej.
Kariera amatorska.
Trzykrotnie wystąpił na amatorskich Mistrzostwach Europy. W 2000 w Tampere i w 2002 w Permie doszedł do ćwierćfinału, natomiast w 2004 w Puli przegrał w pierwszej walce.
Kariera zawodowa.
W boksie zawodowym zadebiutował 10 grudnia 2004, podczas gali boksu zawodowego w Jaworznie, gdzie wygrał na punkty z Jevgenijsem Andrejevsem.
20 października 2006 otrzymał szansę walki o pas WBF International w wadze superśredniej. Wilczewski wygrał przez techniczny nokaut, w 9 rundzie, z Kongijczykiem Kimfute Makussu.
9 czerwca 2007 podczas gali boksu zawodowego w Katowicach zdobył pas mistrza świata federacji TWBA w wadze superśredniej pokonując na punkty Belga Djamela Selini.
11 lipca 2009 doznał pierwszej porażki na zawodowym ringu przegrywając przez TKO w 3 rundzie z Amerykaninem Curtisem Stevensem podczas gali bokserskiej w Newark w stanie New Jersey.
13 listopada 2009 po 10-rundowym pojedynku, pokonał jednogłośnie na punkty Demetriusa Davisa, zdobywając tymczasowy pas federacji TWBA.
9 kwietnia 2010 na gali w Dzierżoniowie wygrał jednogłośnie na punkty, z Francuzem Azizem Daari. Stawką 10-rundowej walki był pas federacji TWBA oraz wakujący tytuł Międzynarodowego Mistrza Polski w kategorii superśredniej.
17 września 2010 Piotr Wilczewski obronił po raz pierwszy pas federacji TWBA w kategorii superśredniej, pokonując w 2 rundzie, przez techniczny nokaut, Hiszpana Miguela Angela Penę.
11 grudnia 2010 Wilczewski zmierzył się ze Szwedem Karlo Tabaghuą. Po 12-rundowym pojedynku wygrał Polak, pokonując rywala jednogłośnie na punkty, w stosunku 118-110 u wszystkich trzech sędziów. Stawką walki był wakujący interkontynentalny pas federacji IBO.
4 marca 2011 Piotr Wilczewski na gali w Helsinkach zmierzył się z Finem Aminem Asikainenem o wakujące pasy Mistrza Europy organizacji EBU oraz WBO Intercontinental, w kategorii superśredniej. Rywal Polaka zaliczył nokdaun w 8 i 11 rundzie, po której sędzia orzekł wygraną Wilczewskiego przez techniczny nokaut.
15 października 2011 Wilczewski stoczył pojedynek w obronie Mistrzostwa Europy organizacji EBU. Po 12 rundach, Polak przegrał z Jamesem DeGalem dwa do remisu (114:114 i dwa razy 113:115), tracąc tym samym pas Mistrza Europy.
17 lutego 2012 Piotr Wilczewski pokonał niejednogłośnie na punkty, po 8 rundach, Gearda Ajetovicia stosunkiem (79:73, 79:72 i 75:77).
31 marca 2012 Wilczewski przegrał jednogłośnie na punkty z Arthurem Abrahamem. W walce o pas WBO European sędziowie punktowali dwukrotnie 109-118 i 108-119 na niekorzyść Polaka, jednak punktacja nie była adekwatna do przebiegu walki. W 7 rundzie sędzia ringowy odjął Piotrowi Wilczewskiemu punkt, za nisko trzymaną głowę.
1 czerwca 2012 w Hali na Podpromiu w Rzeszowie "Wilk" wygrał pewnie na punkty z Ukraińcem Wołodymirem Borowski. Była to jego ostatnia walka na ringu, po której zaangażował się w pracę trenerską.
6 października 2018 w Dzierżoniowie wygrał jednogłośnie na punkty pożegnalną walkę z Gruzinem Giorgim Kandelakim (21-32-3, 9 KO).
Kariera trenerska.
Jest trenerem między innymi Mariusza Wacha, Mateusza Rzadkosza i Michała Leśniaka.
Problemy z prawem.
10 grudnia 2014 roku w okolicach Opoczna zatrzymano podróżujących samochodem marki Volkswagen Touran trzech mężczyzn, w wieku 35, 36 i 23 lat, jak się później okazało byli to Mariusz Wach, pięściarz Kamil Łaszczyk oraz trener Piotr Wilczewski. Podczas przeszukania auta policja zabezpieczyła substancję, co do której zachodzi podejrzenie, że jest środkiem odurzającym. Obecnie trwają badania, które ustalą właściwości tej substancji. Noc ze środy na czwartek cała trójka spędziła w areszcie.
W czwartek bokserzy Mariusz Wach i Kamil Łaszczyk po złożeniu zeznań zostali zwolnieni. Do prokuratury w Opocznie przewieziono natomiast trenera, który usłyszał zarzut posiadania znacznej ilości metamfetaminy i amunicji. Prokuratura z Opoczna zastosowała wobec niego dozór policyjny oraz poręczenie majątkowe w wysokości 15 tys. zł, ma on status podejrzanego.
W dniu zatrzymania i przeszukania auta jednocześnie w Dzierżoniowie dokonano przeszukań w domu Wilczewskiego i na sali treningowej. Organy ściągania mogły zaplanować takie czynności bowiem otrzymały w tej sprawie "informację". W toku skrupulatnych przeszukań nic zakazanego jednak nie ujawniono. Wilczewski cały czas podkreślał, że jest niewinny i nie przyznawał się do zarzucanych czynów.
Po przeprowadzeniu wstępnych czynności w ramach prowadzonego śledztwa już w lutym 2015 zniesiono wobec niego dozór policyjny i mógł wylecieć do USA trenować swoich zawodników.
W toku postępowania dokonano szeregu czynności procesowych, w tym badań krwi Wilczewskiego, które jednoznacznie wykazały, że nie miał on żadnej styczności z substancjami zabronionymi. Przeanalizowano również ślady DNA i daktyloskopijne. Piotr Wilczewski na swój wniosek został przebadany wariografem (popularnie zwanym wykrywaczem kłamstw). Ostatecznie po jedenastu miesiącach śledztwa i po przeprowadzeniu zakrojonego na szeroką skalę postępowania dowodowego organy ściągania umarzają postępowanie i stwierdzają, że Piotr Wilczewski nie popełnił czynu zabronionego, a zgromadzony w toku postępowania materiał dowodowy pozwolił jednoznacznie stwierdzić, że nie miał on nic wspólnego ze znalezionymi w samochodzie przedmiotami, ani nawet żadnej wiedzy na ten temat.

</doc>
<doc id="1406792" url="https://pl.wikipedia.org/wiki?curid=1406792" title="Hrehory Drucki Horski">
Hrehory Drucki Horski

Hrehory Drucki Horski herbu Druck (zm. w 1659 roku) – wojewoda mścislawski w 1650 roku, starosta orszański w 1635 roku, dworzanin królewski w 1631 roku.
Podpisał elekcję Jana II Kazimierza Wazy z powiatem orszańskim.
Familia jego wygasła w XVII wieku.

</doc>
<doc id="1406794" url="https://pl.wikipedia.org/wiki?curid=1406794" title="Szomrej Szabas">
Szomrej Szabas

Szomrej Szabas (Szomrej Szabes, jidysz; hebr. "Szomre Szabat" – dosłownie Strażnicy Soboty) – ortodoksyjne stowarzyszenia religijne, bractwa. Zajmują się zwalczaniem przypadków nieprzestrzegania religijnego zakazu pracy w świąteczny dzień szabatu, tj. od piątku wieczór do zachodu słońca w sobotę. Najsroższą karą dla Żydów łamiących ten zakaz było obłożenie klątwą, czyli cheremem.

</doc>
<doc id="1406805" url="https://pl.wikipedia.org/wiki?curid=1406805" title="Marek Czyż">
Marek Czyż

Marek Czyż (ur. 25 marca 1968 w Cieszynie) – polski dziennikarz radiowy i telewizyjny, prezenter telewizyjnych programów informacyjnych oraz publicysta.
Życiorys.
Absolwent II Liceum Ogólnokształcącego im. Mikołaja Kopernika w Cieszynie i Uniwersytetu Śląskiego w Katowicach.
Pracę dziennikarza rozpoczął w Radiu Top, w pierwszej prywatnej rozgłośni w Katowicach. Wcześniej przez kilka lat współtworzył program Studenckiego Radia "Egida". Przez 12 lat, w latach 1996–2008, pracował bez przerwy w TVP, prowadząc między innymi: "Monitor Wiadomości" i "Gość Jedynki" w TVP1, programy poświęcone wejściu Polski do Unii Europejskiej, programy publicystyczne w TVP3 i "Aktualności" w TVP Katowice. W TVP pracował także w zagranicznej redakcji TAI oraz jako śląski reporter TVP.
W latach 2009–2011 w stacji telewizyjnej TVS prowadził "Silesia Informacje", a także programy "Kiosk" i "Gość TVS". Od 30 września 2009 do 2011 był jednocześnie dyrektorem programowym stacji.
Od 2011 pracował w TVP Info. Do połowy lutego 2016 współprowadził "Poranek Info", do końca kwietnia 2016 magazyn "Forum". Od 18 maja 2014 do 24 lipca 2016 prowadził w TVP Info program "Bez retuszu".
25 kwietnia 2016 wrócił do TVP3 Katowice. Był gospodarzem programu "Czyżby?", a od 30 kwietnia 2016 ponownie prowadził tam "Aktualności". Z TVP odszedł w sierpniu 2016.
Od 9 listopada 2016 do 30 listopada 2018 współprowadził serwis informacyjny Nowa TV – "24 godziny", a także do października 2017 prowadził programy publicystyczne: "Tu i teraz" oraz "Proste pytanie". W 2019 prowadził program "Czyż nie...?" i współprowadził audycję "Rozmowa dnia" emitowaną na antenie telewizji Superstacja. W latach 2019-2020 był redaktorem naczelnym serwisu Silesia24.pl, z którym nadal regularnie współpracuje. W 2020 dołączył do zespołu redakcyjnego internetowej rozgłośni Halo.Radio, gdzie prowadził swój autorski program, a od lutego 2021 do czerwca 2022 prezentował swoje autorskie felietony.
Od stycznia 2022 jest dyrektorem informacji Radia Zet.

</doc>
<doc id="1406813" url="https://pl.wikipedia.org/wiki?curid=1406813" title="EUCC-Polska">
EUCC-Polska



</doc>
<doc id="1406815" url="https://pl.wikipedia.org/wiki?curid=1406815" title="Adolf (postać literacka)">
Adolf (postać literacka)

Adolf – fikcyjna postać literacka, jeden z bohaterów "Domu otwartego" (1883), sztuki Michała Bałuckiego.
Dowcipny, wesoły młody człowiek, wielbiciel Kamilli, starający się o jej rękę. Jest jednak w jej oczach dokuczliwym, niezbyt ciekawym natrętem. Jej uznanie zyskuje, gdy staje w obronie honoru domu Żelskich.
Ważna kwestia o filistrach: "(...) są okropnie wybredni (...), chcą wiedzieć naprzód jaka będzie kolacja, jaka muzyka, jakie panny, czy ładne, czy posażne?".
W spektaklu Teatru Telewizji w reżyserii Michała Kwiecińskiego (1994) rolę Adolfa zagrał Krzysztof Stroiński. Inni znani odtwórcy tej roli to: Wojciech Alaborski (1977, Teatr Telewizji), Henryk Machalica (1959, Teatr Polski, Bielsko-Cieszyn), Wiesław Michnikowski (1947,Teatr Miejski Lublin), Mieczysław Pawlikowski (1946, Teatr Comoedia (MTD) w Warszawie), Igor Przegrodzki (1948, Teatr Ziemi Pomorskiej w Toruniu), Janusz Warmiński (1947, Teatr Comoedia (MTD) w Warszawie).

</doc>
<doc id="1406818" url="https://pl.wikipedia.org/wiki?curid=1406818" title="Forever Blue">
Forever Blue

Forever Blue – piąty album studyjny i szósty w ogóle amerykańskiego piosenkarza Chrisa Isaaka wydany w roku 1995 nakładem Reprise Records. Płyta zawiera utwór "Baby Did a Bad, Bad Thing", który został użyty w ostatnim filmie Stanleya Kubricka - "Oczy szeroko zamknięte".
Lista utworów.
Wszystkie piosenki zostały napisane przez Chrisa Isaaka.

</doc>
<doc id="1406821" url="https://pl.wikipedia.org/wiki?curid=1406821" title="Jerzy Drucki Sokoliński">
Jerzy Drucki Sokoliński

Jurij Pawłowicz Babicz Drucki Sokoliński (zm. w 1606 roku) – książę, podkomorzy witebski w 1576 roku, marszałek witebski od 1590 roku, regimentarz, walczył za króla Zygmunta Augusta i Stefana Batorego w wojnach przeciw Rosji broniąc Dyneburga. W 1577 wzięty do niewoli. Po elekcji króla Zygmunta III posłował do niego od stanów litewskich.
Był kalwinistą i wielokrotnie łożył na zbór w Witebsku. Był wybrany prowizorem przez protestancko-prawosławną konfederację wileńską w 1599 roku.
W małżeństwie ze swoją współwyzawczynią Aleksandrą Wołłowiczówną, wojewodzianką smoleńską miał dwóch synów: Jana marszałka orszańskiego i Jarosława.

</doc>
<doc id="1406825" url="https://pl.wikipedia.org/wiki?curid=1406825" title="Virgilia Peterson-Sapieha">
Virgilia Peterson-Sapieha

Virgilia Peterson-Sapieha, (ur. 16 maja 1904 w Nowym Jorku, zm. 24 grudnia 1966 tamże) – księżna, pisarka amerykańska, dziennikarka telewizyjna, córka amerykańskiego neurologa i psychiatry z Nowego Jorku, przewodniczącego Amerykańskiego Towarzystwa Neurologicznego.
Była żoną księcia Pawła Marii Sapiehy h. Lis, z którym poznała się w trakcie studiów w Grenoble, matką Marii Krystyny i Mikołaja Fryderyka – znanego fotografika. Rodzice Pawła juniora nie byli zadowoleni z wyboru syna. Na ślub, latem 1933, przyjechała do Londynu tylko matka Pawła – Matylda Sapieżyna. Ojciec pozostał w domu, wymawiając się złym stanem zdrowia. W latach 1933–1936 mieszkała z mężem i córką w pałacu na Karłuszowcu, należącym do rodziny von Donnersmarck (dziś część miasta Tarnowskie Góry), gdzie jej mąż był dyrektorem koncernu kopalń i fabryk chemicznych należących do jego niemieckiego kuzyna Edgara Henckel von Donnersmarck. W 1936 przeniosła się wraz z rodziną na stałe do Siedlisk, po tym, jak mąż stracił posadę dyrektora po przejęciu spółki niemieckiego kuzyna przez nazistów.
We wrześniu 1939, po napaści Niemiec na Polskę, Pawła zmobilizowano, a Virgilia została z dziećmi i teściową w majątku w Siedliskach. W czasie bombardowań niemieckich razem z dziećmi i służbą uciekała do lasu. Dała w majątku schronienie 180 osobom – żonom i dzieciom oficerów, które w drugim tygodniu wojny dotarły do Siedlisk pieszo z Wielkopolski. Po napaści Rosjan na Polskę, 17 września 1939, Paweł zabrał rodzinę do Lwowa, a później przez Rumunię i Francję dostali się do USA. Ich małżeństwo skończyło się rozwodem w 1950. Była zamężna trzykrotnie, Paweł Sapieha był jej drugim mężem.
Z czasów ich małżeństwa pochodzą dwie z jej książek, opisujących stosunki społeczne wśród polskiego ziemiaństwa przed wybuchem II wojny światowej:
W latach 1952–1954 prowadziła w telewizji ABC program "Author Meets the Critics".

</doc>
<doc id="1406826" url="https://pl.wikipedia.org/wiki?curid=1406826" title="Tak tu cicho o zmierzchu...">
Tak tu cicho o zmierzchu...

Tak tu cicho o zmierzchu (ros. "А зори здесь тихие") – radziecki film wojenny z 1972 roku w reżyserii Stanisława Rostockiego, oparty na powieści Borysa Wasiliewa pod tym samym tytułem (1969). W 2015 roku powstał remake filmu.
W Polsce film obejrzało w kinach 328 tys. widzów.
Fabuła.
II wojna światowa, rok 1942. Bateria przeciwlotnicza w lasach Karelii strzeżona przez sierżanta Waskowa i oddział świeżo zrekrutowanych do służby kobiet. Nieoczekiwanie na tyłach frontu pojawia się dwóch niemieckich desantowców, przeciwko którym wyprawia się Waskow razem z pięcioosobowym oddziałem. W czasie akcji okazuje się, że w rzeczywistości w lesie znajduje się szesnastu świetnie wyszkolonych Niemców; mimo nierówności sił i niewielkich szans na uzyskanie pomocy Waskow decyduje się na podjęcie walki, by nie dopuścić ich do linii kolejowej. W dramatycznej walce w lasach ginie wszystkie pięć dziewcząt, udaje im się jednak zlikwidować oddział wroga.

</doc>
<doc id="1406830" url="https://pl.wikipedia.org/wiki?curid=1406830" title="Eryk X Knutsson">
Eryk X Knutsson

Eryk X Knutsson (zm. 10 kwietnia 1216) – król Szwecji 1208–1216 (koronowany w 1210), pochodzący z dynastii Erykidów.
Ojcem Eryka był Knut Eriksson, który panował w Szwecji w latach od 1167 do 1196, źródła nie przekazały imienia matki Eryka, która prawdopodobnie pochodziła z możnego szwedzkiego rodu. Data urodzenia Eryka Knutssona nie jest znana, przyjmuje się, że urodził się około 1180 i był jednym z kilku młodszych synów.
Po śmierci króla Knuta Erikssona koronę królewską przejął bez większych problemów przedstawiciel wrogiej Erykidom dynastii Swerkerydów – Swerker II zwany Młodszym, który łatwo zjednał sobie szwedzkich możnych i duchowieństwo. Brak oporu podczas przejęcia władzy przez Swerkera II pozwala przyjąć, że w tym czasie Eryk Knuttson był w młodym wieku. Eryk wraz ze swym rodzeństwem przebywał na dworze króla Swerkera, co trwało do 1203, kiedy Eryk wraz z braćmi udali się do Norwegii, chcąc tam szukać sojuszników do walki przeciwko Swerkerowi II. Dwa lata później Erykidzi wraz z norweskimi posiłkami przybyli do Szwecji, chcąc obalić władzę Swerkera. W 1205 miała miejsce bitwa pod Älgaras, pierwsza z bitew jakie Swerker II musiał stoczyć ze zwolennikami rodu Eryka. Pierwsza potyczka okazała się dla Erykidów przegrana, zginęli w niej trzej bracia Eryka. Jednak już następna bitwa pod Leną w 1208 okazała się zwycięską, w jej wyniku Swerker stracił władzę i musiał uciekać do duńskiej Skanii. Swerker powrócił do Szwecji, prowadzone przez niego wojska 17 lipca 1210 spotkały się z wojskami Eryka Knutssona pod Gestilren. Po stronie Eryka stanął Eskil Magnusson, możny z rodu Bjälbo, mimo że jego brat jarl Birger Brosa był teściem Swerkera. W bitwie pod Gestilren Eryk Knutsson kolejny raz pokonał Swerkera, który zginął podczas bitwy. Bitwa miała miejsce na terenie zachodniego Götalandu (Västergötland), z tym, że niektórzy z historyków uważają, że była w Upplandzie.
Eryk Knutsson, przy poparciu rodu Bjälbo i szwedzkiego duchowieństwa, koronował się w katedrze w Uppsalii. Był pierwszym szwedzkim królem, którego koronacja odbyła się zgodnie z chrześcijańskim obrządkiem, albowiem wybór poprzednich władców Szwecji miał miejsce podczas tingu na pradawnym kamieniu Mora. Podczas swego panowania Eryk skupił się na akcji dalszej chrystianizacji Szwecji, w tym terenów obecnej Finlandii, gdzie założył biskupstwo w Åbo. Eryk Knutsson zmarł 10 kwietnia 1216.
Rodzina.
Eryk poślubił duńską księżniczkę Ryksę (zm. 1221), córkę króla Waldemara I Wielkiego, co miało przełamać dotychczasowy tradycyjny sojusz Swerkerydów z Danią. Z małżeństwa pochodziły m.in. dzieci:
Być może córką Eryka Knutssona była również Helena, żona Knuta Długiego (Långe), który w latach 1229-1234 wygnał z kraju Eryka XI i samodzielnie panował w Szwecji.

</doc>
<doc id="1406836" url="https://pl.wikipedia.org/wiki?curid=1406836" title="San Francisco Days">
San Francisco Days

San Francisco Days – czwarty album studyjny i piąty w ogóle amerykańskiego piosenkarza Chrisa Isaaka wydany w 1993 roku nakładem Reprise Records. Płyta jest dedykowana pamięci Louie Beesona, który był konsultantem muzycznym.
Lista utworów.
Wszystkie piosenki zostały napisane przez Chrisa Isaaka; wyjątki zostały zaznaczone.

</doc>
<doc id="1406838" url="https://pl.wikipedia.org/wiki?curid=1406838" title="Sobór Podwyższenia Krzyża Pańskiego w Kaliningradzie">
Sobór Podwyższenia Krzyża Pańskiego w Kaliningradzie

Sobór Podwyższenia Krzyża Pańskiego – dawny ewangelicki kościół Świętego Krzyża (niem. Kreuzkirche; ros. Kircha kresta; Krojckircha – Кирха креста, Кройцкирха) w Kaliningradzie, obecnie prawosławny sobór Podwyższenia Krzyża Świętego (ros. Крестовоздвиженский собор) przy ul. gen. Pawłowa 2 (ros. ул. генерала Павлова). Administracyjnie świątynia należy do dekanatu Opieki Matki Bożej eparchii kaliningradzkiej.
Świątynia znajduje się na wyspie rzecznej, do 1945 zwanej Lomse (obecnie Oktjabrski ostrow – Октябрьский остров), leżącej pomiędzy Starą i Nową Pregołą. O wyspę toczyło spór z Knipawą Stare Miasto Królewiec, które ostatecznie zwyciężyło. Miała służyć wyłącznie celom gospodarczym, jednak w czasach nowożytnych pojawiła się zabudowa mieszkalna. W 1896 wzniesiono nową synagogę.
Historia.
Budowie kościoła ewangelickiego przeszkodził wybuch I wojny światowej. Został wzniesiony w latach 1930–1933 według projektu Arthura Kicktona z Berlina. Jest modernistyczną budowlą ceglaną, o klinkierowej elewacji, z okrągłą nawą z emporami i z fasadą flankowaną dwiema ośmiobocznymi wieżami od zachodu. W ostrołukowej profilowanej niszy nad głównym wejściem umieszczono wielki krzyż wykonany z kadyńskiej majoliki. Świątynię połączono z domem parafialnym i plebanią.
Podczas II wojny światowej kościół został tylko nieznacznie uszkodzony (spłonął hełm wieży południowej), chociaż otaczająca zabudowa uległa niemal całkowitemu zniszczeniu. Służył jako warsztat samochodowy i fabryka przyborów do rybołówstwa, w tym czasie spłonął dach, a wnętrze uległo przeróbkom i całkowitej dewastacji. Zegar przeniesiono na wieżę dawnego kościoła Świętej Rodziny (Filharmonia). Budowla jest z daleka niewidoczna, gdyż otaczają ją wysokie bloki mieszkalne.
W 1989 przekazano gmach Rosyjskiemu Kościołowi Prawosławnemu, w 1991 została ustanowiona parafia eparchii smoleńsko-kaliningradzkiej. W latach 1991–1994 trwała odbudowa (proj. architekt Jurij Zabuga), z podziałem na cerkiew górną i pomocniczą dolną, św. Aleksandra Newskiego. W 2000 poświęcono bursztynowy ikonostas.

</doc>
<doc id="1406839" url="https://pl.wikipedia.org/wiki?curid=1406839" title="Jan Szeruda">
Jan Szeruda

Jan Szeruda (ur. 26 grudnia 1889 w Wędryni, zm. 21 marca 1962 w Warszawie) – duchowny Kościoła Ewangelicko-Augsburskiego w Polsce, pełniący obowiązki biskupa (zwierzchnika) Kościoła w latach 1945–1951, biblista i teolog protestancki.
Życiorys.
Ukończył gimnazjum polskie w Cieszynie, a następnie studia teologiczne w Wiedniu i Halle. W 1915 objął posadę prefekta w polskim gimnazjum w Orłowej i w szkole podstawowej w Cieszynie, a w 1917 został wikariuszem parafii ewangelickiej w Nawsiu. Po I wojnie światowej, gdy organizowano Wydział Teologii Ewangelickiej na Uniwersytecie Warszawskim, został przez władze kościelne przewidziany do pracy naukowej na tym wydziale. W związku z tym w 1920 uzupełniał studia w Bazylei, gdzie uzyskał stopień licencjata. Po powrocie rozpoczął pracę dydaktyczną na Uniwersytecie Warszawskim. W 1922 został mianowany profesorem nadzwyczajnym, a w 1929 profesorem zwyczajnym oraz kierownikiem Katedry Egzegezy Starego Testamentu i Języka Hebrajskiego na Wydziale Teologii Ewangelickiej UW. Zajmował się też dziejami polskiego piśmiennictwa ewangelickiego.
Brał czynny udział w pracach towarzystw naukowych, był członkiem Polskiej Akademii Umiejętności, Towarzystwa Badań Dziejów Reformacji w Polsce, Towarzystwa Naukowego Warszawskiego. Podczas okupacji prowadził wykłady z teologii na tajnym uniwersytecie, gdzie pełnił funkcję dziekana.
Po wyzwoleniu w 1945 został wybrany prezesem Tymczasowego Konsystorza Kościoła Ewangelicko-Augsburskiego, a w czerwcu 1945 tymczasowym biskupem (zwierzchnikiem) Kościoła. Funkcję tę pełnił do czasu wyboru w 1951 biskupa Kościoła przez pierwszy zwołany zwyczajny Synod Kościoła. Wówczas władze nie zgodziły się na jego wybór na stanowisko biskupa. Jako p.o. biskupa odbudowywał rozbity w czasie II wojny światowej Kościół. Po wojnie nie godził się na poddaństwo Kościoła wobec władz partyjno-państwowych. Ta jego postawa spowodowała, że został pozbawiony przywództwa w Kościele Ewangelicko-Augsburskim.
Wznowił też wykłady na Wydziale Teologii Ewangelickiej na Uniwersytecie Warszawskim, w 1954 przekształconym w samodzielną Chrześcijańską Akademię Teologiczną w Warszawie. Uczestniczył aktywnie w pracach komisji przekładowej powołanej przez Brytyjskie i Zagraniczne Towarzystwo Biblijne nad nowym tłumaczeniem, znanym później jako Biblia warszawska.
Został pochowany na cmentarzu ewangelicko-augsburskim w Warszawie (aleja E, grób 12).

</doc>
<doc id="1406843" url="https://pl.wikipedia.org/wiki?curid=1406843" title="PCIe">
PCIe



</doc>
<doc id="1406845" url="https://pl.wikipedia.org/wiki?curid=1406845" title="Thomas Andrew Daschle">
Thomas Andrew Daschle



</doc>
<doc id="1406846" url="https://pl.wikipedia.org/wiki?curid=1406846" title="Organy kamieńskie">
Organy kamieńskie

Organy kamieńskie – barokowe organy w konkatedrze św. Jana Chrzciciela w Kamieniu Pomorskim. Obecnie organy składają się z 3300 piszczałek i mają 47 głosów
Prospekt organowy ozdobiony jest jedenastoma pełnoplastycznymi rzeźbami przedstawiającymi: Archanioła Michała, króla Dawida z harfą, Saula (Jeremiasza) z lirą, św. Ottona z Bambergu, Ernesta Bogusława de Croy, anioła grającego na skrzypcach (violi da braccio), anioła grającego na violi (violi da gamba), Jana Chrzciciela, trzy niewiasty, z których jedna śpiewa, druga gra na kotłach, a trzecia na cymbałach (lirze).
Historia.
Organy katedralne w Kamieniu Pomorskim zostały ufundowane w 1669 roku przez ostatniego luterańskiego biskupa kamieńskiego, księcia Ernesta Bogusława de Croya. Ich twórcami byli: Friedrich Breyer, który zaprojektował organy i rozpoczął ich budowę, oraz Michael Berigiel, który dokończył budowę. Obudowę organów wraz z kunsztownym ornamentem wykonał rzeźbiarz Martin Edelber. Natomiast Johann Grundman wykonał rzeźby zdobiące prospekt organowy. Nie jest znany wykonawca dziesięciu, wysokiej klasy obrazów, które wypełniają płyciny balustrady organów, a przedstawiają muzykujące niewiasty.
Instrument powstał w latach 1669–1672. Pierwszy koncert odbył się w pierwszą niedzielę Adwentu 1672 roku. Do 1683 roku trwały prace wykończeniowe. Malowidła i złocenia wykonał stargardzki malarz Jan Schmidt. Wtedy też doszło do niewielkiej przebudowy organów w celu umieszczenia na nich kartuszy z herbami i podobizną fundatora.
Pierwsza naprawa instrumentu konieczna była w 1726 roku. Kolejne miały miejsce w latach: 1787, 1800, 1817, 1828, 1830. W 1888 roku postanowiono zrobić gruntowną renowację, modernizację i rozbudowę organów kamieńskich. Dzieła tego dokonał organmistrz Barnim Grüneberg. W wyniku przebudowy instrument miał od tej pory 44 głosy.
Pod koniec II wojny światowej, gdy front zbliżył się do Kamienia Pomorskiego, Niemcy planowali zdemontować instrument i ewakuować go w głąb Rzeszy. Zamierzeń tych nie udało się jednak zrealizować. W 1945 roku organy zostały zdewastowane. Elementy grające uległy zniszczeniu w 90%.
Po zakończeniu II wojny światowej organy zostały odbudowane przez organmistrza Zygmunta Kamińskiego. Uzupełniono brakujące piszczałki, a całą dyspozycję instrumentu oparto na 43 głosach. W 2004 roku Władysław Cepka przeprowadził gruntowną renowację i modernizację organów.
Od 1964 roku na organach odbywają się koncerty muzyki organowej, organizowane przez miłośników Ziemi Kamieńskiej i Szczecińskie Towarzystwo Muzyczne im. Henryka Wieniawskiego. Impreza ta ma charakter międzynarodowy. Festiwal trwa przez trzy miesiące letnie. W jego programie znajdują się koncerty organowe, występy chórów i solistów prezentujących dzieła dawnych mistrzów i kompozycje współczesne.
Dyspozycja organów kamieńskich ok. 1790 r..
Cymbelstern
Dyspozycja organów kamieńskich ok. 1868 r..
Sperrventil Pedal
Sperrventil Rückwerk
Sperrventil Oberwerk
Sperrventil Hauptwerk
Obermanual Coppel
Rückwerk Coppel
Tremulant Pedal
Calcantenglocke
Cymbelstern Rückwerk
Cymbelstern Hauptwerk
6 miechów
Obecna dyspozycja organów.
I/II, III/II, I/P, II/P, III/P
Z wykonanych w latach 1669–1672 organów zachowały się następujące elementy:

</doc>
<doc id="1406855" url="https://pl.wikipedia.org/wiki?curid=1406855" title="Drużyna mieszana">
Drużyna mieszana

We wczesnych latach nowożytnych igrzysk olimpijskich Międzynarodowy Komitet Olimpijski uwzględniał zespoły złożone z osób z różnych państw. W dzisiejszych czasach MKOl klasyfikuje te zespoły jako drużyna mieszana (kod MKOl – ZZX).
Podczas letnich igrzysk olimpijskich w latach 1896–1904 drużyny mieszane zdobyły 17 medali.

</doc>
<doc id="1406857" url="https://pl.wikipedia.org/wiki?curid=1406857" title="Bayard Rustin">
Bayard Rustin

Bayard Rustin (ur. 17 marca 1912, zm. 24 sierpnia 1987) – amerykański działacz ruchu praw obywatelskich, główny organizator Marszu na Waszyngton w 1963 roku. Doradca Martina Luthera Kinga w kwestiach związanych z biernym oporem.
Życiorys.
W młodości Rustin był przez krótki okres (1936–1941) związany z Komunistyczną Partią Stanów Zjednoczonych. Gdy w roku 1941 amerykańscy komuniści wstrzymali działania na rzecz praw ludności kolorowej, Rustin związał się z socjalistami o nastawieniu antykomunistycznym, przede wszystkim z przywódcą związkowym A. Philipem Randolphem i pacyfistycznym kaznodzieją A.J. Mustem. W latach 40. i 50. działał w ruchu antywojennym i antyrasistowskim. Rustin był otwarcie gejem, kilkakrotnie więziony za kontakty homoseksualne, odmowę służby w wojsku oraz łamanie ustaw segregacyjnych.
Gdy w grudniu 1955 rozpoczął się bojkot autobusów w Montgomery, wraz z Ellą Baker i Stanleyem Levisonem założył organizację In Friendship, której celem było zdobycie funduszy dla wsparcia rodzącego się ruchu praw obywatelskich działającego na południu Stanów.
Od 1956 roku był bliskim współpracownikiem Martina Luthera Kinga. W 1963 roku zorganizował Marsz na Waszyngton pod hasłami podniesienia płacy minimalnej i zaprzestania segregacji rasowej.
W latach 60. współpracował z administracją prezydenta Lyndona Johnsona przy wprowadzaniu programu reform społecznych „Wielkie Społeczeństwo” ("The Great Society"), obejmującego m.in. walkę z ubóstwem, poprawę dostępu do edukacji i opieki medycznej, rozwój zapóźnionych terenów itp.
W latach 70. i 80. wspierał ruchy na rzecz praw człowieka, opowiadał się za solidarnością amerykańskich Murzynów z Izraelem, popierał publicznie ruch gejów i lesbijek.
W swojej działalności Rustin kierował się wizją pełnej integracji czarnych obywateli USA z amerykańskim społeczeństwem. Polemizował z separatyzmem Malcolma X i Czarnych Panter, stając się wczesnym krytykiem polityki tożsamości. Uważał, że równość rasową można osiągnąć dzięki reformom, przede wszystkim nastawionym na sprawiedliwość ekonomiczną.
Na podstawie jego biografii powstał w roku 2003 film dokumentalny "Brother Outsider: The Life of Bayard Rustin" (Brat Outsider: życie Bayarda Rustina), w reżyserii Nancy Kates i Bennet Singer.

</doc>
<doc id="1406861" url="https://pl.wikipedia.org/wiki?curid=1406861" title="Mathias Goeritz">
Mathias Goeritz

Mathias Goeritz, także Werner Mathias Goeritz Brunner (ur. 4 kwietnia 1915 w Gdańsku, zm. 4 sierpnia 1990 w Meksyku) – niemiecki malarz, rzeźbiarz i tworzący w Meksyku.
Studiował filozofię i historię sztuki w Berlinie, gdzie w 1940 otrzymał tytuł doktora. W 1941 musiał uciekać z nazistowskich Niemiec. Przeniósł się do Maroka Hiszpańskiego, gdzie do 1944 pracował jako nauczyciel. Pod koniec II wojny światowej powrócił do Europy i osiadł w Hiszpanii, gdzie poświęcił się malarstwu. Związał się z tamtejszą artystyczną awangardą, a w 1948 został współzałożycielem grupy Escuela de Altamira. W 1949 wyjechał do Meksyku, aby objąć posadę profesora na uniwersytecie w Guadalajarze, którą sprawował do 1954.

</doc>
<doc id="1406862" url="https://pl.wikipedia.org/wiki?curid=1406862" title="Roya Toloui">
Roya Toloui

Roya Toloui (ur. 22 maja 1966 w Baneh) – irańska dziennikarka, feministka oraz działaczka na rzecz praw człowieka w Iranie, pochodzenia kurdyjskiego, obecnie mieszkająca w USA. Szkołę średnią ukończyła w rodzinnym Bahu, później studiowała fitopatologię na Uniwersytecie w Meszhedzie.
Była redaktorem naczelnym kobiecego, kurdyjskojęzycznego miesięcznika "Rasan". Trzy wydania magazynu były wydane w Sanandadż wiosną oraz latem 2005, zanim redakcja została zamknięta w 2005 przez sąd irański. Roya Toloui jest także założycielką "Stowarzyszenia kurdyjskich kobiet wspierających pokój w Kurdystanie" oraz członkiem kurdyjskiego oddziału PEN. W 2006 roku otrzymała nagrodę międzynarodowego PEN Clubu „Oxfam Novib/PEN Award for Freedom of Expression”.
W związku ze swoją otwartą krytyką władz i obroną praw Kurdów oraz irańskich kobiet, była sądzona przed Sądem Rewolucyjnym w kwietniu 2005 i została oskarżona o narażanie bezpieczeństwa narodowego.
Po tym, jak 9 lipca 2005 irańskie służby bezpieczeństwa zabiły Kurda, Shivana Qaderi'a, w wielu kurdyjskich miastach w Iranie wybuchły masowe protesty. Według Human Rights Watch w ich wyniku zginęło 17 osób (do 3 sierpnia 2005). Za przewodzenie demonstracjom, organizowanym w rejonach zamieszkanych przez Kurdów w północnozachodnim Iranie, została aresztowana 2 sierpnia 2005, oraz przetrzymywana w więzieniu przez 66 dni do czasu zwolnienia ją za kaucją w październiku 2005. Podczas zatrzymania miała być również poddawana torturom psychicznym oraz fizycznym. Wskazywała również na fakt, że równie ważną kwestią co irański plan atomowy jest sprawa łamania praw człowieka w Iranie.
Sprawa jej uwięzienia została nagłośniona na zorganizowanym przez International PEN "Dniu uwięzionego pisarza" w listopadzie 2005. Po uwolnieniu opuściła Iran emigrując do Turcji, aż ostatecznie znalazła schronienie w Stanach Zjednoczonych w kwietniu 2006.

</doc>
<doc id="1406863" url="https://pl.wikipedia.org/wiki?curid=1406863" title="Jan Drucki Sokoliński">
Jan Drucki Sokoliński

Jan Drucki Sokoliński herbu własanego (zm. przed 20 lipca 1630) – marszałek sejmu zwyczajnego w Warszawie w 1621 roku i marszałek sejmu zwyczajnego w Warszawie w 1625 roku, świecki referendarz litewski w 1630 roku, pisarz wielki litewski w 1608 roku, sekretarz i dworzanin Jego Królewskiej Mości w 1608 roku, starosta mścisławski około 1627 roku, starosta starodubowski w 1628 roku, książę, w 1611 pełnomocnik do zawarcia pokoju z Rosją, starosta orleański w 1613 roku.
Poseł na sejm zwyczajny 1613 roku. Poseł na sejm nadzwyczajny 1613 roku. Poseł na sejm 1625 roku z nieznanego sejmiku litewskiego, poseł na sejm 1627 roku z województwa mścisławskiego.

</doc>
<doc id="1406864" url="https://pl.wikipedia.org/wiki?curid=1406864" title="Ready To Die">
Ready To Die



</doc>
<doc id="1406868" url="https://pl.wikipedia.org/wiki?curid=1406868" title="Vision Thing">
Vision Thing

Vision Thing – trzeci i ostatni jak dotychczas studyjny album zespołu The Sisters of Mercy, został wydany w 1990, przez własne wydawnictwo zespołu Merciful Release (dystrybucja wraz z East West Records).
Album został ponownie w całości stworzony przez kompozytora i wokalistę Andrew Eldritcha, tym razem w swoim zamyśle, skierowany jako atak na politykę Stanów Zjednoczonych USA (tytuł pochodzi z cytatu byłego prezydenta George’a H.W. Busha). W swoim stylu muzycznym, ponownie odbiega całkowicie od wcześniejszych dokonań zespołu The Sisters of Mercy i jest oparty na ostrych riffach gitarowych i schematycznym rytmie automatu perkusyjnego (zwanego Dr. Avalanche).
Andrew Eldritch opisał swoimi słowami ten album jako "doskonały" albo "dokładny" ('a fine album') . Pomimo to ten album spotkał się z mieszanymi opiniami i tak według All Music Guide album został oceniony na zaledwie dwie gwiazdki. Dla odmiany "Magazyn Q" umieścił ten album wśród "50 najlepszych albumów roku 1990'. Większość utworów które zostały wydane na krążku to pierwotne nagrania demo, gdyż Eldritch był niezadowolony z finalnych miksów utworów i postanowił powrócić do korzeni.
Lista utworów.
Wszystkie utwory autorstwa Andrew Eldritcha, jeżeli nie napisano inaczej.
Wszystkie utwory wyprodukowane przez Eldritcha, oprócz "More" produkcja Jim Steinman i Eldritch.
Wznowienie z 2006.
Tak jak wcześniejsze wydawnictwa zespołu, "Vision Thing" został wznowiony w Listopadzie 2006 roku wraz z utworami bonusowymi które wymieniono poniżej:
Skład zespołu.
Gościnnie

</doc>
<doc id="1406876" url="https://pl.wikipedia.org/wiki?curid=1406876" title="Kampania pruska nad Menem">
Kampania pruska nad Menem

Kampania pruska nad Menem miała miejsce w dniach od 1 lipca do 26 lipca 1866 roku i była ostatnią kampanią toczoną w ramach wojny prusko-austriackiej. Pruska Armia Menu miała za przeciwników VII Korpus bawarski, VIII Korpus wirtembersko-badeńsko-heski oraz dywizję austriacką z Nassau oraz Hesji-Kassel.
Tło konfliktu.
Od początku konfliktu prusko-austriackiego pozostałe kraje niemieckie nie posiadały wspólnej strategii, a ich działania były nieskoordynowane. Bawarski Korpus VII nie potrafił nawiązać współpracy z Korpusem VIII podzielonym na dwa obozy: wirtemberski i badeński, zainteresowanym wyłącznie obroną granic własnych księstw. Podobne działania stały się udziałem armii heskiej i austriackiej. Główna część armii heskiej zgrupowana była w twierdzy Mainz i nie brała aktywnego udziału w walkach. Te podziały wewnątrz Związku Niemieckiego umożliwiły pruskiej Armii Menu zaatakowanie i pokonanie poszczególnych części armii krajów niemieckich.
Problemem armii państw południowoniemieckich był fakt, że z militarnego punktu widzenia wojna zakończyła się po bitwie pod Sadową (3 lipca 1866 r.), zanim jeszcze doszło do ich walk z armią pruską. Pomimo braku ubytków w armii spowodowanych stratami, siły te nie były już w stanie wpłynąć na wynik wojny. Wojska południowoniemieckie stosowały taktykę uporządkowanego wycofywania się po stoczeniu niewielkich potyczek i unikania większych bitew.
Przebieg kampanii.
Po zwycięskich dla Prusaków potyczkach w dniu 10 lipca w dolinie Saale (Bad Kissingen, Garitz, Hammelburg) oraz w dniu 13/14 lipca pod Aschaffenburgiem, ich celem stało się zapobieżenie połączeniu się armii niemieckich pod wodzą księcia Karola Bawarskiego. W tym celu Prusacy skierowali się przez dolinę Tauber, staczając potyczki pod Hundheim (23 lipca) oraz Tauberbischofsheim (24 lipca). Armia bawarska wycofała się wówczas w kierunku Würzburga, zajmując wzniesienia w okolicy Neubrunn, Helmstadt i Mädelhofen. Kolejne walki z nadciągająca armią pruska w dniu 25 lipca zakończyły się także porażkami armii bawarskiej. Późniejszy bawarski król Ludwik III został nawet ranny podczas potyczki na południe od Helmstedt.
Krótko przed godz. 4 rano, 26 lipca armia bawarska stoczyła ostatnią bitwę tej wojny pod Uettingen oraz Rossbrunn. Ostatnia potyczka kawaleryjska rozegrała się około godz. 11 pod Hettstadter Hoefen. Walka przypominała raczej ataki XVII-wiecznej dragonii aniżeli nowoczesne działania kawaleryjskie. Każdy udany atak kawalerii Bawarczycy przyjmowali z ogromną radością.
Bilans walk tego dnia (pod Uettingen) wyniósł: 236 bawarskich i pruskich żołnierzy poległych, około 1700 rannych.
Po krótkim ostrzale twierdzy Marienberg w dniu 26 lipca przez Prusaków, wojna ostatecznie zakończyła się podpisaniem pokoju praskiego.

</doc>
<doc id="1406877" url="https://pl.wikipedia.org/wiki?curid=1406877" title="Saint-Jean-St-Germain">
Saint-Jean-St-Germain



</doc>
<doc id="1406882" url="https://pl.wikipedia.org/wiki?curid=1406882" title="Kościół św. Michała i klasztor bernardynek w Wilnie">
Kościół św. Michała i klasztor bernardynek w Wilnie

Kościół św. Michała Archanioła i klasztor bernardynek w Wilnie – była świątynia rzymskokatolicka, jedyny renesansowy kościół miasta. Obecnie siedziba Muzeum Dziedzictwa Sakralnego Litwy.
Historia.
Ufundowany w 1594 przez Lwa Sapiehę, który podarował bernardynkom pałac z przeznaczeniem na klasztor. W tym samym roku rozpoczęto budowę świątyni, w środku powstał monumentalny, marmurowy grobowiec Lwa Sapiehy i jego żon Elżbiety z Radziwiłłów i Doroty z Firlejów. Budowa trwała 31 lat, kościół i klasztor ucierpiały mocno podczas pożaru w 1655 wznieconego podczas najazdu Kozaków, którzy wymordowali zakonnice i ludność, która schroniła się w świątyni. Podczas odbudowy zmieniono układ fasady na barokowy, pod koniec XVII wieku powstała wolno stojąca dzwonnica, pełniąca również rolę bramy cmentarnej. Kościół był otoczony wysokim murem oraz opartymi na kolumnach krużgankami, w 1874 podczas wytyczania ulicy św. Anny rozebrano krużganki, pozostawiono jednak fragmenty kolumn. 
Pod koniec XIX wieku władze carskie różnymi sposobami ograniczały działalność klasztorów katolickich i rozpoczęły masowe ich zamykanie. W 1886 zamknięto również klasztor bernardynek, a budynek przeznaczył na przytułek dla ubogich. Po paru latach zamknięto również kościół, który niszczał do 1905, kiedy to Sapiehowie mieszkający zagranicą podjęli próby uporządkowania opuszczonego kościoła. Po I wojnie światowej i po zajęciu Wilna przez wojska polskie kościół został ponownie konsekrowany, w 1921 powróciły do niego bernardynki. W marcu 1942 hitlerowcy aresztowali bernardynki, a po ich uwolnieniu zabronili powrotu do klasztoru, w którym po kilku miesiącach powstało litewskie seminarium duchowne. Po II wojnie światowej, gdy Litwę okupował ZSRR, większość kościołów wileńskich, w tym kościół św. Michała, była zamknięta. Władze radzieckie postanowiły w 1948 urządzić w nim muzeum architektury. Jednak zespół klasztorny i kościół przez wiele lat pozostawał zaniedbany i lekkomyślnie niszczony - w 1951 zburzono cały osiemnastowieczny wystrój wnętrza, zdemontowano organy. Budynki klasztorne zamieniono na akademik, mieszkania i pracownie. W 1964 pożar zniszczył kościół. Dopiero po pożarze wyremontowano kościół i przekształcono go w muzeum architektury.
Po odzyskaniu przez Litwę niepodległości w 1993 kościół i budynki klasztorne zostały przekazane kurii diecezji wileńskiej.
7 października 2005 roku arcybiskup metropolita wileński kardynał Audrys Bačkis dekretem ustanowił na terenie kościoła i klasztoru Muzeum Dziedzictwa Sakralnego. W 2005 rozpoczęto prace konserwatorskie. 
18 października 2009 roku Muzeum Dziedzictwa Sakralnego zostało otwarte.
Wyposażenie.
Mimo dewastacji po 1945 we wnętrzu kościoła ocalały:
Do 1945 r. w kościele znajdował się obraz Marii z Dzieciątkiem adorowanej przez św. Franciszka z Asyżu i św. Bernardyna ze Sieny zwany obrazem Matki Boskiej Sapieżyńskiej bądź Świętomichalskiej. Został przeniesiony z kościoła Bernardynów, gdzie od XVI w. zasłynął łaskami i cudami. Jego kult oficjalnie potwierdzono w 1699 r. 8 września 1750 r. został koronowany przez bp Michała Jana Zienkowicza koronami przysłanymi przez papieża Benedykta XIV. Obecnie obraz znajduje się w wileńskiej katedrze.
Ponadto pod świątynią znajduje się krypta z trumnami Sapiehów i Doroty Siedleczyńskiej, przełożonej zakonu, którą zamordowali w 1655 roku żołnierze moskiewscy.

</doc>
<doc id="1406887" url="https://pl.wikipedia.org/wiki?curid=1406887" title="Bent’s Old Fort National Historic Site">
Bent’s Old Fort National Historic Site

Bent’s Old Fort National Historic Site – historyczny obszar chroniony w hrabstwie Otero w amerykańskim stanie Kolorado. Na jego terenie znajdują się nieliczne pozostałości i rekonstrukcja XIX-wiecznego fortu.
Fort został wybudowany w 1833 roku przez braci Williama i Charlesa Bentów. Przez 16 lat służył jako miejsce handlu z Indianami. Był to jedyna większa stała osada zamieszkana przez białych na szlaku Santa Fe. W 1846 roku podczas wojny amerykańsko-meksykańskiej fort był miejscem organizowania się armii amerykańskiej. W 1849 roku, w nie do końca wyjaśnionych okolicznościach, fort został zniszczony i opuszczony.
W 1976 roku na podstawie badań archeologicznych oraz z wykorzystaniem oryginalnych szkiców, obrazów i pamiętników fort został odrestaurowany. Obecnie jest atrakcją turystyczną i znajduje się pod zarządem National Park Service.

</doc>
<doc id="1406893" url="https://pl.wikipedia.org/wiki?curid=1406893" title="Język retycki">
Język retycki

Język retycki – język używany przez plemiona retyckie w czasach przedrzymskich na obszarze wschodnich Alp, przede wszystkim w północno-wschodniej Italii, dzisiejszych Tyrolu, Vorarlbergu oraz wschodniej Szwajcarii (kanton Gryzonia), Liechtensteinie i Starej Bawarii. Zaświadczony w wielu inskrypcjach, przeważnie jednak krótkich, o najprawdopodobniej wotywnym charakterze. Wyparty z użycia przez łacinę na południu i języki germańskie na północy, wymarł do III wieku n.e. Zapisywany przy pomocy różnych północnych odmian alfabetu etruskiego, pod których wpływem miały powstać germańskie runy.
Historia.
Retowie () mieli być najpotężniejszym i najbardziej wojowniczym z plemion alpejskich. Według przekazów Justynusa i Pliniusza Starszego początkowo osiedlili się w dolinie Padu, wyparci w góry przez Celtów. Wtedy też, podług Pliniusza, na cześć swego wodza – legendarnego Retusa, mieli przyjąć swoją nazwę. Jednakże bardziej prawdopodobną etymologią jest celtyckie "rait", oznaczające górzysty teren. Gdy już podbito Celtów nadpadańskich, Rzym w latach 16–15 p.n.e. ujarzmił również Retów. Po trzech wyprawach pod wodzą konsula Publiusza Siliusza Nerwy, przyszłego cesarza Tyberiusza i Druzusa Starszego, ich ziemia została zmieniona w prowincję rzymską – Recję (łac. "Rhaetia", "Raetia"). Wskutek romanizacji język retycki został wyparty przez lokalne dialekty łaciny, które z czasem wykształciły języki retoromańskie, używane na terenie całej Recji do przybycia plemion germańskich.
Pochodzenie.
Tytus Liwiusz twierdził, że Retowie byli „etruskiego rodu”. Również Pliniusz Młodszy, znający język etruski, usłyszawszy zapewne rozmawiających ze sobą Retów w swym rodzinnym Como, napisał, że posługują się językiem podobnym do etruskiego. Podobnego zdania był Pliniusz Starszy. Mimo starożytnych świadectw wysuwano wiele rozbieżnych hipotez dotyczących jego pochodzenia, choć większość współczesnych uczonych podkreślała związki z etruskim. Jeden z nich, niemiecki etruskolog i indoeuropeista, Helmut Rix, w wydanej w 1998 roku publikacji pt. "Rätisch und Etruskisch", wykazał szereg podobieństw między etruskim a retyckim, szczególnie w sferze gramatyki i połączył je, wraz z lemnijskim, w tyrreńskiej rodzinie językowej. Pokrewieństwo etrusko-retyckie potwierdzają również badania genetyczne przeprowadzone na prawdopodobnych potomkach Retów zamieszkałych w zachodniej Austrii i mieszkańcach dzisiejszej Toskanii. Mimo że wykazane przez Rixa pokrewieństwo zostało zaakceptowane przez wielu językoznawców, wciąż istnieje wobec jego hipotezy silna i zróżnicowana opozycja. Niektórzy – uznając niewystarczalność zgromadzonego materiału – opowiadają się za zachowaniem nieokreślonego status quo lub traktują retycki jako izolat. Oprócz tego – sugerując się geograficzną bliskością Celtów – wliczano go do języków celtyckich. Jedną z głośniejszych, choć z powodów wątpliwej metodologii odrzuconą przez zdecydowaną większość językoznawców, była hipoteza, wysunięta w latach 80. XX w. przez samouka Linusa Brunnera, o semickim rodowodzie języka retyckiego.
Przyjmując retycko-etruskie pokrewieństwo możemy zidentyfikować m.in.:
Retyckie imiona osobowe.
Imiona retyckie składały się z imienia własnego i następującego po nim imienia odojcowskiego, które tworzono za pomocą zrostku -nu (w przypadku mężczyzn) i -na (w przypadku kobiet).

</doc>
<doc id="1406894" url="https://pl.wikipedia.org/wiki?curid=1406894" title="Santa Fe National Historic Trail">
Santa Fe National Historic Trail



</doc>
<doc id="1406895" url="https://pl.wikipedia.org/wiki?curid=1406895" title="Lype">
Lype



</doc>
<doc id="1406897" url="https://pl.wikipedia.org/wiki?curid=1406897" title="Silo">
Silo



</doc>
<doc id="1406898" url="https://pl.wikipedia.org/wiki?curid=1406898" title="Primera División (2008/2009)">
Primera División (2008/2009)

Primera División 2008/2009 – 78. edycja tych rozgrywek w historii. Brało w nich udział 20 drużyn. Pierwszy mecz rozegrano 31 sierpnia 2008, natomiast ostatni – 31 maja 2009.
Mistrzostwo Hiszpanii zdobył FC Barcelona, dla którego był to 19. tytuł w historii. Tytułu mistrzowskiego bronił Real Madryt. Do Segunda División spadły Real Betis, CD Numancia oraz Recreativo Huelva.
Po podpisaniu umowy sponsorskiej z bankiem BBVA nazwa Primera División zmieniła się na Liga BBVA.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Polacy w Primera División.
Jerzy Dudek – Real Madryt

</doc>
<doc id="1406899" url="https://pl.wikipedia.org/wiki?curid=1406899" title="Odrodzenie i Reformacja w Polsce">
Odrodzenie i Reformacja w Polsce

Odrodzenie i Reformacja w Polsce – jest rocznikiem wydawanym przez Instytut Historii im. Tadeusza Manteuffla PAN w Warszawie. Publikowane w periodyku artykuły dotyczą głównie renesansu polskiego i europejskiego oraz szeroko pojętej reformacji (od jej początków na ziemiach polskich po wiek XVII). Ponadto w czasopiśmie ukazują się tłumaczenia z języków klasycznych (głównie dzieł z okresu XV i XVI wieku), a także recenzje nowości wydawniczych, związanych tematycznie z profilem pisma. 
Redakcję czasopisma tworzą: Wojciech Kriegseisen (redaktor naczelny), Urszula Augustyniak, Danilo Facca, Anna Horeczy (sekretarz redakcji), Jaśmina Korczak-Siedlecka (asystentka redakcji), Maciej Ptaszyński, Tomasz Wiślicz-Iwańczyk, Marta Wojtkowska-Maksymik (redakcja językowa i adiustacja). 
Od 2016 roku ukazuje się w wersji cyfrowej, jako referencyjnej, na zasadach open access na licencji CC BY-ND.

</doc>
<doc id="1406903" url="https://pl.wikipedia.org/wiki?curid=1406903" title="Centrum Kopernika">
Centrum Kopernika



</doc>
<doc id="1406905" url="https://pl.wikipedia.org/wiki?curid=1406905" title="This Is A Muse Demo">
This Is A Muse Demo



</doc>
<doc id="1406906" url="https://pl.wikipedia.org/wiki?curid=1406906" title="Kotarbiński">
Kotarbiński

Kotarbiński – polskie nazwisko.

</doc>
<doc id="1406907" url="https://pl.wikipedia.org/wiki?curid=1406907" title="Tajne Wojskowe Zakłady Wydawnicze">
Tajne Wojskowe Zakłady Wydawnicze

Tajne Wojskowe Zakłady Wydawnicze – aparat wydawniczo-poligraficzny Polskiego Państwa Podziemnego działający w latach 1940–1945 w Warszawie i innych miastach Generalnego Gubernatorstwa jako wydział Biura Informacji i Propagandy Komendy Głównej Armii Krajowej. 
Historia.
Pierwsza tajna drukarnia została uruchomiona w Warszawie jesienią 1940 r. Na początku 1944 r. liczące już dwanaście zakładów TWZW stały się największym koncernem poligraficznym podziemnej Europy. W szczytowym okresie rozwoju – na przełomie 1943 i 1944 r. – TWZW drukowały miesięcznie przeciętnie 248 500 egzemplarzy czasopism, 6500 broszur i 120 000 egzemplarzy ulotek, zużywając w tym celu około 5 ton nabywanego na czarnym rynku papieru. Ich personel liczył 50 etatowych pracowników. Ogółem w ciągu całej swej działalności drukarnie TWZW wyprodukowały przynajmniej kilkanaście milionów egzemplarzy konspiracyjnych pism, ponad milion broszur, instrukcji i innych druków zwartych, około miliona ulotek i około miliona druków Akcji N; rozchodziły się one po całym kraju (a w przypadku druków „N” również poza jego granicami). W ciągu całego okresu działalności (1940–1945) produkcja TWZW przekroczyła kilka milionów egzemplarzy różnych druków. Kontynuacją TWZW w powstaniu warszawskim były Wojskowe Zakłady Wydawnicze. TWZW zakończyły formalnie działalność w styczniu 1945 po rozwiązaniu Armii Krajowej.
Twórcą i zarządzającym strukturą Tajnych Wojskowych Zakładów Wydawniczych był przez cały okres okupacji niemieckiej w Polsce Jerzy Rutkowski ps. "Michał" i "Kmita".
TWZW były m.in. wydawcą pierwszego wydania książki Aleksandra Kamińskiego pt. "Kamienie na szaniec" i pierwszego wydania krajowego książki Arkadego Fiedlera "Dywizjon 303".

</doc>
<doc id="1406908" url="https://pl.wikipedia.org/wiki?curid=1406908" title="John Frederick William Herschel">
John Frederick William Herschel



</doc>
<doc id="1406912" url="https://pl.wikipedia.org/wiki?curid=1406912" title="Wina mocny smak">
Wina mocny smak

Wina mocny smak – singiel zespołu PIN z drugiego albumu studyjnego "Muzykoplastyka" wydany na tym albumie w 2008 roku 
Autorzy:
PIN wystąpił z piosenką w konkursie Festiwal Jedynki w Sopocie w 2006 roku, gdzie zajął IV miejsce.
Do singla "Wina mocny smak" powstał teledysk.

</doc>
<doc id="1406919" url="https://pl.wikipedia.org/wiki?curid=1406919" title="Filozofia Nauki">
Filozofia Nauki

Filozofia Nauki - kwartalnik redagowany przez zespół pracowników naukowych Instytutu Filozofii Uniwersytetu Warszawskiego. Redaktorzy: Jacek Jadacki (do nr 1/2001), Mieszko Tałasiewicz (od nr 2/2001). Sekretarz redakcji: Joanna Gęgotek.
Strona internetowa czasopisma
https://www.fn.uw.edu.pl/index.php/fn

</doc>
<doc id="1406921" url="https://pl.wikipedia.org/wiki?curid=1406921" title="Henryk II Żelazny">
Henryk II Żelazny

Henryk II (niem. "Heinrich II. der Eiserne"; ur. 1299, zm. 1376) zwany Żelaznym, był landgrafem Hesji w latach 1328–1376.
Henryk był synem Ottona I i Adelajdy z Ravensburga. Ze swoją żoną Elżbietą, córką Fryderyka I Dzielnego, margrabiego Miśni i landgrafa Turyngii, miał troje dzieci:
Po śmierci jedynego syna, Ottona Młodszego, Henryk Żelazny ustanowił następcą swojego bratanka, Hermana. W 1376 podniósł go do godności współrządcy. Tej decyzji sprzeciwił się Otto z Brunszwiku-Getyngi, po kądzieli wnuk Henryka. Aby pokryć koszt wojny z Ottonem, Henryk nałożył podatek na wszystkie importowane towary.

</doc>
<doc id="1406928" url="https://pl.wikipedia.org/wiki?curid=1406928" title="Euganejczycy">
Euganejczycy

Euganejczycy (łac. Euganei, gr. εὐγενής (eugenēs) 'dobrze urodzeni') – pół-mityczny przeditalski lud zamieszkujący okolice dzisiejszej Werony. Według Tytusa Liwiusza, byli pokonani przez Wenetów i Trojan. Ich potomkowie mieli osiedlić się na zachodnim brzegu rzeki – Athesis (dzisiejszej Adygi), wokół jezior Sebinus, Edrus i Benacus, i zajmowali 34 miasta, którym cesarz August miał przyznać przywileje miast rzymskich.

</doc>
<doc id="1406929" url="https://pl.wikipedia.org/wiki?curid=1406929" title="Park stanowy Custer">
Park stanowy Custer

Park stanowy Custer (ang. "Custer State Park") to park stanowy położony w amerykańskim stanie Dakota Południowa, w górach Black Hills. Jest to największy i najstarszy park stanowy w Dakocie Południowej. Został ustanowiony w 1919, a jego powierzchnia wynosi 287 km². Nazwa parku pochodzi od nazwiska generała George'a Armstronga Custera.
W obrębie parku wytyczono liczne piesze szlaki turystyczne, w tym między innymi wiodący na mierzący 2207 m n.p.m. wierzchołek góry Harney Peak, będący najwyższym punktem w Dakocie Południowej. W parku żyją również liczne stada bizonów.
Przez park przebiega narodowa droga krajobrazowa Peter Norbeck Scenic Byway. W pobliżu znajdują się również inne atrakcje turystyczne, między innymi Mount Rushmore National Memorial i Pomnik Szalonego Konia ("Crazy Horse Memorial").

</doc>
<doc id="1406933" url="https://pl.wikipedia.org/wiki?curid=1406933" title="Shenandoah (dolina)">
Shenandoah (dolina)



</doc>
<doc id="1406934" url="https://pl.wikipedia.org/wiki?curid=1406934" title="Podrosche">
Podrosche

Podrosche (1936-1947 Grenzkirch, górnołuż. "Podroždź", wym. ) – dzielnica gminy Krauschwitz w Niemczech, położona w kraju związkowym Saksonia, w okręgu administracyjnym Drezno, w powiecie Görlitz, nad Nysą Łużycką.
Historia.
Podrosche pojawia się po raz pierwszy w 1395.
W latach 1952–1994 miejscowość administracyjnie należała do Powiatu Weißwasser.
Do 21 grudnia 2007 roku funkcjonowało tu drogowe przejście graniczne Podrosche - Przewóz, które zostało zlikwidowane na mocy układu z Schengen.

</doc>
<doc id="1406935" url="https://pl.wikipedia.org/wiki?curid=1406935" title="Nieuznawane grupy etniczne w Chińskiej Republice Ludowej">
Nieuznawane grupy etniczne w Chińskiej Republice Ludowej

Władze Chińskiej Republiki Ludowej oficjalnie uznają 56 mniejszości narodowych. Oprócz tego w Chinach żyje około 730 tys. ludzi należących do grupy określanej zbiorczo "Wèi Shíbié Mínzú" (未识别民族), co można przetłumaczyć jako "nieokreślone narodowości".
Ponadto w ChRL znajduje się kilka narodowości, które wliczono w skład uznanych oficjalnie mniejszości narodowych.

</doc>
<doc id="1406936" url="https://pl.wikipedia.org/wiki?curid=1406936" title="RH+">
RH+

RH+ – polski zespół muzyczny grający muzykę rockową i ska, który powstał w 1996 z inicjatywy Dariusza Marcinkowskiego i Macieja Krzewskiego.
O zespole.
Początkowo zespół tworzył muzykę punkrockową z dynamiczną linią wokalną, jednak pod wpływem nowych inspiracji grupa zaczęła tworzyć muzykę w stylu rock i ska. W 1997 roku zespół odnotował swój pierwszy sukces, zdobywając pierwszą nagrodę Wojewódzkiego Przeglądu Młodych Zespołów Artystycznych we Wrocławiu. Zespół ponadto występował na wspólnej scenie z takimi wykonawcami jak: Kult, Krzysztof Krawczyk, Zbigniew Wodecki, Kayah, Hey, Dezerter, IRA, Myslovitz, czy Szymon Wydra.
Zespół zdobył I miejsce na SLOT Art Festiwal 2006 oraz I miejsce w X Finale Jeleniogórskiej Ligi Rocka w 2005 roku. W tym samym roku formacja znalazła się w gronie finalistów festiwalu rockowego w Węgorzewie "Union of Rock". Rok 2007 rozpoczął się dla RH+ trasą koncertową po klubach, a następnie serią występów na imprezach plenerowych w całej Polsce.
Z początkiem 2008 zespołem zainteresowała się wytwórnia My Music, z którą zespół podpisał kontrakt na płytę. Promocyjny singiel "Po prostu miłość", do którego teledysk zrealizował Dariusz Szermanowicz został pobrany 300 000 razy z portalu mp3.wp.pl. 8 sierpnia 2008 zespół wystąpił podczas Sopot Hit Festiwal w kategorii "Polski Hit Lata 2008".
Na początku 2010 z zespołu odszedł drugi wokalista – Paweł Motyl. Jego miejsce zastąpił Kamil "Franiu" Franczak, znany z występów w takich programach telewizyjnych, jak m.in.: "Tak to leciało!", "Idol", czy "Śpiewaj i walcz" wraz z zespołem Zero Procent. W listopadzie tego samego roku Kamil opuścił RH+, by w pełni poświęcić się swojej macierzystej formacji. Obecnie do formacji RH+ dołączył Rafał Szatan.

</doc>
<doc id="1406941" url="https://pl.wikipedia.org/wiki?curid=1406941" title="Luray Caverns">
Luray Caverns



</doc>
<doc id="1406942" url="https://pl.wikipedia.org/wiki?curid=1406942" title="Rąblewscy herbu Rawicz">
Rąblewscy herbu Rawicz

Rąblewscy herbu Rawicz – polski rodzina szlachecka.
W herbarzu Kaspra Niesieckiego.
W "Herbarzu polskim" Kaspra Niesieckiego wymienieni są następujący przedstawiciele rodu:

</doc>
<doc id="1406943" url="https://pl.wikipedia.org/wiki?curid=1406943" title="Guna (góra)">
Guna (góra)

Guna ("Guna Terara") – góra w Etiopii, w regionie Amhara, położona nieopodal miasta Debre Tabor. Wznosi się na wysokość 4231 m n.p.m.

</doc>
<doc id="1406944" url="https://pl.wikipedia.org/wiki?curid=1406944" title="Henryk Dziedzicki">
Henryk Dziedzicki

Henryk Daniel Robert Dołęga Dziedzicki (ur. 15 lipca 1847 w Warszawie, zm. 12 marca 1921 w Warszawie) – polski biolog, entomolog, lekarz.
Życiorys.
Syn Adama i Marianny z domu Jendl. W 1868 ukończył gimnazjum w Łomży. Studiował medycynę w Szkole Głównej Warszawskiej oraz w Cesarskim Uniwersytecie Warszawskim. W latach 1872–1873 wziął udział w wyprawie do Egiptu, finansowanej i kierowanej przez Aleksandra Branickiego. 28 września 1874 otrzymał tytuł doktora medycyny UW.
Członek czynny Towarzystwa Naukowego Warszawskiego, członek Towarzystw Entomologicznych w Petersburgu, Berlinie i Wiedniu. Siostra H. Dziedzickiego wyszła za mąż za Jana Sznabla vel Schnabla, również entomologa.
Przeprowadził rewizje systematyki owadów dwuskrzydłych, szczególnie rodziny Mycetophylidae uwzględniając po raz pierwszy szczegółowe różnice w budowie aparatu kopulacyjnego. Opisał około 120 nowych gatunków muchówek z rodziny Mycetophylidae oraz dwa nowe rodzaje "Heteropygium" i "Allophallus".
Jego imieniem nazwano gatunki: "Helophilus henricii" Schnabl, "Phronia dziedzickii" Lundst., "Sciophila dziedzickii" Edw., "Paraneurotelia dziedzickii" Landr. oraz rodzaj – "Dziedzickia".
Jest pochowany na cmentarzu Powązkowskim (kwatera 156-4-10/11).

</doc>
<doc id="1406949" url="https://pl.wikipedia.org/wiki?curid=1406949" title="Abuna Josef">
Abuna Josef

Abuna Josef ("Abune Josief Terara") to góra w północnej Etiopii, położona na wschód od miasta Gonder. Jej wysokość wynosi 4190 m n.p.m.

</doc>
<doc id="1406953" url="https://pl.wikipedia.org/wiki?curid=1406953" title="Str8 Off Tha Streetz Of Muthaphukkin Compton">
Str8 Off Tha Streetz Of Muthaphukkin Compton



</doc>
<doc id="1406954" url="https://pl.wikipedia.org/wiki?curid=1406954" title="Kronos. Metafizyka-kultura-religia">
Kronos. Metafizyka-kultura-religia



</doc>
<doc id="1406955" url="https://pl.wikipedia.org/wiki?curid=1406955" title="Panna Agnieszka">
Panna Agnieszka

Panna Agnieszka – bohaterka niedokończonego dramatu "Złota czaszka" Juliusza Słowackiego.
Panna Agnieszka jest córką strażnika w Krzemieńcu, Złotej Czaszki. Akcja dramatu rozgrywa się w XVII wieku.
Postać istotna dla rozwoju wątku miłosnego w utworze. Agnieszka jest zakochana z wzajemnością w studencie, który nie jest, niestety, zamożny. Ojciec panny chce ją wydać za mąż za bogatego szlachcica Gąskę.

</doc>
<doc id="1406956" url="https://pl.wikipedia.org/wiki?curid=1406956" title="Dżabal Ighil Makun">
Dżabal Ighil Makun

Dżabal Ighil Makun albo Ighil Makun (także: "Dżabal Ajt Makun", "Mguna"; fr. "Djebel Irhil M'Goun" albo "Irhil M'Goun", także: "Djebel Aït M’Goun") – góra w Maroku, leżąca w paśmie Atlasu Wysokiego. Jej wysokość wynosi 4071 m n.p.m.

</doc>
<doc id="1406958" url="https://pl.wikipedia.org/wiki?curid=1406958" title="Mguna">
Mguna



</doc>
<doc id="1406961" url="https://pl.wikipedia.org/wiki?curid=1406961" title="Karni">
Karni

Karni to góra w Etiopii, wysoka na 4070 m n.p.m.

</doc>
<doc id="1406965" url="https://pl.wikipedia.org/wiki?curid=1406965" title="Al-Mukaddasi">
Al-Mukaddasi

Al-Mukaddasi, Al-Maqdisi i el-Mukaddasi, (arab.: محمد بن أحمد شمس الدين المقدسي) (ur.?, zm. 988) - arabski podróżnik i geograf.
Mukaddasi pochodził z Jerozolimy. Jest autorem dzieła "Ahsan at-takasim fi marifat al-akalim" ("Najpiękniejszy podział wiadomości o klimatach"), uważanego za klasyczny tekst arabskiego piśmiennictwa geograficznego.

</doc>
<doc id="1406967" url="https://pl.wikipedia.org/wiki?curid=1406967" title="Kamil Masztak">
Kamil Masztak

 
Kamil Masztak (ur. 16 lipca 1984) – polski lekkoatleta specjalizujący się w biegach sprinterskich, a także bobsleista.
Karierę sportową zaczynał w 2001 jako zawodnik Juvenii Białystok. W 2005 przeniósł się do Poznania, gdzie podjął studia na tamtejszej Akademii Wychowania Fizycznego im. Eugeniusza Piaseckiego oraz zaczął reprezentować miejscowy AZS-AWF. Od 2009 broni barw Grunwaldu Poznań. Sprinter jest żołnierzem zawodowym w 31. Bazie Lotnictwa Taktycznego w Poznaniu.
Życiorys.
Lekkoatletyka.
W 2002 w Belgradzie sztafeta klubowa 4 x 400 m, w której składzie znalazł się Kamil Masztak zajęła 2. miejsce w klubowym pucharze Europy juniorów. Podczas młodzieżowych mistrzostw Europy w 2005 indywidualnie dotarł do półfinału w biegu na 200 m, a wraz ze sztafetą 4 x 100 m zajął 5. miejsce w finale. W czerwcu 2006 sięgnął po trzy złote medale międzynarodowych mistrzostw Izraela (w biegu na 100 i 200 m oraz w sztafecie). Znalazł się, jako członek sztafety 4 x 100 m, w składzie reprezentacji Polski na mistrzostwa świata w Osace (2007) oraz na igrzyska olimpijskie w Pekinie (2008) jednak w obu przypadkach nie wystąpił w zawodach. W 2009 był członkiem zwycięskiej sztafety 4 x 400 m podczas halowego pucharu świata wojskowych oraz zdobył srebrne medale w sztafecie 4 x 100 m podczas mistrzostw świata wojska oraz uniwersjady. W 2011 zdobył srebrny medal w sztafecie 4 x 100 metrów podczas światowych igrzysk wojskowych w Rio de Janeiro. Dwa tygodnie później znalazł się w składzie reprezentacji Polski na Mistrzostwa Świata w Taegu, jako członek sztafety 4 x 100 metrów, jednak nie wystąpił w zawodach. W 2012 r. został powołany do reprezentacji na Mistrzostwa Europy w Helsinkach do sztafety 4x100m, jednak nie wystąpił w zawodach. W sztafecie 4 x 100 metrów wystąpił natomiast na Letnich Igrzyskach Olimpijskich w Londynie, gdzie razem z Dariuszem Kuciem, Robertem Kubaczykiem i Kamilem Kryńskim pobił czasem 38,31 s. rekord Polski. Był to 9. wynik eliminacji, wobec czego nie dał awansu do finału Igrzysk.
Reprezentant Polski w pucharze Europy oraz drużynowych mistrzostwach Europy. 
Zdobył dotychczas dwa indywidualne medale mistrzostw Polski seniorów – w 2010 był 2. w biegu na 200 m podczas zawodów w Bielsku-Białej, a rok później zdobył brąz podczas mistrzostw kraju w Bydgoszczy w biegu na 100 metrów. Siedem razy stawał na podium halowych mistrzostw kraju zdobywając w biegu na 200 m dwa srebra (Spała 2008 i Spała 2009) oraz trzy brązy (Spała 2007, Spała 2011 i Toruń 2015), a także dwa brązy w biegu na 60 metrów (Sopot 2014 oraz Toruń 2015). Ma na koncie 5 medali młodzieżowych mistrzostw Polski (dwa brązowe na 100 i 200 m oraz złoty w sztafecie 4 x 100 m wywalczone w 2005 w Krakowie oraz dwa złote medale na 100 i 200 m z 2006).
Bobsleje.
W październiku 2016 zaczął uprawiać bobsleje. W 2017 był rezerwowym polskiej reprezentacji na Mistrzostwa Świata FIBT 2017. W październiku 2017, startując w dwójce z Jakubem Zakrzewskim, zdobył brązowy medal bobslejowych mistrzostw Polski (rozegranych po raz pierwszy po 49 latach przerwy).

</doc>
<doc id="1406969" url="https://pl.wikipedia.org/wiki?curid=1406969" title="Herman II Uczony">
Herman II Uczony

Herman II Uczony (ur. 1341; zm. 24 maja 1413) był landgrafem Hesji w latach 1376 - 1413.
Urodził się na zamku Grebenstein jako syn Ludwika Junkra, syna Ottona I i Adelajdy von Ravensberg. Początkowo był przeznaczony do kariery duchownej. Studiował w Paryżu i Pradze. Po śmierci brata stryjecznego Ottona Młodszego (1322-1366), został następcą jego ojca Henryka II Żelaznego. Henryk Żelazny ustanowił Hermana współrządcą w roku 1367.
Herman był dwukrotnie żonaty. Jego pierwszą żoną była Joanna, hrabina Nassau-Weilburga; małżeństwo to było bezdzietne. Herman po raz drugi ożenił się w roku 1383 z Małgorzatą (1367-1406), hrabiną Norymbergi-Zollern, córką Fryderyka V i Elżbiety Miśnieńskiej 1329-1375).
Herman i Małgorzata mieli ośmioro dzieci:

</doc>
<doc id="1406970" url="https://pl.wikipedia.org/wiki?curid=1406970" title="The Trilogie - Three Journeyes through the Norwegian Netherworlde">
The Trilogie - Three Journeyes through the Norwegian Netherworlde



</doc>
<doc id="1406971" url="https://pl.wikipedia.org/wiki?curid=1406971" title="Marek Arens">
Marek Arens

Marek Arens – główny bohater powieści Stanisława Dygata "Disneyland", postać fikcyjna.
Marek ma 26 lat, jest synem adwokata i utalentowanym architektem. Pracuje w spółdzielni budowlanej, a ponadto uprawia lekkoatletykę w klubie sportowym. Nie narzeka na brak pieniędzy ani powodzenia u kobiet. Ma kochankę Dorotę, która również trenuje w klubie, a poza tym ma romans z Heleną, żoną trenera Edwarda Księżaka. Postrzegany jest wszędzie jako człowiek sukcesu.
Na balu przebierańców poznaje tajemniczą dziewczynę, która przedstawia się jako Jowita. Faktycznie ma na imię Agnieszka i studiuje malarstwo na ASP. Marek bardzo szybko się w niej zakochuje, wierzy, że znalazł w niej kobietę swojego życia. Przyrzeka jej dozgonną miłość i wierność na grobie swej matki.
Na skutek tragicznego splotu zdarzeń Marek Arens zostaje oskarżony o usiłowanie zabójstwa, a potem skazany na rok pozbawienia wolności. W czasie odbywania kary dowiaduje się, że Agnieszka związała się z jego przyjacielem Michałem Podgórskim.
W spektaklu Teatru Telewizji, będącego adaptacją powieści Dygata, rolę Marka zagrał Marek Bukowski (reż. Filip Zylber, 1998).

</doc>
<doc id="1406973" url="https://pl.wikipedia.org/wiki?curid=1406973" title="Grand Prix Makao">
Grand Prix Makao



</doc>
<doc id="1406975" url="https://pl.wikipedia.org/wiki?curid=1406975" title="Giant’s Castle">
Giant’s Castle

Giant’s Castle – szczyt znajdujący się w Republice Południowej Afryki w paśmie Gór Smoczych, blisko granicy z Lesotho. Wznosi się na wysokość 3312 m n.p.m. lub według innych źródeł na 3315 m n.p.m. Znajduje się na terenie Rezerwatu Natury Giant’s Castle.

</doc>
<doc id="1406978" url="https://pl.wikipedia.org/wiki?curid=1406978" title="Zespół przyrodniczo-krajobrazowy „Las Golczewski”">
Zespół przyrodniczo-krajobrazowy „Las Golczewski”

Las Golczewski – zespół przyrodniczo-krajobrazowy położony na terenie Nadleśnictwa Rokita w województwie zachodniopomorskim, w gminie Golczewo, ok. 3 km na wschód-południowy wschód od Golczewa. Lasy Nadleśnictwa Rokita leżą w Krainie Bałtyckiej, w dzielnicy Niziny Szczecińskiej, organizacyjnie należą do Regionalnej Dyrekcji Lasów Państwowych w Szczecinie.
Zespół obejmuje obszar 205 ha lasów, torfowisk i śródleśnych wód. Drzewostany na tym terenie należą do najżyźniejszych i najbardziej cennych. Znajdują się tu wyłączone drzewostany nasienne dla klonu jawora, gospodarcze drzewostany nasienne dla dębu, buka, oraz liczne drzewa doborowe – najcenniejsze egzemplarze drzew wpisane do ogólnopolskiego banku genów. Starodrzewia bukowe, jaworowe, dąbrowy, lasy zbliżone do naturalnych.
Turystyka.
Na terenie zespołu jest ścieżka dydaktyczna o długości ok. 400 metrów przebiegająca przez wyłączony drzewostan jaworowy z okazałymi egzemplarzami drzew doborowych, pomnikiem przyrody ponad 400-letnim dębem „Władychem”, dystroficznym jeziorkiem i torfowiskiem, przy którym znajdują się gniazda gągołów. Teren zespołu stanowi matecznik wielu zwierząt, w tym gatunków rzadkich i chronionych związanych z biotopami i zagrożonych wpisanych do Polskiej Czerwonej Księgi Roślin.
Przez zespół przyrodniczo-krajobrazowy przechodzi „Szlak przez „Las Golczewski” (o długości 15,5 km, szlak okrężny, zaczyna się i kończy w Golczewie).

</doc>
<doc id="1406979" url="https://pl.wikipedia.org/wiki?curid=1406979" title="Deanna Casaluce">
Deanna Casaluce

Deanna Casaluce (ur. 7 lutego 1986) – kanadyjska aktorka pochodzenia włoskiego, znana przede wszystkim z serialu "".
Casaluce po raz pierwszy wystąpiła w serialu "Degrassi: Nowe pokolenie" w serii trzeciej w roli Alex Nuñez, choć początkowo starała się o role Ashley Kerwin i Paige Michalchuk. Od tamtej pory pojawiała się w serialu jako postać drugoplanowa, by dopiero w sezonie piątym stać się odtwórczynią jednej z głównych ról. Dwa lata później Deanna Casaluce oświadczyła, że seria siódma jest jej ostatnią w "Degrassi".
Jest absolwentką Regionalnego Programu Sztuki w Cawthra Park Secondary School. Od 2007 do 2011 roku uczęszczała do University of Guelph w prowincji Ontario.

</doc>
<doc id="1406982" url="https://pl.wikipedia.org/wiki?curid=1406982" title="Darlene Hooley">
Darlene Hooley

Darlene Hooley (ur. 4 kwietnia 1939 roku w Williston, Dakota Północna) – amerykańska nauczycielka i polityk, członkini Partii Demokratycznej.
Życiorys.
W latach 1997–2009 przez sześć dwuletnich kadencji Kongresu Stanów Zjednoczonych reprezentowała piąty okręg wyborczy w stanie Oregon w Izbie Reprezentantów Stanów Zjednoczonych.

</doc>
<doc id="1406988" url="https://pl.wikipedia.org/wiki?curid=1406988" title="Jim Bunn">
Jim Bunn

Jim Bunn (ur. 12 grudnia 1956) – amerykański polityk, członek Partii Republikańskiej. W latach 1995–1997 przez jedną kadencję Kongresu Stanów Zjednoczonych był przedstawicielem piątego okręgu wyborczego w stanie Oregon w Izbie Reprezentantów Stanów Zjednoczonych.

</doc>
<doc id="1406989" url="https://pl.wikipedia.org/wiki?curid=1406989" title="Myrosław Dumanski">
Myrosław Dumanski

Myrosław Iwanowycz Dumanski, ukr. Мирослав Іванович Думанський, ros. Мирослав Иванович Думанский, "Mirosław Iwanowicz Dumanski" (ur. 17 czerwca 1929 w Stanisławowie, II Rzeczpospolita, obecnie Ukraina; zm. 1 kwietnia 1996 w Iwano-Frankiwsku) – ukraiński piłkarz, grający na pozycji pomocnika, trener piłkarski.
Był pierwszym w obwodzie iwanofrankowskim Mistrzem Sportu ZSRR w piłce nożnej (od 1978). Od 1995 roku rozgrywany jest Puchar im. Dumanskiego.
Kariera piłkarska.
Kariera klubowa.
Zaczynał karierę w Medyku Stanisławów, który reprezentował miejscowy szpital, gdzie pracował jako asystent w laboratorium rentgenowskim. W 1949 przeniósł się do Spartaka Stanisławów, ale potem został powołany do służby wojskowej w stanisławowskim HBO (Garnizonowy Budynek Oficerów). Po rozformowaniu HBO w 1951 roku został skierowany do służby wojskowej we Lwowie. Jesienią 1952 zwolnił się ze służby i od następnego roku bronił barw Szachtara Donieck. W 1957 zadecydował wrócić do rodzimego miasta, i następnie grał w czołowym miejskim zespole Spartak Stanisławów. Jesienią 1962 zakończył karierę piłkarską.
Kariera trenerska.
Ukończył Państwowy Instytut Kultury Fizycznej we Lwowie. Po zakończeniu kariery piłkarza rozpoczął pracę szkoleniowca. W 1963 został zaproszony prowadzić Naftowyk Dolina, z którym również jako piłkarz zdobył mistrzostwo obwodu w 1964. W 1965 stał na czele rodzimego Spartaka Iwano-Frankiwsk, ale w lutym 1969 na wymogi najstarszych piłkarzy klubu został zwolniony ze zajmowanego stanowiska. Potem do końca 1969 roku trenował amatorski zespół Pryład Iwano-Frankiwsk. We wrześniu 1973 ponownie został zaproszony do sztabu szkoleniowego Spartaka Iwano-Frankiwsk. W 1975 roku stał na czele Szkoły Piłkarskiej "Spartak", w której pracował prawie dwie dekady i osiągnął wielkie sukcesy. Oprócz tego w 1979 pracował na stanowisku dyrektora technicznego Spartaka, a od września do końca 1983 roku pełnił obowiązki starszego trenera iwanofrankowskiego klubu, który już nazywał się Prykarpattia Iwano-Frankiwsk.

</doc>
<doc id="1406992" url="https://pl.wikipedia.org/wiki?curid=1406992" title="Naturally, Sadie">
Naturally, Sadie



</doc>
<doc id="1406995" url="https://pl.wikipedia.org/wiki?curid=1406995" title="Monkey Puss (Live In London)">
Monkey Puss (Live In London)



</doc>
<doc id="1406998" url="https://pl.wikipedia.org/wiki?curid=1406998" title="Bouche fermée">
Bouche fermée

Bouche fermée - to rodzaj śpiewu bez słów. Śpiew ten wykonuje się z zamkniętymi ustami bądź też z zaciśniętymi zębami. Dzięki temu można uzyskać efekt o stłumionym brzmieniu dźwięku.

</doc>
<doc id="1406999" url="https://pl.wikipedia.org/wiki?curid=1406999" title="Gaspard-Hilarion Fornier d’Albe">
Gaspard-Hilarion Fornier d’Albe

Gaspard-Hilarion Fornier d’Albe (ur. 11 kwietnia 1768, zm. 21 października 1834) – francuski generał kawalerii w okresie rewolucji i wojen napoleońskich, baron Cesarstwa (2 lipca 1808).

</doc>
<doc id="1407005" url="https://pl.wikipedia.org/wiki?curid=1407005" title="Piąty okręg wyborczy w Oregonie">
Piąty okręg wyborczy w Oregonie

Piąty okręg wyborczy w Oregonie co dwa lata wybiera swojego przedstawiciela do Izby Reprezentantów Stanów Zjednoczonych. W skład okręgu wchodzą hrabstwa Lincoln, Marion, Polk i Tillamook, a także części hrabstw Benton, Clackamas i Multnomah. Okręg został utworzony po spisie ludności w 1980 roku, gdy stan Oregon zyskał piątego przedstawiciela w Izbie Reprezentantów. Pierwsze wybory w okręgu przeprowadzono jesienią 1982 roku. Przedstawicielem okręgu w 110. Kongresie Stanów Zjednoczonych jest demokratka, Darlene Hooley.

</doc>
<doc id="1407021" url="https://pl.wikipedia.org/wiki?curid=1407021" title="Abakanowiczowie herbu Abdank">
Abakanowiczowie herbu Abdank

Abakanowiczowie herbu Abdank – polska rodzina szlachecka pochodzenia tatarskiego, gałąź rodu Krzeczowskich.
Rodzina ta miała nosić przydomek Jurewicz. Protoplastą rodu był Abul Abbas Fursowicz Krzeczowski, współwłaściciel Krzeczowic, wzmiankowany w latach 1565 i 1569. Jego synami byli Józef, Suliman, Eliasz i Achmeć Abbas-Kanowicze, wspominani w przywileju królewskim z 1631. Synem Achmecia był Janusz zwany Abakanowiczem, z kolei synem Janusza był Jerzy (Jur). Przypuszcza się, że Jerzy (Jur) przyjął chrzest, ponieważ od czasów jego syna Jerzego Jurewicza Abakanowicza, dziedzica dóbr Podruksze-Lachowszczyzna rodzina występuje w źródłach jako katolicka.
Jerzy i Adam Abakanowiczowie podpisali w 1763 manifest szlachty województwa wileńskiego.
W księdze szlachty guberni kowieńskiej w latach 1849 i 1860 byli zapisani Michał, Ignacy i Jan, synowie Kazimierza, wnukowie Jerzego, dziedzica dóbr Podruksze-Lachowszczyzna.

</doc>
<doc id="1407025" url="https://pl.wikipedia.org/wiki?curid=1407025" title="Abakowscy herbu Pobóg">
Abakowscy herbu Pobóg

Abakowscy herbu Pobóg – polska rodzina szlachecka.
Z rodziny tej pochodził Onufry, syn Jana, który w 1819 zapisał się do ksiąg szlachty guberni kowieńskiej.
Według Dziadulewicza rodzina pochodzenia tatarskiego:

</doc>
<doc id="1407028" url="https://pl.wikipedia.org/wiki?curid=1407028" title="Abczyńscy herbu Abdank">
Abczyńscy herbu Abdank

Abczyńscy herbu Abdank – polska rodzina szlachecka.
Z tej rodziny pochodził Wawrzyniec, podstarości ostrzeszowski w 1754 ożeniony z Marianną Reichenfeld. Jego synem był Franciszek (ur. 1770), który miał synów: Stanisława i Romana. Synami Stanisława i Magdaleny z domu Gliszczyńskiej byli Henryk (ożenionego z Romaną Ostrowską - ślub w 1871 roku) i Józef (żonaty dwukrotnie: z Marią Bęską i z Heleną Malinowską - siostrą Lucjana Malinowskiego), którzy w 1854 wylegitymowali się w Królestwie Polskim.

</doc>
<doc id="1407030" url="https://pl.wikipedia.org/wiki?curid=1407030" title="Sobór Chrystusa Zbawiciela w Kaliningradzie">
Sobór Chrystusa Zbawiciela w Kaliningradzie

Sobór Chrystusa Zbawiciela – prawosławny sobór w Kaliningradzie, katedra eparchii kaliningradzkiej; należy do dekanatu Zaśnięcia Matki Bożej tejże eparchii.
Nazwa oficjalna brzmi: Sobór katedralny Chrystusa Zbawiciela w Kaliningradzie (ros. Kafiedralnyj sobor Christa Spasitela goroda Kaliningrada – Kафедральный собор Христа Спасителя г. Калининграда). Wznosi się w samym centrum miasta, przy placu Pobiedy (plac Zwycięstwa; ros. płoszczad Pobiedy – площадь Победы; w Królewcu przed 1945 plac Hanzy – niem. Hansaplatz).
Świątynia jest też znana pod wezwaniem Narodzenia Pańskiego (ros. Рождества Христова).
Historia.
O lokalizacji zadecydowało referendum wśród mieszkańców. Kamień węgielny pod budowę i wysoki drewniany krzyż został poświęcony w 1995. 23 czerwca 1996 w obecności prezydenta Rosji Borysa Jelcyna umieszczono ziemię zaczerpniętą spod murów soboru katedralnego Chrystusa Zbawiciela w Moskwie. Konsekracji dokonał patriarcha Aleksy II 10 września 2006, w obecności prezydenta Władimira Putina.
Architektura.
Projekt w zmodernizowanym stylu bizantyjsko-ruskim sporządził miejscowy architekt Oleg Kopyłow, inspirując się średniowieczną architekturą Rusi Włodzimiersko-Suzdalskiej i bryłą zrekonstruowanego dziewiętnastowiecznego soboru o tym samym wezwaniu w Moskwie, największej cerkwi prawosławnej w świecie. Należy do najwyższych budowli miasta. Powstał na potężnym cokole ze schodami. Właściwa świątynia wznosi się na rzucie ośmioboku długości i szerokości 31 m, całkowita wysokość sięga 73 m. Wieńczą ją złocone kopuły: główna i cztery mniejsze. Symetria kompozycji podkreśla monumentalizm założenia. 
Sobór mieści 3000 osób. Nabożeństwa w dni powszednie odprawiane są w dolnej Świątyni Chwały Wojskowej (ru: Chram woinskoj sławy – Храм воинской славы), obliczonej na 400 miejsc.
Obok znajduje się drewniany „mały sobór”, nawiązujący do tradycyjnej ludowej architektury rosyjskiej, wzniesiony (w zamierzeniu jako tymczasowy) w 1996.

</doc>
<doc id="1407033" url="https://pl.wikipedia.org/wiki?curid=1407033" title="Aberdowscy">
Aberdowscy

Aberdowscy – polska rodzina szlachecka. Adam Boniecki i Seweryn Uruski nie podają, jakim herbem pieczętował się ten ród.
W 1724 Antoni Aberdowski, chorąży gwardii królewskiej, wpisał do ksiąg hipotecznych (oblatował) testament swojego ojca Wojciecha.

</doc>
<doc id="1407036" url="https://pl.wikipedia.org/wiki?curid=1407036" title="Anatomy Is Destiny">
Anatomy Is Destiny

Anatomy Is Destiny – trzeci pełny album studyjny amerykańskiej grupy deathmetalowej Exhumed. Tytuł pochodzi z cytatu lekarza Zygmunta Freuda.
Limitowana wersja albumu zawiera płytę "Exhumed Live in Japan", która nagrana została podczas koncertu w klubie Cyclone, Tokio, Japonia w kwietniu 2002.
W utworze "Grotesqueries" zostały użyte riffy z "Lacerated and Molested Necro-Vagina".

</doc>
<doc id="1407039" url="https://pl.wikipedia.org/wiki?curid=1407039" title="Sobór Podwyższenia Krzyża Świętego w Kaliningradzie">
Sobór Podwyższenia Krzyża Świętego w Kaliningradzie



</doc>
<doc id="1407041" url="https://pl.wikipedia.org/wiki?curid=1407041" title="Kościół Świętego Krzyża w Królewcu">
Kościół Świętego Krzyża w Królewcu



</doc>
<doc id="1407042" url="https://pl.wikipedia.org/wiki?curid=1407042" title="Hermann II Uczony">
Hermann II Uczony



</doc>
<doc id="1407043" url="https://pl.wikipedia.org/wiki?curid=1407043" title="Tekirdağ (prowincja)">
Tekirdağ (prowincja)

Tekirdağ (tur. "Tekirdağ ili") – jedna z 81 prowincji Turcji, znajdująca się w północno-zachodniej części kraju.
Od zachodu graniczy z prowincją Edirne, od północy z prowincją Kırklareli, a od wschodu z prowincją Stambuł.
Władzę w prowincji sprawuje deputowany przez turecki rząd.
Powierzchnia prowincji to 6218 km². Liczba ludności zgodnie z danymi z 2006 roku wynosi 707 997, a gęstość zaludnienia 113,9 osoby/km². Stolicą prowincji jest miasto Tekirdağ (wcześniejsza nazwa Tekfürdağı).
Ze stolicy prowincji, miasta Tekirdağ pochodzi napój alkoholowy – raki, podobny do greckiego ouzo.
Podział administracyjny.
Prowincja Tekirdağ dzieli się na dziewięć dystryktów. Są to:

</doc>
<doc id="1407044" url="https://pl.wikipedia.org/wiki?curid=1407044" title="Efekt sieci">
Efekt sieci



</doc>
<doc id="1407045" url="https://pl.wikipedia.org/wiki?curid=1407045" title="Obrót (ujednoznacznienie)">
Obrót (ujednoznacznienie)



</doc>
<doc id="1407046" url="https://pl.wikipedia.org/wiki?curid=1407046" title="Platters of Splatter">
Platters of Splatter

Platters of Splatter - dwupłytowa kompilacja amerykańskiej formacji deathgrindowej Exhumed.
Kompilacja została wydana również w wersji z trzema płytami, która była limitowana do 1000 kopii. Pełna nazwa płyty to "Platters of Splatter: A Cyclopedic Symposium of Execrable Errata and Abhorrent Apocrypha 1992-2002".

</doc>
<doc id="1407052" url="https://pl.wikipedia.org/wiki?curid=1407052" title="Garbage Daze Re-Regurgitated">
Garbage Daze Re-Regurgitated

Garbage Daze Re-Regurgitated - piąty album studyjny amerykańskiej grupy deathgrindowej Exhumed. Znajdują się na nim covery zespołów, które wywarły wpływ na twórczość muzyków Exhumed.

</doc>
<doc id="1407053" url="https://pl.wikipedia.org/wiki?curid=1407053" title="Jan Bartosik">
Jan Bartosik

Jan Bartosik (ur. 8 lipca 1948 w Szczecinie, zm. 24 października 1995 w Innsbrucku) – polski żeglarz, sternik, olimpijczyk. Ojciec brązowego medalisty w żeglarstwie z Rio de Janeiro, Thomasa Zajaca.
Życiorys.
Początki.
Z zawodu był technikiem budowlanym. Zaczął żeglować w wieku 10 lat, przechodząc kolejno przez klasy Optymist, Cadet, Hornet i Finn. Był członkiem klubu jachtowego Pogoń w Szczecinie.
Kariera.
Od 1976 sternik w klasie Soling. Uczestnik Igrzysk Olimpijskich 1980 w Moskwie w załodze ze Zdzisławem Kotlą i Jerzym Wujeckim. Z tą załogą w 1979 wygrał międzynarodowe mistrzostwo Węgier, a w 1980 zajął 5. miejsce w międzynarodowych mistrzostwach Danii. Na olimpiadzie w Moskwie zajęli 9. miejsce.
Emigracja.
Z powodu komunistycznych represji planował wyemigrować do Austrii. Doskonałą ku temu okazją był wyjazd na zawody w 1982 roku, z którego już nie wrócił. Uzyskawszy azyl, zamieszkał w Wiedniu, gdzie ożenił się i pracował na budowie. Ze związku tego urodził im się syn, Thomas, późniejszy austriacki olimpijczyk. Z czasem założył firmę budowlaną, przyjmując większe zamówienia.
Pracował w żeglarskim klubie, gdzie trenował dzieci, ale traktował to zajęcie bardziej jako hobby i odskocznie od firmy.
Śmierć.
Zginął w Innsbrucku w wypadku na paralotni w 1995 roku. Jest jedną ze wspomnianych osób na Pomniku Pamięci Olimpijczyków.

</doc>
<doc id="1407055" url="https://pl.wikipedia.org/wiki?curid=1407055" title="Harney Peak">
Harney Peak

Harney Peak - szczyt w Stanach Zjednoczonych, w stanie Dakota Południowa. Należy do łańcucha górskiego Black Hills. Jego wierzchołek położony na wysokości 2207 m n.p.m. jest najwyższym punktem w Dakocie Południowej. Na szczycie znajduje się porzucona murowana wieża.
W kulturze.
W wizji Czarnego Łosia jest to Góra Kosmiczna, oś świata. Na jej szczycie Czarny Łoś przeżył jedną z faz kulminacyjnych swojej wizji - zrozumiał istotę kosmosu i prawdziwą naturę rzeczy.

</doc>
<doc id="1407056" url="https://pl.wikipedia.org/wiki?curid=1407056" title="Ucieczka z Planety Małp">
Ucieczka z Planety Małp

Ucieczka z Planety Małp () – amerykański film science fiction z 1971 roku, trzecia część filmu z serii "Planeta Małp" (1968) w reżyserii Dona Taylora.
Fabuła.
Akcja filmu rozgrywa się w naszych czasach na amerykańskim wybrzeżu, gdzie ląduje statek kosmiczny. To Cornelius, Zira i Milo, którzy znaleźli i naprawili statek Taylora oraz zdążyli nim uciec, nim życie na Ziemi zostało zniszczone. Ludzie nie wiedząc co robić z przybyszami z przyszłości, zamykają ich w zoo. Milo ginie z rąk goryla. Cornelius i Zira, mimo początkowej zabawy w końcu ujawniają swą inteligencję, stając się ogólnoświatową sensacją. Para szympansów trafia przed rządową komisję, powodując niedowierzanie naukowców. Małpia idylla zostaje przerwana na wieść, że Zira jest w ciąży. Prezydencki doradca wyciąga z Ziry informacje dotyczące przyszłej małpiej hegemonii na Ziemi. Biały Dom podejmuje decyzję o aborcji ciężarnej Ziry i sterylizacji Corneliusa. Para ucieka, trafiając do cyrku, w którym Zira rodzi samca, któremu nadaje imię Milo. Kontynuując ucieczkę, Cornelius, Zira i Milo docierają do starej stoczni, gdzie cała trójka zostaje zastrzelona. Ostatecznie okazuje się, że w cyrku Zira podmieniła swoje dziecko na dziecko innej małpy, więc Milo żyje.

</doc>
<doc id="1407058" url="https://pl.wikipedia.org/wiki?curid=1407058" title="Doc's Da Name 2000">
Doc's Da Name 2000



</doc>
<doc id="1407059" url="https://pl.wikipedia.org/wiki?curid=1407059" title="Muddy Waters (album Redman'a)">
Muddy Waters (album Redman'a)



</doc>
<doc id="1407061" url="https://pl.wikipedia.org/wiki?curid=1407061" title="I Krajowy Festiwal Piosenki Polskiej w Opolu">
I Krajowy Festiwal Piosenki Polskiej w Opolu

I Krajowy Festiwal Piosenki Polskiej w Opolu (I KFPP) odbył się od 19 do 23 czerwca 1963.
W czasie trwania festiwalu odbyło się 15 koncertów i recitali, w których wzięło udział 102 wykonawców. Przewodniczącym jury był Stefan Kisielewski. Imprezy towarzyszące odbyły się m.in. w Klubie Międzynarodowej Książki i Prasy i Teatrze Lalki i Aktora w Opolu, gdzie np. występowali artyści kabaretu literackiego „Piwnica pod Baranami”.
Odkryciem I KFPP okazała się Ewa Demarczyk, studentka i artystka „Piwnicy pod Baranami”. Demarczyk otrzymała nagrodę indywidualną za wykonanie piosenki estradowo-artystycznej. Nagrodę otrzymał również Zygmunt Konieczny, kompozytor wykonywanych przez nią piosenek: „Karuzela z madonnami”, „Taki pejzaż” i „Czarne anioły”.
Na pierwszym koncercie w Amfiteatrze Tysiąclecia wystąpiło 22 wykonawców, m.in.: Tadeusz Chyła, Ewa Demarczyk, Katarzyna Bovery, Mieczysław Friedel, Mieczysław Święcicki i Krystyna Konarska.
20 czerwca odbył się koncert, prowadzony przez Jacka Fedorowicza i Piotra Skrzyneckiego, podczas którego śpiewali: m.in. Bohdan Łazuka, Andrzej Stockinger, Katarzyna Bovery i Krystyna Konarska. 21 czerwca, w trzecim dniu festiwalu, prezentowano piosenkę wojskową i studencką. W amfiteatrze występował m.in. Zespół Estradowy Wojska Polskiego. Na innych koncertach swoje piosenki przedstawiały studenckie kabarety. Po rewii piosenek prezentowanych podczas koncertu odbywającego się 23 czerwca, ogłoszono werdykt jury.
Laureaci.
Nagrody indywidualne.
nagroda specjalna

</doc>
<doc id="1407069" url="https://pl.wikipedia.org/wiki?curid=1407069" title="Some Girls Wander by Mistake">
Some Girls Wander by Mistake

Some Girls Wander by Mistake – kolekcja wczesnych singli zespołu The Sisters of Mercy. Wszystkie one pierwotnie zostały wydane zupełnie niezależnie, a co za tym idzie w bardzo ograniczonym zakresie. Po wielu latach, gdy zespół zyskał status kultowego wszystkie te single stały się wielkim rarytasem na rynku i osiągały zawrotne ceny.
Płyta została wydana w 1992 roku, jak zawsze przez Merciful Release (należące do zespołu wydawnictwo) w umowie dystrybucyjnej z East West Records (ze względu na konflikt nie dystrybuowana na terenie USA). Płyta zawiera między innymi covery zespołu The Stooges "1969" i The Rolling Stones "Gimme Shelter," a także oryginalną wersję utworu "Temple of Love". Do celów promocyjnych wykorzystano natomiast nagraną od nowa wersję tej piosenki. Została ona zatytułowana "Temple of Love (1992)" i charakteryzuje się udziałem izraelskiej wokalistki Ofry Hazy.
Tytuł albumu stanowi wers z piosenki Leonarda Cohena zatytułowanej "Teachers" a wydanej w 1967 na albumie "Songs of Leonard Cohen". Na tej samej płycie znajduje się także utwór zatytułowany "Sisters of Mercy", będący pierwowzorem dla nazwy zespołu.

</doc>
<doc id="1407090" url="https://pl.wikipedia.org/wiki?curid=1407090" title="Mieczysław Zimowski">
Mieczysław Zimowski

Mieczysław Zimowski (ur. 9 stycznia 1901 w Krakowie, zm. 6 lutego 1976 w Łodzi) – polski piłkarz, napastnik.
Życiorys.
W reprezentacji zagrał tylko raz. 3 czerwca 1923 Polska przegrała z Jugosławią 1:2. Zimowski był wychowankiem Wisły Kraków. Na początku lat 20. grał w Cracovii i to w jej barwach wystąpił w kadrze. Następnie występował w wojskowym zespole w Wilnie, a w I lidze grał w Polonii Warszawa.

</doc>
<doc id="1407096" url="https://pl.wikipedia.org/wiki?curid=1407096" title="Letters From The Earth">
Letters From The Earth



</doc>
<doc id="1407099" url="https://pl.wikipedia.org/wiki?curid=1407099" title="Bafangoo! część 1">
Bafangoo! część 1

 Bafangoo! cz.1 – minialbum polskiego rapera Liroya. Wydawnictwo ukazało się 23 listopada 1996 roku nakładem wytwórni muzycznej BMG Ariola Poland.
Większość utworów to odpowiedzi na zaczepki Pei i Nagłego Ataku Spawacza, m.in. „Bafangoo” i „Liroy był, Liroy jest, Liroy będzie – Amen”. Płyta sprzedała się jednak gorzej niż jej poprzedniczka.
Wydawnictwo uzyskało status złotej płyty w Polsce. Płyta uzyskała także nominację do nagrody polskiego przemysłu fonograficznego „Fryderyka” w kategorii "Album roku – muzyka alternatywna".

</doc>
<doc id="1407101" url="https://pl.wikipedia.org/wiki?curid=1407101" title="Zimowski">
Zimowski



</doc>
<doc id="1407108" url="https://pl.wikipedia.org/wiki?curid=1407108" title="Edward Bill">
Edward Bill

Edward Bill (ur. 13 października 1902 w Krakowie, zm. 1 marca 1957) – polski piłkarz, obrońca.
W reprezentacji zagrał tylko raz. 19 czerwca 1927 Polska zremisowała z Rumunią 3:3. Bill był związany z klubami krakowskimi. Był wychowankiem Zwierzynieckiego, następnie grał w Cracovii i to w jej barwach wystąpił w kadrze. Najdłużej występował i największe sukcesy odnosił jednak w barwach Garbarni, w 1931 sięgając po jedyny w historii klubu tytuł mistrza Polski.

</doc>
<doc id="1407111" url="https://pl.wikipedia.org/wiki?curid=1407111" title="PKPK">
PKPK



</doc>
<doc id="1407115" url="https://pl.wikipedia.org/wiki?curid=1407115" title="Renta specjalna">
Renta specjalna

Renta specjalna - uznaniowo przyznawane świadczenie pieniężne przez Prezesa Rady Ministrów (premiera RP) na mocy art. 82 ust. 1 ustawy z dnia 17 grudnia 1998 r. o emeryturach i rentach z Funduszu Ubezpieczeń Społecznych.
Zgodnie z tą ustawą premier ma prawo w "szczególnie uzasadnionych przypadkach" do przyznania świadczenia na warunkach i w wysokości innej niż określone w ustawie. 
W roku 1999 takich rent przyznano - 14, w 2001 - 73, a w 2005 - 23.
Media wiele razy krytykowały poszczególnych premierów za przyznawanie rent specjalnych. Przykładowo premier Leszek Miller przyznał ją byłemu szefowi KRRiT Bolesławowi Sulikowi po jego korzystnych dla Millera zeznaniach przed sejmową komisją śledczą ds. "afery Rywina" (obaj temu zaprzeczali).
Premier Jerzy Buzek w ostatnich dniach urzędowania przyznał rentę m.in. odchodzącej marszałek Senatu Alicji Grześkowiak i odchodzącemu koordynatorowi służb specjalnych Januszowi Pałubickiemu.

</doc>
<doc id="1407116" url="https://pl.wikipedia.org/wiki?curid=1407116" title="Agnieszka Kotlarska (aktorka)">
Agnieszka Kotlarska (aktorka)

Agnieszka Kotlarska (ur. 18 marca 1971 w Pabianicach, zm. 10 marca 2015 w Warszawie) – polska aktorka teatralna i filmowa.
Życiorys.
Agnieszka Kotlarska była absolwentką LX Eksperymentalnego Liceum Ogólnokształcącego w Warszawie (obecnie LX Liceum Ogólnokształcące im. Wojciecha Górskiego). W 1994 ukończyła studia w Państwowej Wyższej Szkole Teatralnej w Warszawie, dyplom uzyskując dwa lata później. W latach 1994–2002 była aktorką Teatru Dramatycznego w Warszawie. Prowadziła zajęcia teatralne z dziećmi. Przed kamerami zadebiutowała w 1994 w serialu Waldemara Dzikiego „Bank nie z tej ziemi”.
W 2007 została odznaczona Srebrnym Medalem „Zasłużony Kulturze Gloria Artis”.
Zmarła wskutek choroby nowotworowej. Została pochowana 13 marca 2015 w rodzinnym grobie na cmentarzu Północnym w Warszawie.

</doc>
<doc id="1407118" url="https://pl.wikipedia.org/wiki?curid=1407118" title="Stanisław Ptak (piłkarz)">
Stanisław Ptak (piłkarz)

Stanisław Ptak (ur. 17 kwietnia 1902 w Krakowie, zm. po 1 września 1939) – polski piłkarz, pomocnik.
Życiorys.
W reprezentacji zagrał tylko raz. 19 czerwca 1927 Polska zremisowała z Rumunią 3:3. Ptak był wychowankiem Olszy Kraków, następnie grał w Cracovii i to w jej barwach wystąpił w kadrze oraz odnosił największe sukcesy, dwukrotnie sięgając po tytuł mistrza Polski (1930 i 1932). Karierę kończył w Sosnowcu.
Zaginął we wrześniu 1939 po wkroczeniu radzieckiej armii na terytorium polskie.

</doc>
<doc id="1407122" url="https://pl.wikipedia.org/wiki?curid=1407122" title="Zaklęcie dla Cameleon">
Zaklęcie dla Cameleon

Zaklęcie dla Cameleon (tytuł oryg. "A Spell for Chameleon") – pierwszy tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1977 roku, w Polsce przetłumaczony przez Lucynę Targosz i wydany przez Dom Wydawniczy „Rebis” w 1991 roku.
Drugie wydanie pojawiło się w 2012 w przekładzie Pawła Kruka nakładem Naszej Księgarni.
Fabuła.
Poznajemy głównego bohatera na kilka tygodni przed przełomowym momentem jego życia. Prawem krainy Xanth jest posiadanie talentu magicznego przez każdego człowieka. Bink do tej pory nie odkrył swojego talentu, a za miesiąc będzie obchodzić dwudzieste piąte urodziny - chwila, kiedy ostatecznie będzie musiał się z niego „wylegitymować”. W trakcie rozmowy na Widokowej Skale ze swoją narzeczoną, Sabriną, a także później podczas awantury wywołanej przez wioskowych rozrabiaczy, podejmuje decyzję: uda się do Dobrego Maga Humfreya, który być może spróbuje odkryć jego talent magiczny.

</doc>
<doc id="1407124" url="https://pl.wikipedia.org/wiki?curid=1407124" title="Stanisław Wójcik (piłkarz)">
Stanisław Wójcik (piłkarz)

Stanisław Wójcik (ur. 2 maja 1904 w Krakowie, zm. 2 lipca 1981 tamże) – polski piłkarz występujący na pozycji napastnika, reprezentant Polski.
Kariera.
Był wychowankiem Orkanu Dębniki, następnie grał w Sparcie Kraków. W kadrze wystąpił jako piłkarz Cracovii, gdzie grał przez szereg sezonów, choć krótko występował również w Wiśle Kraków, co przyniosło mu tytuł mistrza Polski w sezonie 1927. W reprezentacji zagrał raz, 19 czerwca 1927, kiedy to Polska zremisowała z Rumunią 3:3 w towarzyskim meczu w Bukareszcie, a on zdobył jedną z bramek.

</doc>
<doc id="1407126" url="https://pl.wikipedia.org/wiki?curid=1407126" title="Stan Williams">
Stan Williams



</doc>
<doc id="1407133" url="https://pl.wikipedia.org/wiki?curid=1407133" title="Opposite Of H2O">
Opposite Of H2O



</doc>
<doc id="1407139" url="https://pl.wikipedia.org/wiki?curid=1407139" title="Henryk Rybicki">
Henryk Rybicki

Henryk Rybicki (ur. 5 lipca 1922 w Krakowie, zm. 26 grudnia 1978 tamże) – polski piłkarz, bramkarz.
Życiorys.
Przed wojną trenował w Grzegórzeckim i Wiśle. W dorosłej piłce i oficjalnych rozgrywkach debiutował po jej zakończeniu w Cracovii, gdzie grał w latach 1945-1950. Później był zawodnikiem Garbarni oraz Czuwaju Przemyśl. Z Cracovią w 1948 został mistrzem Polski. W reprezentacji debiutował 19 czerwca 1949 w meczu z Danią, ostatnie spotkanie rozegrał w tym samym roku. Łącznie w kadrze wystąpił w 3 meczach.

</doc>
<doc id="1407142" url="https://pl.wikipedia.org/wiki?curid=1407142" title="Epizod IV Sens Życia">
Epizod IV Sens Życia



</doc>
<doc id="1407144" url="https://pl.wikipedia.org/wiki?curid=1407144" title="We Are The Streets">
We Are The Streets



</doc>
<doc id="1407146" url="https://pl.wikipedia.org/wiki?curid=1407146" title="Grzbiet (introligatorstwo)">
Grzbiet (introligatorstwo)

Grzbiet – bok publikacji w formie kodeksu od strony połączenia składek.
Rozróżniamy grzbiety:

</doc>
<doc id="1407147" url="https://pl.wikipedia.org/wiki?curid=1407147" title="Wiesław Pajor">
Wiesław Pajor

Wiesław Pajor (ur. 18 kwietnia 1932 w Krakowie, zm. 20 listopada 2008 w Krakowie) – polski piłkarz, bramkarz.
Życiorys.
W reprezentacji zagrał tylko raz. 26 września 1954 Polska wygrała z NRD 1:0, a Pajor zagrał kilka minut. Był wychowankiem Cracovii i w jej barwach wystąpił w kadrze, jednak grał także w innych krakowskich klubach - Wawelu i Hutniku.

</doc>
<doc id="1407148" url="https://pl.wikipedia.org/wiki?curid=1407148" title="Guna Terara">
Guna Terara



</doc>
<doc id="1407150" url="https://pl.wikipedia.org/wiki?curid=1407150" title="Abune Josief Terara">
Abune Josief Terara



</doc>
<doc id="1407151" url="https://pl.wikipedia.org/wiki?curid=1407151" title="Abune Josief">
Abune Josief



</doc>
<doc id="1407153" url="https://pl.wikipedia.org/wiki?curid=1407153" title="Masayuki Iwamoto">
Masayuki Iwamoto

 – japoński astronom amator. Wspólnie z Toshimasą Furutą odkrył 6 planetoid.
W uznaniu jego pracy jedną z planetoid nazwano (4951) Iwamoto.

</doc>
<doc id="1407155" url="https://pl.wikipedia.org/wiki?curid=1407155" title="Ras Daszen Terara">
Ras Daszen Terara



</doc>
<doc id="1407156" url="https://pl.wikipedia.org/wiki?curid=1407156" title="Ras Daszen">
Ras Daszen



</doc>
<doc id="1407162" url="https://pl.wikipedia.org/wiki?curid=1407162" title="Giants Castle">
Giants Castle



</doc>
<doc id="1407163" url="https://pl.wikipedia.org/wiki?curid=1407163" title="Tana Hajk">
Tana Hajk



</doc>
<doc id="1407165" url="https://pl.wikipedia.org/wiki?curid=1407165" title="Rudolf Hajk">
Rudolf Hajk



</doc>
<doc id="1407168" url="https://pl.wikipedia.org/wiki?curid=1407168" title="Dżabal M'Goun">
Dżabal M'Goun



</doc>
<doc id="1407169" url="https://pl.wikipedia.org/wiki?curid=1407169" title="Kościół św. Jadwigi w Żukowicach">
Kościół św. Jadwigi w Żukowicach

Kościół pw. św. Jadwigi Śląskiej w Żukowicach - kościół parafialny należący do parafii pw. św. Bartłomieja w Kłodzie, dekanatu Głogów – NMP Królowej Polski, diecezji zielonogórsko-gorzowskiej, metropolii szczecińsko-kamieńskiej, zlokalizowany w Żukowicach, w gminie Żukowice, w powiecie głogowskim, w województwie dolnośląskim.
Historia.
Po raz pierwszy wzmiankowany w 1376 roku. Obecna bryła wykonana jest z czerwonej cegły. Wieża została dobudowana w 1583 roku, ożywiona małymi oknami. Wnętrze kościoła w 1587 r. nakryte sklepieniem krzyżowo renesansowym. Wystrój wnętrza jest renesansowy i barokowy. Ołtarz główny barokowy poświęcony św. Jadwidze i jej siostrzenicy Elżbiecie z Turyngii. W jego centralnej części umieszczono figurkę patronki kościoła, a po lewej i prawej stronie św. Jakuba i św. Józefa. Antepedium rzeźbione przedstawiające zwiastowanie NMP. W północnej części nawy głównej znajduje się drugi ołtarz. Główną jego figurą jest św. Maria z Dzieciątkiem, szczyt zdobią dwa herby (być może fundatorów). Rzeźba św. Elżbiety umieszczona została na pewnej wysokości przy łuku tęczowym (dawniej stała na głównym ołtarzu). Organy posiadają formy późnobarokowe z II poł. XVIII w. Są typu mechanicznego i aktualnie nieczynne. Z jednej strony organów znajduje się obraz z 1585 roku (namalowany na deskach) poświęcony Henrykowi von Berge, natomiast z drugiej strony epitafium z początku XVIII w. z portretem Hansa Krzysztofa von Berge. Poza tym w kościele znajduje się więcej nagrobków poświęconych rodzinie von Berge, także na ścianie zewnętrznej znajduje się płaskorzeźba Christoph von Berge i żona. Najstarszy element kościoła to chrzcielnica wykonana z piaskowca z XIII-XIV wieku.

</doc>
<doc id="1407170" url="https://pl.wikipedia.org/wiki?curid=1407170" title="Ighil Makun">
Ighil Makun



</doc>
<doc id="1407171" url="https://pl.wikipedia.org/wiki?curid=1407171" title="M'Goun">
M'Goun



</doc>
<doc id="1407172" url="https://pl.wikipedia.org/wiki?curid=1407172" title="Dżabal Makun">
Dżabal Makun



</doc>
<doc id="1407173" url="https://pl.wikipedia.org/wiki?curid=1407173" title="Irhil M'Goun">
Irhil M'Goun



</doc>
<doc id="1407174" url="https://pl.wikipedia.org/wiki?curid=1407174" title="Dżabal Ajt Makun">
Dżabal Ajt Makun



</doc>
<doc id="1407175" url="https://pl.wikipedia.org/wiki?curid=1407175" title="Makun">
Makun



</doc>
<doc id="1407177" url="https://pl.wikipedia.org/wiki?curid=1407177" title="Djebel Irhil M'Goun">
Djebel Irhil M'Goun



</doc>
<doc id="1407180" url="https://pl.wikipedia.org/wiki?curid=1407180" title="John Lawson Stoddard">
John Lawson Stoddard

John Lawson Stoddard (ur. 24 kwietnia 1850 w Brookline, zm. 5 czerwca 1931 w Merano) − amerykański podróżnik i reportażysta. Był w prostej linii potomkiem teologa Solomona Stoddarda. W 1871 ukończył Williams College i rozpoczął studia teologiczne w Yale Divinity School. Następnie został nauczycielem łaciny i francuskiego w prestiżowej Boston Latin School. W 1874 zrealizował swoje marzenie o podróży do Europy. Odwiedził Grecję, a także Azję Mniejszą, Egipt i Palestynę. Przed powrotem do Ameryki przez pewien czas studiował w Niemczech. W pracy dydaktycznej używał fotografii i innych ilustracji, mimo że sam nigdy nie fotografował. W późniejszych latach życia poświęcił się filantropii. Założył między innymi ochronkę dla bezdomnych sierot. W 1884 wydał swoją pierwszą książkę "Red-Letter Days Abroad". Pisał też poezje. Był zwolennikiem żydowskiego osadnictwa w Izraelu.

</doc>
<doc id="1407184" url="https://pl.wikipedia.org/wiki?curid=1407184" title="Gazeta Słubicka">
Gazeta Słubicka

Gazeta Słubicka - miesięcznik lokalny, samorządowy biuletyn informacyjna miasta Słubice, okazujący się od 1991, kolportowany na terenie gminy Słubice.
Jego właścicielem jest Urząd Miejski w Słubicach zaś faktycznym wydawcą - Słubicki Miejski Ośrodek Kultury SMOK z siedzibą przy ul. 1 Maja 1 w Słubicach.
W 2002 r. gazeta otrzymała wyróżnienie w regionalnym konkursie "Złote Szpalty" organizowanym przez Stowarzyszenie Dziennikarzy RP.

</doc>
<doc id="1407185" url="https://pl.wikipedia.org/wiki?curid=1407185" title="Listy katolickie">
Listy katolickie



</doc>
<doc id="1407186" url="https://pl.wikipedia.org/wiki?curid=1407186" title="Transgen">
Transgen

Transgen1 - gen lub materiał genetyczny przeniesiony z komórek jednego organizmu do innego (także z wirusów) drogą naturalną lub metodami inżynierii genetycznej.
Bardziej precyzyjnie termin ten jest używany zwykle tylko wobec genów, czyli DNA kodującego informację o sekwnecji białka lub RNA.
Transgen2- obcy gen nadający organizmowi zmodyfikowanemu genetycznie cechę pożądaną przez człowieka.

</doc>
<doc id="1407187" url="https://pl.wikipedia.org/wiki?curid=1407187" title="John Hancock">
John Hancock

John Hancock (ur. roku w Quincy, Massachusetts, zm. 8 października 1793 roku tamże) – amerykański kupiec i polityk, należał do wolnomularzy.
Życiorys.
John Hancock urodził się 12 stycznia 1737 roku w Quincy w brytyjskiej prowincji Massachusetts Bay. W wieku 7 lat stracił ojca i kolejne 6 lat spędził pod opieką dziadków w Lexington. Później opiekę nad nim przejął jego bezdzietny stryj, Thomas Hancock, który był jednym z najbogatszych kupców w Bostonie.
W 1754 roku John Hancock ukończył studia klasyczne na Uniwersytecie Harvarda i zaczął pracować jako urzędnik w firmie swojego stryja, gdzie szybko zdobywał doświadczenie jako kupiec. W latach 1760 i 1761 przebywał w sprawach kupieckich w Londynie, gdzie uczestniczył w pogrzebie króla Jerzego II Hanowerskiego i koronacji króla Jerzego III. W 1763 roku stał się wspólnikiem w spółce stryja. Ten umierając zostawił Hancockowi w spadku swój olbrzymi majątek i duży dom w Bostonie.
Na arenę polityczną John Hancock wkroczył jako oponent ustawy wprowadzającej opłaty skarbowe w 1765 roku. Karierę polityczną rozpoczynał w Bostonie i w legislaturze stanowej w Massachusetts. Około 1770 roku Brytyjczycy aresztowali go i skonfiskowali jeden z jego statków pod zarzutem przemytu. Proces, w którym Hancocka przed zarzutami skutecznie bronił John Adams, uczynił z Hancocka bohatera narodowego.
Dzięki znajomości z Johnem Adamsem i Samuelem Adamsem wpływy Johna Hancocka rosły. W latach 1775–1778 był delegatem do Kongresu Kontynentalnego, a od 24 maja 1775 roku do października 1777 roku pełnił funkcję jego prezydenta. Jako prezydent liczył, że obejmie funkcję głównodowodzącego Armii Kontynentalnej podczas wojny o niepodległość Stanów Zjednoczonych, ale ze względu na brak doświadczenia wojskowego Kongres Kontynentalny nie zdecydował się na taki krok i powierzył dowództwo George’owi Washingtonowi. Sytuacja ta poróżniła go do końca życia z Samuelem Adamsem.
W 1777 roku Hancock dowodził w randze generała oddziałami stanowej gwardii Massachusetts, które podjęły nieudaną próbę odbicia z rąk Brytyjczyków miasta Newport w stanie Rhode Island.
W 1780 roku został wybrany pierwszym gubernatorem stanu Massachusetts. Na stanowisku tym zasiadał do 1785 roku. Z kolei 23 listopada 1785 roku został ponownie wybrany prezydentem Kongresu Kontynentalnego, jednak ze względów zdrowotnych nie uczestniczył w obradach i ostatecznie ustąpił 29 maja 1786 roku. W 1787 roku został ponownie wybrany gubernatorem stanu Massachusetts. Tym razem stanowisko to piastował aż do śmierci 8 października 1793 roku.
Podpis na Deklaracji Niepodległości.
John Hancock znany jest również z tego, że był pierwszym sygnatariuszem Deklaracji Niepodległości Stanów Zjednoczonych. Na ulotkowej wersji Deklaracji Niepodległości wydrukowanej w noc jej uchwalenia, 4 lipca 1776 roku, i rozprowadzanej wśród ludności następnego dnia, podpisy złożyli tylko John Hancock i sekretarz Kongresu Kontynentalnego, Charles Thomson. Gdy 2 sierpnia uroczyście podpisywano prawdziwy dokument, Hancock złożył duży, rzucający się w oczy podpis. Wedle jednej z anegdot, Hancock miał złożyć tak wielki podpis, aby król Wielkiej Brytanii nie potrzebował okularów, by uznać go za zdrajcę. Z tego powodu jego imię i nazwisko stało się w Stanach Zjednoczonych słownikowym, nieformalnym synonimem słów „podpis” i „autograf”.
Od nazwiska Hancocka pochodzi nazwa dziesięciu hrabstw w Stanach Zjednoczonych. Także jeden z najwyższych drapaczy chmur w Chicago, John Hancock Center, nazwany jest ku jego pamięci.
"John Hancock” jako synonim podpisu w popkulturze został użyty m.in. w filmie "Hancock" z Willem Smithem (2008). Główny bohater, dotknięty amnezją, gdy opuszczał szpital został poproszony przez pielęgniarkę o „Johna Hancocka”, czyli podpis na dokumentach. Bohater był zdezorientowany, sądząc, że tak się właśnie nazywa. Stąd też wzięło się jego późniejsze imię i nazwisko.

</doc>
<doc id="1407190" url="https://pl.wikipedia.org/wiki?curid=1407190" title="Linia kolejowa nr 275">
Linia kolejowa nr 275

Linia kolejowa nr 275 – normalnotorowa linia kolejowa w południowo-zachodniej Polsce o długości 192,658 km, przebiegająca przez obszar województwa dolnośląskiego i województwa lubuskiego, łącząca Wrocław z Gubinkiem na granicy polsko-niemieckiej.
Linia stanowi część dawnej magistrali kolejowej Wrocław – Berlin, wzniesionej w latach 1845-1846 przez Kolej Dolnośląsko-Marchijską. W przebiegu pokrywającym się z dzisiejszą linią kolejową nr 275, magistrala funkcjonowała od momentu otwarcia skrótowego odcinka z Miłkowic do Jasienia, co nastąpiło 15 maja 1875 r..
Współcześnie, standard techniczny i znaczenie jest zróżnicowane w zależności od odcinka linii. Odcinek Wrocław – Miłkowice pozostał dwutorowy, jest zelektryfikowany (od 1984 r.) i stanowi część paneuropejskiego korytarza transportowego E 30 biegnącego w kierunku Zgorzelca. Na odcinku Miłkowice – Żagań linia jest jednotorowa i posiada znaczenie lokalne. Odcinek Żagań – Gubinek jest częściowo nieprzejezdny.
Na odcinku Wrocław – Rokitki, linia posiada znaczenie państwowe i stanowi jeden ciąg z odcinkiem linii kolejowej nr 303 prowadzącym z Rokitek do bocznic wojskowych w Duninowie.
Przebieg.
Linia kolejowa nr 275 jest linią łączącą Wrocław z Gubinkiem, miejscowością przy granicy polsko-niemieckiej. Linia przebiega m.in. przez: Środę Śląską – Malczyce – Legnicę – Miłkowice – Rokitki – Wierzbową Śląską – Żagań – Bieniów – Jasień – Lubsko.
Historia.
Linia ta realizowana była etapami, w latach 1844 – 1846, oraz – odcinek skrótowy – w roku 1875, jako połączenie Wrocławia z Berlinem (vide: Kolej Dolnośląsko-Marchijska). Do roku 1939, linia Wrocław – Żagań – Guben, i dalej – Berlin, należała do światowej elity traktów kolejowych. Wynikało to z faktu, wybitnie dobrze utrzymanego stanu urządzeń kolejowych oraz z jej przebiegu – biegnie niemal prosto, zwłaszcza na odcinku Legnica – Żagań. Pozwoliło to na uzyskanie prędkości maksymalnej wynoszącej 160 km/h. Linia ta była w całości dwutorowa.
W roku 1945, po wcieleniu Ziem Odzyskanych do Polski, na odcinku Miłkowice – Guben zlikwidowano jeden tor. Podczas stanu wojennego w 1981 roku wybudowano pod wsią Sękowice odnogę w stronę Nysy Łużyckiej i zakończono przed rzeką złożonym mostem. Nigdy nie pojechał po niej pociąg. Zaś po roku 2000 częściowo rozebrano odcinek Lubsko – granica państwa.
W rozkładzie jazdy 2002/2003 zlikwidowano dwie spośród trzech kursujących do tej pory par pociągów Wrocław – Drezno. Decyzję uzasadniono życzeniem strony niemieckiej.
W latach 2000–2013 na odcinku będącym częścią korytarza europejskiego E30, linia została zmodernizowana. 11 sierpnia 2006, po dwuletnich pracach, otwarto liczący 21 km zmodernizowany odcinek Legnica – Miłkowice. Odnowa odcinka, w skład której weszła między innymi przebudowa przystanku Jezierzany, kosztowała 21,8 mln euro (około 87 mln zł). Odcinek ten spełnia obecnie parametry głównych międzynarodowych linii kolejowych (objętych umowami AGC) i głównych międzynarodowych linii kolejowych transportu kombinowanego (AGTC): zapewnia prowadzenie ruchu z prędkością do 160 km/h dla pociągów pasażerskich i 120 km/h dla pociągów towarowych, a także dopuszczalny nacisk do 221 kN na oś.
Na odcinku Miłkowice – Żagań linia jest jednotorowa z mijankami w Rokitkach i w Lesznie Górnym – w 2014 r. zlikwidowana została mijanka w Modłej. Na dwutorowym odcinku pomiędzy Legnicą a Miłkowicami prędkość maksymalna wynosiła w 2020 r. 160 km/godz, a od Miłkowic przez Żagań do Bieniowa – 80 km/godz. Rewitalizacja linii kolejowych nr 14 na odcinku Żagań – Żary – Forst oraz nr linii 275 na odcinku od granicy województw dolnośląskiego i lubuskiego do Żagania została częścią projektu rezerwowego Regionalnego Programu Operacyjnego Województwa Lubuskiego na lata 2014–2020 i w związku z brakiem środków na tę inwestycję w 2020 r. PKP PLK analizowały możliwość przeprowadzenia inwestycji w ramach kolejnej perspektywy budżetowej UE.
W 2020 r. odcinkiem Rokitki – Leszno Górne kursowało 14 pociągów na dobę, przy czym odcinek z Żagania do Legnicy od grudnia 2019 r. był obsługiwany przez PKP Intercity pociągiem TLK „Konopnicka” z Zielonej Góry do Warszawy przez Żary, Żagań i Wrocław. Na odcinku od Żagania do Bieniowa prowadzony był wyłącznie ruch pociągów towarowych, a między Bieniowem a Gubinkiem trasa nie była wykorzystywana.
Ruch pociągów.
Linia została zakwalifikowana przez Biuro Eksploatacji spółki PKP Polskie Linie Kolejowe jako „linia o priorytecie pasażerskim” na odcinku Wrocław – Miłkowice, natomiast na odcinku Miłkowice – Żagań jako „linia o priorytecie towarowym”.

</doc>
<doc id="1407194" url="https://pl.wikipedia.org/wiki?curid=1407194" title="Bighorn Mountains">
Bighorn Mountains

Bighorn Mountains (ang. "Bighorn Mountains") – pasmo górskie w północnym Wyoming i południowej Montanie w Stanach Zjednoczonych będące północno-wschodnią odnogą Gór Skalistych, ciągnące się na długości około 320 km na północ, na obszar Wielkich Równin. Od pasma Absaroka, które tworzy główną grań Gór Skalistych w zachodnim Wyoming, oddziela je szeroka dolina, którą płynie rzeka Bighorn.
Pasmo Bighorn wypiętrzyło się około 70 milionów lat temu. Jakkolwiek wiele cyrków polodowcowych, U-kształtnych dolin i jezior polodowcowych wskazuje na lodowcową przeszłość gór, jedyną pozostałością po niej jest ostatni aktywny lodowiec na stokach góry Cloud Peak.
Najwyższe szczyty pasma znajdują się w Wyoming, na terenie obejmujących 4500 km² Lasów Państwowych Bighorn. Dwa szczyty przekraczają wysokość 3900 m n.p.m.: Cloud Peak (4013 m) i Black Tooth Mountain (3964 m). Kilkanaście innych wznosi się na wysokość do 3650 m. Od wschodu pasmo wznosi się gwałtownie z poziomu prerii do wysokości 2450 m. Jednak Bighorn jest znacznie mniej strome i znacznie niższe od głównego pasma „Rockies”. 
W górach znajdują się źródła rzek Little Bighorn, Tongue i Powder.
Tzw. "Bighorn Canyon National Recreation Area" to około 120 000 akrów oddanych turystom, w tym jezioro Bighorn, sztuczny zbiornik utworzony na rzece Bighorn. 
Na terenie pasma rozgrywany jest w czerwcu doroczny „ultramaraton” dla zwolenników biegów terenowych. Wykorzystywany jest do tego trudny szlak „Big Horn Trail”. Wyżej położone szlaki są często pokryte śniegiem, który ustępuje jedynie w okresie od czerwca do sierpnia. Od pierwszych dni września w każdej chwili można spodziewać się burz śnieżnych. 
Trzy drogi przecinające pasmo Bighorn zostały uznane za drogi krajobrazowe przez United States Forest Service i władze stanu Wyoming. Są to drogi krajowe nr 14, 14A, i 16.

</doc>
<doc id="1407198" url="https://pl.wikipedia.org/wiki?curid=1407198" title="Jeremy Spencer">
Jeremy Spencer

Jeremy Spencer (ur. 4 lipca 1948 w Hartlepool, w hrabstwie Durham) – brytyjski muzyk, najbardziej znany jako jeden z pierwszy gitarzystów Fleetwood Mac, którzy dołączyli do zespołu w lipcu 1967. Jego specjalność to technika gry na gitarze zwana „slide”. Był pod silnym wpływem bluesa, zwłaszcza Elmore’a Jamesa. Pozostał z zespołem aż do lutego 1971, kiedy wstąpił do sekty religijnej o nazwie Dzieci Boga, która istnieje nadal (obecnie znana jako The Family International).
Fleetwood Mac.
W lecie 1967 Spencer dowiedział się, że były gitarzysta Bluesbreakers Peter Green szuka innego brzmienia, i chce aby dołączył do niego w jego nowej grupie Fleetwood Mac. Green zatrudnił perkusistę Micka Fleetwooda i basistę Boba Brunninga, i poszukiwał drugiego gitarzysty, aby wypełnić dźwięk na scenie. Spencer grał bluesa z trio The Levi Set, i świetnie grał techniką slide. Wkrótce po jego przybyciu do zespołu ostatecznie przystąpił basista John McVie, były członek Bluesbreakers Johna Mayalla.

</doc>
<doc id="1407199" url="https://pl.wikipedia.org/wiki?curid=1407199" title="Zapewnianie jakości">
Zapewnianie jakości

Zapewnianie jakości, QA () – planowe i systematyczne działania niezbędne do zapewnienia spełnienia wymagań jakości końcowego produktu w procesie jego tworzenia.
Zapewnienie jakości w szkolnictwie wyższym.
Zapewnienie jakości szkół wyższych to ciągły proces wartościowania (oceny, kontroli, gwarantowania, prowadzenia i ulepszania) jakości systemu szkolnictwa wyższego.
Typy i rodzaje

</doc>
<doc id="1407206" url="https://pl.wikipedia.org/wiki?curid=1407206" title="Park Ekologiczny &quot;Dolina Wapienicy&quot;">
Park Ekologiczny &quot;Dolina Wapienicy&quot;



</doc>
<doc id="1407207" url="https://pl.wikipedia.org/wiki?curid=1407207" title="Potocznik">
Potocznik

Potocznik ("Berula" Besser &amp; W.D.J.Koch) – rodzaj roślin należący do rodziny selerowatych. Obejmuje 5–6 gatunków. Występują one w strefie klimatu umiarkowanego na półkuli północnej oraz we wschodniej i południowej Afryce. Do polskiej flory należy potocznik wąskolistny "B. erecta" – jedyny przedstawiciel rodzaju w Europie. Gatunek "B. bracteata" z Wyspy Świętej Heleny był dawniej zbierany i spożywany jak selery.
Systematyka.
Rodzaj w obrębie rodziny selerowatych (baldaszkowatych) "Apiaceae" klasyfikowany jest do podrodziny "Apioideae", plemienia "Oenantheae".

</doc>
<doc id="1407208" url="https://pl.wikipedia.org/wiki?curid=1407208" title="Berula">
Berula



</doc>
<doc id="1407210" url="https://pl.wikipedia.org/wiki?curid=1407210" title="Premierzy Bahrajnu">
Premierzy Bahrajnu

Premier Bahrajnu jest szefem rządu w Bahrajnie. Zgodnie z konstytucją tego kraju, jest on mianowany przez króla i nie musi być członkiem Rady Konsultacyjnej Bahrajnu, będącej od 1993 roku ciałem zastępującym powołane zgodnie z konstytucją w 1973 roku Zgromadzenie Narodowe mające władzę ustawodawczą.

</doc>
<doc id="1407212" url="https://pl.wikipedia.org/wiki?curid=1407212" title="Olszewnik (roślina)">
Olszewnik (roślina)

Olszewnik ("Selinum" L.) – rodzaj roślin należący do rodziny selerowatych. Obejmuje 11 gatunków. Występują one w Europie, w północno-zachodniej Azji (Kazachstan i zachodnia Syberia) oraz w zachodnich Himalajach i w południowych Chinach. Do polskiej flory należy jeden gatunek – olszewnik kminkolistny ("S. carvifolium").
Systematyka.
Rodzaj należący do podrodziny "Apioideae" Seemann, rodziny selerowatych ("Apiaceae" Lindl.) z rzędu selerowców ("Apiales" Lindl.). Relacje i kryteria podziału między tym rodzajem i kilkoma innymi (m.in. selernicą "Cnidium", lubiśnikiem "Ligusticum" i "Kadenia") są niejasne.

</doc>
<doc id="1407213" url="https://pl.wikipedia.org/wiki?curid=1407213" title="Selinum">
Selinum



</doc>
<doc id="1407216" url="https://pl.wikipedia.org/wiki?curid=1407216" title="Oleśnik (roślina)">
Oleśnik (roślina)

Oleśnik ("Libanotis" ) – rodzaj roślin wyróżniany w dawniejszych systemach w rodzinie selerowatych. Gatunkiem typowym był " Libanotis montana" . Po rewizjach taksonomicznych w końcu XX wieku gatunki z tego rodzaju zostały włączone do rodzaju żebrzyca ("Seseli"). Tradycyjnie wyróżniane tu dwa gatunki flory polskiej – oleśnik górski ("Libanotis pyrenaica" ) to według baz taksonomicznych „The Plant List” oraz „Plants of the World online” – "Seseli libanotis" , a oleśnik syberyjski ("Libanotis sibirica" ) to "Seseli sibiricum" .

</doc>
<doc id="1407217" url="https://pl.wikipedia.org/wiki?curid=1407217" title="Piper PA-34 Seneca">
Piper PA-34 Seneca

Piper PA-34 Seneca – dwusilnikowy lekki samolot pasażerski i transportowy produkowany przez amerykańskie przedsiębiorstwo Piper Aircraft. Samolot był produkowany na licencji przez zakłady PZL Mielec pod nazwą PZL M-20 Mewa.

</doc>
<doc id="1407218" url="https://pl.wikipedia.org/wiki?curid=1407218" title="Piper PA-34">
Piper PA-34



</doc>
<doc id="1407219" url="https://pl.wikipedia.org/wiki?curid=1407219" title="Libanotis">
Libanotis



</doc>
<doc id="1407220" url="https://pl.wikipedia.org/wiki?curid=1407220" title="Piper Seneca">
Piper Seneca



</doc>
<doc id="1407221" url="https://pl.wikipedia.org/wiki?curid=1407221" title="Piper Seneca II">
Piper Seneca II



</doc>
<doc id="1407224" url="https://pl.wikipedia.org/wiki?curid=1407224" title="Nibymarchwica">
Nibymarchwica

Nibymarchwica ("Pachypleurum" Ledeb.) – rodzaj roślin należący do rodziny selerowatych. Gatunkiem typowym jest "Pachypleurum alpinum" Ledeb.
Systematyka.
Rodzaj należący do podrodziny "Apioideae" Seemann, rodziny selerowatych ("Apiaceae" Lindl.), rzędu selerowców ("Apiales" Lindl.), kladu astrowych w obrębie okrytonasiennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa dereniowe ("Cornidae" Frohne &amp; U. Jensen ex Reveal), nadrząd "Aralianae" Takht., rząd araliowce ("Araliales" Reveal), rodzina selerowate ("Apiaceae" Lindl.), syn. "Umbelliferae" Juss.), plemię "Pachypleureae" Ledeb., rodzaj nibymarchwica ("Pachypleurum" Ledeb.).

</doc>
<doc id="1407225" url="https://pl.wikipedia.org/wiki?curid=1407225" title="Piper PA-38 Tomahawk">
Piper PA-38 Tomahawk

Piper PA-38 Tomahawk – jednosilnikowy, dwumiejscowy lekki samolot szkolno-treningowy i turystyczny, produkowany przez amerykańskie przedsiębiorstwo Piper Aircraft.

</doc>
<doc id="1407226" url="https://pl.wikipedia.org/wiki?curid=1407226" title="Pachypleurum">
Pachypleurum



</doc>
<doc id="1407227" url="https://pl.wikipedia.org/wiki?curid=1407227" title="Piper PA-38">
Piper PA-38



</doc>
<doc id="1407228" url="https://pl.wikipedia.org/wiki?curid=1407228" title="Piper Tomahawk">
Piper Tomahawk



</doc>
<doc id="1407229" url="https://pl.wikipedia.org/wiki?curid=1407229" title="Something">
Something

Something – piosenka zespołu The Beatles, którą w 1968 roku skomponował George Harrison. Ta ballada rockowa wydana została na singlu „Something”/„Come Together” (1969) z podwójną stroną A i na albumie "Abbey Road" (1969). Harrison zadedykował „Something” swojej żonie Pattie Boyd, która rzuciła go dla jego przyjaciela Erica Claptona. Według Franka Sinatry, jest to „najlepsza piosenka o miłości, jaką kiedykolwiek napisano“. „Something” stał się po „Yesterday” drugim najczęściej coverowanym utworem Beatlesów (ponad 150 razy). Otwierający piosenkę wers "Something in the way she moves", Harrison zaczerpnął z piosenki autorstwa amerykańskiego piosenkarza i gitarzysty Jamesa Taylora o takim właśnie tytule, która ukazała się w 1968 na albumie "James Taylor".
Piosenkę wykonywali m.in. Elvis Presley, Shirley Bassey, Frank Sinatra, Tony Bennett, James Brown, Céline Dion, The Miracles, Eric Clapton oraz Joe Cocker. Polskimi wykonawcami piosenki byli Stan Borys i Maryla Rodowicz (oboje na płytach wydanych w Czechosłowacji w latach 1970.).

</doc>
<doc id="1407231" url="https://pl.wikipedia.org/wiki?curid=1407231" title="Marchewnik">
Marchewnik



</doc>
<doc id="1407232" url="https://pl.wikipedia.org/wiki?curid=1407232" title="Maxwell’s Silver Hammer">
Maxwell’s Silver Hammer

Maxwell’s Silver Hammer – trzeci utwór zespołu The Beatles z albumu studyjnego "Abbey Road" skomponowany przez Paula McCartneya.

</doc>
<doc id="1407233" url="https://pl.wikipedia.org/wiki?curid=1407233" title="Myrrhis">
Myrrhis



</doc>
<doc id="1407236" url="https://pl.wikipedia.org/wiki?curid=1407236" title="Lubczyk">
Lubczyk



</doc>
<doc id="1407237" url="https://pl.wikipedia.org/wiki?curid=1407237" title="Levisticum">
Levisticum



</doc>
<doc id="1407238" url="https://pl.wikipedia.org/wiki?curid=1407238" title="Leon (miasto w Hiszpanii)">
Leon (miasto w Hiszpanii)



</doc>
<doc id="1407241" url="https://pl.wikipedia.org/wiki?curid=1407241" title="Koniopłoch">
Koniopłoch



</doc>
<doc id="1407242" url="https://pl.wikipedia.org/wiki?curid=1407242" title="Silaum">
Silaum



</doc>
<doc id="1407247" url="https://pl.wikipedia.org/wiki?curid=1407247" title="Legenda Nezha">
Legenda Nezha

Legenda Nezha (, 2003) – chiński serial animowany. Emitowany w Polsce na kanale TVP1 od 4 lipca 2008 do 20 sierpnia 2009 roku.
Fabuła.
Fabuła filmu jest luźno oparta na motywach zaczerpniętych z mitologii chińskiej, zwłaszcza tytułowej postaci Nezha.
Serial animowany opowiadający chińską legendę o łaknącym przygód chłopcu imieniem Nezha. Jego życie od samego początku jest bardzo tajemnicze. Już w momencie narodzin otrzymał on dar w postaci nieograniczonej siły. To pozwala mu na skuteczną walkę ze złem, któremu może odważnie stawić czoło.
Wersja polska.
Wersja polska: TVP Agencja Filmowa 
Reżyseria: Dorota Kawęcka
Tłumaczenie i dialogi: Hanna Górecka
Dźwięk i montaż: Jakub Milencki
Teksty piosenek: Wiesława Sujkowska
Opracowanie muzyczne: Piotr Gogol
Kierownictwo produkcji:
Wystąpili:
i inni
Śpiewali: Michał Rudaś i Katarzyna Łaska
Opisy odcinków.
Shegongbao tłumaczy się Królowi Zhou dlaczego nie zniszczył złego ducha i prosi o stu silnych wojowników, bo tylu obiecał dostarczyć bogini Shiji. W Chentang mały Nezha daje się poznać jako niezwykle urocze i ruchliwe dziecko sprawiające wiele kłopotów. Jego ojciec, Li Jing wyrusza na wojnę prowadzoną przez króla Zhou z jego przeciwnikiem Jichangiem. Sroga zima utrudnia prowadzenie kampanii. Shengongbao przyrzeka królowi zmienić zimę w lato, co realizuje z pomocą Shiji, wzmocnionej dzięki wchłonięciu sił stu wojowników. Nagle, ocieplenie powoduje gwałtowną powódź w rejonie Chentang. Jichang wpada w ręce żołnierzy króla Zhou.
Pomagając ludziom w czasie powodzi, Nezha poznaje Córkę Smoka. Zostają przyjaciółmi. Gwałtowne ocieplenie kończy się równie szybko, jak się zaczęło, a wody zalewające region z powrotem zamarzają. Wzmocniona Shiji przybiera ludzką postać. O tym samym marzy Biała Lisica zakochana w królu Zhou. Nezha w zabawie z braćmi ujawnia niezwykłe zdolności i ogromną siłę.
Nezha poznaje historię łuku Xuanyuana, Żółtego Cesarza. Broń ta od tysiąca lat czeka na zbawcę świata, który będzie miał dość siły, by ją napiąć. Mały Nezha dokonuje tego. Wypuszczona przez niego strzała trafia do odległego pałacu króla Zhou. Wywołuje to poruszenie na królewskim dworze i w Chentang. Nezha mówi, że to on napiął łuk, ale nikt mu nie wierzy. Trafia za karę do ciemnicy, gdzie poznaje dziwnego zwierzaka Świnkomisia, który od tej pory mu towarzyszy.

</doc>
<doc id="1407249" url="https://pl.wikipedia.org/wiki?curid=1407249" title="Rudniański Park Krajobrazowy">
Rudniański Park Krajobrazowy

Rudniański Park Krajobrazowy – park krajobrazowy w województwie małopolskim na terenie gmin: Alwernia, Czernichów i Krzeszowice; w południowej części Garbu Tenczyńskiego oraz wschodniej części Doliny Górnej Wisły. Powierzchnia parku wynosi 58,139 km², natomiast jego otulina liczy 67,13 km². Rok założenia 1981.
Na terenie parku znajdują się dwa rezerwaty przyrody:
Park wchodzi w skład Zespołu Jurajskich Parków Krajobrazowych.

</doc>
<doc id="1407251" url="https://pl.wikipedia.org/wiki?curid=1407251" title="Arcadio López">
Arcadio López

Arcadio Julio López (ur. 15 września 1910, zm. 12 kwietnia 1972) – argentyński piłkarz, lewy pomocnik. Wzrost 170 cm, waga 68 kg.
Karierę piłkarską rozpoczął w klubie CA Lanús. Jako piłkarz klubu Sportivo Buenos Aires był w kadrze reprezentacji Argentyny w finałach mistrzostw świata w 1934 roku, gdzie Argentyna odpadła już w pierwszej rundzie. Zagrał w jedynym meczu ze Szwecją, pełniąc w nim rolę kapitana drużyny.
Po mistrzostwach przeniósł się do klubu Ferro Carril Oeste, w którym rozegrał 65 meczów i zdobył 1 bramkę. Następnym klubem był Boca Juniors, gdzie wspólnie z takimi graczami jak Ernesto Lazzatti i Arico Suárez tworzył bardzo mocną linię środkową. W Boca López rozegrał łącznie 59 meczów, a w 1940 zdobył mistrzostwo Argentyny.
W 1942 wrócił do swego pierwszego klubu, Lanús, w którym łącznie rozegrał 29 meczów i zdobył 11 bramek.

</doc>
<doc id="1407253" url="https://pl.wikipedia.org/wiki?curid=1407253" title="Arcadio Julio López">
Arcadio Julio López



</doc>
<doc id="1407255" url="https://pl.wikipedia.org/wiki?curid=1407255" title="Kmin">
Kmin

Kmin ("Cuminum" L.) – rodzaj roślin należący do rodziny selerowatych. Wyróżnia się w jego obrębie dwa lub cztery gatunki. Rośliny te rosną w basenie Morza Śródziemnego na południe sięgając po Sudan, a na wschodzie po Azję Centralną. Owoce kminu rzymskiego "C. cyminum" są przyprawą znaną i stosowaną co najmniej od czasów rozwoju kultury minojskiej. Stosowane są do aromatyzowania serów, wypieków, likierów i wchodzą w skład curry. Niegdyś bardziej popularne, zostały w dużym stopniu zastąpione przez owoce kminku zwyczajnego.
Przyprawa określana czasem mianem „kminu czarnego” to owoce gatunku z innego rodzaju – "Bunium persicum" (błędnie opisywanego jako "Cuminum nigrum").
Systematyka.
Rodzaj w obrębie rodziny selerowatych (baldaszkowatych) "Apiaceae" klasyfikowany jest do podrodziny "Apioideae", plemienia "Scandiceae" i podplemienia "Daucinae".

</doc>
<doc id="1407256" url="https://pl.wikipedia.org/wiki?curid=1407256" title="Cuminum">
Cuminum



</doc>
<doc id="1407257" url="https://pl.wikipedia.org/wiki?curid=1407257" title="Arcadio Lopez">
Arcadio Lopez



</doc>
<doc id="1407259" url="https://pl.wikipedia.org/wiki?curid=1407259" title="Park Krajobrazowy Wyspy Uznam">
Park Krajobrazowy Wyspy Uznam

Park Krajobrazowy Wyspy Uznam, Park Natury Wyspy Uznam, (niem. "Naturpark Insel Usedom") – jest to zróżnicowany krajobraz kulturowy ukształtowany w ciągu wieków poprzez ludzkie użytkowanie. Fauna i flora wyspy są niezwykle zróżnicowane. Pomorski krajobraz wybrzeża z plażami, kąpieliskami i wioskami jest od ponad 170 lat jest jednym z ważniejszych miejsc wypoczynku w Niemczech. Pogodzenie użytkowania i ochrony tego krajobrazu jest najważniejszym zadaniem parku.

</doc>
<doc id="1407260" url="https://pl.wikipedia.org/wiki?curid=1407260" title="Atum-Re">
Atum-Re



</doc>
<doc id="1407263" url="https://pl.wikipedia.org/wiki?curid=1407263" title="Garwolin (stacja kolejowa)">
Garwolin (stacja kolejowa)

Garwolin – stacja kolejowa w Woli Rębkowskiej, około 5 km od centrum Garwolina, w województwie mazowieckim, w Polsce. 
W roku 2017 stacja obsługiwała 300–499 pasażerów na dobę.
Znajduje się tu 1 peron. Linia kolejowa, przy której znajduje się stacja Garwolin została oddana do użytku w sierpniu 1877 i wtedy stacją obsługującą miasto Garwolin był przystanek kolejowy Wilga (dzisiejsza Ruda Talubska). Około 1910-1914 powstała stacja kolejowa Mirwan (między Pilawą a stacją Wilga), a stacja Wilga została nazwana Garwolin. Przed 1922 nazwy zostały zamienione i tak stacja Mirwan stała się Garwolinem, a stacja Garwolin (wcześniejsza Wilga) – Rudą Talubską.
W latach 2017-2019 odbyła się modernizacja stacji. Została całkowicie wymieniona sieć trakcyjna, tory, zburzono stary peron, a na jego miejsce pobudowano dwa nowe, osobne na każdy kierunek. Zmodernizowano oświetlenie peronów i ramp kolejowych, wybudowano w miejscu starego nowe przejście podziemne z 3 wejściami: 1 z podjazdem dla rowerów i 2 z windami.
Połączenia.
Te połączenia obsługują Koleje Mazowieckie.

</doc>
<doc id="1407264" url="https://pl.wikipedia.org/wiki?curid=1407264" title="Kłobuczka">
Kłobuczka

Kłobuczka ("Torilis" Adans.) – rodzaj roślin należący do rodziny selerowatych. Obejmuje 14 gatunków. Rośliny te występują w niemal całej Europie, w Azji (z wyjątkiem jej południowej i północnej części) oraz w północnej, wschodniej i południowej Afryce. Na kontynentach amerykańskich i w Nowej Zelandii rosną jako rośliny zawleczone. W Polsce pospolicie rośnie kłobuczka pospolita "T. japonica", zawlekane przejściowo (efemerofity) bywają kłobuczka łąkowa "T. arvensis" i kłobuczka węzłowata "T. nodosa".
Systematyka.
Rodzaj należy do podplemienia "Torilidinae", plemienia "Scandiceae" z podrodziny "Apioideae" Seemann, rodziny selerowatych ("Apiaceae" Lindl.) z rzędu selerowców.

</doc>
<doc id="1407265" url="https://pl.wikipedia.org/wiki?curid=1407265" title="Torilis">
Torilis



</doc>
<doc id="1407269" url="https://pl.wikipedia.org/wiki?curid=1407269" title="Aminek">
Aminek

Aminek ("Ammi" L.) – rodzaj roślin należący do rodziny selerowatych. W tradycyjnym, szerokim ujęciu rodzaj obejmuje 6 gatunków. Analizy filogenetyczne wykazały jednak, że zaliczano tu dwie bardzo odlegle spokrewnione grupy gatunków, w efekcie wyodrębniono rodzaj "Visnaga". Niezależnie od ujęcia zaliczane tu gatunki występują w basenie Morza Śródziemnego i w południowo-zachodniej Azji. 
Dwa gatunki tu zaliczane (w szerokim ujęciu rodzaju) są szeroko rozpowszechnione w uprawie. Oba przejściowo dziczeją w Polsce – aminek wielki "A. majus" i aminek egipski "A. visnaga", właśc. "Visnaga daucoides".
Systematyka.
Rodzaj należący do podrodziny "Apioideae" Seemann, rodziny selerowatych ("Apiaceae" Lindl.), rzędu selerowców ("Apiales" Lindl.). W tradycyjnym, szerokim ujęciu zaliczano tu ok. 6 gatunków. Analizy filogenetyczne wykazały jednak, że zaliczano tu dwie bardzo odlegle spokrewnione grupy gatunków, w efekcie wyodrębniono rodzaj "Visnaga".

</doc>
<doc id="1407271" url="https://pl.wikipedia.org/wiki?curid=1407271" title="Port lotniczy Zaporoże">
Port lotniczy Zaporoże

Port lotniczy Zaporoże (IATA: OZH, ICAO: UKDE) – międzynarodowy port lotniczy położony koło miasta Zaporoże, w obwodzie zaporoskim, na Ukrainie.

</doc>
<doc id="1407272" url="https://pl.wikipedia.org/wiki?curid=1407272" title="Ammi">
Ammi



</doc>
<doc id="1407275" url="https://pl.wikipedia.org/wiki?curid=1407275" title="Wanda Wasilewska (1923–1944)">
Wanda Wasilewska (1923–1944)

Wanda Wasilewska z domu Brzyska ps. "Wacek" (ur. 1923 w Kustrawie, zm. 21 czerwca 1944 w Biłgoraju) – polska nauczycielka i harcerka.
Życiorys.
W 1943 poślubiła podporucznika Konrada Wasilewskiego.
W czasie II wojny światowej była żołnierzem Armii Krajowej w Krzeszowie. 
W 1944 została aresztowana i przesłuchiwana przez Gestapo w Biłgoraju. Podczas przesłuchania, w czasie którego była torturowana, wyskoczyła przez okno z pierwszego piętra, łamiąc nogi i doznając wstrząsu mózgu. Została pochowana w lesie Rapy na peryferiach Biłgoraja 4 lipca 1944 roku w osobnej mogile. W kolejnej pochowano 60 innych partyzantów, schwytanych podczas akcji "Sturmwind II". 
Na jej cześć ulicę przy byłej siedzibie Gestapo w Biłgoraju nazwano "Wandy Wacek - Wasilewskiej", a na samym budynku zamontowano tablicę pamiątkową.

</doc>
<doc id="1407276" url="https://pl.wikipedia.org/wiki?curid=1407276" title="Euranet">
Euranet

Euranet – europejska sieć radiowa. Jest to fuzja 16 międzynarodowych, krajowych, regionalnych
i lokalnych rozgłośni europejskich tworząca jedno paneuropejskie Konsorcjum Medialne. Projekt ten informuje i komunikuje o wydarzeniach w Europie z perspektywy transnarodowej, a nie jak to było wcześniej, z perspektywy narodowej.
Euranet emituje wspólne audycje od początku kwietnia 2008 roku.
Historia.
Z inicjatywy Deutsche Welle (DW) i Radio France Internationale (RFI) 25 lipca 2007 połączyło się 16 międzynarodowych, krajowych i regionalnych rozgłośni z 13 krajów Unii Europejskiej tworząc jedno paneuropejskie konsorcjum. Członkami konsorcjum są państwowe oraz prywatne rozgłośnie radiowe. Celem tego zjednoczenia jest poprawienie podawania informacji z i o Europie, a także zdawanie relacji o wspólnym życiu w Europie i poprzez to stworzenie tak zwanej Europejskiej Publiczności. Europejskie Konsorcjum Mediów Euranet zostało oficjalnie przedstawione w lutym 2008 w Brukseli przez Margot Wallström – wiceprzewodniczącą Komisji Europejskiej. Potwierdziła ona, że Komisja Europejska wesprze finansowo Euranet w ciągu następnych 5 lat sumą 5,8 miliona €. Mimo wsparcia finansowego Komisja Europejska gwarantuje rozgłośniom uczestniczącym w Euranecie całkowitą niezależność redakcyjną.
W pierwszym roku nadawania Euranet tworzone są audycje w języku niemieckim, angielskim, francuskim, polskim i hiszpańskim. Audycje Euranetu po bułgarsku, grecku, portugalsku, rumuńsku i węgiersku występują głównie w magazynach i dossier.
Docelowo do roku 2012 programy te mają być emitowane we wszystkich 23 oficjalnych językach UE.
Członkowie.
Niemieckie radio Deutsche Welle odeszło od projektu 30 czerwca 2009 roku.
Członkami Euranetu są następujące rozgłośnie:
Konsorcjum.
Konsorcjum Euranatu kierowane jest przez dwóch zarządzających, którzy wspierają i współplanują Strategie i dalszy rozwój Euranetu. Odpowiedzialność finansową w stosunku do UE ma (CEO) Erlends Calabuig z RFI, odpowiedzialność redakcyjną za Euranet sprawuje Petra Kohnen (CEO) z DW.
Formaty Audio.
Euranet informuje o wydarzeniach kulturalnych, społecznych, ekonomicznych i politycznych w Europie z perspektywy ogólnoeuropejskiej. Dzienny czas emisji
o Europejczykach i dla Europejczyków wynosi od 30 do 60 minut. Programy w Euranetach emitowane są w głównych godzinach słuchania i wielokrotnie przez inne rozgłośnie emitowane.
Uczestniczące w programie rozgłośnie mają dziennie od 12 do 19 milionów słuchaczy. Do tego dochodzi jeszcze 30 milionów słuchacze spoza Europy.
Europejski program "University Circle".
Aby wesprzeć rozwój działalności radia i internetu został powołany do życia tzw. Europejski “University Circle”. W ramach tego projektu studenci dziennikarstwa i języków obcych mają możliwość wykorzystywania materiałów naukowych. Oprócz tego studenci biorących udział w programie uniwersytetów przedstawiają swoje opinie o audycjach oraz dostarczają propozycji dla audycji Euranetu osobom realizującym te programy.
W projekcie biorą udział następujące uniwersytety: Cambridge University, Roosevelt Academy university college Middelburg, IHECS w Brukseli, RWTH Aachen, Tampere Universität w Finlandii, Babes-Bolyai Uniwersytet w Rumunii, a także Uniwersytet Wrocławski w Polsce.
Dodatkowo oprócz uczestniczących rozgłośni Programy Euranet są przejmowane przez liczne rozgłośnie studenckie (Campus Radio). Lokalne stacje partnerskie posiadają status członka stowarzyszonego w Konsorcjum. Do rozgłośni partnerskich należą:

</doc>
<doc id="1407277" url="https://pl.wikipedia.org/wiki?curid=1407277" title="Island Air">
Island Air

Island Air – amerykańska linia lotnicza z siedzibą w Honolulu.

</doc>
<doc id="1407278" url="https://pl.wikipedia.org/wiki?curid=1407278" title="Okręg wyborczy City of York">
Okręg wyborczy City of York

Okręg wyborczy City of York powstał w 1265 r. i wysyłał do angielskiej, a następnie brytyjskiej, Izby Gmin dwóch deputowanych. W 1918 r. liczbę mandatów przypadających na okręg zmniejszono do jednego. Do 1997 r. okręg nosił nazwę York. 
Okręg obejmuje większą część miasta York, bez przedmieść.

</doc>
<doc id="1407283" url="https://pl.wikipedia.org/wiki?curid=1407283" title="Odivelas (stacja metra)">
Odivelas (stacja metra)

Odivelas – stacja metra w Lizbonie, na linii Amarela. Oddana został do użytku w dniu 27 marca 2004 wraz ze stacjami Senhor Roubado, Ameixoeira, Lumiar i Quinta das Conchas w ramach rozbudowy tej linii do Odivelas.
Stacja ta znajduje się pomiędzy ulicami "Prof. Doutor Egas Moniz", "José Gomes Monteiro" i "Almeida Garrett", obsługując część Odivelas i umożliwia dostęp do Klasztoru São Dinis. Projekt architektoniczny jest autorstwa Paulo Brito da Silva i Álvaro Lapy. Podobnie jak najnowsze stacje metra w Lizbonie, jest przystosowana do obsługi pasażerów niepełnosprawnych.

</doc>
<doc id="1407285" url="https://pl.wikipedia.org/wiki?curid=1407285" title="Senhor Roubado">
Senhor Roubado

Senhor Roubado – stacja metra w Lizbonie, na linii Amarela. Oddana został do użytku w dniu 27 marca 2004 wraz ze stacjami Odivelas, Ameixoeira, Lumiar i Quinta das Conchas w ramach rozbudowy linii do Odivelas.
Ta stacja znajduje się na "Rua do Senhor Roubado", w pobliżu skrzyżowania z "Rua Pedro Álvares Cabral", umożliwiając dostęp do Padrão do Senhor Roubado i dworca autobusowego, który znajduje się w tej strefie. Projekt architektoniczny jest autorstwa Manuela Bastosa oraz Pedro Crofta. Podobnie jak najnowsze stacje metra w Lizbonie, jest przystosowana do obsługi pasażerów niepełnosprawnych.

</doc>
<doc id="1407286" url="https://pl.wikipedia.org/wiki?curid=1407286" title="Chris Rolfe">
Chris Rolfe

Chris Rolfe (ur. 17 stycznia 1983 w Kettering, Ohio) – amerykański piłkarz, grający na pozycji napastnika w klubie DC United.
Rolfe rozpoczął swoją zawodową karierę w 2004 roku, kiedy to po trzech latach gry w młodzieżowym klubie Dayton Flyers podpisał kontrakt z Chicago Fire. Początkowo grał w rezerwach tego klubu, dla których zdobył sześć goli w jedenastu meczach, ale szybko wywalczył sobie miejsce w podstawowym zespole klubu z Chicago. Od 2005 roku dla klubu ze stanu Illinois rozegrał 95 meczów i zdobył 30 goli. Jego największym sukcesem jest zdobycie w 2006 roku U.S. Open Cup. 2 października 2009 roku piłkarz podpisał kontrakt z klubem duńskiej ekstraklasy Aalborg BK, a umowa zaczęła obowiązywać od 1 stycznia 2010 roku. W 2012 roku wrócił do Chicago Fire. W 2014 przeszedł do DC United.
Do reprezentacji Stanów Zjednoczonych został po raz pierwszy powołany 12 listopada 2005 roku, kiedy to wystąpił w meczu przeciwko reprezentacji Szkocji na Hampden Park w Glasgow.

</doc>
<doc id="1407291" url="https://pl.wikipedia.org/wiki?curid=1407291" title="Adolf Jabłoński">
Adolf Jabłoński

Adolf Jabłoński, pseud. "Jasieńczyk" (ur. 7 czerwca 1824 w Krasocinie, zm. 2 maja 1887 w Bóbrce) – major w powstaniu styczniowym, naczelnik wojenny powiatu łęczyckiego, zesłaniec, pamiętnikarz, działacz patriotycznych organizacji krośnieńskich, współpracownik Ignacego Łukasiewicza w górnictwie naftowym, dyrektor kopalni ropy, farmaceuta.
Życiorys.
W 1847 roku został aresztowany i zesłany na Syberię. Do Warszawy powrócił w 1860 roku. 
Wraz z synem współwłaściciela kopalni ropy w Bóbrce Karola Klobassy – Wiktorem, wysłany został w 1872 r. do Stanów Zjednoczonych. Jabłoński zapoznał się tam z przemysłem naftowym i studiował na Uniwersytecie Virginia geologię, górnictwo, fizykę i chemię. W 1874 wrócił do kraju, przywiózł ze sobą nowe narzędzia wiertnicze, które unowocześnił. Doskonalił również zamykanie wód, stosując skonstruowany przez siebie "dzwon Jabłońskiego". 
Łukasiewicz przekazał mu techniczne kierownictwo kopalni, zachowując stanowisko dyrektora. Osiadł w Chorkówce. Przyjaciel Józefa Ignacego Kraszewskiego, autor pamiętnika " Dziesięć lat niewoli moskiewskiej "(1867). Po śmierci Łukasiewicza, Jabłoński w styczniu 1882 został dyrektorem kopalni ropy w Bóbrce. W 1885 r. [na okł. data 1884] wydał książkę "Kopalnictwo naftowe", w której opisał metody górnicze od kopania studni, poprzez wszystkie znane wówczas metody wiercenia. Opublikował opisy konstrukcji urządzeń i narzędzi wiertniczych.
Po śmierci Adolfa Jabłońskiego w 1887 zarząd i kierownictwo kopalni Bóbrka objął inż. Zenon Suszycki.
Pseudonim A. Jabłońskiego pochodzi od herbu, jakim pieczętował się jego ród.

</doc>
<doc id="1407293" url="https://pl.wikipedia.org/wiki?curid=1407293" title="Zecheriner Brücke">
Zecheriner Brücke

Zecheriner Brücke – most położony w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald koło miejscowości Zecherin. Leży w ciągu drogi federalnej B110 i łączy wyspę Uznam ze stałym lądem.
Po roku 1920 znacznie wzrosła liczba turystów odwiedzających morskie kąpieliska: Świnoujście, Seebad Ahlbeck, Seebad Bansin, Seebad Heringsdorf. Dotychczasowa przeprawa promowa okazała się niewystarczająca i w roku 1930 rozpoczęto budowę mostu. 22 maja 1931 roku most został oddany do użytku.
Tuż przed końcem II wojny światowej most został wysadzony przez Wehrmacht. W roku 1955 most został odbudowany, a w 1999 roku przeprowadzona została jego modernizacja.
Dane.
Most zwodzony ma 325 metrów długości, położony w poprzek Piany – drogi wodnej z Zalewu Szczecińskiego na Bałtyk. Długość ruchomej części wynosi 20 metrów. Z opuszczonym przęsłem i przy średnim poziomie wody przejście pod mostem wynosi 6 metrów. Tyle samo ma szerokość drogi. Po stronie północnej mostu jest 1,5-metrowa ścieżka rowerowa i chodnik.

</doc>
<doc id="1407301" url="https://pl.wikipedia.org/wiki?curid=1407301" title="Christmas">
Christmas

Christmas – dziewiąty i ostatni studyjny a jedenasty w ogóle album Chrisa Isaaka wydany w roku 2004 nakładem Warner Bros. Records.
Lista utworów.
Wszystkie utwory zostały skomponowane przez Chrisa Isaaka; wyjątki zostały zaznaczone.

</doc>
<doc id="1407308" url="https://pl.wikipedia.org/wiki?curid=1407308" title="José María Belauste">
José María Belauste

José María Belausteguigoitia Landaluce (ur. 3 września 1889 w Bilbao, zm. 4 września 1964 w Meksyku) - hiszpański piłkarz.
Występował na pozycji pomocnika. Był kapitanem Athletic Bilbao i reprezentacji Hiszpanii. Jego bracia, Francisco i Ramón również grali w Athletico. Belauste i Pichichi byli członkami ekipy Athletico w latach 10. i 20. XX wieku. W roku 1920 był członkiem kadry Hiszpanii na igrzyskach olimpijskich w Antwerpii. Belauste rozegrał 3 tam mecze i strzelił jednego gola, a jego ekipa zdobyła srebrny medal.
Sukcesy.
Athletic Bilbao
Reprezentacja Hiszpanii

</doc>
<doc id="1407314" url="https://pl.wikipedia.org/wiki?curid=1407314" title="Haliaeetus leucocephalus">
Haliaeetus leucocephalus



</doc>
<doc id="1407317" url="https://pl.wikipedia.org/wiki?curid=1407317" title="Zagubieni (seria 4)">
Zagubieni (seria 4)

Czwarty sezon amerykańskiego serialu Zagubieni miał swoją premierę w Stanach Zjednoczonych i Kanadzie 31 stycznia 2008 roku, a jego ostatni odcinek został wyemitowany 29 maja 2008 roku. Czwarta seria serialu opowiadała o dalszych losach grupy ludzi, którzy w wyniku katastrofy samolotu jakim lecieli, rozbili się na tajemniczej wyspie. Akcja całego sezonu rozgrywa się w okresie od 23 grudnia do 8 stycznia 2005 roku. Sezon ten skupia się na ludziach z frachtowca Naomi – ekipie która ma uratować rozbitków i o oceanic 6 czyli o grupie 6 rozbitków którzy opuścili wyspę.
Lista odcinków.
Początkowo czwarty sezon miał liczyć 16 epizodów, jednak wskutek trwającego kilka miesięcy strajku scenarzystów, został skrócony do 13 odcinków. Ostatecznie, na prośbę scenarzystów, którzy nie mogli zmieścić w tych 13 odcinkach wszystkich wątków, postanowiono dołożyć jeszcze jeden odcinek (14).
&lt;onlyinclude&gt;&lt;/onlyinclude&gt;

</doc>
<doc id="1407318" url="https://pl.wikipedia.org/wiki?curid=1407318" title="Windows Workflow Foundation">
Windows Workflow Foundation

Windows Workflow Foundation – struktura, która pozwala użytkownikom utworzyć systemowe, bądź ludzkie przepływy pracy (workflows) w swoich aplikacjach dla systemów Windows Vista, Windows XP oraz Windows 2003. Składa się z przestrzeni nazw, wewnątrzprocesowego silnika przepływu pracy oraz kreatorów dla Visual Studio 2005. WF może być użyty do prostych scenariuszy, jak np. przedstawianie kontrolek UI, bazując na danych wprowadzonych przez użytkownika, czy kompleksowych korporacyjnych rozwiązań, jak np. obsługa zamówień produktów, czy zarządzenie magazynem. Windows Workflow Foundation wprowadza specyficzny model programowania, re-hostowalny i dostosowywalny silnik przepływu pracy oraz narzędzia do szybkiego budowania aplikacji modelu przepływu pracy na platformach Windows.
Scenariusze w których zaleca się stosowanie Windows Workflow Foundation.
Windows Workflow Foundation zapewnia spójny i znany z innych technologii .NET Framework 3.0 system tworzenia aplikacji, takich jak Windows Communication Foundation oraz Windows Presentation Foundation. API Windows Workflow Foundation umożliwia pełne wsparcie dla Visual Basic .NET oraz C#, wyspecjalizowany kompilator, debugowanie z wewnątrz przepływu pracy, graficzne projektowanie przepływu pracy oraz tworzenie przepływu danych przez pisanie kodu. Windows Workflow Foundation umożliwia, także rozszerzalny model do budowy dostosowywalnych aktywności ("activities"), które zawierają pełną funkcjonalność przepływu pracy, dla użytkownika końcowego do wielokrotnego użycia na przestrzeni wielu projektów.

</doc>
<doc id="1407319" url="https://pl.wikipedia.org/wiki?curid=1407319" title="Petyr Gabrowski">
Petyr Gabrowski

Petyr Dimitrow Gabrowski (bułg. "Петър Димитров Габровски"; ur. 9 lipca 1898 w Razgradzie, zm. 1 lutego 1945) – bułgarski adwokat i polityk, jeden z założycieli i liderów nacjonalistycznej organizacji Bojownicy na rzecz Rozwoju Bułgarskości, minister kolei, poczty i telegrafu (1939–1940) oraz spraw wewnętrznych i zdrowia publicznego (1940–1943), tymczasowy premier Carstwa Bułgarii (1943).
Życiorys.
Uczestniczył w I wojnie światowej w randze dowódcy plutonu (1917–1918). Po wojnie ukończył prawo w Sofijskim Uniwersytecie Św. Klemensa z Ochrydy, następnie pracował jako adwokat w stolicy kraju. Był germanofilem. W 1936 został jednym z liderów nacjonalistycznej organizacji Bojownicy na rzecz Rozwoju Bułgarskości, która sympatyzowała z niemieckim nazizmem.
Pod koniec 1939 został ministrem kolei, poczty i telegrafu w czwartym gabinecie rządowym Kjoseiwanowa. Po objęciu funkcji premiera przez Fiłowa od lutego 1940 piastował urząd ministra spraw wewnętrznych i zdrowia publicznego. Wkrótce po przystąpieniu Bułgarii do paktu trzech (1 marca 1941) był jednym z polityków odpowiedzialnych za współpracę z hitlerowskimi Niemcami. Zdaniem niektórych historyków przyczynił się do deportacji ok. 11 400 Żydów z Macedonii i zachodniej Tracji do obozów koncentracyjnych na terenie okupowanej Polski. Według innych źródeł Gabrowski był przeciwny deportacjom i niechętnie współpracował z przedstawicielem gestapo, Theodorem Danneckerem.
Po objęciu przez Fiłowa funkcji regenta, przez sześć dni (od 9 do 14 września 1943) pełnił obowiązki premiera.
Wkrótce po zamachu stanu z 9 września 1944, w wyniku którego władzę w kraju przejął lewicowy Front Ojczyźniany, został uwięziony i wraz z innymi członkami rządu Fiłowa osądzony za udział Bułgarii w wojnie po stronie koalicji hitlerowskiej. Po przesłuchaniach prowadzonych m.in. w Moskwie, komunistyczny Sąd Ludowy skazał go na karę śmierci. Wyrok wykonano przez rozstrzelanie 1 lutego 1945.
W 1996 wyrok Sądu Ludowego został symbolicznie unieważniony przez Sąd Najwyższy.

</doc>
<doc id="1407322" url="https://pl.wikipedia.org/wiki?curid=1407322" title="Krzysztof Drucki Sokoliński">
Krzysztof Drucki Sokoliński

Krzysztof Drucki Sokoliński (zm. w 1640 roku) – książę, kasztelan połocki w latach 1625-1639, surogator grodzki połocki w latach 1623-1627, kasztelan mścisławski w 1623 roku, starosta jezierzyski.
Syn Michała wojewody połockiego, 
Zygmunt III mianował go kasztelanem mścisławskim i wysłał w poselstwie do Rzymu i Wiednia.
Życiorys.
Studiował na Uniwersytecie w Ingolstadt w 1595 roku.

</doc>
<doc id="1407324" url="https://pl.wikipedia.org/wiki?curid=1407324" title="Pałac biskupi w Kamieniu Pomorskim">
Pałac biskupi w Kamieniu Pomorskim

Pałac biskupi w Kamieniu Pomorskim – późnogotycki dwór kurii biskupiej usytuowany przy placu Katedralnym w Kamieniu Pomorskim. 
Historia.
Z dokumentów wynika, że w wiekach XIV-XVII służył jako siedziba kurii biskupiej. Budynek został wzniesiony przy katedrze kamieńskiej w drugiej połowie XV wieku w miejscu wcześniejszego dworu kurii biskupów pomorskich z XIV wieku. W 1568 roku obiekt został gruntownie przebudowany w stylu renesansowym. Zmieniono wnętrze i elewacje, łącznie ze szczytem, który pokryto modnymi w tym czasie maswerkami, nawiązującymi do dekoracji książęcych rezydencji Gryfitów.
Charakterystycznymi elementami pałacu są: późnogotycki, maswerkowy szczyt od strony północnej, XVI-wieczny wykusz na ścianie bocznej zachodniej należący do najlepszych dzieł tego typu architektury na Pomorzu oraz trójbiegowa klatka schodowa wewnątrz budynku. 
Po odbudowie ze zniszczeń wojennych II wojny światowej w pałacu urządzono bibliotekę publiczną. Obecnie w budynku znajduje się archiwum kościelne oraz siedziba grup przykościelnych. W okresie letnim wnętrza są wykorzystywane jako sale wystawowe.

</doc>
<doc id="1407326" url="https://pl.wikipedia.org/wiki?curid=1407326" title="GX 339-4">
GX 339-4

GX 339-4 – układ podwójny należący do podklasy mało masywnych układów rentgenowskich. Zawiera gwiazdę klasy podolbrzyma typu K oraz czarną dziurę o masie ocenianej na 6 mas Słońca. Należy też do klasy mikrokwazarów, ponieważ posiada dżet. Okres orbitalny układu wynosi 1,7557 ± 0,0004 dnia.
Źródło to zostało odkryte w roku 1972 przez satelitę OSO 7.
Ostatnie wyniki oparte na analizie kształtu linii emisyjnej żelaza sugerują, że czarna dziura w tym układzie rotuje bardzo szybko (parameter a = 0,93 ± 0,01).
Znajduje się w zgrubieniu centralnym Galaktyki, odległość do źródła jest oceniana na nieco ponad 6 kpc.
Źródło należy do klasy źródeł rentgenowskich przejściowych, to znaczy jest silnie zmienne,
ma okresy zwiększonej aktywności trwające kilkadziesiąt–kilkaset dni i kilkusetdniowe okresy, kiedy jest bardzo słabe.
Od 1987 do 2004 roku przeszło około 15 epizodów wzmożonej aktywności. W czasie swojej ewolucji przechodzi przez wszystkie typowe stany jasnościowe charakterystyczne dla czarnych dziur, od stanu miękkiego/wysokiego przez stan twardy/niski do stanu spokojnego. Gdy źródło jest jasne, jest też bardzo silnie zmienne w krótkich skalach
czasowych (nawet do milisekund;), a rozbłyskom rentgenowskim towarzyszą rozbłyski optyczne:
Przepływ masy w tym układzie jest spowodowany przez ekspansję gwiazdy-towarzysza wywołaną przesuwaniem się na zewnątrz gwiazdy otoczki, w której spala się wodór, a gwiazda ta wypełnia swoją powierzchnię Roche’a.

</doc>
<doc id="1407327" url="https://pl.wikipedia.org/wiki?curid=1407327" title="Henryk Walter (inżynier)">
Henryk Walter (inżynier)

Henryk Walter (ur. 28 maja 1835 w Starym Samborze, zm. 21 kwietnia 1921 w Krakowie) – inżynier, wynalazca, powstaniec styczniowy, urzędnik galicyjskiej administracji górniczej.
Życiorys.
Syn Franciszka (adwokat w Strzelbicach) i Anny z domu Ritter. Ukończył prawo na Uniwersytecie Lwowskim oraz Akademię Górniczą w Leoben. Po studiach pracował jako Inżynier górniczy, był w latach 1860-1867 kierownikiem kopalni Bóbrka (powiat krośnieński) należącej do Ignacego Łukasiewicza i Tytusa Trzecieskiego. Podczas powstania styczniowego walczył jako oficer w oddziałach Leona Czechowskiego i Żalplachty Zapałowicza. Walczył nad Tanwią, pod Tyszowcami, Starą Wsią i Mołozowem. Ranny pod Starą Wsią i Mołozowem. 29 lutego 1864 mianowany kapitanem celnych strzelców pod komendą Bosaka. Potem awansowany na majora.
Po upadku powstania schronił się w Galicji i przebywał czas jakiś dworku Ignacego Łukasiewicza w Chorkówce. Podjął też na nowo pracę w kopalni w Bóbrce. Udoskonalił wówczas metodę poszukiwania ropy, wprowadzając ręczne wiercenia udarowe Jego innowacja polega na tym że wprowadził wiertnicę ręczną, składającą się m.in. z drewnianego trójnoga oraz wahacza, do którego na jednym końcu zamocowane były specjalne rękojeści, za pomocą których robotnicy podnosili i opuszczali wahacz, na którego drugim końcu umieszczone były świder, udarowy, obciążnik oraz tzw. nożyce wolnospadowe Fabiana. Dzięki zastosowaniu nowej techniki rolę łopaty i kilofów przejął świder – ważące 150–200 kg stalowe dłuto o średnicy ok. 30 centymetrów i długości ok. 1,5 metrów. Walter zastosował też po raz pierwszy na kopalni Bóbrka własnego pomysłu metodę zamykania wód wgłębnych, pojawiających się podczas wiercenia. To wszystko przyczyniło się do znacznego wzrostu głębokości nowych otworów, jak również do pogłębiań istniejących studzien do niżej zalegających pokładów roponośnych dających obfite wydajności. W wyniku tego nastąpił sukcesywny wzrost wydobycia ropy. Kopalnia „Bóbrka” zaliczała się w tym czasie do najbardziej wydajnych kopalń w polskim przemyśle naftowym. 
Następnie współtwórca Szkoły Wiertniczej w Wietrznie. Działacz organizacji patriotycznych w Krośnie. Członek i działacz Galicyjskiego Towarzystwa Gospodarskiego, członek jego Komitetu (26 maja 1876 - 10 czerwca 1877). Naczelnik Urzędu Górniczego we Lwowie. W latach 80. XIX wieku członek redakcji organu Towarzystwa Politechnicznego we Lwowie - "Dźwignia" Asesor sądu górniczego w Samborze do 1891, radca górniczy w Krakowie, finalnie starszy radca górniczy. Współpracownik prof. Józefa Grzybowskiego (1869-1922), wspólnie prowadzili badania geologiczne w Galicji i na Kaukazie. 
Ożenił się z Marią z Aleksandrowiczów. Na emeryturze mieszkał w Krakowie. Notatki z powstania przekazał K. Bartoszewiczowi. Zmarł 21 kwietnia 1921. Został pochowany w grobowcu rodzinnym na cmentarzu Rakowickim w Krakowie.
Pośmiertnie odznaczony Krzyżem Srebrnym Orderu Wojskowego Virtuti Militari.

</doc>
<doc id="1407328" url="https://pl.wikipedia.org/wiki?curid=1407328" title="Romanowo (Kazimierzewo)">
Romanowo (Kazimierzewo)

Romanowo – zniesiona część wsi Kazimierzewo w Polsce położona w województwie wielkopolskim, w powiecie konińskim, w gminie Wierzbinek.
Nazwę zniesiono z 1 stycznia 2016 r.
W latach 1975–1998 miejscowość należała administracyjnie do województwa konińskiego.
Zobacz też: Romanowo

</doc>
<doc id="1407333" url="https://pl.wikipedia.org/wiki?curid=1407333" title="Mistrzostwa Świata w Piłce Nożnej 2006 (eliminacje strefy CONCACAF)/Runda finałowa">
Mistrzostwa Świata w Piłce Nożnej 2006 (eliminacje strefy CONCACAF)/Runda finałowa

W finale sześć ekip z rundy półfinałowej zagrało ze sobą w jednej grupie systemem mecz i rewanż. Trzy najlepsze zespoły zakwalifikowały się do Mistrzostw Świata, czwarta rozegrała dodatkowy baraż ze zwycięzca dodatkowego meczu między drużynami z Azji.

</doc>
<doc id="1407342" url="https://pl.wikipedia.org/wiki?curid=1407342" title="Michał Drucki Sokoliński (zm. 1621)">
Michał Drucki Sokoliński (zm. 1621)

Michał Drucki Sokoliński herbu Druck (zm. w październiku 1621 roku) – książę, wojewoda połocki w 1613 roku, wojewoda smoleński w 1621 roku (nie objął urzędu), kasztelan witebski w 1605 roku, marszałek orszański w 1591 roku, rotmistrz Jego Królewskiej Mości.
Był wyznawcą prawosławia, następnie unitą.

</doc>
<doc id="1407344" url="https://pl.wikipedia.org/wiki?curid=1407344" title="Radwan odmienny">
Radwan odmienny



</doc>
<doc id="1407347" url="https://pl.wikipedia.org/wiki?curid=1407347" title="Kwalifikowany podpis elektroniczny">
Kwalifikowany podpis elektroniczny

Kwalifikowany podpis elektroniczny – zaawansowany podpis elektroniczny, który jest składany za pomocą kwalifikowanego urządzenia do składania podpisu elektronicznego i który opiera się na kwalifikowanym certyfikacie podpisu elektronicznego.
Do 6 października 2016 stanowił skrót od "bezpieczny podpis elektroniczny weryfikowany kwalifikowanym certyfikatem", czyli podpis elektroniczny spełniający warunki określone w ustawie o podpisie elektronicznym. Obecnie jest to zaawansowany podpis elektroniczny, który jest składany za pomocą kwalifikowanego urządzenia do składania podpisu elektronicznego i który opiera się na kwalifikowanym certyfikacie podpisu elektronicznego
Do 6 października 2016 podpis elektroniczny musiał być weryfikowany ważnym kwalifikowanym certyfikatem oraz składany przy pomocy bezpiecznego urządzenia do składania podpisu.
Elementy niezbędne do podpisania dokumentu.
Kwalifikowany certyfikat w Polsce musi spełniać wymagania określone w Rozporządzeniu Parlamentu Europejskiego i Rady (UE) nr 910/2014 z dnia 23 lipca 2014 r. w sprawie identyfikacji elektronicznej i usług zaufania w odniesieniu do transakcji elektronicznych na rynku wewnętrznym oraz uchylające dyrektywę 1999/93/WE (eIDAS). Ponadto obecnie obowiązuje ustawa z dnia 5 września 2016 r. o usługach zaufania oraz identyfikacji elektronicznej ().
Certyfikat kwalifikowany może być wydawany jedynie osobom fizycznym. Potwierdza on przynależność klucza publicznego do danej osoby.
Zaufana trzecia strona.
Jest to niezależna instytucja, która gwarantuje przynależność kluczy do konkretnych podmiotów (osób, organizacji, komputerów, urządzeń sieciowych). Zaufana trzecia strona (TTP, od ang. "trusted third party"), która wydaje certyfikaty i dba o weryfikację tożsamości podmiotów jest nazywana urzędem certyfikacji lub centrum certyfikacji.
W Polsce kwalifikowane urzędy certyfikacji są umieszczane przez Ministra Cyfryzacji w rejestrze dostawców usług zaufania, prowadzonym przez Narodowe Centrum Certyfikacji.

</doc>
<doc id="1407349" url="https://pl.wikipedia.org/wiki?curid=1407349" title="Napoli Piazza Amedeo">
Napoli Piazza Amedeo

Napoli Piazza Amedeo (wł: "Stazione di Napoli Piazza Amedeo") – przystanek kolejowy w Neapolu, w regionie Kampania, we Włoszech. Znajdują się tu 2 perony. Jest to również stacja metra na linii 2.

</doc>
<doc id="1407353" url="https://pl.wikipedia.org/wiki?curid=1407353" title="Napoli Piazza Cavour">
Napoli Piazza Cavour

Napoli Piazza Cavour (wł: "Stazione di Napoli Piazza Cavour") – przystanek kolejowy w Neapolu, w regionie Kampania, we Włoszech. Znajdują się tu 2 perony. Na tej stacji zatrzymują się też pociągi linii 2 metra neapolitańskiego.

</doc>
<doc id="1407354" url="https://pl.wikipedia.org/wiki?curid=1407354" title="Marian Janowski">
Marian Janowski

Marian Janowski (ur. 14 stycznia 1937 w Inowrocławiu) – burmistrz miasta i gminy Połczyn-Zdrój w latach 1991–1993, działacz społeczny, samorządowiec.
Życiorys.
Po przybyciu w marcu 1946 r. wraz z rodziną na Ziemie Zachodnie zamieszkał w Ogartowie k. Połczyna Zdroju. Pod koniec lat sześćdziesiątych przeniósł się do Połczyna. Na początku pracował w Dyrekcji PP Uzdrowisko, a od 1980 r. jako kierownik administracyjny w miejscowych sanatoriach (Podhale, Poznanianka). W czasie trwania stanu wojennego, w kwietniu 1982 r., został odwołany ze stanowiska kierownika żywienia i hotelarstwa (podlegały mu wszystkie sanatoria w tym zakresie).
W roku 1981 wstąpił do Polskiego Związku Katolicko-Społecznego (PZKS). Przez wiele lat pełnił funkcję m.in. przewodniczącego oddziału koszalińskiego PZKS (z siedzibą w Połczynie Zdroju), w latach 90. sekretarza Zarządu Krajowego PZKS.
Był radnym I (1990–1994) i II kadencji (1994–1998) – pełnił funkcję wiceprzewodniczącego rady miejskiej. W maju 1991 r. rada miejska wybrała go na burmistrza gminy Połczyn Zdrój (objął funkcję 1 czerwca). Rozpoczął budowę nowoczesnej oczyszczalni ścieków (w ocenie specjalistów z Wrocławia jest to jedna z najlepszych inwestycji tej wielkości w Polsce), pozwalającej uporządkować gospodarkę wodno-ściekową w mieście (otwarcie nastąpiło krótko po jego odwołaniu z urzędu). Przebudował komunalne kotłownie węglowe na olejowe. Wsparł finansowo rewitalizację zabytkowego kościoła w Buślarach, k. Połczyna. Doprowadził do zmian nazewnictwa ulic noszących nazwy z czasów PRL-u (m.in.: Bolesława Bieruta, ppłka Jana Tałdykina, Włodzimierza Lenina, Karola Marksa, Mariana Buczka, gen. Michała Roli-Żymierskiego), na takie, które promowałyby miasto, np. Zdrojowa, Piwna, Solankowa, Targowa, Rynkowa, itp. W 1992 r. założył Spółdzielnię Mieszkaniową „Piast”.
W maju 1993 r. do jego odwołania doprowadzili radni skupieni wokół Dyrektora Uzdrowiska – Edwarda Saka. Główną przyczyną konfliktu była obrona przez burmistrza interesów miasta i gminy. Uzdrowisko odmawiało uczestnictwa w kosztach budowy oczyszczalni ścieków (obok browaru Uzdrowisko miało największy udział w wytwarzaniu ścieków).
Jest autorem artykułów o charakterze wspomnieniowym, publikowanych w lokalnym piśmie „Wiadomości Połczyńskie”.
Przy jego poparciu i według jego oryginalnego projektu, a z inicjatywy Stefana Musiała (1917–2000) – internowanego w Kozielsku, w 1993 r. na cmentarzu połczyńskim postawiono pomnik-krzyż poświęcony ofiarom mordów sowieckich na jeńcach polskich z obozów w Starobielsku, Kozielsku i Ostaszkowie – był to jeden z pierwszych Krzyży Katyńskich wzniesionych w Polsce po 1989 r. Od tego też czasu rokrocznie w dniu 17 września sprawowana jest uroczysta Msza Święta z udziałem Kompanii reprezentacyjnej Wojska Polskiego. W uroczystości biorą udział przedstawiciele władz państwowych i samorządowych (miasta, powiatu, województwa), kościelnych (parafii, dekanatu i diecezji), oraz służb mundurowych – policji, straży pożarnej, wojska – na rok przed śmiercią uczestniczył w nich m.in. generał dywizji WP Andrzej Andrzejewski (pilot), mieszkaniec Połczyna Zdroju.
W dniu 22 kwietnia 1995 r. otrzymał odznaczenie państwowe złoty medal „Za opiekę nad Miejscami Pamięci narodowej” przyznawany przez Radę Ochrony Pamięci Walk i Męczeństwa – za zaprojektowanie i postawienie Krzyża Katyńskiego. Pomagał także przy gromadzeniu materiałów do pracy licencjackiej na temat tych obchodów – inicjatorem jej powstania był Michał Wota, dyrektor miejscowego Liceum Ogólnokształcącego dla Dorosłych ZDZ.
Na jego wniosek tytuł „Honorowy Obywatel Miasta i Gminy Połczyn Zdrój” decyzją rady miasta otrzymali (w porządku chronologicznym): 31 maja 1995 r. polski polarnik i podróżnik Marek Kamiński, a we wrześniu 2006 r. jednocześnie – ordynariusz koszaliński kardynał elekt biskup Ignacy Jeż i prałat Zdzisław Peszkowski, kandydat do Pokojowej Nagrody Nobla.

</doc>
<doc id="1407361" url="https://pl.wikipedia.org/wiki?curid=1407361" title="Napoli Piazza Garibaldi">
Napoli Piazza Garibaldi

Napoli Piazza Garibaldi (wł: "Stazione di Napoli Piazza Garibaldi") – stacja kolejowa w Neapolu, w regionie Kampania, we Włoszech. Znajdują się tutaj dwa perony. Stacja położona jest na Piazza Garibaldi, w pobliżu stacji Napoli Centrale. Na Napoli Piazza Garibaldi zatrzymują się również pociągi linii 2 metra w Neapolu. 

</doc>
<doc id="1407364" url="https://pl.wikipedia.org/wiki?curid=1407364" title="Stadion Znicza Pruszków">
Stadion Znicza Pruszków

Stadion MZOS Znicz w Pruszkowie – stadion piłkarski, na którym swoje mecze rozgrywają piłkarze Znicza Pruszków. Obecnie stadion ma jedną trybunę, sztuczne oświetlenie (2400 luksów) i podgrzewaną murawę. Planowana jest budowa drugiej przeciwległej trybuny maksimum na 4000 miejsc siedzących.
Położenie stadionu.
Stadion Znicza znajduje się przy ulicy Bohaterów Warszawy 4, przy głównej drodze wojewódzkiej nr 719 do Żyrardowa oraz w bezpośrednim sąsiedztwie Parku Potulickich, nad rzeką Utratą.
Przebudowa stadionu w 2008 roku.
Do października 2008 udało się wymienić murawę na podgrzewaną, a także zainstalować na stadionie 4 jupitery o mocy 2400 luksów. Rozważana jest budowa drugiej, niezadaszonej trybuny po 2012 roku. Przeciwległa trybuna miałaby pojemność 2000 osób. Oznaczałoby to powiększenie pojemności stadionu do 4000 miejsc. Przebudowanie stadionu, powiększenie pojemności dzięki budowie drugiej trybuny na 2000 miejsc oraz zainstalowanie reflektorów i wymiana murawy spełni wymagania budowlane na wypadek, gdyby Znicz awansował do najwyższej klasy rozgrywek – polskiej ekstraklasy.
12 października 2008 w meczu Znicza Pruszków z Widzewem Łódź nastąpiła inauguracja sztucznego oświetlenia.

</doc>
<doc id="1407365" url="https://pl.wikipedia.org/wiki?curid=1407365" title="Podpis niekwalifikowany">
Podpis niekwalifikowany

Podpis niekwalifikowany (powszechny) – handlowa nazwa podpisu elektronicznego służącego do sygnowania różnych dokumentów mniejszego znaczenia niż podpis kwalifikowany.
Pojęcie podpisu niekwalifikowanego nie występuje w ustawie z dnia 5 września 2016 r. o usługach zaufania oraz identyfikacji elektronicznej, jest to więc potoczna nazwa każdego podpisu elektronicznego innego niż kwalifikowany. Na rynku polskim pod tą nazwą ("niekwalifikowany", "powszechny", "komercyjny") sprzedawane są certyfikaty poświadczające tożsamość osób zgodnie z ogólnymi profilami X.509 i na podstawie uproszczonej weryfikacji tożsamości (np. drogą pocztową lub faksem).
Podpis elektroniczny weryfikowany poprzez certyfikat niekwalifikowany wywołuje skutki prawne równoważne podpisowi odręcznemu, tylko wtedy jeśli obie strony zawrą wcześniej umowę. W takiej umowie powinny się znaleźć zapisy o wzajemnym uznaniu podpisów weryfikowanych certyfikatem niekwalifikowanym. Równocześnie jednak do 6 października 2016 r. — jak każdy podpis elektroniczny — wywoływał skutki prawne, choć ocena tych skutków wynikała z ewentualnej oceny sądu.

</doc>
<doc id="1407367" url="https://pl.wikipedia.org/wiki?curid=1407367" title="Nowa Księga Wieczysta - NKW">
Nowa Księga Wieczysta - NKW



</doc>
<doc id="1407369" url="https://pl.wikipedia.org/wiki?curid=1407369" title="Żółwiniec (województwo wielkopolskie)">
Żółwiniec (województwo wielkopolskie)

Żółwiniec – dawniej wieś w Polsce położona w województwie wielkopolskim, w powiecie konińskim, w gminie Wierzbinek. Przez miejscowość przebiegała trasa rurociągu naftowego „Przyjaźń”.
W latach 1975–1998 miejscowość należała administracyjnie do województwa konińskiego.
Miejscowość zniesiono z dniem 1 stycznia 2016.

</doc>
<doc id="1407372" url="https://pl.wikipedia.org/wiki?curid=1407372" title="Nazar (polski zespół muzyczny)">
Nazar (polski zespół muzyczny)

Nazar – polski duet muzyczny, występujący w latach 90. W jego skład wchodzili Nazar Al-Khouri oraz Szymon Wysocki. Zespół grał mieszankę popu i muzyki elektronicznej, z elementami funk i rap. Wypromował m.in. przeboje: "Memory of u", "Moja wolność", "Oni". Za album "Extazee!" grupa otrzymała nominację do nagrody Fryderyk w kategorii "najlepszy album muzyki tanecznej".
Po kilku latach z zespołu odszedł Szymon Wysocki. Natomiast Nazar Al-Khouri rozpoczął karierę solową, wykorzystując nazwę zespołu jako pseudonim artystyczny.

</doc>
<doc id="1407373" url="https://pl.wikipedia.org/wiki?curid=1407373" title="Agustín Sauto Arana">
Agustín Sauto Arana

Agustín Sauto Arana (ur. 11 maja 1908 w Barakaldo; zm. 21 sierpnia 1986) znany także jako Bata - hiszpańsko i baskijki piłkarz. Grał dla Barakaldo CF, Athletic Bilbao, reprezentacji Hiszpanii i Kraju Basków. Bata wraz z Athletico został cztery razy Mistrzem Hiszpanii i tyle samo razy zdobył Puchar Króla. W sezonie 1930-31 z 27 golami na koncie zdobył Trofeo Pichichi. W Primera División rozegrał 118 meczów i zdobył 108 bramek.
Sukcesy.
Athletic Bilbao

</doc>
<doc id="1407375" url="https://pl.wikipedia.org/wiki?curid=1407375" title="Napoli Piazza Leopardi">
Napoli Piazza Leopardi

Napoli Piazza Leopardi (wł: "Stazione di Napoli Piazza Leopardi") – przystanek kolejowy w Neapolu, w regionie Kampania, we Włoszech. Znajduje się tu 1 peron. Jest to również stacja linii 2 metra w Neapolu.

</doc>
<doc id="1407378" url="https://pl.wikipedia.org/wiki?curid=1407378" title="Biurowość Ksiąg Wieczystych - LMOS">
Biurowość Ksiąg Wieczystych - LMOS



</doc>
<doc id="1407383" url="https://pl.wikipedia.org/wiki?curid=1407383" title="Ratusz w Kamieniu Pomorskim">
Ratusz w Kamieniu Pomorskim

Ratusz w Kamieniu Pomorskim – gotycki ratusz miejski w Kamieniu Pomorskim
Obecnie w ratuszu mieszczą się biura urzędu miejskiego.
Historia.
Ratusz kamieński zbudowano w XIII wieku. Usytuowany jest w centrum rynku. W połowie XVI wieku budynek został nieznacznie przebudowany i nadano mu cechy renesansowe. W 1945 roku obiekt uległ zniszczeniu. Po II wojnie światowej został odbudowany z pieczołowicie zrekonstruowaną bryłą, wystrojem elewacji i wnętrz z okresu gotyku.
Architektura.
Obiekt należy do typowych ratuszy podcieniowych budowanych na Pomorzu Zachodnim w okresie średniowiecza. Posiada kształt wydłużonej kamienicy z trójarkadowym podcieniem od strony wschodniej i bogatym wystrojem elewacji podzielonych ostrołukowymi arkadami i wielobocznymi lizenami. Uwagę zwraca maswerkowa dekoracja szczytu zachodniego, podobna do renesansowej dekoracji szczytu pałacu biskupiego. W piwnicach i na parterze ratusza zachowały się gotyckie sklepienia krzyżowo-żebrowe i kolebkowe.

</doc>
<doc id="1407386" url="https://pl.wikipedia.org/wiki?curid=1407386" title="Napoli San Giovanni-Barra">
Napoli San Giovanni-Barra

Napoli San Giovanni-Barra (wł: "Stazione di Napoli San Giovanni-Barra") – przystanek kolejowy w Neapolu, w regionie Kampania, we Włoszech. Znajdują się tu 2 perony.

</doc>
<doc id="1407387" url="https://pl.wikipedia.org/wiki?curid=1407387" title="Nowa Ruda (województwo wielkopolskie)">
Nowa Ruda (województwo wielkopolskie)

Nowa Ruda – wieś w Polsce położona w województwie wielkopolskim, w powiecie konińskim, w gminie Wierzbinek, nad Kanałem Ślesińskim. Na północ od miejscowości położone jest Czarne Jezioro.
W latach 1975–1998 miejscowość należała administracyjnie do województwa konińskiego.
W gminnej ewidencji zabytków ujęte są trzy żelbetonowe schrony bojowe z 1939 roku.
Zobacz też: Nowa Ruda

</doc>
<doc id="1407391" url="https://pl.wikipedia.org/wiki?curid=1407391" title="Maximilian Nitze">
Maximilian Nitze

Maximilian Carl-Friedrich Nitze (ur. 18 września 1848 w Berlinie, zm. 23 lutego 1906 tamże) – niemiecki lekarz urolog. 
Życiorys.
Nitze studiował medycynę na Uniwersytecie Ruprechta i Karola w Heidelbergu, Uniwersytecie Juliusza i Maksymiliana w Würzburgu oraz Uniwersytecie w Lipsku. W 1874 otrzymał tytuł doktora medycyny, po czym był asystentem w drezdeńskim szpitalu. W latach 80. XIX wieku założył prywatny szpital urologiczny w Berlinie, a później został profesorem urologii na Uniwersytecie Fryderyka Wilhelma w tym mieście.
Dorobek naukowy.
Razem z Josephem Leiterem wynalazł cystoskop. Cystoskop Nitzego-Leitera został zademonstrowany publicznie w 1879 roku. Urządzenie zawierało elektrycznie podgrzewany drut platynowy służący jako źródło światła, system chłodzenia wodą i teleskopowo ustawione soczewki pozwalające na uzyskanie obrazu. Wynalezienie żarówki przez Edisona pozwoliło na dalsze ulepszenia budowy cystoskopu, w 1887 roku Nitze skonstruował urządzenie nie wymagające już chłodzenia.
Jako pierwszy wykonywał endoskopowe fotografie. Wkrótce po śmierci Nitzego cystoskop posłużył do pierwszej torakoskopii. W 1901 niemiecki lekarz Georg Kelling wykonał pierwszy zabieg laparoskopowy u psa. W uznaniu jego zasług ufundowano Medal Maximiliana Nitzego, przyznawany przez Niemieckie Towarzystwo Urologiczne za wybitne osiągnięcia na polu tej specjalności lekarskiej.

</doc>
<doc id="1407394" url="https://pl.wikipedia.org/wiki?curid=1407394" title="Nocera Inferiore (stacja kolejowa)">
Nocera Inferiore (stacja kolejowa)

Nocera Inferiore (wł: "Stazione di Nocera Inferiore") – stacja kolejowa w Nocera Inferiore, w regionie Kampania, we Włoszech. Znajdują się tu 3 perony. Jest zarządzana przez Rete Ferroviaria Italiana.

</doc>
<doc id="1407395" url="https://pl.wikipedia.org/wiki?curid=1407395" title="Thorsten Kirschbaum">
Thorsten Kirschbaum

Thorsten Kirschbaum (ur. 20 kwietnia 1987 w Würzburgu) – niemiecki piłkarz grający na pozycji bramkarza w klubie Bayer 04 Leverkusen. Rozegrał 7 meczów w reprezentacji Niemiec U-21.

</doc>
<doc id="1407396" url="https://pl.wikipedia.org/wiki?curid=1407396" title="In The Fishtank">
In The Fishtank



</doc>
<doc id="1407401" url="https://pl.wikipedia.org/wiki?curid=1407401" title="Ruszkowo-Parcele">
Ruszkowo-Parcele



</doc>
<doc id="1407405" url="https://pl.wikipedia.org/wiki?curid=1407405" title="Gary Burghoff">
Gary Burghoff

Gary Burghoff (ur. 24 maja 1943 w Bristolu) – amerykański aktor.
W latach 1972–1983 występował w roli kaprala Waltera Radara O’Reilly w serialu M*A*S*H, zrezygnował jednak po ukończeniu siódmego sezonu. Jako przyczynę zerwania współpracy z produkcją podał, że za bardzo utożsamiał się z rolą. Ponadto miał już 40 lat i coraz trudniej mu było grać rolę młodszego, o dwadzieścia lat, mężczyzny. Jest jedynym aktorem jaki zagrał tę samą rolę w filmie i w serialu.
Za rolę kaprala w serialu M*A*S*H został w 1977 roku otrzymał nagrodę Emmy w kategorii „Aktor drugoplanowy”.

</doc>
<doc id="1407409" url="https://pl.wikipedia.org/wiki?curid=1407409" title="Listy Klemensa">
Listy Klemensa

Listy Klemensa – teksty zaliczane do apokryfów Nowego Testamentu; przez Kościół koptyjski uznawane za kanoniczne. Listy są przypisywane Klemensowi Rzymskiemu, biskupowi Rzymu w latach 88-97.
Pierwszy List Klemensa.
Napisany w imieniu Kościoła rzymskiego przez sekretarza Klemensa do Kościoła w Koryncie wkrótce po prześladowaniach Domicjana (96-97 n.e.). List został wysłany z powodu wewnętrznych podziałów i niezgody w Kościele korynckim. Klemens interweniował w imię Kościoła rzymskiego i apelował o przywrócenie pokoju, harmonii i porządku. W dokumencie tym Klemens daje dowód znajomości filozofii stoickiej i mitologii greckiej oraz daje cenny obraz wczesnego Kościoła, organizacji, przekonań i praktyki.
Drugi List Klemensa.
Traktat (homilia) przypisywany Klemensowi Rzymskiemu, lecz napisany ok. 150 r. n.e. Zawiera cytaty z Ewangelii Mateusza oraz z Ewangelii Łukasza. Może być pierwszym antygnostycznym pismem powstałym w Egipcie. Wskazuje na piekło jako na konsekwencję odrzucenia Chrystusa i wyboru złego życia .
Listy do dziewic.
Dwa apokryficzne listy przypisywane Klemensowi, w rzeczywistości zredagowane prawdopodobnie dopiero w III wieku. Skierowane są do kobiet i mężczyzn wiodących ascetyczny tryb życia, występując przeciwko wspólnemu zamieszkiwaniu osób poświęconych służbie Bogu.

</doc>
<doc id="1407413" url="https://pl.wikipedia.org/wiki?curid=1407413" title="Bill Turner">
Bill Turner

Bill Turner (William Turner senior) − fikcyjna postać z filmów Disneya z serii Piraci z Karaibów, ojciec Willa Turnera. Został jedynie wspomniany w pierwszej części filmu, a pojawił się w „” i „”. Odtwórcą roli jest Stellan Skarsgård.
Przezwiska.
Przezwiska Billa Turnera (wer. ang. „Bootstrap Bill”) w zależności od ekranizacji i jej tłumaczenia: Sznurek, Pętelka, Rzemyk, Bucior, Cholewa.
Życiorys.
Bill Turner sprzed czasów przedstawionych w „Piratach z Karaibów”.
William Turner senior był irlandzkim marynarzem, który porzucił żonę i syna w Anglii (Willa Turnera juniora) w poszukiwaniu skarbu Wysp Karaibskich. W niewyjaśnionych okolicznościach został piratem. Natomiast jego syn był przeświadczony, że ojciec był uczciwym człowiekiem, szanowanym kupcem marynarki handlowej.
Bill służył na Czarnej Perle w czasie gdy statkiem dowodził Jack Sparrow. Turner był jedyną osobą z załogi, która nie przyłączyła do buntu wszczętego przez Hektora Barbossę, pierwszego oficera Czarnej Perły, ponieważ uważał, że jest to naruszenie kodeksu pirackiego. Gdy okazało się, że azteckie złoto jest przeklęte, William senior wysłał jedną z monet swojemu synowi do Anglii jako medalion, by ukarać załogę za zdradę Jacka i podtrzymać klątwę. W odwecie Barbossa przywiązał Billa (za ucha od butów – ang. "bootstraps" od czego wzięło się jego przezwisko) do armaty i wyrzucił za burtę. Niedługo po tym Barbossa odkrył, że do odczynienia klątwy potrzebne są wszystkie monety, które muszą zostać oddane i krew każdego kto zabrał azteckie złoto, a co za tym idzie krew Billa Turnera. Rozpoczęło się poszukiwanie brakującej monety i potomka, w którego żyłach płynie krew Turnera.
Bill Turner w „”.
Bill („Sznurówka”, „Rzemyk”) Turner zaciągnął się na statek Davy’ego Jonesa, by jego syn, Will mógł uniknąć losu pirata. Jednakże nie uchroniło to Willa przed tym losem. Po śmierci Davy’ego Jonesa młody Turner został kapitanem Latającego Holendra.

</doc>
<doc id="1407415" url="https://pl.wikipedia.org/wiki?curid=1407415" title="Kościół Hallgrímura">
Kościół Hallgrímura

Kościół Hallgrímura () – kościół w Reykjavíku, stolicy Islandii. Ma 74,5 m wysokości i jest drugim, po Smáratorg 3, pod względem wysokości budynkiem Islandii. Kościół nosi imię islandzkiego poety i duchownego luterańskiego Hallgrímura Péturssona.
Projekt kościoła autorstwa architekta Guðjóna Samúelssona został zatwierdzony w 1937 roku. Budowa kościoła trwała w latach 1945–1986. Znajduje się w centrum Reykjavíku, jest widoczny z całego miasta oraz stanowi dobry punkt orientacyjny. Na wieży kościoła funkcjonuje punkt widokowy, z którego roztacza się widok na Reykjavík i otaczające go góry.
Przed kościołem znajduje się pomnik Leifa Erikssona. Został on podarowany w 1930 przez Stany Zjednoczone z okazji 1000-lecia Althingu – islandzkiego parlamentu.

</doc>
<doc id="1407416" url="https://pl.wikipedia.org/wiki?curid=1407416" title="Tisir Al-Antaif">
Tisir Al-Antaif

Tisir Ahmed A. Al-Antaif (arabski:تيسير الأنتيف) (ur. 16 lutego 1974 w Dammam) – saudyjski piłkarz występujący na pozycji bramkarza w Ittihad FC, w którym gra od roku 2005. Mierzy 183 cm wzrostu. W swojej drużynie występuje z numerem 22.
Kariera.
Klubowa.
Swoją karierę rozpoczynał w juniorskim zespole klubu Al-Ittifaq. W roku 1993 został włączony do pierwszej drużyny tego klubu. Grał tam przez siedem lat, po czym przeszedł do Al-Ahli. Po czterech latach gry w tym zespole zaczął występować w Al-Khaleej, skąd w roku 2005 trafił do swojego obecnego klubu. Z tą drużyną w sezonie 2006/2007 świętował zdobycie mistrzostwa Arabii Saudyjskiej, zaś sezon później zdobył Puchar Mistrzów Arabii Saudyjskiej.
Reprezentacyjna.
W reprezentacji zadebiutował w roku 1994. Był członkiem kadry Arabii Saudyjskiej na Mundialu 1998, w której jego kraj z jednym punktem na koncie zajął ostatnie miejsce w grupie C. Na tym turnieju Al-Antaif nie wystąpił w żadnym z trzech spotkań reprezentacji.

</doc>
<doc id="1407417" url="https://pl.wikipedia.org/wiki?curid=1407417" title="Druciarz">
Druciarz

Druciarz – wędrowny rzemieślnik zajmujący się druciarstwem, który naprawiał sprzęty gospodarstwa domowego i wyrabiał drobne przedmioty domowego użytku z drutu, na przykład łapki na myszy. W szczególności drutował rozbite naczynia ceramiczne, na przykład gliniane garnki, co polegało na silnym ściągnięciu skorup siatką drucianą. 
Pierwsze pisemne wzmianki o druciarstwie pochodzą z XVIII wieku, kiedy rozwijający się przemysł fabryczny był w stanie dostarczać po dostępnych cenach drut o wymaganych własnościach mechanicznych. Wędrowni druciarze pochodzili głównie z biednych wsi górskich i podgórskich, w których prymitywne rolnictwo i hodowla nie były w stanie wyżywić rosnącej populacji. Po zakończeniu I wojny światowej zawód zaczął zanikać, czego przyczyną było między innymi znaczące potanienie naczyń glinianych, kamionkowych i porcelitowych, wyrabianych fabrycznie, których nie opłacało się drutować. Ostatni, nieliczni druciarze ograniczali swą działalność do wytwarzania i domokrążczej sprzedaży drobnych wyrobów z drutu: klatek na ptaki, wieszaków, spinek, zabawek, drobnych ozdób i tym podobnych.
Druciarstwo na Słowacji.
Na terenie dawnej Monarchii Austro-Węgierskiej druciarze stanowili jedną z najbardziej charakterystycznych grup drobnych rzemieślników. Pochodzili głównie z ubogich górskich wsi w północno-zachodniej części dzisiejszej Słowacji (tereny Kysuc i Orawy), a także ze Spiszu. Działali nie tylko na terenach ówczesnej monarchii Habsburgów, ale również na całych Bałkanach oraz na terenach dzisiejszej Polski (np. w Katowicach, Warszawie, Lublinie) i Rosji. Zamożniejsi z nich zakładali manufaktury, zatrudniające po kilkudziesięciu robotników. W Petersburgu na przełomie XIX i XX w. pracowało ponad 220 słowackich druciarzy, z których wielu pochodziło z Turzówki. W druciarskiej fabryce Štefana Hunčíka i Jozefa Krutošíka z Wysokiej nad Kisucą, działającej na początku XX. stulecia w Moskwie, pracowało ponad 500 robotników i chałupników. Wraz z falą emigracji za Atlantyk dostali się również do USA, gdzie zakładali z czasem warsztaty i niewielkie fabryczki wyrobów z drutu i blachy.
W początkach XX wieku na terenie dzisiejszej Słowacji było około 5 tysięcy druciarzy.
Po zakończeniu I wojny światowej i powstaniu Czechosłowacji liczba ta wielokrotnie zmalała. Produkcja skupiła się w niewielkich kooperatywach i oprócz drobnych wyrobów użytku domowego obejmowała głównie przedmioty ozdobne.
Na Słowacji istnieją obecnie dwie wystawy dokumentujące historię druciarstwa: w zamku Budatín (ekspozycja Muzeum Poważskiego w Żylinie) i w Veľkém Rovném (gdzie w 1941 założono jedną z najstarszych spółdzielni druciarskich).

</doc>
<doc id="1407418" url="https://pl.wikipedia.org/wiki?curid=1407418" title="Droga wojewódzka nr 814">
Droga wojewódzka nr 814

Droga wojewódzka nr 814 (DW814) – droga wojewódzka klasy G (główna) o długości 20,928 km w województwie lubelskim, w powiatach: radzyńskim (miasto Radzyń Podlaski, gmina wiejska Radzyń Podlaski, gmina Czemierniki, gmina Wohyń) i parczewskim (gmina Siemień), łącząca Radzyń Podlaski z Glinnym Stokiem położonym 10 km na zachód od Parczewa. W Radzyniu Podlaskim rozpoczyna się na rondzie Żołnierzy WiN (u zbiegu ulic Wisznickiej i Lubelskiej) i przebiega do granic miasta ulicą Lubelską. Jest częścią szlaku komunikacyjnego relacji Radzyń Podlaski - Parczew. Z Glinnego Stoku do Parczewa prowadzi droga wojewódzka nr 815.
Zarządcą drogi jest Zarząd Dróg Wojewódzkich w Lublinie - Rejon DW Parczew.

</doc>
<doc id="1407419" url="https://pl.wikipedia.org/wiki?curid=1407419" title="Ranavalona II">
Ranavalona II

Ranavalona II, Ramona Ranavalona II (ur. 1829, zm. 13 lipca 1883 w Antananarywie) – królowa Madagaskaru w latach 1868–1883, następczyni Rasoheriny. Jedna z żon Radamy II. Wstępując na tron, przyjęła chrzest i uczyniła protestantyzm religią państwową.
Za jej rządów realna władza znajdowała się w rękach drugiego męża królowej, premiera Rainilaiarivony.
Po jej śmierci na tron wstąpiła Ranavalona III, ostatnia królowa Madagaskaru.

</doc>
<doc id="1407420" url="https://pl.wikipedia.org/wiki?curid=1407420" title="DW814">
DW814



</doc>
<doc id="1407423" url="https://pl.wikipedia.org/wiki?curid=1407423" title="Ata Nahai">
Ata Nahai

Ata Nahai (ur. 1960 w Baneh) – kurdyjski nowelista, pisze także krótkie opowiadania. Ukończył szkołę średnią w 1978, otrzymując dyplom z literatury. Z powodu rewolucji 1979 w Iranie na cztery lata zamknięto uniwersytet, na który uczęszczał, dlatego też nie mógł ukończyć studiów. Swoją karierę pisarską rozpoczął od krótkich opowiadań w języku kurdyjskim oraz esejów z gatunku fabularnych. Opublikował trzy zbiory krótkich opowiadań oraz trzy nowele w języku kurdyjskim, a także przetłumaczył na ten język krótkie opowiadania oraz eseje literackie pisarzy zagranicznych. Na "Pierwszej konferencji nauczania języka kurdyjskiego" w Teheranie (2002) został wybrany w głosowaniu pierwszym kierownikiem powołanej do życia „Kurdish Language Academy” w Iranie. W 2005 Ata Nahai otrzymał nagrodę "Aras" za „literaturę kurdyjską”.
Tłumaczenia.
Nahai przetłumaczył na język kurdyjski nowelę Houshanga Golshiriego „Shazdeh Ehtejab” („Książę Ehtejab”). Przetłumaczył również dzieła Milana Kundery oraz wiele innych krótkich opowiadań znanych światowych pisarzy.

</doc>
<doc id="1407425" url="https://pl.wikipedia.org/wiki?curid=1407425" title="Wybrzeże (Half-Life 2)">
Wybrzeże (Half-Life 2)



</doc>
<doc id="1407428" url="https://pl.wikipedia.org/wiki?curid=1407428" title="Droga wojewódzka nr 828">
Droga wojewódzka nr 828

Droga wojewódzka nr 828 (DW828) – droga wojewódzka klasy Z (zbiorcza) o długości 27,853 km w województwie lubelskim, w powiatach ziemskich: lubelskim (gminy Garbów i Niemce), lubartowskim (gmina Lubartów) oraz łęczyńskim (gmina Spiczyn). Przebiega równoleżnikowo od Bogucina przez Niemce do Jawidza, omijając Lublin od północy. W Niemcach na odcinku 360 metrów przebiega wspólnie z drogą krajową nr 19. Stanowi najprostsze, nieekspresowe połączenie drogowe między Puławami, a Lubartowem i Łęczną.
Zarządcą drogi jest Zarząd Dróg Wojewódzkich w Lublinie - Rejon DW Lublin (na odcinku Bogucin - Krasienin-Kolonia) oraz Rejon DW Parczew (na odcinku Krasienin-Kolonia - Jawidz).
Infrastruktura.
Na całej długości jest położona nawierzchnia bitumiczna. Szerokość jezdni na szlaku prostym wynosi od 5,5 metra do 7. Pobocza są gruntowe. Nie występują drogi rowerowe. W miejscowości Piotrowice Wielkie, Krasienin, Krasienin-Kolonia, Wola Krasienińska, Nasutów, Rudka Kozłowiecka, Wola Niemiecka, Niemce oraz Jawidz, a także w okolicach wiaduktu wzdłuż drogi ekspresowej nr S12 występują chodniki dla pieszych.
Pomiar ruchu.
W 2015 roku został zmierzony ruch na trzech odcinkach tej trasy:
Miejscowości leżące przy trasie DW828.
Droga wojewódzka nr 828 przebiega przez tereny miejscowości:

</doc>
<doc id="1407429" url="https://pl.wikipedia.org/wiki?curid=1407429" title="Wyżnica">
Wyżnica

2 miejscowości:
2 wzniesienia w Polsce:

</doc>
<doc id="1407430" url="https://pl.wikipedia.org/wiki?curid=1407430" title="Max Heindel">
Max Heindel

Max Heindel, właśc. Carl Louis von Grasshoff (ur. 23 lipca 1865 w Aarhus, Dania, zm. 6 stycznia 1919 w Oceanside, Kalifornia, Stany Zjednoczone) – okultysta, astrolog i mistyk odwołujący się do chrześcijaństwa. Założyciel Towarzystwa Różokrzyża.
Dzieciństwo.
Urodził się w rodzinie von Grasshoffów, związanej w czasach księcia Bismarcka z niemieckim dworem. Ojciec Maxa Heindela, Francois L. von Grasshoff, jako młody mężczyzna emigrował do Kopenhagi w Danii, gdzie ożenił się z Dunką pochodzącą z dobrej rodziny. Francois miał dwóch synów i jedną córkę. Zmarł, gdy najstarszy z synów miał zaledwie 6 lat, pozostawiając matkę z trojgiem małych dzieci, w bardzo trudnej sytuacji życiowej.
Dzieciństwo M. Heindla upłynęło w dystyngowanym ubóstwie. Dzięki uporowi jego matki (który to wiele razy z powodu małych przychodów, wystawiony był na skrajne próby) starczało na to, aby jej synowie i córka mogli posiadać prywatnych nauczycieli, co w konsekwencji pozwoliło im przywrócić pozycję w środowisko arystokracji.
Życie dorosłe.
W wieku szesnastu lat, porzucił przyszłość związaną z dostatnim życiem pośród arystokracji. Opuścił rodzinny dom i przeniósł się do stoczni w Glasgow (Szkocja), gdzie poświęcił się nauce zawodu inżyniera.
Niedługo potem został wybrany głównym inżynierem na statku handlowym. Pozycja ta pozwoliła mu na podróże do miejsc na całym świecie, oraz dała mu możliwość wymiany doświadczeń z ludźmi z całego świata. Przez wiele lat był głównym inżynierem na jednym z największych pasażerskich liniowców linii Cunard Line podróżującym między Stanami Zjednoczonymi i Europą.
Od 1895 do 1901, pracował jako inżynier konsultant w Nowym Jorku. W tym czasie ożenił się. Z tego związku narodził się syn i dwie córki. W roku 1905 zmarła jego żona. W 1903, Max Heindel w poszukiwaniu pracy dotarł do Los Angeles w Kalifornii. Nadając swojemu życiu nowy kurs, zainteresował się zgłębianiem tajników metafizyki i pod wpływem dzieł teozofisty Charlesa W. Leadbeatera, dołączył do Theosophical Society Pasadena w Los Angeles, w którym zajmował w latach 1904 i 1905 funkcję wiceprezydenta.
Przeszedł także na wegetarianizm i rozpoczął poznawanie astrologii. W tym czasie spotykał Augustę Foss, która miała podobne zainteresowania. Sprawiło to że w późniejszym okresie została ona jego żoną.
W wyniku przemęczenia pracą w 1905 roku u Heindela pojawiły się poważne kłopoty z sercem. Przez wiele miesięcy był na granicy śmierci.
Od 1906 do 1907 prowadził wykłady, jednocześnie poszerzając swoją wiedzę okultystyczną. Przebywał w San Francisco, Seattle i na północnych rejonach kraju. Po zakończeniu wykładów został poddany ponownej hospitalizacji w związku z kłopotami z sercem. Mimo tych kłopotów, ponownie podjął pracę jako wykładowca w północno-zachodniej części Stanów Zjednoczonych.

</doc>
<doc id="1407431" url="https://pl.wikipedia.org/wiki?curid=1407431" title="DW828">
DW828



</doc>
<doc id="1407436" url="https://pl.wikipedia.org/wiki?curid=1407436" title="Ludvig Puusepp">
Ludvig Puusepp

Ludvig Puusepp, Ludwig Martynowicz Pussep (ros. Людвиг Мартынович Пуссеп [Пуусепп], ur. w Kijowie, zm. 19 października 1942 w Tartu) – estoński lekarz neurochirurg. Pierwszy profesor neurochirurgii na świecie (1910), pionier neurochirurgii w Rosji i Estonii. Twórca własnej szkoły neurochirurgicznej. Autor licznych prac z dziedziny neurochirurgii i neurologii, pomysłodawca nowych technik operacyjnych. Opisał odruch, znany jako odruch małego palca bądź odruch Puuseppa.
Życiorys.
Urodził się w 1875 roku w Kijowie jako syn szewca Martina Puusepa i Victorii-Stephanii z domu Goebel. Ojciec pochodził z Rakvere w Estonii, w Sankt Petersburgu poznał żonę, która miała korzenie czeskie i polskie. Ludwig Puusep w domu mówił po niemiecku, w szkole po rosyjsku; dopiero po 40. roku życia nauczył się estońskiego. Spotykane w literaturze inne formy nazwiska Puusepp (które w języku estońskim oznacza stolarza), Puusep, Pousep itp., są przypuszczalnie wynikiem jego nieprawidłowej transliteracji na cyrylicę.
W 1895 został absolwentem gimnazjum w Kijowie, za wyniki w nauce otrzymał złoty medal. Od 1894 studiował na Cesarskiej Wojskowej Akademii Medycznej w Sankt Petersburgu i został jej absolwentem w 1899 roku. Jego nauczycielem neurologii był Władimir Biechtieriew, który poznał talent Puusepa i wybrał go na swojego asystenta. Już w 1899 roku Puusepp wykonał swoją pierwszą operację neurochirurgiczną – u pacjenta z urazem czaszkowo-mózgowym. W 1900 roku odbył podróż po Europie, zwiedzając kliniki w Berlinie, Hamburgu, Kopenhadze, Londynie, Wiedniu i Paryżu. Uczestniczył w pokazach i demonstracjach Dejerine′a i Raymonda.
W 1902 roku przedstawił dysertację doktorską poświęconą lokalizacji ośrodka zawiadującego erekcją i ejakulacją u psów. Wśród tez tej pracy znalazł się postulat kształcenia neurologów w chirurgii. Następnie został wykładowcą w Żeńskim Instytucie Medycznym w Sankt Petersburgu. W latach 1904-05 uczestniczył w wojnie rosyjsko-japońskiej i został ranny podczas walk o Mukden. Po powrocie został mianowany w 1907 Privatdozentem w Cesarskiej Wojskowej Akademii Medycznej, a od 1910 był profesorem w Instytucie Chirurgii Neurologicznej. W 1909 wyjechał do Stanów Zjednoczonych, gdzie zwiedził kliniki w Nowym Jorku, Bostonie, Filadelfii i Waszyngtonie. W 1913 roku na XII Kongresie Rosyjskich Chirurgów przedstawił wyniki przeprowadzonych przez siebie 24 operacji guzów mózgu; w jedenastu przypadkach udało się usunąć guza, w sześciu przypadkach z pomyślnym wynikiem. Podczas I wojny światowej przez pierwsze cztery miesiące służył jako lekarz wojskowy na froncie, ale został ranny w nogę i zwolniono go ze służby. Do 1919 był ordynatorem Szpitala Wojskowego i konsultantem chorób nerwowych w Lazarecie Błagowieszczeńskim oraz w Szpitalu Czerwonego Krzyża w Petersburgu. Po wybuchu rewolucji październikowej jego życie było zagrożone. W grudniu 1920 wyemigrował do Estonii, 6 grudnia otrzymał estońskie obywatelstwo i zmienił nazwisko na Puusepp. Niemal od razu (z datą 1 grudnia) został mianowany profesorem neurologii na Uniwersytecie w Tartu i dyrektorem kliniki neurologicznej w Tartu. Został też mianowany oficerem w randze generała i konsultantem neurologii dla estońskiej armii (Sanitaarkindralmajor).
30 kwietnia 1921 wykonał pierwszą w Estonii operację neurochirurgiczną, usunięcie guza prawego kąta mostowo-móżdżkowego.
Od 1940 roku jego zdrowie uległo pogorszeniu. W ostatnich miesiącach życia był świadkiem nazistowskiej okupacji Tartu. Większa część kliniki została przeznaczona na lazaret. Jeden z jego asystentów, Schmul Zlaff (1903–1941), został zamordowany przez Sonderkommando. Puusepp zmarł na raka żołądka 19 października 1942. Pochowany jest na cmentarzu Raadi.
W 1906 ożenił się z Marią Kotšubeiga, po jej śmierci w 1929 ożenił się powtórnie, z Marią Küppariga. Z drugiego małżeństwa urodziła się w 1932 jego jedyna córka, Liivia, która także została neurochirurgiem.
W 1922 był jednym z członków założycieli Estońskiego Towarzystwa Neurologicznego (Eesti Neuroloogide Selts), którego został potem przewodniczącym. Był członkiem korespondentem Academia das Ciências de Lisboa. W 1922 został profesorem honoris causa Uniwersytetu w Padwie, w 1930 – Uniwersytetu Stefana Batorego w Wilnie. W 1924 został odznaczony Legią Honorową. W 1938 został członkiem Estońskiej Akademii Nauk. Był założycielem L'Institut Scientifique Français de Tartu (1922). W 1940 roku, po przyłączeniu Estonii do ZSRR, władze radzieckie przyznały mu tytuł Zasłużonego Naukowca ZSRR.
Archiwum Puuseppa jest przechowywane w bibliotece Uniwersytetu w Tartu.
Dorobek naukowy.
Puusepp był jednym z pionierów neurochirurgii w Rosji, w Estonii, a także na świecie. Uważany jest też za pioniera psychochirurgii – w latach 1906–10 wykonał cięcia leukotomijne włókien kojarzeniowych w korze czołowej u trzech pacjentów z psychozą maniakalno-depresyjną i psychicznymi ekwiwalentami padaczki. Z niejasnych względów swoje wyniki opublikował dopiero trzy dekady później, po pracach Moniza i Limy.
W 1923 na spotkaniu Estońskiego Towarzystwa Neurologicznego przedstawił zaobserwowany przez siebie u pacjenta z powikłaniami śpiączkowego zapalenia mózgu odruch piramidowy, znany dziś jako odruch małego palca albo odruch Puuseppa.
W 1931 wprowadził do medycyny termin arachnoiditis ossificans.
W 1923 opublikował pracę na temat operacji guzów przysadki i swoich wyników operacji z dostępu czołowo-oczodołowego.
W 1926 opisał operację jamistości rdzenia, znaną jako operacja Puuseppa lub operacja Elsberga-Puuseppa. Polega ona na laminektomii C7–Th1 i mielotomii podłużnej na tylnej powierzchni rdzenia z otwarciem jamy.
W 1929 wydał monografię poświęconą guzom mózgu, "Die Tumoren des Gehirns". W tym samym roku opisał wprowadzoną przez siebie modyfikację wentrykulografii. W 1931 ukazał się pierwszy tom monografii "Die Chirurgische Neuropathologie", liczący 1400 stron. Z planowanych trzech ukazało się dwa i pół tomu. Całość pozostała nieukończona z powodu wybuchu II wojny i choroby autora.
Od 1913 redaktor rosyjskojęzycznego działu czasopisma „Folia neuro-chirurgica”, od 1914 w komitecie redakcyjnym „Rivista Patologia nervosa mentale” i „Obozrenije Psichiatrii i Newropatołogii”. W 1923 założył czasopismo „Folia Neuropathologica Estoniana”, wydawane do 1939. Na jego łamach ukazała się większość jego prac, ale także prace Marburga, Freemana, Biechtieriewa, Polenowa, Rossolimo, Dandy'ego, Walkera, Bogaerta, Mingazziniego, Marinescu, Guillain i Alajouanine. W 1929 czasopismo zmieniło profil na ściśle neurochirurgiczny, i przez rok ukazywało się pod tytułem „Folia Neuro-Chirurgica”, stanowiąc pierwsze czasopismo neurochirurgiczne na świecie (niemieckie „Zentralblatt für Neurochirurgie” zaczęło się ukazywać w 1936, radzieckie „Woprosy Niejrochirurgii” w 1937, amerykańskie „Journal of Neurosurgery” w 1944). Ponieważ napływało zbyt mało artykułów, od 1930 czasopismo wróciło do wcześniejszego neurologiczno-neurochirurgicznego profilu.
Puusepp też jednym z założycieli czasopisma „Eesti Arst”. Utrzymywał kontakty z kolegami ze Związku Radzieckiego, m.in. z Pawłowem, Biechtieriewem, Polenowem i Burdenką.
Uczestniczył w wielu kongresach naukowych, m.in. w Lizbonie w 1906, Paryżu i Londynie w 1913, Pradze w 1914. W 1929 roku gościł w Warszawie, spotkał się m.in. z Zygmuntem Bychowskim i Eufemiuszem Hermanem, i przedstawił opis przypadku guza trzeciej komory mózgu (potem przedrukowany w Księdze jubileuszowej Edwarda Flatau). Inny artykuł Puuseppa i jego asystentów dotyczący zapalenia rdzenia kręgowego ukazał się w Polskiej Gazecie Lekarskiej.
Do Tartu przyjeżdżali zainteresowani neurochirurgią lekarze z wielu krajów, m.in. Związku Radzieckiego, Czech, Jugosławii, Polski, Hiszpanii, Palestyny. Uczniami Puuseppa byli m.in. Johannes Riives, Aadu Lüüs, Valter Lindeberg, Ernst Veinberg, Karl Schlossmann, Voldemar Üprus, Karl Willemi, Selma Brunnow, z Polski Jerzy Borysowicz, z Hiszpanii Adolfo Ley Gracia.
Wspomnienia o Puuseppie.
Pamiętany jest jako doskonały operator i nauczyciel. Zawsze wyrażał myśli w jasny sposób. W wolnych chwilach grał w tenisa, szachy i brydża lub zajmował się pracą w ogrodzie. Lubił zmiany, chętnie podróżował. Oprócz estońskiego i rosyjskiego znał niemiecki, francuski, angielski i włoski. Prowadził obfitą korespondencję, w jego archiwum znajdują się tysiące listów od ponad 750 osób, m.in. Olivecrony, Christiansena, Moniza, Vincenta, Sicarda, Foerstera, Toennisa, Cushinga, Penfielda, Adsona, Walkera, Spillera, Baileya. Miał demokratyczne przekonania. Wakacje letnie spędzał z rodziną nad morzem w Narva-Jõesuu.
Uznanie.
17 września 1982 roku odsłonięto w Tartu pomnik Puuseppa dłuta Endela Taniloo. W Tartu jest też ulica jego imienia, znajduje się przy niej Klinika Neurologiczna (TÜ Kliinikum Närvikliinik). Znalazł się w zestawieniu 100 najwybitniejszych Estończyków XX wieku.

</doc>
<doc id="1407442" url="https://pl.wikipedia.org/wiki?curid=1407442" title="Wendy Kilbourne">
Wendy Kilbourne

Wendy Kilbourne Read (ur. 29 lipca 1964 w Los Angeles, w stanie Kalifornia) – amerykańska aktorka telewizyjna.
Karierę telewizyjną rozpoczęła od gościnnego występu w operze mydlanej ABC "Dynastia" ("Dynasty", 1982). Stała się rozpoznawalna jako Constance Flynn Hazard w miniserialu ABC "Północ-Południe" ("North and South", 1985) i dwóch sequelach – z 1986 i 1994 roku.
W 1988 roku wyszła za mąż za aktora Jamesa Reada, którego poznała w maju 1983 roku na planie "Północ-Południe", gdzie grali małżeństwo. W 1996 roku urodziła martwe dziecko. W 1998 roku zamieszkali w Santa Barbara, w stanie Kalifornia. Mają dwoje dzieci – syna Jacksona (ur. 1991) i córkę Sydney (ur. 1995).
W 1996 roku porzuciła aktorstwo i zapisała się na studia prawnicze. Następnie podjęła pracę adwokata dla fundacji The Children's Project. Dzięki jej zaangażowaniu powstała szkoła dla dzieci z rodzin zastępczych.

</doc>
<doc id="1407443" url="https://pl.wikipedia.org/wiki?curid=1407443" title="Eldorado - A Symphony By The Electric Light Orchestra">
Eldorado - A Symphony By The Electric Light Orchestra



</doc>
<doc id="1407444" url="https://pl.wikipedia.org/wiki?curid=1407444" title="Droga wojewódzka nr 829">
Droga wojewódzka nr 829

Droga wojewódzka nr 829 (DW829) – droga wojewódzka w województwie lubelskim, w powiatach lubartowskim, łęczyńskim i świdnickim, łącząca Łuckę koło Lubartowa z Łęczną i z Biskupicami koło Piask. Długość tej trasy to 42 km, w tym ok. 2 km wspólnego przebiegu z drogą krajową nr 82 w Łęcznej.

</doc>
<doc id="1407445" url="https://pl.wikipedia.org/wiki?curid=1407445" title="Ewangelia Nazarejczyków">
Ewangelia Nazarejczyków

Ewangelia Nazarejczyków – zaginiona ewangelia apokryficzna, zaliczana do tzw. ewangelii judeochrześcijańskich
Powstała około 180 r. n.e. w środowisku tzw. nazarejczyków - nawróconych na chrześcijaństwo Żydów, którzy tworzyli odizolowaną grupę w Kościele powszechnym. Ewangelia ta jest znana z cytatów u ojców Kościoła oraz z notatek na marginesach 36 rękopisów wywodzących się z tzw. Ewangelii Syjonu, z wydania pochodzącego z ok. 500 r. n. e.. Według Euzebiusza z Cezarei i Hieronima ze Strydonu została napisana w języku aramejskim.
Ewangelię stanowią 23 wyjątki z obszernego przekładu Ewangelii Mateusza na język aramejski.

</doc>
<doc id="1407446" url="https://pl.wikipedia.org/wiki?curid=1407446" title="Urapidyl">
Urapidyl

Urapidyl, urapidil – organiczny związek chemiczny, lek blokujący obwodowe receptory α1-adrenergiczne i w ten sposób obniżający ciśnienie krwi działając naczyniorozszerzająco. Dodatkowo lek obniża ciśnienie tętnicze poprzez ośrodkową stymulację receptorów α2-adrenergicznych oraz receptorów 5-hydroksytryptaminowych 1A (5-HT1A). Urapidil silniej rozszerza tętniczki niż żyły. W odróżnieniu od nitroprusydku sodu i nitrogliceryny, po podaniu tego leku nie dochodzi do aktywacji części współczulnej układu nerwowego, oraz nie występuje tachykardia i nadciśnienie w wyniku reakcji odbicia po zaprzestaniu podawania.

</doc>
<doc id="1407449" url="https://pl.wikipedia.org/wiki?curid=1407449" title="Dramedia">
Dramedia



</doc>
<doc id="1407451" url="https://pl.wikipedia.org/wiki?curid=1407451" title="Paweł Janowski">
Paweł Janowski

Paweł Janowski (ur. 10 grudnia 1968 w Połczynie Zdroju) – polski historyk, teolog, wykładowca na Wydziale Nauk Politycznych Akademii Humanistycznej im. Aleksandra Gieysztora w Pułtusku (2008–2010), adiunkt oraz koordynator do spraw badań naukowych (2009–2011) w Instytucie Leksykografii Katolickiego Uniwersytetu Lubelskiego Jana Pawła II, od lutego 2011 pracownik Ośrodka Badań nad Polonią i Duszpasterstwem Polonijnym KUL.
Kierownik Działu Historii Zakonów i Zgromadzeń Zakonnych w Rosyjskiej Encyklopedii Katolickiej, autor ponad 200 haseł do Encyklopedii Katolickiej oraz kilkudziesięciu do Encyklopedii „Białych Plam”, Encyklopedii Gutenberga, Powszechnej Encyklopedii Filozofii, "Jan Paweł II. Encyklopedia dialogu i ekumenizmu" i "Encyklopedii Politycznej" (I–II, Radom 2008-09), ponadto twórca i redaktor naukowy serii: "Pomorze Środkowe. Dzieje i kultura". Syn Mariana. Znany z kontrowersyjnych wypowiedzi.
Członek Stowarzyszenia „Wspólnota Polska”, a od IV 2008 – VI 2011 r. sekretarz generalny Polskiego Związku Katolicko-Społecznego, a od czerwca 2011 wiceprezes PZKS-u.
Od maja 2014 wiceprzewodniczący Komisji Uczelnianej Katolickiego Uniwersytetu Lubelskiego i członek Rady Krajowej Sekcji Nauki NSZZ Solidarność.
Życie i działalność.
W 1987 r. ukończył VI Liceum Ogólnokształcące im. Wacława Sierpińskiego w Gdyni. Po maturze wstąpił do Instytutu Ojców Szensztackich, w którym pod kierunkiem o. Henryka Szymańskiego ukończył nowicjat. Po rezygnacji z życia zakonnego pracował w stoczni im. J. Piłsudskiego i jako prywatny nauczyciel j. niemieckiego. W latach 1990–1991 pracował w Połczyńskim Domu Kultury, w którym zorganizował grupę teatralną, jej członkowie rekrutowali się spośród młodzieży miejscowych i okolicznych szkół średnich. Wówczas napisał i wyreżyserował sztukę pt. „Stacja Przesiadanie”. Tą inscenizacją zdobył „Srebrną Lirę” na przeglądzie teatrów amatorskich w Świdwinie (formą nagrody było wystawienie jej w teatrze w Koszalinie oraz nagranie i prezentacja jej fragmentu na antenie Polskiego Radia). Cyklicznie reżyserował małe formy teatralne, w których prezentował twórczość poetów polskich, m.in. Haliny Poświatowskiej, Marii Pawlikowskiej-Jasnorzewskiej oraz wybranych zespołów rockowych, m.in. zespołu The Doors, Alan Parsons Project i Led Zeppelin. Ponadto był pomysłodawcą, redaktorem naczelnym i wydawcą lokalnej gazetki „Jota”, która była forum prezentacji tekstów publicystycznych i poetyckich tak uznanych twórców (np. Franza Kafki, rosyjskiego poety awangardowego, zaszczutego przez stalinowców – Daniela Charmsa), jak i początkujących autorów.
Kilka lat później rozpoczął studia na wydziale teologii KUL i w 1996 r. uzyskał tytuł magistra w zakresie historii Kościoła, na podstawie pracy o historii Ruchu Szensztackiego w Polsce, napisanej pod kierunkiem księdza dra Janusza Dyla.
W latach 1999–2005 wykładał historię Kościoła powszechnego w Kolegium Filozoficznym oo. Karmelitów Bosych w Lublinie (afiliowane do Papieskiej Akademii Teologicznej w Krakowie). Ponadto gościnnie w 2000 wykładał w prowadzonym przez dominikanów Kolegium św. Tomasza z Akwinu w Kijowie (afiliowane do Uniwersytetu Angelicum w Rzymie).
Równocześnie studiował w Instytucie Historii Kościoła KUL, gdzie w 2003 r. uzyskał stopień doktora teologii w zakresie historii Kościoła – na podstawie dysertacji dotyczącej dziejów zakonów i zgromadzeń męskich w latach 1918–1939 na terenie diecezji lubelskiej, napisanej pod kierunkiem księdza prof. dra hab. Stanisława Wilka. Z zakresu historii Kościoła w Polsce pisał m.in. o karmelitach bosych, dominikanach, redemptorystach, jezuitach, bernardynach, kapucynach i franciszkanach.
Jest jednym z założycieli powstałej w 1995 r. fundacji „Fuga Mundi”, zajmującej się pomocą osobom niepełnosprawnym, niesamodzielnym społecznie i ich rodzinom.
W swych badaniach naukowych podejmuje problematykę:
Paweł Janowski po wygranych przez Prawo i Sprawiedliwość wyborach parlamentarnych w 2015 r. umieścił na portalu Twitter wpis „Wyszykujemy Tuskowi celę ze stalowymi kratami i pedofilem do towarzystwa”. za który to wpis został wezwany do złożenia wyjaśnień przez rektorem Katolickiego Uniwersytetu Lubelskiego. Wszczęto przeciwko niemu postępowanie dyscyplinarne.

</doc>
<doc id="1407452" url="https://pl.wikipedia.org/wiki?curid=1407452" title="System Wpisów do Ksiąg Wieczystych - SWKW">
System Wpisów do Ksiąg Wieczystych - SWKW



</doc>
<doc id="1407454" url="https://pl.wikipedia.org/wiki?curid=1407454" title="Polemaetus bellicosus">
Polemaetus bellicosus



</doc>
<doc id="1407455" url="https://pl.wikipedia.org/wiki?curid=1407455" title="DW829">
DW829



</doc>
<doc id="1407456" url="https://pl.wikipedia.org/wiki?curid=1407456" title="Szparzyca">
Szparzyca

Szparzyca ("Bifora" Hoffm.) – rodzaj roślin należący do rodziny selerowatych. Obejmuje trzy gatunki. Wszystkie występują w basenie Morza Śródziemnego, przy czym dwa z nich rosną w Europie, jeden w zachodniej do środkowej Azji. W Polsce rejestrowane jako przejściowo dziczejące (efemerofity) są dwa gatunki: szparzyca promienista i szparzyca bulwkowata.
Systematyka.
Rodzaj w obrębie rodziny selerowatych (baldaszkowatych) "Apiaceae" klasyfikowany jest do podrodziny "Apioideae", plemienia "Coriandreae".

</doc>
<doc id="1407457" url="https://pl.wikipedia.org/wiki?curid=1407457" title="Bifora">
Bifora



</doc>
<doc id="1407460" url="https://pl.wikipedia.org/wiki?curid=1407460" title="Obołoń-2 Kijów">
Obołoń-2 Kijów

Obołoń-2 Kijów (ukr. Футбольний клуб «Оболонь-2» Київ, "Futbolnyj Kłub "Obołoń-2" Kyjiw") - ukraiński klub piłkarski z siedzibą w stolicy Ukrainy - Kijowie. Jest drugim zespołem klubu Obołoń Kijów. Założony w roku 1998 jako Obołoń-Zmina-2.
Klub nie może występować w rozgrywkach Pucharu Ukrainy. Do 2009 występował w rozgrywkach ukraińskiej Drugiej Lihi.
Historia.
Chronologia nazw:
Druga drużyna piłkarska Obołoni Kijów została założona w 1998 i otrzymała nazwę Obołoń-Zmina-2. Kiedy w sezonie 1999/00 pierwszy zespół Obołoń-PPO Kijów występował w Pierwszej Lidze, do rozgrywek w Drugiej Lidze został zgłoszony drugi zespół Obołoń-PPO-2 Kijów. Tak jak w następnym sezonie pierwszy zespół klubowy z powrotem spadł do Drugiej Lihi, drugi zespół pozbawiono statusu profesjonałów. Po roku nieobecności drugi zespół jako już Obołoń-2 Kijów od sezonu 2001/02 występował w Drugiej Lidze.
Po rundzie jesiennej sezonu 2008/09 z przyczyn finansowych zrezygnował z dalszych występów w Drugiej Lidze i został pozbawiony statusu klubu profesjonalnego.

</doc>
<doc id="1407462" url="https://pl.wikipedia.org/wiki?curid=1407462" title="Ebrantil">
Ebrantil



</doc>
<doc id="1407464" url="https://pl.wikipedia.org/wiki?curid=1407464" title="Wichrowe Wzgórza (film 1992)">
Wichrowe Wzgórza (film 1992)

Wichrowe Wzgórza powstał na podstawie powieści Emily Brontë pod oryginalnym tytułem "Wuthering Heights". Film z gwiazdorską obsadą – Ralph Fiennes jako Heathcliff i Juliette Binoche jako Katarzyna Earnshaw.
Obsada.
i inni

</doc>
<doc id="1407465" url="https://pl.wikipedia.org/wiki?curid=1407465" title="Bryzol">
Bryzol

Bryzol (fr. "brésolles" zraziki) – polędwica wołowa, wieprzowa lub końska, pokrojona w poprzek, ubita, specjalnie przyprawiona i usmażona.

</doc>
<doc id="1407467" url="https://pl.wikipedia.org/wiki?curid=1407467" title="Jerzy Rutkowski (żołnierz AK)">
Jerzy Rutkowski (żołnierz AK)

Jerzy Rutkowski ps. „Michał”, „Kmita” (ur. 23 kwietnia 1914 w Kijowie, zm. 18 grudnia 1989 w Warszawie) – polski prawnik, działacz polityczny obozu narodowego, współpracownik Ruchu Narodowo-Radykalnego „Falanga”, menedżer, inicjator i zarządzający Tajnymi Wojskowymi Zakładami Wydawniczymi Polskiego Państwa Podziemnego, oficer Armii Krajowej w stopniu podporucznika.
Życiorys.
Uczęszczał do gimnazjów w Łucku i Chełmie, gdzie uzyskał maturę (1932). Następnie rozpoczął studia na Wydziale Prawa Uniwersytetu Warszawskiego. W czasie studiów związał się z Sekcją Akademicką Obozu Wielkiej Polski (OWP). Nawiązał wówczas współpracę z działaczem akademickim OWP – Bolesławem Piaseckim. Był jednym z jedenastu sygnatariuszy deklaracji Obozu Narodowo-Radykalnego, ogłoszonej 14 kwietnia 1934 w piśmie „Sztafeta”. W czerwcu 1934 po zamachu na Bronisława Pierackiego, ministra spraw wewnętrznych RP, Jerzy Rutkowski wraz z innymi działaczami ONR (organizacji pierwotnie podejrzewanej przez policję o dokonanie zamachu) został aresztowany i osadzony w areszcie śledczym przy ulicy Daniłowiczowskiej w Warszawie.
Po uwolnieniu w 1935 odsunął się od działalności politycznej i po wygraniu rozpisanego przez zakon franciszkanów z Niepokalanowa konkursu na organizację pisma "Mały Dziennik" objął w nim funkcję redaktora technicznego. Redaktorem naczelnym "Małego Dziennika" i innych franciszkańskich wydawnictw był ojciec Marian Wójcik, a jednym z pracowników Maksymilian Kolbe, z którym Jerzy Rutkowski jako redaktor techniczny wydawnictw franciszkanów ściśle współpracował.
W 1937 podjął ponownie współpracę z Bolesławem Piaseckim i grupą Ruchu Narodowo-Radykalnego (ONR-Falanga). Należał do kierownictwa RNR, a w jego mieszkaniu odbywały się spotkania organizacyjne. W tym czasie, po śmierci marszałka Piłsudskiego, część obozu sanacyjnego na czele z Edwardem Rydzem-Śmigłym wobec trwającej walki w obozie piłsudczyków postanowiła poszerzyć bazę rządzenia poprzez odwołanie się do nastrojów nacjonalistycznych i środowisk młodzieżowych obozu narodowego. Promotorem tej koncepcji był płk Adam Koc, szef powołanego wówczas Obozu Zjednoczenia Narodowego (OZN). Organizacją młodzieżową OZN stał się utworzony w czerwcu 1937 Związek Młodej Polski, w którym eksponowane stanowiska objęli członkowie Falangi. Jednym z nich był oddelegowany przez Bolesława Piaseckiego Jerzy Rutkowski – zastępca przewodniczącego Związku Młodej Polski (przewodniczącym był Adam Koc), a od 28 października 1937 kierownik ZMP. W ZMP Rutkowski pełnił również funkcję redaktora naczelnego pisma "Młoda Polska". ZMP pod jego kierownictwem zrzeszał ponad 40 tysięcy członków. Wobec ostrej opozycji w obozie piłsudczyków wobec linii politycznej Adama Koca został on odsunięty zarówno od kierownictwa OZN, jak i ZMP, co w konsekwencji oznaczało w kwietniu 1938 również wystąpienie Rutkowskiego z ZMP. Rutkowski powrócił do pracy w "Małym Dzienniku" i po epizodycznym udziale w pracach ONR-Falanga w 1938 ponownie zadeklarował zaprzestanie działalności politycznej.
W czasie kampanii wrześniowej walczył w szeregach 45 pułku piechoty na Lubelszczyźnie. Kontuzjowany trafił do niemieckiej niewoli. Zbiegł z obozu rozdzielczego w Przeworsku i przedostał się do Warszawy, gdzie po wyleczeniu rozpoczął działalność konspiracyjną. Na przełomie lutego i marca 1940 za pośrednictwem majora Tadeusza Kruk-Strzeleckiego – pierwszego szefa BIP ZWZ – przedłożył płk. Stefanowi Grot-Roweckiemu, ówcześnie komendantowi ZWZ na terenach okupowanych przez Niemcy, projekt oparcia działalności wydawniczej na sukcesywnie rozbudowywanym, całkowicie zakonspirowanym i dobrze wyposażonym aparacie poligraficznym. W konsekwencji w marcu 1940 objął funkcję szefa Tajnych Wojskowych Zakładów Wydawniczych (TWZW). Zakłady te zostały największym konspiracyjnym koncernem poligraficznym okupowanej Europy prowadzonym na zasadzie przedsiębiorstwa. Komenda Główna ZWZ (później AK) zrezygnowała odtąd ze zlecania druku pism konspiracyjnych małym, legalnie działającym drukarniom.
19 kwietnia 1944 aresztowany, przewieziony do Gestapo, więziony na Pawiaku i w Alei Szucha. Początkowo torturowany, później dzięki wykorzystaniu chęci Gestapo do rozmów z podziemiem Jerzy Rutkowski doprowadził na początku czerwca 1944 do pozorowanej ucieczki, która stała się ucieczką faktyczną.
Po uwolnieniu powrócił do pracy podziemnej. Po wybuchu powstania warszawskiego objął kierownictwo nad całą poligrafią powstania jako szef Wojskowych Zakładów Wydawniczych. 5 sierpnia 1944 otrzymał od Delegatury Rządu na Kraj nominację na komisarza dla spraw drukarskich na m.st. Warszawę. Kierował kilkunastoma powstańczymi drukarniami. W kompetencjach Jerzego Rutkowskiego leżał również przydział drukarń poszczególnym organizacjom politycznym, podjął on decyzję o udostępnieniu akowskich drukarń PPR na prośbę jej delegatów. Podlegał mu także dobrze uzbrojony oddział osłonowy drukarń, który w czasie powstania zdobył kilka warszawskich zakładów poligraficznych, a także przyczynił się walnie do zdobycia Poczty Głównej, za co Rutkowski otrzymał Krzyż Srebrny Orderu Virtuti Militari.
Po upadku powstania warszawskiego przebywał kolejno w stalagach i oflagach: Lamsdorf, Gross-Born i Sandbostel. Po krótkim pobycie w Paryżu i Brukseli, w sierpniu 1945 powrócił do kraju. We wrześniu 1945 objął funkcję pełnomocnika Zarządu Głównego Polskiego Czerwonego Krzyża do spraw odbioru dostaw zagranicznych i zorganizował ekspozyturę ZG PCK na porty Gdynia i Gdańsk z siedzibą w porcie gdyńskim, którą kierował osobiście. Funkcję tę zajmował do 1947, po czym objął funkcję kierownika Wydziału Finansowego ZG PCK.
W 1953 przyjął propozycję Bolesława Piaseckiego i został dyrektorem naczelnym Centrali Przemysłowo-Handlowej „INCO”. Po polskim październiku był w latach 1958–1961 twórcą przeforsowanych przez Stowarzyszenie PAX wobec władz komunistycznych przepisów, które umożliwiały działalność niepaństwowych przedsiębiorstw wielobranżowych i organizacji społecznych. W konsekwencji podjęło działalność gospodarczą przeszło dwadzieścia niepaństwowych zakładów produkcyjnych – baza gospodarcza stowarzyszenia PAX przez cały okres PRL. Została ona przeorganizowana w początku lat 60. XX w. w tzw. Zjednoczone Zespoły Gospodarcze INCO, a Jerzy Rutkowski pełnił w nich funkcję zarządcy i naczelnego dyrektora Zarządu Przemysłu i Handlu. Wszedł w skład władz naczelnych stowarzyszenia PAX.
Odznaczony Krzyżem Srebrnym Orderu Virtuti Militari, Krzyżem Walecznych, po wojnie Krzyżem Kawalerskim i Krzyżem Komandorskim Orderu Odrodzenia Polski.
Pochowany na cmentarzu Powązkowskim (kwatera 206-1-19).

</doc>
<doc id="1407468" url="https://pl.wikipedia.org/wiki?curid=1407468" title="Turgenia">
Turgenia

Turgenia ("Turgenia" Hoffm.) – rodzaj roślin należący do rodziny selerowatych. Obejmuje dwa gatunki występujące w południowej Europie, północnej Afryce i zachodniej Azji. W Polsce notowana tylko jako efemerofit jest turgenia szerokolistna "T. latifolia". 
Systematyka.
Rodzaj należący do podplemienia "Torilidinae" plemienia "Scandiceae" i podrodziny "Apioideae" w obrębie rodziny selerowatych "Apiaceae". W niektórych ujęciach bywa włączany do rodzaju marchew "Daucus".

</doc>
<doc id="1407469" url="https://pl.wikipedia.org/wiki?curid=1407469" title="Wasiliki Arwaniti">
Wasiliki Arwaniti

Wasiliki Arwaniti (ur. 17 marca 1985 roku w Atenach) – grecka siatkarka plażowa. Uczestniczka igrzysk olimpijskich w Atenach w 2004 roku, gdzie zajęła wraz z Eftalią Kutrumanidu 9. miejsce. Uczestniczka World Touru w którym największym sukcesem jest zwycięstwo podczas zawodów wielkiego szlema w Stavangerze w 2005 roku. Swój debiut zaliczyła podczas turnieju w Le Levandou we Francji w 2001 roku. Jej partnerką była Eftalia Kutrumanidu, a zespół zajął 19. miejsce.
Dwukrotna mistrzyni Europy w siatkówce plażowej w 2005 roku w Moskwie oraz w 2007 roku w Walencji.
Życie prywatne.
Wasiliki Arwaniti urodziła się w stolicy Grecji - Antenach, gdzie obecnie mieszka.
Miejsca w czołowej trójce.
Wasiliki Arwaniti pięć razy stawała na podium z czego dwa na mistrzostwach Europy. Dotychczas tylko raz wygrała zawody World Touru. Odbyło to się w 2005 roku w Stavanger. Arawniti została tym samym najmłodszą zawodniczką, która wygrała zawody World Touru. Miała wtedy 20 lat, 3 miesiące i 15 dni.
Uczestniczyła dotychczas we wszystkich zawodach World Touru w Polsce.

</doc>
<doc id="1407472" url="https://pl.wikipedia.org/wiki?curid=1407472" title="Droga wojewódzka nr 820">
Droga wojewódzka nr 820

Droga wojewódzka nr 820 (DW820) – droga wojewódzka w województwie lubelskim, w powiatach łęczyńskim i parczewskim, łącząca Łęczną z Sosnowicą. Długość tej trasy to 30 km.
Droga wojewódzka nr 820 w połączeniu z drogą 819 stanowi alternatywne (i szybsze do pokonania) połączenie Parczewa z Łęczną.

</doc>
<doc id="1407475" url="https://pl.wikipedia.org/wiki?curid=1407475" title="Imperium Khmerskie">
Imperium Khmerskie



</doc>
<doc id="1407477" url="https://pl.wikipedia.org/wiki?curid=1407477" title="Michael Chabon">
Michael Chabon

Michael Chabon (ur. 24 maja 1963 w Waszyngtonie) – amerykański pisarz, laureat Nagrody Pulitzera w dziedzinie literatury oraz nagród Nebula i Hugo.
Życiorys.
Urodził się w inteligenckiej rodzinie żydowskiej. W wieku dziesięciu lat postanowił zostać pisarzem. Po rozwodzie rodziców mieszkał w Pittsburghu i Columbii. Rozpoczął studia na Carnegie Mellon University, ale po roku przeniósł się na Uniwersytet Pittsburski, który ukończył w 1984, otrzymując licencjat z literatury. Naukę kontynuował na Uniwersytecie Kalifornijskim w Irvine, otrzymując stopień Master of Fine Arts.
Swoją pierwszą powieść, "The Mysteries of Pittsburgh", wydał w 1988 roku. Książka stała się bestsellerem i przyniosła autorowi nieoczekiwaną popularność. W 1991 roku Chabon wydał zbiór opowiadań "A Model World and Other Stories". Przez pięć lat po debiucie usiłował napisać drugą powieść o roboczym tytule "Fountain City". Męki twórcze zbiegły się z problemami w życiu osobistym, zakończonymi rozwodem z, poślubioną w 1987 roku, poetką Lollie Groth. Ostatecznie autor porzucił nieudaną powieść, a świeżo nabyte doświadczenia zawarł w swym następnym dziele, powieści "Cudowni chłopcy", wydanej ostatecznie w 1995 roku. Książka odniosła sukces i została zekranizowana w 2000 roku, z Michaelem Douglasem i Tobeyem Maguire w rolach głównych.
Czwartą książką Chabona był drugi zbiór opowiadań "Werewolves in their Youth" (1999), gdzie po raz pierwszy autor spróbował swych sił na polu fantastyki. W 2000 roku wydał swoją trzecią powieść "Niesamowite przygody Kavaliera i Claya", która stała się jego największym sukcesem i za którą otrzymał Nagrodę Pulitzera. Następna powieść, "Summerland" (2002), pierwsza powieść stricte fantastyczna w twórczości Chabona, przyniosła mu z kolei nagrodę Mythopoeic.
W latach 2004–2006 Chabon spróbował swych sił na polu komiksu, pisząc scenariusz do cyklu "The Amazing Adventures of the Escapist", z bohaterami swojej powieści "The Amazing Adventures of Kavalier &amp; Clay". Cykl zaowocował nagrodą Eisnera w 2005 roku.
W 2007 roku ukazała się powieść "Związek żydowskich policjantów", owoc pięciu lat pracy. Powieść okazała się kolejnym sukcesem pisarza, przynosząc mu nagrody Nebula, Hugo i Locus oraz nominacje do nagród Sidewise, nagrody im. Edgara Allana Poego oraz nagrody BSFA. Bracia Coen planowali stworzyć jej ekranizację, która jednak nie powstała.
W 1993 roku Michael Chabon poślubił pisarkę Ayelet Waldman. Mają czworo dzieci i mieszkają w Berkeley.

</doc>
<doc id="1407478" url="https://pl.wikipedia.org/wiki?curid=1407478" title="Historia druku w Polsce">
Historia druku w Polsce

Drukarstwo polskie – artykuł opisuje historię drukarstwa na ziemiach polskich oraz najstarsze i najważniejsze druki powstałe w języku polskim lub w innych językach wydrukowanych na ziemiach polskich.
Historia.
Początki drukarstwa i księgarstwa na ziemiach polskich sięgają połowy XV w. Pierwszy (jak dotąd odnaleziony) druk na ziemiach Królestwa Polskiego to kalendarz na rok 1474 z krakowskiej drukarni Kaspara Straubego (druk prawdopodobnie w 1473 r.).
Pierwszy druk w języku polskim został wydrukowany rok później w Drukarni Świętokrzyskiej we Wrocławiu przez Kaspra Elyana dzięki finansowej pomocy kanoników wrocławskiej kapituły świętokrzyskiej.
Drukarstwo staropolskie.
Pierwsi drukarze na ziemiach polskich.
Po wynalezieniu ruchomej czcionki przez Jana Gutenberga sztuka typograficzna szybko rozprzestrzeniła się w Europie. Polska była 9 krajem z kolei, do którego dotarli drukarze z Niemiec, wędrujący w poszukiwaniu miejsc, w których mogliby prowadzić swoje oficyny. Pierwsze warsztaty funkcjonowały przez krótki czas, na ogół przez kilka lat, a ich produkcja nie była pokaźna. Polscy autorzy drukowali również pierwsze książki w drukarniach w całej Europie. Według badań Tadeusza Ulewicza w okresie inkunabulistycznym w różnych europejskich drukarniach wydrukowano przeszło 150 książek polskich autorów.
Za pierwszego drukarza na ziemiach polskich uważany jest Kasper Straube, który przybył do Krakowa z Bawarii. Jego drukarnia funkcjonowała w mieście w latach 1473–1477. Posługiwał się on czcionkami pochodzącymi z oficyny Guntera Zainera z Augsburga, gdzie prawdopodobnie praktykował. Spod jego krakowskiej prasy wyszły cztery druki: uznawany za pierwszy zachowany druk na ziemiach polskich – "Almanach Cracoviense ad annum 1474" (kalendarz ścienny drukowany w 1473), "Opus restitutionum" (dzieło o lichwie i odszkodowaniach) Franciszka de Platea, "Explanatio in psalterium" (pol. "Wykład psałterza") Jana Turrecrematy oraz "Opuscula" – utwory teologiczne św. Augustyna z Hippony.
We Wrocławiu działał w latach 1475–1482 Kasper Elyan. Jego oficyna wydała około dziewięciu druków, w tym kilka wielokrotnie. Z oficyny Elana pochodzą najstarsze znane druki w języku polskim, a mianowicie trzy modlitwy codzienne ("Ojcze nasz", "Zdrowaś Maryjo" i "Apostolski symbol wiary"), umieszczone w łacińskich "Statutach synodalnych biskupów wrocławskich" wydrukowanych w 1475.
Prawdopodobnie w latach 1473–1477 działał niezidentyfikowany ostatecznie "Typograf kazań papieża Leona I" ("Typographus Leonis I papae Sermones"). Z jego drukarni wyszło siedem dzieł. Badacze przypuszczają, że mógł być on związany z działającą w Chełmnie oficyną Braci Wspólnego Życia.
Kolejnym drukarzem pracującym w Krakowie był Szwajpolt Fiol z Frankonii. Drukował księgi liturgiczne cyrylicą. Dwa datowane dzieła Fiola opatrzone są rokiem 1491, ale inne, niedatowane, mogły ukazać się jeszcze przed 1490. W 1491 został jednak oskarżony o herezję, co doprowadziło do zakończenia prac drukarni.
W 1492 Jakub Karweyse wydał w Malborku po niemiecku "Żywot świętej Doroty", uważany za najstarszy druk w Prusach, a także również niemieckojęzyczną wierszowaną historię męczeństwa czterech świętych.
W Gdańsku w 1498 Konrad Baumgarten, wędrowny typograf z Wirtembergii, założył drukarnię, w której wykonał cztery druki. Baumgarten następnie działał w Ołomuńcu (1500–1502) oraz we Wrocławiu (1503–1506), gdzie wydrukował, m.in. "Legendę o świętej Jadwidze". W 1506 osiadł we Frankfurcie nad Odrą.
Tylko ze źródeł archiwalnych znane są dwa nazwiska drukarzy w Krakowie: Jan Pepelau (1483–1484) i Jan Krüger. Nie zachowały się żadne ich druki.
Drukarstwo w XVI wieku.
Głównym ośrodkiem drukarstwa w tym okresie był Kraków. Pod koniec XVI w. na 25 czynnych w Polsce oficyn 9 znajdowało się w Krakowie. Wydały one dwukrotnie więcej pozycji niż pozostałe polskie drukarnie. W pierwszej połowie XVII w. poziom drukarstwa w Krakowie obniżył się, co było spowodowane m.in. przeniesieniem stolicy do Warszawy oraz pogarszającą się sytuacją społeczno-polityczną.
Pierwszą stałą drukarnię prowadził w Krakowie w latach 1503–1505 w domu Jana Hallera pochodzący z Bawarii Kasper Hochfeder. Wydał w tym czasie około 30 druków, głównie podręczniki uniwersyteckie sztuk wyzwolonych oraz księgi liturgiczne. W 1505 przekazał oficynę Hallerowi, ale jeszcze do 1508 pracował w niej jako kierownik techniczny.
Jan Haller pochodził z Rothenburga. W 1505 przejął drukarnię od Hochfedera i otrzymał przywilej na druk dzieł świeckich, kościelnych i podręczników dla Akademii Krakowskiej, dzięki czemu stał się monopolistą w mieście. Z jego oficyny w latach 1505–1525 wyszło około 250 druków, m.in. "Statut Łaskiego", w którym znalazł się pierwszy drukowany tekst pieśni "Bogurodzica". Być może w oficynie Hallera wyszło przed 1508 dziełko "Historyja umęczenia Pana naszego Jezusa Chrystusa", mogące być pierwszą książką drukowaną po polsku, znane jest jednak ono tylko z opisu z XIX wieku. Haller posiadał także papiernię w Prądniku oraz prowadził księgarnię. W 1517, na skutek zabiegów innych drukarzy, Haller zrzekł się częściowo swoich przywilejów, co umożliwiło rozwój innych oficyn drukarskich.
Florian Ungler pochodził z Bawarii. W latach 1510–1516 drukował w Krakowie samodzielnie lub w spółce z Wolfgangiem Lernem. Z tego okresu z warsztatu Unglera pochodzi dzieło uchodzące przed długi czas za pierwszą książkę wydrukowaną po polsku – "Raj duszny" Biernata z Lublina (1513). Ungler działał też na rzecz ujednolicenia polskiej pisowni, wydając około 1514 pierwszy drukowany traktat o polskiej ortografii – "Ortographia seu modus" Stanisława Zaborowskiego. W tym okresie Ungler wydał około 80 tytułów. W latach 1516–1521, nie będąc w stanie konkurować z uprzywilejowanym Hallerem, został kierownikiem technicznym w jego drukarni. Własną oficynę prowadził ponownie w latach 1521–1536. Po śmierci Unglera w 1536 drukarnię objęła jego żona Helena i prowadziła oficynę do swojej śmierci w 1551. W drugim okresie działalności oficyny Unglera ukazało się w niej 166 pozycji.
Hieronim Wietor wywodził się z Lubomierza na Śląsku. W 1510 założył drukarnię w Wiedniu, w której wydawał m.in. autorów polskich. W 1518 założył własną drukarnię w Krakowie, którą prowadził do śmierci w 1546. Oficyna Wietora stała na wysokim poziomie technicznym – używał antykwy pochodzenia włoskiego, posiadał dobre drzeworyty, wprowadził w Polsce renesansowy ornament ramki włoskiej, próbował też stworzyć czcionkę narodową. W oficynie Wietora ukazało się ponad 550 pozycji, w tym m.in. "Żywot Pana Jezu Krysta". Po śmierci Wietora przez kilka lat oficynę prowadziła jego żona Barbara, która wyszła następnie za mąż za Łazarza Andrysowicza, co dało początek Drukarni Łazarzowej.
Łazarz Andrysowicz prowadził Drukarnię Łazarzową do śmierci w 1577. W tym czasie wydał m.in. "De Republica emendanda" Andrzeja Frycza Modrzewskiego. W 1577 drukarnię przejął jedyny syn Łazarza i Barbary Jan Januszowski (nazwisko otrzymał przy nobilitacji). Nie sygnował jednak druków własnym nazwiskiem i pozostał przy dawnej nazwie „Oficyna Łazarzowa”. Pod jego kierunkiem zakład stał się czołową polską drukarnią. W 1578 Januszowski został serwitorem królewskim, co nakładało na niego obowiązek wydawania konstytucji sejmowych, statutów i pism urzędowych. Januszowski był też głównym wydawcą dzieł Jana Kochanowskiego, a także wydał Biblię Jakuba Wujka. Cały dorobek Drukarni Łazarzowej to ponad 400 pozycji. Na zaproszenie Jana Zamoyskiego urządził drukarnię w Akademii Zamojskiej. W 1601, po śmierci żony i pięciorga dzieci, przyjął święcenia kapłańskie, zaś drukarnię wydzierżawił Bazylemu Skalskiemu, a następnie Maciejowi Jędrzejowczykowi, który kilka lat po śmierci Januszowskiego odkupił drukarnię od pozostałych jego synów.
Siebeneycherowie byli rodziną drukarzy krakowskich, wywodzącą się z Lubomierza i spokrewnioną z Szarffenbergami. Mateusz Siebeneycher poślubił w 1557 Elżbietę, wdowę po Hieronimie Szarffenbergerze, stając się właścicielem oficyny złożonej z papierni, drukarni i księgarni. Produkcja tej oficyny, trwająca przeszło dwadzieścia lat, wyniosła ponad 187 tytułów. W 1584 drukarnię przejął syn Mateusza, Jakub Siebeneycher, i prowadził ją do śmierci w 1604. Drukarnia funkcjonowała następnie jeszcze przez kilkanaście lat, najpierw pod szyldem wdowy Anny, a następnie „Dziedziców Jakóba Zybenaichera”.
W XVI wieku w Krakowie działały też skromniejsze oficyny (Stanisław Siennik, po którym oficynę przejął Maciej Garwolczyk) lub wędrowne warsztaty drukarskie (Jan Malecki, Stanisław Murmelius).
Drukarstwo różnowierców.
Innowierczy ruch wydawniczo-drukarski w Polsce ma swoje początki w połowie XVI w. W tym czasie wolność osobista i sprawy wyznaniowe spotykały się w Rzeczypospolitej z większą tolerancją niż na Zachodzie. Często cudzoziemcy prześladowani w swoich krajach za przekonania religijne, znajdowali azyl właśnie w Polsce. Okres ten sprzyjał powstawaniu literatury polemicznej i religijnej, co pociągało za sobą potrzebę jej szybkiego rozpowszechniania, a co za tym idzie, zwiększania ilości oficyn drukarskich. W konsekwencji – bardziej intensywnego obiegu książki w kraju. Już w II połowie XVI w. książki innowiercze ukazywały się w wielu oficynach krakowskich.
Każde z wyznań posiadało własne ośrodki oraz drukarnie pracujące na ich potrzeby.
Kalwinizm.
Największym kalwińskim ośrodkiem drukarskim był Brześć Litewski. W 1553 r. powstała oficyna finansowana przez księcia Mikołaja Radziwiłła Czarnego, Drukarnia Radziwiłłowska. Drukarnią kierowali: Bernard Wojewódka i Andrzej Trzecieski. Tłumaczyli i drukowali pisma o tematyce religijnej oraz pieśni kościelne. Po śmierci Wojewódki, drukarnią kierował Stanisław Murmelius (1558), który wydał, m.in. kancjonał Jana Zaremby "Pieśni chwał Boskich". Najważniejszym wydawnictwem oficyny była Biblia brzeska (1563), zwana też Radziwiłłowską. Dedykowano ją królowi Zygmuntowi Augustowi i ozdobiono drzeworytami. Przekład Biblii zajął uczonym 6 lat. Przypuszcza się, że drukarzem Biblii był Cyprian Bazylik (ok. 1535–1591), który pracował tam do 1566 r., a następnie był właścicielem oficyny. Po siedmiu latach przeniósł ją do Wilna. Ośrodek wydawniczy w Brześciu wydawał druki wyłącznie w języku polskim. Drugim ważnym ośrodkiem był Pińczów koło Krakowa, gdzie w 1557 r. powstały szkoła i drukarnia innowiercza. Na produkcję oficyny pińczowskiej miały wpływ spory i polemiki, toczone wśród polskich wyznawców kalwinizmu. W latach 1558–1562 drukował tu Daniel z Łęczycy, m.in. rozprawę Andrzeja Frycza Modrzewskiego "De primatu papae". Z powodu cenzury zboru, Daniel opuścił Pińczów i drukował w innych ośrodkach.
Bracia polscy.
Od 1574 r. w Krakowie działała drukarnia Aleksego Rodeckiego. Kłopoty z cenzurą kościelną spowodowały, iż zmuszony był on drukować pod pseudonimami Turobińczyk i Adamowicz. Ostatecznie przeniósł oficynę do Rakowa, który był główną siedzibą braci polskich. Założyli oni Akademię Rakowską, dla której drukowała oficyna Rodeckiego. Od 1600 r. prowadził ją jego zięć – Sebastian Sternacki. W Rakowie wydawano pisma Fausta Socyna, przywódcy gminy oraz opracowany zbiorowo (Hieronim Moskorzowski, Walenty Smalc, Jan Völkel) "Katechizm Rakowski" (1605). Drukowali tu również swoje traktaty Crelius, Osterod i inni. Oficyna, oprócz dzieł pisarzy braci polskich, drukowała też prace innych autorów, m.in.: Paprockiego i Klonowica oraz popularną literaturę moralizatorską i rozrywkową w języku polskim. Drukarnia i Akademia w Rakowie zostały zamknięte na mocy wyroku sejmu warszawskiego w 1638 r. Funkcjonowały także mniejsze drukarnie pod protektoratem magnata Jana Kiszki w Nieświeżu, Łosku i Węgrowie. Oficyny wydawały pisma Szymona Budnego. W latach 1570–1572 ukazała się tzw. Biblia nieświeska. Drukowali tu Daniel z Łęczycy i Jan Kiercan.
Luteranizm.
Centrum drukarstwa luterańskiego był Królewiec. Działał tu Jan Seklucjan (ok. 1510–1578), autor i wydawca, m.in.: "Katechizmu […] dla prostego ludu" (1545), "Postylli polskiej domowej", pierwszej części "Nowego Testamentu" z dodatkiem "Ortografia polska" (1551) Stanisława Murzynowskiego. Jan Seklucjan sprowadził do Królewca czeskiego drukarza Aleksandra Augezdeckiego (1549), który wydał, m.in., kancjonał braci czeskich w polskim tłumaczeniu Walentego z Brzozowa – "Cantional albo Księgi chwał Boskich". Jan Malecki wydawał tu broszury i pisma dla ludności polskiej w Prusach. W II. połowie XVI w. polskie druki wydawały drukarnie: Jana Daubmanna i Jerzego Osterbergera (tu ukazała się kronika Stryjkowskiego). Wielkopolska była azylem braci czeskich, odłamu zbliżonego do luteranizmu. W Szamotułach w latach 1558–1561 działa drukarnia założona przez Augezdeckiego, który wydał 6 druków, m.in. kancjonał czeski "Piesné chval Božskych" (1561). W Lesznie istniały: szkoła, seminarium i drukarnia braci czeskich, z którą współpracował rektor szkoły, Jan Amos Komensky.
Prawosławie.
Pionierem wydawnictw prawosławnych drukowanych cyrylicą był Szwajpolt Fiol. W latach 1486(?)–1492 wydał w Krakowie cztery dzieła liturgiczne: "Czasosłowiec" – rodzaj brewiarza (1491), "Osmiohłasnik albo Oktoich" – zbiór hymnów św. Jana z Damaszku (1491), "Triod´ postnaja" i "Triod´ cwietnaja" – pieśni, modlitwy i rytuał okresu wielkopostnego. Fiol został oskarżony o herezję – w wyniku procesu jego oficyna upadła. Centrum wydawniczym dla ludności obrządku prawosławnego stało się Wilno. Od 1525 r. książki drukowane cyrylicą wydawał Franciszek Skoryna (ok. 1486–1551), który wcześniej działał w Pradze. "Apostoł" (dzieje apostolskie) to pierwszy druk wileński. Kolejnym i ostatnim drukiem była "Małaja podrožnaja knižica" – pięć oddzielnych książeczek wydawanych kolejno pod wspólnym tytułem. Oficynę przejęli bracia, Kuźma i Łukasz Mamoniczowie, a po nich, syn Kuźmy, Leon Mamonicz. Oficyna domu Mamoniczów działała w latach 1574–1624. Drukowała głównie książki w języku cerkiewnosłowiańskim i białoruskim, tłoczone cyrylicą. Kolportowano je na terenach Słowiańszczyzny południowej i Wielkiego Księstwa Moskiewskiego. Mamonicze zaopatrywali również ziemie litewskie w pisma urzędowe drukowane w języku ruskim i polskim. Najwybitniejsze dzieło, to "Statut Wielkiego Księstwa Litewskiego" wydany po rusku w 1588 r., a później również w języku polskim. Od 1607 r. oficyna wydawała coraz więcej druków polskich. W 1624 r., po śmierci Leona Mamonicza, oficynę przejął zakon bazylianów. W Zabłudowie koło Białegostoku w latach 1567–1570 działała drukarnia urządzona przez Piotra Timofiejewicza Mścisławca i Iwana Fiodorowa. Wydano w niej "Ewangelię" (1569) oraz "Psałterz" (1570). Sam Fiodorow wydał w Ostrogu "Nowy Testament" oraz "Biblię ostrogską" (1580–1581) – największy i najwspanialszy zabytek drukarstwa ruskiego z XVI w. Drukarnia w Nieświeżu wydała cyrylicą katechizm luterski (1526) i inne dzieła Szymona Budnego, przeznaczone do propagowania wyznania ewangelickiego wśród ludności ruskiej. W połowie XVII w. centrum drukarstwa prawosławnego stał się Kijów. Po reformie cyrylicy (1708–1710) przez cara Piotra Wielkiego rozpowszechnił się nowy typ pisma drukarskiego, tzw. grażdanka. Jej czcionki posiadały wszystkie większe drukarnie polskie we wschodnich miastach Rzeczypospolitej.
Drukarstwo hebrajskie.
Pierwszą oficynę drukującą po hebrajsku założyli Chaim Schwarz i Dawid Ben Jonathan w Oleśnicy na Śląsku. W 1530 r. wydali "Pięcioksiąg" Mojżesza (obecnie ta edycja jest unikatem – jedyny jej egzemplarz jest w Bodleian Library). W 1535 r. wygnano Żydów z miasta – uważano, iż drukowanie "Pięcioksięgu" ściągnęło na miasto huragan. W Krakowie (Kazimierz) w 1534 r. drukarnię hebrajską otworzyli bracia Samuel, Aszer i Eliakim Helicze. Wydali, m.in. słownik niemiecko-hebrajski do "Pięcioksięgu" Mojżesza. Ludność żydowska zbojkotowała ich druki po przyjęciu przez nich chrztu. W 1540–1541 Paweł Helicz prowadził oficynę samodzielnie, wydał niemiecki tekst "Nowego Testamentu" Lutra drukowany hebrajskimi czcionkami. Wobec niechętnej postawy otoczenia, Helicz przeniósł się do Wrocławia. Druki Heliczów zachowały się do dziś zaledwie w kilku unikatowych egzemplarzach. W latach 1544–1682 w Lublinie działa drukarnia żydowska, która wydała ponad 100 dzieł. Najwybitniejszym jej pracownikiem był Żyd niemiecki Kolonymos Ben Mardochaj Jaffe. Wykonanie techniczne druków hebrajskich stało na wysokim poziomie. Również niektóre drukarnie polskie posiadały czcionki hebrajskie.
Drukarze polscy za granicą.
W XV wieku w Neapolu drukarnię wraz z jakimś Włochem prowadził Jan Adam. Na przełomie XV i XVI wieku w Hiszpanii działał Stanisław Polak, którego druki charakteryzowały się wysokim poziomem technicznym i artystycznym. W latach 1555–1568 Rafał Skrzetuski-Hoffhalter prowadził drukarnię najpierw w Wiedniu, a następnie na Węgrzech, gdzie stał się pionierem drukarstwa w języku węgierskim. Tradycje drukarskie kontynuował jego syn Rudolf Skrzetuski-Hoffhalter, który przeniósł się do Chorwacji i wydawał książki w język serbsko-chorwackim
Drukarstwo w epoce Oświecenia.
Od wstąpienia na tron króla Stanisława Augusta w 1764 r. datuje się nowa epoka w życiu kraju. W Warszawie powstał promieniujący na cały kraj ośrodek literacki i naukowy, skupiony wokół dworu królewskiego. Panującym w literaturze ówczesnej był kierunek satyryczno-dydaktyczny, znajdujący wyraz w bajce, satyrze, komedii, powieści obyczajowej, itp. Wielu wybitnych pisarzy i publicystów czynnie zajmowało się drukarstwem i edytorstwem. W tamtym okresie polska twórczość piśmiennicza i produkcja typograficzna odzwierciedlały, podobnie jak w całej Europie, wzory stylu francuskiego z okresu baroku, potem rokoka i klasycyzmu. Przodujące stało się drukarstwo w Warszawie. Tam książka otrzymała nowożytny wygląd, tłoczona była łacińską antykwą, ozdobiona ilustracją miedziorytową i winietami. Materiał typograficzny wybitniejsze drukarnie sprowadzały z Francji i Anglii. Jednak w XVIII w. polski przemysł był pod tym względem zupełnie samowystarczalny. Reformę zmierzającą do podniesienia poziomu drukarstwa wprowadziły oficyny pijarów, które jako pierwsze zaczęły dbać o staranny druk, czyste czcionki i lepszej jakości papier. Zakonne warsztaty w stolicy podejmowały się poważnych wydawnictw naukowych. Przełomową datą w dziejach drukarstwa warszawskiego był rok 1756. Wtedy właśnie, obok dwóch istniejących drukarń pijarów i jezuitów, powstała pierwsza drukarnia świecka i zarazem mieszczańska. Założycielem był Wawrzyniec Krzysztof Mitzler de Kolof. Oprócz Warszawy z większych ośrodków wydawniczych wybijał się Kraków, który jednakowoż był odsunięty nieco od głównego nurtu życia politycznego i literackiego. W II. połowie XVIII w. działało tam pięć drukarń. Do 1707 r. w Warszawie istniała tylko jedna drukarnia – Drukarnia pijarska. Pomimo tego Warszawa stała się w XVIII wieku najpoważniejszym ośrodkiem drukarsko-księgarskim. Najważniejsze zasługi położyli wówczas świeccy drukarze mieszczańscy (często obcego pochodzenia). Potrafili oni zorganizować wielkie tłocznie na poziomie technicznym przodujących oficyn europejskich, rozwinąć handel księgarski, nawiązać kontakty z drukarniami i księgarniami zagranicznymi, zgromadzić stosowny kapitał nakładowy, uruchomić nowoczesne środki reklamy oraz związać ze swą działalnością grono wybitnych autorów. Duże zasługi mają w tym zakresie także mieszczańscy drukarze większych ośrodków prowincjonalnych: Krakowa, Lwowa, Gdańska czy Torunia. Przy wydawaniu podręczników szkolnych zasłużyły się drukarnie akademickie i uniwersyteckie. Mimo że w XVIII w. wciąż jeszcze największą liczbę drukarń stanowiły zakłady kościelne (głównie zakonne), jako gorzej zorganizowane i wyposażone, nie odegrały jednak głównej roli.
Drukarnie warszawskie.
Oprócz księgarzy współpracujących z warszawskimi oficynami drukarskimi – funkcjonowały wówczas księgarnie reprezentujące firmy prowincjonalne lub zagraniczne (np. wrocławska firma Kornów), a także liczni księgarze-nakładcy oraz księgarze rozpowszechniający książki cudze.
Drukarnie w innych miastach.
Kraków.
W XVIII wieku, w Krakowie czynnych było pięć drukarni. Najaktywniejszą była Drukarnia Akademicka, która powstała z 2 drukarń: Piotrkowczyków (1676) i Cezarych (1731). W drugiej połowie XVIII w. powiększyła ją Drukarnia Biskupia (zał. 1748), działająca następnie przy Seminarium Biskupio-Akademickim. Drukarnia Akademicka (od 1781 r. zwana była Drukarnią Szkoły Głównej Koronnej, od 1796 r. Szkoły Głównej Krakowskiej) początkowo wydawała głównie: dzieła religijne, kalendarze i druki okolicznościowe. W okresie działalności Komisji Edukacji Narodowej tłoczyła: dzieła naukowe, podręczniki szkolne i publicystykę.
W 1712 r. księgarz Ignacy Antoni Hebanowski został właścicielem zasłużonej drukarni Schedlów. Po jego śmierci drukarnię prowadziła wdowa Barbara i jej kolejni mężowie: Jakub Matyaszkiewicz (1719–1733) i Dominik Sierakowski (ok. 1740–1746). Kolejnymi drukarniami były drukarnie tłoczące głównie druki akcydensowe: drukarnia Bartla, Adama Kleina i Frola a następnie Kazimierza Kowalskiego. Pod koniec XVIII wieku aktywne były drukarnie Hebanowskich-Jankowskich-Dziedzickich przy ul. Floriańskiej oraz Dyaszewskiego-Stachowicza-Maja w Rynku i Greblów przy Grodzkiej.
Gdańsk.
Pierwszą drukarnię, w 1538 r., założył Franciszek Rhode. Ale właściwy twórca drukarstwa w Gdańsku to Holender, Franciszek Rohde, który założył w 1538 r. przy ul. Rzeźnickiej pierwszą oficynę. W latach 1695–1719 prowadził ją Jan Zachariasz Stolle; przez następne 5 lat (do 1724 r.) Jan Daniel i wdowa po nim. Jej drugi mąż, Tomasz Jan Schreiber prowadził drukarnię przez ponad 50 lat (lata 1724–1778). Nieco wcześniej, w 1765 r., nową drukarnię założył syn Schreibera – Karol Ludwik. Po jego śmierci (1772) drukarnia powiększyła przedsiębiorstwo ojca. W latach 1778–1780 prowadzili ją spadkobiercy Schreibera, po czym nabył ją księgarz Dawid Ludwik Wedel i utrzymywał ją do 1805 r. Drukarnia ta obsługiwała Gdańskie Gimnazjum Akademickie i radę miejską. Ponadto tłoczyła dzieła naukowe, religijne (katolickie i protestanckie), publicystykę i podręczniki szkolne.
Toruń.
Początki drukarstwa w Toruniu sięgają 1568 r. i wiążą się z inicjatywą pisarza, reformatora religijnego, teologa-polemisty, pedagoga Erazam Glicznera, który także sfinansował pierwszego drukarza w Toruniu, Stanisława Worffschauffela-Riessa. Jego druki stały na wysokim poziomie typograficznym, nie ustępując renomowanym drukom królewieckim, a dotyczyły przede wszystkim tematyki religijnej. Związane to było z ożywieniem umysłowym po zwycięstwie w Toruniu reformacji i otrzymaniu przez Toruń przywileju wolności wyznania w 1558 r. od króla Zygmunta II Augusta. Wkrótce Toruń stał się jednym z największych ośrodków protestantyzmu w Rzeczypospolitej oraz drukarstwa protestanckiego. Kolejnym drukarzem toruńskim był Melchior Nehring, który prowadził też księgarnię, wydrukował 51 tytułów (w tym pierwsze w Toruniu druki w języku polskim), m.in. dla półuniwersyteckiej szkoły Gimnazjum Akademickiego (podręczniki, prace naukowe), także publikacje dla innowierców. Nehring wyposażył drukarnię na najwyższym wówczas poziomie technicznym. Za następcy Nehringa, Andrzeja Koteniusza działającego w latach 1587–1597, drukarnia przeniosła się do nowego budynku przy ul. Franciszkańskiej, gdzie działała do 1829 r. Czołowymi autorami toruńskiej oficyny byli m.in. Piotr Artomiusz, Ulrich Schober, Jan Rybiński i in. Mimo okresowych kryzysów oficyna toruńska zapewniała przez cały czas wysoki poziom drukarstwa i należała do czołowych drukarni w Rzeczypospolitej. Była przede wszystkim drukarnią gimnazjalną pozostającą pod ścisłą kontrolą Rady miejskiej i dzierżawioną kolejnym drukarzom.
Zamość.
Od końca XVI w. w Zamościu działała tu Drukarnia Akademicka, której najpełniejszy rozwój nastąpił w I. połowie XVII w. Jej późniejsza działalność stale malała, szczególnie gdy Akademię przekształcono w liceum (1784), lecz nadal funkcjonowała jeszcze w XIX w. W XVIII w. tłoczono w niej dzieła naukowe, podręczniki szkolne, literaturę okolicznościową, religijną i sławne kalendarze.
Wilno.
W latach 1628–1839 w Wilnie funkcjonowała drukarnia bazylianów. Tłoczyła w językach polskim, łacińskim i cerkiewnosłowiańskim druki religijne i utwory panegiryczne, a w II połowie XVIII w. wiele dzieł naukowych i literackich. Od XVI w. działała tu też Wileńska Drukarnia Akademicka, często zmieniając swą nazwę (1781–1795 Drukarnia Szkoły Głównej W. Ks. Litewskiego, 1796–1803 Drukarnia Szkoły Głównej Wileńskiej, od połowy 1803 – Drukarnia Uniwersytetu Wileńskiego), do 1773 r. zarządzana przez jezuitów. W roku 1802 przyłączono do niej nabytą grodzieńską oficynę Jasieńskiego. W 1754 r. powstała wileńska Drukarnia Pijarów prowadzona przez ks. Macieja Dogiela. Nowoczesne maszyny z Francji zapewniały wysoki poziom druku, tłocząc na początku zbiór traktatów dyplomatycznych jako oficyna królewska.
Lwów.
W latach 1642–1773 czynna była tu drukarnia jezuitów, tłocząca głównie druki dewocyjne, panegiryki, nieco rzadziej: podręczniki szkolne, dzieła naukowe i literackie. Począwszy od 1713 r. (przez 70 lat) działała we Lwowie Drukarnia Bractwa Św. Trójcy, która wydawała dzieła religijne, literackie i druki kościelne. Około 1735 r. drukarnię i "sprzedaż książek" uruchomił Paweł Józef Golczewski. Funkcjonowała do 1751 r., wydając kalendarze, druki okolicznościowe i dewocyjne. W latach 1753–1765 oficyna znanego rytownika lwowskiego, Jana Filipowicza, tłoczyła dzieła religijne i panegiryki. Do 1774 r. prowadzili ją franciszkanie, pomnażając produkcję rozprawkami uczniów szkół: własnych, jezuickich i pijarskich. W latach 1755–1770 funkcjonowała tu Drukarnia Szlichtynów, założona przez Jana Szlichtyna.
Lublin.
Od 1683 r. w Lublinie drukarnię swą prowadzili tu jezuici przy swoim kolegium. Po kasacie zakonu przejęła ją Komisja Edukacji Narodowej, nadając jej nazwę Drukarni JKMci i Rzeczypospolitej. Do 1781 r. wydzierżawiano ją, po czym przeszła w posiadanie zakonu trynitarzy (do 1814). Drukowano tu głównie: pisma treści religijnej, podręczniki szkolne, kalendarze i druki urzędowe. Nieco rzadziej były to dzieła naukowe i literackie. Były to lata świetności tej drukarni. Później, działa już jako Drukarnia Rządowa. W 1813 r., z inicjatywy Jana Karola Pruskiego, powstała tu druga drukarnia. Kierował nią do 1823 r., drukując w latach 1816–1817 czasopisma. Ponadto, w latach 1816–1836, istniała tu oficyna drukarska Kazimierza Szczepańskiego.
Wrocław.
Firma Kornów. W 1732 r. Jan Jakub Korn założył we Wrocławiu księgarnię nakładową i rozpoczął wydawanie podręczników języka polskiego i książek polskich. Kontakty polskie zacieśnił jego syn, Wilhelm Bogumił, prowadzący firmę od 1762 r. Wydawano w niej Kochanowskiego, Krasickiego, Karpińskiego i słowniki polskie. Katalog nakładowy drukarni z 1790 r. odnotował 250 pozycji polskich. Kornowie prowadzili stałe księgarnie w Warszawie i Poznaniu, ich książki sprzedawano także we Lwowie. Własną drukarnie uruchomił dopiero w 1793 r. Jan Bogumił Korn, tłoczono w niej głównie literaturę dla młodzieży i podręczniki szkolne (m.in. na użytek na użytek szkół w Poznańskiem).
Królewiec.
Drugim (po Wrocławiu) zagranicznym ośrodkiem książki polskiej w XVIII w. był Królewiec, zaspokajający religijno-kulturalne potrzeby okolicznej ludności polskiej wyznania ewangelickiego. Szczególne zasługi położyła na tym polu firma Hartungów, typografów uniwersytetu królewieckiego. Tłoczyli oni polskie książki "podręczne", religijne i gospodarcze. Znani byli szczególnie z licznych wydań popularnego "Nowego kancjonału pruskiego".
W Królewcu ukazywało się drugie najstarsze polskie czasopismo – "Poczta Królewiecka".
Ośrodki w pozostałych miastach (chronologicznie).
Ośrodki drukarstwa w pozostałych miastach Polski ułożono chronologicznie:

</doc>
<doc id="1407482" url="https://pl.wikipedia.org/wiki?curid=1407482" title="DW820">
DW820



</doc>
<doc id="1407484" url="https://pl.wikipedia.org/wiki?curid=1407484" title="Produkt czysty">
Produkt czysty

Produkt czysty jest terminem używanym przez XVIII wiecznych ekonomistów zwanych fizjokratami na określenie wartości wytworzonej wskutek pracy w rolnictwie, która stanowiła nadwyżkę ponad inwestycje poczynione przez pozostałe klasy społeczne na uprawę rolną przedsiębraną przez tzw. klasę produkcyjną.
Według fundamentalnego poglądu fizjokratów jedynym źródłem bogactwa była ziemia i dlatego tylko z niej mógł powstać produkt czysty. Fizjokraci uważali, że praca niezwiązana z rolnictwem polega wyłącznie na przekształceniu jednego dobra w inne, nie jest więc wartościotwórcza. W ówczesnym społeczeństwie dostrzegali 4 odrębne klasy społeczne:
Mechanizm powstawania produktu czystego został zaobserwowany przez francuskiego ekonomistę François Quesnaya i przedstawiony w stworzonej przez niego Tablicy ekonomicznej (1758).
Koncepcje fizjokratów zostały przeinterpretowane przez Karola Marksa, który tworząc i charakteryzując pojęcie wartości dodanej, nawiązywał do definicji produktu czystego.

</doc>
<doc id="1407485" url="https://pl.wikipedia.org/wiki?curid=1407485" title="Metałurh-2 Zaporoże">
Metałurh-2 Zaporoże

Metałurh-2 Zaporoże (ukr. Професійний футбольний клуб «Металург-Запоріжжя-2», "Profesijnyj Futbolnyj Kłub "Metałurh-Zaporiżżia-2"") – ukraiński klub piłkarski z siedzibą w mieście Zaporoże. Jest drugim zespołem klubu Metałurh Zaporoże. Status profesjonalny otrzymał w roku 1998.
Zgodnie z regulaminem klub nie może awansować do ligi, w której już gra I zespół klubu, oraz nie może występować w rozgrywkach Pucharu Ukrainy.
Występuje w rozgrywkach ukraińskiej Drugiej Lihi.
Historia.
Chronologia nazw:
Klub Metałurh-2 Zaporoże zaczął występować w rozgrywkach Drugiej Lihi od sezonu 1998/99.

</doc>
<doc id="1407489" url="https://pl.wikipedia.org/wiki?curid=1407489" title="Suria Warman II">
Suria Warman II



</doc>
<doc id="1407491" url="https://pl.wikipedia.org/wiki?curid=1407491" title="Gerard Aafjes">
Gerard Aafjes

Gerard Aafjes (ur. 27 stycznia 1985 w Mijdrecht) – holenderski piłkarz grający na pozycji obrońcy.
W swojej karierze rozegrał 43 spotkania w Scottish Premier League.

</doc>
<doc id="1407492" url="https://pl.wikipedia.org/wiki?curid=1407492" title="Jan Nepomucen Gniewosz">
Jan Nepomucen Gniewosz

Jan Nepomucen z Oleksowa Gniewosz herbu Rawicz (ur. 1827 w Poniku, zm. 9 września 1892 w Krośnie) – publicysta, przemysłowiec, pisarz, dziennikarz, wydawca, kolekcjoner obrazów malarzy polskich, powstaniec wielkopolski w 1846 i 1848, styczniowy z 1863.
Życiorys.
Urodził się w 1827 w Poniku (według innej wersji pochodził z Ponika na ziemi radomskiej, dziedzicznej wsi swego rodu). Jego rodzicami byli Franciszek Gniewosz i Teofila Gniewoszowa z Szokalskich. Miał kuzynów: Edwarda, Zygmunta, Władysława, Feliksa i Włodzimierza Gniewoszów.
Od 15 roku życia do 1843 kształcił się w Akademii Plastycznej (wzgl. Sztuk Pięknych) w Wiedniu. Wyższe kursy odbywał we Wrocławiu. Będąc akademikiem w Poznaniu w 1846 został skazany na karę roku więzienia, którą odsiadywał w Moabicie. Wziął udział w powstaniu wielkopolskim w 1848. 
Po studiach został przemysłowcem, otworzył w rodzinnej wsi fabrykę maszyn, z czasem prosperującą. Z Ponika wyruszył do powstania styczniowego w 1863 i został kapitanem strzelców w oddziale naczelnika Apolinarego Kurowskiego. Jego majątek został skonfiskowany przez Rosjan, a fabryka spalona. Wobec tego jego rodzice przenieśli się do Krakowa, a on sam wyjechał za granicę. Pracował przy kolei we Francji, a potem założył fabrykę wyrobów drewnianych w Szwajcarii.
Za namową Ignacego Kamińskiego i po otrzymaniu zezwolenia na pobyt w Galicji, objął osadę w kierownictwie szklanych hut na Pokuciu. Gwałtowny rozwój nafciarstwa zwabił go do Krosna, gdzie pomieszkiwał od 1872. Zajmował się wykorzystaniem produktów z ropy naftowej. Wydawał w tym mieście czasopismo „Przegląd Górniczy Techniczny i Przemysłowy”. Po niepowodzeniu w działalności przemysłowej zajął się pisarstwem. Udzielał się jako pisarz i publicysta, działacz gospodarczy. Dziennikarz we lwowskich gazetach, określany jako "pisarz rzucający granatami". Wydawca i redaktor lwowskich czasopism: „Sztandar Polski”, „Strażnica Polska”, „Wiadomości Przemysłowo-Rękodzielnicze”. Przyjaźnił się z osiadłym we Lwowie Ludwikiem Włościborskim, byłym przemysłowcem wielkopolskim, uczestnikiem powstania listopadowego, Wiosny Ludów i powstania styczniowego. Wydał m.in. książkę o wykorzystaniu odpadów w przemyśle oraz „Asfalty krajowe i użytkowe” (wyd. Jasło 1885). Opiekował się malarzami i kolekcjonował obrazy. U niego w mieszkaniu w Krośnie w 1890 zamieszkał malarz Seweryn Bieszczad. Sam malował akwarele, szkice, rysunki tuszem. Uwieczniał w nich Sanok. W piśmie posługiwał się tylko językiem niemieckim. Potem powrócił do Krosna i także do działalności naftowej. 
Był głuchoniemy. Zmarł w Krośnie 9 września 1892 i został pochowany tamże na Starym Cmentarzu 11 września 1892.
Latem 1939 pochodzący z rodziny Gniewoszów Adam Łada Cybulski z Cannes przekazał akwarele i szkice Jana Gniewosza do Muzeum Ziemi Sanockiej w Sanoku.

</doc>
<doc id="1407496" url="https://pl.wikipedia.org/wiki?curid=1407496" title="Wzdęcin">
Wzdęcin



</doc>
<doc id="1407498" url="https://pl.wikipedia.org/wiki?curid=1407498" title="Cenolophium">
Cenolophium



</doc>
<doc id="1407502" url="https://pl.wikipedia.org/wiki?curid=1407502" title="POM Iskra Piotrowice">
POM Iskra Piotrowice



</doc>
<doc id="1407510" url="https://pl.wikipedia.org/wiki?curid=1407510" title="Gordon Hewart">
Gordon Hewart

Gordon Hewart, 1. wicehrabia Hewart (ur. 7 stycznia 1870, zm. 5 maja 1943) – brytyjski prawnik i polityk, członek Partii Liberalnej, minister w rządach Davida Lloyda George’a.
Życiorys.
Był synem Gilesa Hewarta. W 1891 r. ukończył University College na Uniwersytecie Oksfordzkim. Początkowo pracował jako dziennikarz. W 1902 r. rozpoczął praktykę adwokacką w Inner Temple. W 1912 r. został Radcą Króla. W 1913 r. został wybrany do Izby Gmin w wyborach uzupełniających w okręgu Leicester. Od 1918 r. reprezentował okręg wyborczy Leicester East.
W 1916 r. otrzymał tytuł szlachecki i został Radcą Generalnym. Rok później został ławnikiem Inner Temple. W 1918 r. wszedł w skład Tajnej Rady. W latach 1919–1922 był prokuratorem generalnym. Od 1921 r. wchodził w skład gabinetu. W parlamencie zasiadł do 1922, kiedy to został kreowany baronem Hewart i zasiadł w Izbie Lorów.
Również w 1922 r. został Lordem Najwyższym Sędzią oraz prezesem Sądu Odszkodowań Wojennych. To drugie stanowisko piastował do 1929 r. Na stanowisku Lorda Najwyższego Sędziego pozostał do roku 1940. Po przejściu na emeryturę otrzymał tytuł wicehrabiego Hewart. W 1938 r. został skarbnikiem Inner Temple.
Lord Hewart orzekał w dwóch słynnych sprawach. W 1924 r. wydał wyrok w sprawie Król vs. Sędziowie z Sussex, ex parte McCarthy, w którym ustanowił zasadę, że samo podejrzenie stronniczości wystarcza do uchylenia sądowej decyzji. W uzasadnieniu wyroku lord Hewart sformułował maksymę "nie wystarczy, by sprawiedliwości stało się zadość, musi być także widoczne, że sprawiedliwości stało się zadość" ("Justice must not only be done; it must also be seen to be done"). W 1931 r. Hewart prowadził sprawę Król vs. Wallce, która jest jedynym przypadkiem, kiedy sąd apelacyjny unieważnił wyrok skazujący wydany przez sąd niższej instancji (sądy apelacyjne orzekają odnoście decyzji sędziowskich, w tym przypadku orzeczenie dotyczyło werdyktu ławy przysięgłych).
Życie prywatne.
29 grudnia 1934 r. poślubił Jean Stewart i miał z nią dwoje dzieci, córkę Katherine Mary oraz syna Hugh Vaughana, późniejszego 2. wicehrabiego Hewart.

</doc>
<doc id="1407511" url="https://pl.wikipedia.org/wiki?curid=1407511" title="Labetalol">
Labetalol

Labetalol () – wielofunkcyjny organiczny związek chemiczny, lek stosowany w leczeniu nadciśnienia tętniczego, o działaniu blokującym receptory adrenergiczne zarówno α1, jak i β1 oraz β2.
Mechanizm działania.
Labetalol prezentuje mechanizm działania, w którym obniżenie ciśnienia tętniczego wywołane jest zmniejszeniem głównie oporu naczyń obwodowych, natomiast pomimo obniżenia tętna podczas wysiłku zostaje utrzymana pojemność minutowa serca, poprzez zwiększenie objętości wyrzutowej. Działanie blokujące receptorów β jest 3 razy silniejsze przy podaniu doustnym i 7 razy silniejsze przy podaniu dożylnym niż blokada receptorów α. W stosowanych dawkach labetalol nie wykazuje wewnętrznej aktywności sympatykomimetycznej. Odruchowy częstoskurcz nie występuje dzięki blokadzie receptorów β1. Łączne stosowane labetalolu z halotanem w znieczuleniu ogólnym wzmacnia wyraźnie działanie obniżające ciśnienie tętnicze.
Zastosowanie.
Labetalol nie jest dopuszczony do obrotu w Polsce (2019)
Stereochemia.
Labetalol zawiera dwa centra stereogeniczne i występuje w postaci czterech stereoizomerów. Produkt farmaceutyczny jest ich mieszaniną w równych ilościach. Stereoizomer RR jest aktywny wobec receptorów β, stereoizomer SR jest aktywny wobec receptorów α, natomiast SS i RS są nieaktywne biologiczne.
Działania niepożądane.
Labetalol może powodować następujące działania niepożądane u ponad 2% pacjentów: zmęczenie, ból głowy, nudności, dyspepsja, zawroty głowy, blokada nosa, zaburzenia ejakulacji, duszność.

</doc>
<doc id="1407512" url="https://pl.wikipedia.org/wiki?curid=1407512" title="Autostrada A17 (Belgia)">
Autostrada A17 (Belgia)

Autostrada A17 - autostrada w Belgii, o długości 62 km. Stanowi część trasy europejskiej E403. 

</doc>
<doc id="1407513" url="https://pl.wikipedia.org/wiki?curid=1407513" title="Wicehrabia Hewart">
Wicehrabia Hewart

Wicehrabiowie Hewart 1. kreacji (parostwo Zjednoczonego Królestwa)

</doc>
<doc id="1407517" url="https://pl.wikipedia.org/wiki?curid=1407517" title="Typ bazowy">
Typ bazowy

Typ bazowy (typ podstawowy, typ macierzysty, typ wyjściowy) – typ danych dostępny w danym języku programowania, z którego zostaje wyprowadzony nowy, np.:
Zastosowanie typu bazowego.
Jak z powyższej definicji wynika, typ bazowy nie jest konkretnym typem w dostępnym w danym języku programowania lecz dowolnym (lub jednym z określonych w syntaktyce języka) typem. W większości języków typ bazowy nie musi być nawet typem predefiniowanym przez język lecz może być to typ zdefiniowany w kodzie źródłowym przez programistę, który może być oparty na pewnym typie bazowym. 
Takie wyprowadzanie kolejnych definicji z typów bazowych we współczesnych językach programowania jest praktycznie nieograniczone.
Wyróżnienie typu bazowego nie wiąże się więc z rodzajem wartości i operacji jakie mogą być reprezentowane przez danych typ, lecz z funkcją określonego, wcześniej zdefiniowanego typu, w kodzie programu.
Typ bazowy w podtypie, typie pochodnym.
Podtyp stanowi pewne ograniczenie wartości dostępnych, wybranych z typu bazowego. Operacje dostępne dla typu bazowego są dostępne również dla podtypu.
Przykład w Adzie:
 subtype miesiąc is INTEGER range 1..12;
Przykład w Pascalu:
 { brak jawnej specyfikacji typu bazowego, 
 na podstawie literałów definiujących zakres
 domniemany jest typ całkowitoliczbowy } 
 type wycinek=12..45;
Typ bazowy w agregatach danych.
W definicji agregatów danych (takich jak np. tablice, listy itp.), typ bazowy określa typ elementów wchodzących w skład agregatu danych.
Przykład w Pascalu:
 type Tint=array[1..MAX_ARR] of integer;
W nowszych językach typ bazowy może dotyczyć struktur dynamicznych.
Przykład w Visual Basic:
 Dim StackInt As New(Stack(Long))
Typ bazowy dla danych wskaźnikowych.
Typ bazowy w definicji pewnego typu wskaźnikowego służy do zagwarantowania prawidłowej, wybranej interpretacji danej zapisanej w obszarze pamięci wskazywanej przez dany wskaźnik. W przypadku wskaźników bez typu bazowego (tzw. wskaźników adresowych), wyłuskanie wartości (pobranie wartości spod wskazywanego adresu) nie daje możliwości interpretacji danej. Jeżeli wskaźnik jest bazowany na określonym typie, interpretacja ta może być przeprowadzona automatycznie.
Przykład w Pascalu:
 type Pint=^integer;
Przykład w języku C:
 typedef int *pint;
 typedef int Tint[5];
Typ bazowy w programowaniu obiektowym.
W pewnych językach pojęcie klasy jest utożsamiane z typem. Dotyczy to głównie nieobiektowych języków programowania, w których dodano możliwość programowania obiektowego w nowszych implementacjach (np. Pascal - Turbo Pascal). W tym przypadku pojęcie typu bazowego wiąże się z pojęciem klasy bazowej w dziedziczeniu, z której kreowana jest klasa pochodna.

</doc>
<doc id="1407518" url="https://pl.wikipedia.org/wiki?curid=1407518" title="Cmentarz żydowski w Bełzie">
Cmentarz żydowski w Bełzie

Cmentarz żydowski w Bełzie – został założony w 1790 roku. Do naszych czasów zachowało się kilkadziesiąt nagrobków, w tym macewy trzech pierwszych cadyków bełskich, Szaloma Rokeacha z Bełza, zwanego Sar Szalom (zm. w 1855 r.), jego syna Jehoszuy Rokeacha (zm. w 1894 r.) oraz wnuka Isachara Dowa Rokeacha (zm. w 1926 r.), będące celem pielgrzymek chasydów z całego świata.

</doc>
<doc id="1407522" url="https://pl.wikipedia.org/wiki?curid=1407522" title="Seo Dong-myung">
Seo Dong-myung

Seo Dong-myung (ur. 4 maja 1974) – południowokoreański piłkarz grający na pozycji bramkarza.
W swojej karierze występował w Ulsan Hyundai, Gwangju Sangmu, Jeonbuk Hyundai, Ulsan Hyundai, Busan I'Park.
Był członkiem kadry Korei Południowej na Letnich Igrzyskach Olimpijskich 1996 i Mundialu 1998.

</doc>
<doc id="1407524" url="https://pl.wikipedia.org/wiki?curid=1407524" title="Okręg wyborczy Leicester East">
Okręg wyborczy Leicester East

Okręg wyborczy Leicester East powstał w 1918 r. i wysyłał do brytyjskiej Izby Gmin jednego deputowanego. Okręg został zlikwidowany w 1950 r., ale przywrócono go ponownie w 1974 r. Okręg obejmuje wschodnią część miasta Leicester.

</doc>
<doc id="1407525" url="https://pl.wikipedia.org/wiki?curid=1407525" title="Starosilla (obwód wołyński)">
Starosilla (obwód wołyński)

Starosilla (ukr. Старосілля; do 1946 roku "Lachów") – wieś na Ukrainie, w obwodzie wołyńskim, w rejonie iwanickim. 
W II Rzeczypospolitej wieś w gminie Poryck, powiat Włodzimierz, województwo wołyńskie, parafia rzymskokatolicka diecezji łuckiej w Noworodczycach. 
Lachów był do 17 września 1939 polską wsią liczącą 19 gospodarstw. Następnie polscy mieszkańcy zostali wysiedleni przez władze radzieckie w głąb ZSRR. Od listopada 1939 do czerwca 1941 wieś znajdowała się w składzie obwodu wołyńskiego Ukraińskiej Socjalistycznej Republiki Radzieckiej. W lutym 1940 wieś została zajęta ponownie przez polskich wysiedleńców z Lisznej k. Sanoka, przesiedlonych w związku z budową Linii Mołotowa. Od 1 września 1941 do marca 1944 wieś znajdowała się pod administracją Komisariatu Rzeszy Ukraina.
Latem 1943 w okresie tzw. rzezi wołyńskiej polscy wysiedleńcy z Lisznej zostali zamordowani przez UPA. Zginęło 40 osób. Ci którzy ocaleli uzyskali od władz niemieckich zgodę na powrót do rodzinnej wsi. Pamiątką po tych wydarzeniach jest pomnik znajdujący się na cmentarzu w Lisznej, upamiętniający polskie ofiary rzezi wołyńskiej z Lisznej.

</doc>
<doc id="1407526" url="https://pl.wikipedia.org/wiki?curid=1407526" title="Olszak (góra)">
Olszak (góra)

Olszak () – szczyt w Górach Opawskich (), w Sudetach Wschodnich o wysokości 453 m n.p.m. nad przełomem Złotego Potoku. Na północno-zachodnim stoku znajduje się oczko wodne „Żabie Oczko” w zagłębieniu dawnego kamieniołomu. Na wschodnim stoku oczko wodne „Morskie Oczko”, w zagłębieniu mniejszego kamieniołomu. Drzewostany w południowej części góry chroni leśny rezerwat przyrody Olszak, natomiast na północno-wschodnich skłonach wzniesienia znajduje się rezerwat przyrody Dębniak. Należy do Korony Parku Krajobrazowego Góry Opawskie.

</doc>
<doc id="1407527" url="https://pl.wikipedia.org/wiki?curid=1407527" title="Droga wojewódzka nr 818">
Droga wojewódzka nr 818

Droga wojewódzka nr 818 (DW818) – dawna droga wojewódzka klasy Z w województwie lubelskim, w powiatach parczewskim i włodawskim. Łączyła Przewłokę koło Parczewa z Adampolem koło Włodawy. Długość tej trasy to 40,6 km. Uchwałą Sejmiku Województwa Lubelskiego z dnia 27.07.2020 r., z dniem 01.01.2021 r. droga została pozbawiona kategorii dróg wojewódzkich i została zaliczona do kategorii dróg powiatowych.

</doc>
<doc id="1407529" url="https://pl.wikipedia.org/wiki?curid=1407529" title="Konwencja o ochronie gatunków dzikiej flory i fauny europejskiej oraz siedlisk przyrodniczych">
Konwencja o ochronie gatunków dzikiej flory i fauny europejskiej oraz siedlisk przyrodniczych



</doc>
<doc id="1407532" url="https://pl.wikipedia.org/wiki?curid=1407532" title="The D.I.Y. Guys">
The D.I.Y. Guys

The D.I.Y. Guys – album koncertowy CD/DVD zespołu (hed) P.E. Został wydany 8 lipca 2008 roku.
Lista utworów.
Utwory nagrane na żywo
Utwory studyjne

</doc>
<doc id="1407533" url="https://pl.wikipedia.org/wiki?curid=1407533" title="Marek Lolliusz">
Marek Lolliusz

Marek Lolliusz Paulinus (zm. 2 n.e.), wódz rzymski, pierwszy namiestnik Galacji (25 p.n.e.) i konsul w 21 p.n.e. 
Życiorys.
W 16 p.n.e., jako namiestnik Galii został całkowicie rozbity przez nadreńskie plemiona germańskie Sugambrów, Tenkterów i Uzypetów. Rzymianie stracili wtedy sztandar V legionu. Cieszył się zaufaniem Augusta, który powierzył mu wychowanie swego wnuka, Gajusza Cezara. Wśród listów Horacego dwa są skierowane do jego synów ("Ep." I,2 i I,18).

</doc>
<doc id="1407534" url="https://pl.wikipedia.org/wiki?curid=1407534" title="Kopalnia Bogdanka">
Kopalnia Bogdanka



</doc>
<doc id="1407535" url="https://pl.wikipedia.org/wiki?curid=1407535" title="DW818">
DW818



</doc>
<doc id="1407537" url="https://pl.wikipedia.org/wiki?curid=1407537" title="Stanisław Zygmunt Druszkiewicz">
Stanisław Zygmunt Druszkiewicz

Stanisław Zygmunt Druszkiewicz z Zarabia, Modliborza, herbu Bożawola (ur. 1621, zm. 1697) – wojski halicki podstoli i stolnik parnawski (1660), rotmistrz chorągwi tatarskiej (1654), pułkownik królewski i husarii (1678–1685), kasztelan lubaczowski, potem kasztelan chełmski (1685–1690), poseł na sejm, komisarz królewski, sędzia kapturowy ziemi lwowskiej w 1668 roku, sędzia kapturowy ziemi lwowskiej w 1673 roku, zwierzchnik Kozaków prawobrzeżnych, oficer wojsk koronnych, autor pamiętników.
Syn Jana Druszkiewicza – pułkownika inflanckiego i Halszki Proszczyckiej. Był mężem Elżbiety Paradowskiej, z którą miał córkę Krystynę Sabinę Druszkiewicz, której mężem został Adam Władysław Jaruntowski – stolnik parnawski i kasztelan sanocki.
Ożenił się następnie z córką Franciszka Lęduchowskiego (zm. 1704) – kasztelana wołyńskiego.
Był dwukrotnie wzięty do niewoli – nad Żółtymi Wodami w 1648 oraz Batohem w 1652. Był członkiem konfederacji tyszowieckiej 1655 roku. W 1674 roku był elektorem Jana III Sobieskiego z województwa ruskiego. Podczas wyprawy króla Jana Sobieskiego do Mołdawii w 1691 roku, zajął mołdawski zamek Soroki nad Dniestrem. Jeździł pięć razy w poselstwie do Ordy i raz podczas wojny szwedzkiej do króla szwedzkiego.
Pisał pamiętniki z lat 1648–1697.

</doc>
<doc id="1407540" url="https://pl.wikipedia.org/wiki?curid=1407540" title="Mehdi Zana">
Mehdi Zana

Mehdî Zana (ur. 1940 w Silvan, Turcja) – były polityk turecki pochodzenia kurdyjskiego.
Życiorys.
Zana zaczynał pracę jako krawiec w rodzinnym mieście Silvan po ukończeniu szkoły podstawowej. W 1963 został członkiem Partii Robotniczej w Turcji (tur. Türkiye İşçi Partisi, TİP). Dwa lata później został szefem oddziału partii w Silvan.
W 1978 został wybrany na pierwszego niezależnego burmistrza Diyarbakır z ramienia partii socjalistycznej. Po przewrocie wojskowym w Turcji (1980) został uwięziony jako więzień polityczny w więzieniu wojskowym w Diyarbakır. W niewoli przebywał przez 16 lat. Po uwolnieniu wyjechał do Szwecji, następnie zaś do Niemiec, by powrócić do Turcji w 2004.
W tureckich więzieniach spędził łącznie ponad 15 lat swojego życia (rok w 1967, 3 lata w okresie między 1971 a 1974, 11 lat między 1980 a 1991 oraz prawie rok między 1994 a 1995).
W czasie przebywania w więzieniu odmawiał mówienia w języku tureckim, posługiwał się jedynie swoim rodzimym językiem kurdyjskim.
Przebywając w więzieniu po swoim trzecim wyroku (lata 1980–1991) opublikował pięć książek: „Bekle Diyarbekir", „Vahsetin Gurlugu", „Evina Dile min", „Sevgili Leyla" oraz „Zelal, Yeniden dogus".
Prywatnie od 1975 jest mężem Leyly Zany, mają dwójkę dzieci.

</doc>
<doc id="1407546" url="https://pl.wikipedia.org/wiki?curid=1407546" title="This Is The Remix">
This Is The Remix



</doc>
<doc id="1407547" url="https://pl.wikipedia.org/wiki?curid=1407547" title="Krzysztof Hausner">
Krzysztof Hausner

Krzysztof Józef Hausner (ur. 13 marca 1944 w Krakowie, zm. 26 stycznia 2004 tamże) – polski piłkarz, napastnik, prawoskrzydłowy.
Życiorys.
W reprezentacji państwowej zagrał jeden raz. 16 kwietnia 1967 Polska zremisowała z Luksemburgiem 0:0, a Hausner grał przez 90 minut.
Jako piłkarz juniorskiej drużyny Polski zdobył srebrny medal turnieju UEFA w Portugalii w 1961 (późniejsze mistrzostwa Europy). Był wychowankiem Nadwiślana Kraków, następnie grał w Unii Tarnów. Piłkarzem Cracovii został w 1962, grał w niej do 1967 (I i II liga). Następnie krótko był piłkarzem Zagłębia Sosnowiec, dwa sezony spędził w Wiśle Kraków. Karierę w Polsce kończył w Kalwariance, był także piłkarzem polonijnego klubu w Chicago. Pracował jako trener.
Był stryjem Jerzego Hausnera, polityka i wicepremiera Polski w latach 2003–2005.
Pochowany na Cmentarzu Podgórskim (kwatera XIX-9-57).

</doc>
<doc id="1407551" url="https://pl.wikipedia.org/wiki?curid=1407551" title="Prompt">
Prompt



</doc>
<doc id="1407553" url="https://pl.wikipedia.org/wiki?curid=1407553" title="Peter Kosminsky">
Peter Kosminsky

Peter Kosminsky (ur. 21 kwietnia 1956 w Londynie) – brytyjski reżyser i producent.
Życiorys.
Urodził się w Londynie, ukończył szkołę w Haberdashers' Aske's School i na Uniwersytecie Oksfordzkim jako chemik. Większość czasu spędzał w teatrze na uniwersytecie, gdzie uczęszczał do Dramatic Society. Kosminsky ma żonę Helen i dwie córki: Mia i Sascha. Mieszkają w Wiltshire w Anglii

</doc>
<doc id="1407554" url="https://pl.wikipedia.org/wiki?curid=1407554" title="Arthur Lee (1. wicehrabia Lee of Fareham)">
Arthur Lee (1. wicehrabia Lee of Fareham)

Arthur Hamilton Lee, 1. wicehrabia Lee of Fareham GCB, GBE, GCSI (ur. 8 listopada 1868, zm. 21 lipca 1947) – brytyjski polityk, dyplomata i wojskowy, członek Partii Konserwatywnej, minister w drugim rządzie Davida Lloyda George’a.
Był synem wielebnego Melville’a Lee i Emily Dicker. Wykształcenie odebrał w Cheltenham College oraz w Royal Military Academy w Woolwich. W 1888 r. został przydzielony do Royal Artillery. W latach 1893–1898 wykładał strategię i taktykę w Royal Military College w Kingston. W 1898 r. otrzymał rangę kapitana. Podczas wojny amerykańsko-hiszpańskiej 1898 r. był brytyjskim attaché wojskowym. W 1899 r. otrzymał awans na stopień podpułkownika i został attaché wojskowym w Waszyngtonie. W 1900 r. odszedł z wojska.
W latach 1900–1918 reprezentował w Izbie Gmin okręg wyborczy Fareham. W latach 1903–1905 był jednym z lordów Admiralicji. Walczył podczas I wojny światowej w latach 1914–1915. Został dwukrotnie wspomniany w rozkazie dziennym, a w 1916 r. otrzymał Krzyż Komandorski Orderu Łaźni. W 1918 r. otrzymał tytuł 1. barona Lee of Fareham i zasiadł w Izbie Lordów. Ponadto otrzymał Krzyż Wielki Orderu Łaźni.
W latach 1919–1921 był ministrem rolnictwa i rybołówstwa, a w latach 1921–1922 pierwszym lordem Admiralicji. W 1920 r. przekazał posiadłość Chequers na rezydencję premiera. W 1922 r. jego tytuł podniesiono do rangi wicehrabiego. W 1925 r. otrzymał Krzyż Wielki Orderu Gwiazdy Indii.
Był kolekcjonerem sztuki. W 1932 r. wspólnie z Samulem Courtauldem ufundował Courtauld Art Institute.
Był żonaty z Ruth Moore, nie miał dzieci. Po jego śmierci w 1947 r. wygasł tytuł parowski.

</doc>
<doc id="1407556" url="https://pl.wikipedia.org/wiki?curid=1407556" title="Wicehrabia Lee of Fareham">
Wicehrabia Lee of Fareham



</doc>
<doc id="1407557" url="https://pl.wikipedia.org/wiki?curid=1407557" title="Yozgat (prowincja)">
Yozgat (prowincja)

Yozgat (tur. "Yozgat ili") – jedna z 81 prowincji Turcji, znajdująca się w środkowej części kraju.
Od zachodu graniczy z prowincjami Kırıkkale i Kırşehir, od północy z prowincją Çorum, od północnego wschodu z prowincją Tokat, od wschodu z prowincją Sivas, a od południa z prowincjami Kayseri i Nevşehir.
Władzę w prowincji sprawuje deputowany przez turecki rząd.
Powierzchnia prowincji to 14 123 km². Liczba ludności zgodnie z danymi z 2021 roku wynosi 418 500, a gęstość zaludnienia 30 osób/km². Stolicą prowincji jest miasto Yozgat.
Podział administracyjny.
Prowincja Yozgat dzieli się na czternaście dystryktów. Są to:

</doc>
<doc id="1407559" url="https://pl.wikipedia.org/wiki?curid=1407559" title="Elisma natans">
Elisma natans



</doc>
<doc id="1407561" url="https://pl.wikipedia.org/wiki?curid=1407561" title="Doc (serial telewizyjny)">
Doc (serial telewizyjny)

Doc – amerykański serial telewizyjny, emitowany w latach 2001 - 2004, w stacji telewizyjnej PAX TV. Pierwszy odcinek wyemitowano 11 marca 2001, a ostatni 18 listopada 2004. Serial nie był emitowany w Polsce.

</doc>
<doc id="1407563" url="https://pl.wikipedia.org/wiki?curid=1407563" title="Cmentarz katolicki w Komarnie">
Cmentarz katolicki w Komarnie



</doc>
<doc id="1407566" url="https://pl.wikipedia.org/wiki?curid=1407566" title="Cmentarz katolicki w Komránie">
Cmentarz katolicki w Komránie



</doc>
<doc id="1407567" url="https://pl.wikipedia.org/wiki?curid=1407567" title="Krajobraz ekologiczny">
Krajobraz ekologiczny



</doc>
<doc id="1407568" url="https://pl.wikipedia.org/wiki?curid=1407568" title="Aleksander Ciołek Drzewicki">
Aleksander Ciołek Drzewicki

Aleksander Ciołek Drzewicki herbu Ciołek (ur. w 1670, zm. w 1706) – wicemarszałek Trybunału Głównego Koronnego w 1689 roku, wojewoda lubelski w latach 1705–1706, kasztelan lubelski w latach 1695–1705, podkomorzy lubelski w latach 1685–1695, podstoli lubelski w latach 1680–1684.
Poseł sejmiku lubelskiego na sejm 1681 roku, sejm zwyczajny 1688 roku, sejm zwyczajny 1692/1693 roku, sejm nadzwyczajny 1693 roku, sejm 1695 roku. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. Był członkiem konfederacji sandomierskiej 1704 roku.

</doc>
<doc id="1407569" url="https://pl.wikipedia.org/wiki?curid=1407569" title="Andrzej Rewilak">
Andrzej Rewilak

Andrzej Rewilak (ur. 4 września 1942 w Krakowie) – polski piłkarz grający na pozycji obrońcy.
Kariera.
W reprezentacji zagrał tylko raz. 5 stycznia 1966 Polska zremisowała z Anglią 1:1, a Rewilak zagrał 90 minut. Jako piłkarz juniorskiej kadry Polski zdobył srebrny medal turnieju UEFA w Portugalii w 1961 (później mistrzostwa Europy). Był wychowankiem Kabla Kraków. Piłkarzem Cracovii został w 1960, grał w niej przez ponad 10 lat (I i II liga) i w jej barwach wystąpił w kadrze. Karierę kończył w polonijnym klubie w Stanach Zjednoczonych.

</doc>
<doc id="1407571" url="https://pl.wikipedia.org/wiki?curid=1407571" title="Elisma pływająca">
Elisma pływająca



</doc>
<doc id="1407572" url="https://pl.wikipedia.org/wiki?curid=1407572" title="Thomas Macnamara">
Thomas Macnamara

Thomas James Macnamara (ur. 23 sierpnia 1861 w Montrealu, zm. 3 grudnia 1931), brytyjski polityk, członek Partii Liberalnej, minister w drugim rządzie Davida Lloyda George’a.
Urodził się w Kanadzie, gdzie w tym czasie stacjonował pułk jego ojca. Do 1892 r. pracował jako nauczyciel. Następnie został redaktorem pisma "The Schoolmaster". W 1900 r. został wybrany do Izby Gmin jako reprezentant okręgu Camberwell North. W latach 1918-1924 reprezentował okręg wyborczy Camberwell North West.
W 1907 r. został parlamentarnym sekretarzem przy Radzie Samorządu Lokalnego. W latach 1908-1920 był parlamentarnym i finansowym sekretarzem przy Admiralicji. W 1911 r. został członkiem Tajnej Rady. W latach 1920-1922 był ministrem pracy.

</doc>
<doc id="1407577" url="https://pl.wikipedia.org/wiki?curid=1407577" title="Okręg wyborczy Camberwell North">
Okręg wyborczy Camberwell North

Okręg wyborczy Camberwell North powstał w 1885 roku i wysyłał do brytyjskiej Izby Gmin jednego deputowanego. Okręg położony był w południowym Londynie. Został zlikwidowany w 1950 roku.

</doc>
<doc id="1407578" url="https://pl.wikipedia.org/wiki?curid=1407578" title="Okręg wyborczy Camberwell North West">
Okręg wyborczy Camberwell North West

Okręg wyborczy Camberwell North West powstał w 1918 r. i wysyłał do brytyjskiej Izby Gmin jednego deputowanego. Okręg położony był w południowym Londynie. Został zlikwidowany w 1950 r.

</doc>
<doc id="1407581" url="https://pl.wikipedia.org/wiki?curid=1407581" title="Sevre Niortaise">
Sevre Niortaise



</doc>
<doc id="1407584" url="https://pl.wikipedia.org/wiki?curid=1407584" title="Juan Antonio Briceño">
Juan Antonio Briceño

Juan Antonio Briceño, Johnny Briceño (ur. 17 lipca 1960 w Orange Walk) – belizeński polityk, od 12 listopada 2020 roku premier Belize, wicepremier Belize w latach 1998–2007, minister w kilku rządach. Lider Zjednoczonej Partii Ludowej i lider opozycji od 2008 do 2011, poseł z okręgu Orange Walk Central.
Kariera polityczna.
Juan Antonio Briceño zwany Johnnym urodził się w 1960 w Orange Walk. Związał się z chadecką Zjednoczoną Partią Ludową i z jej wielokrotnie ramienia kandydował do parlamentu i pełnił funkcje ministerialne. Po raz pierwszy dostał się do Izby Reprezentantów w 1993 roku. Briceño w 1998 objął stanowisko wicepremiera oraz ministra zasobów naturalnych i środowiska naturalnego, handlu i przemysłu w gabinecie premiera Saida Musy. W sierpniu 2004 stanął na czele grupy ministrów, zwanej sojusz G-7, domagającej się przeprowadzenia niezbędnych reform i dymisji ministra finansów Ralpha Fonseci. Briceño wszedł również w konflikt z premierem Musą w sprawie spłaty długów służby zdrowia. Z tego różnicy stanowisk z premierem, 5 czerwca 2007 podał się do dymisji i opuścił gabinet.
W lipcu 2007, podczas narodowej konwencji Zjednoczona Partia Ludowa (PUP, "People’s United Party"), został mianowany jednym z wiceprzewodniczących partii. W wyborach parlamentarnych 7 lutego 2008 Zjednoczona Partia Ludowa straciła władzę, zdobywając tylko 6 miejsc w 31-osobowym parlamencie. Jeden z tych mandatów, z okręgu Orange Walk Center, przypadł Briceño.
30 marca 2008 Briceño został wybrany liderem Zjednoczonej Partii Ludowej (PUP) w czasie konwencji w Belmopanie, zastępując na tym stanowisku Saida Musę. W głosowaniu pokonał Francisa Fonsecę stosunkiem głosów 330 do 310. Tym samym objął funkcję lidera opozycji w parlamencie.
7 października 2011 zrezygnował ze stanowiska przewodniczącego partii z powodów zdrowotnych. 29 października 2011 jego następcą wybrany został Francis Fonseca, który 3 listopada 2011 oficjalnie objął funkcję lidera opozycji.
7 marca 2012 po raz kolejny został członkiem Izby Reprezentantów z okręgu Orange Walk Central, w którym pokonał w wyborach przedstawiciela UDP: Denniego Grijalva, zdobywając 3042 głosy (stosunek głosów: 57,91% do 41,04%). Zjednoczona Partia Ludowa pozostała w tej kadencji w opozycji.
Premier Belize.
11 listopada 2020 roku Zjednoczona Partia Ludowa prowadzona przez Briceño zdobyła większość w parlamencie. 12 listopada 2020 roku Briceño objął urząd premiera.

</doc>
<doc id="1407586" url="https://pl.wikipedia.org/wiki?curid=1407586" title="Blavet">
Blavet

Blavet – rzeka w północno-zachodniej Francji. Wypływa z Bretanii z departamentu Côtes-d’Armor niedaleko miejscowości Bulat-Pestivien. Przepływa przez następujące departamenty i miasta:
Uchodzi do Oceanu Atlantyckiego.

</doc>
<doc id="1407593" url="https://pl.wikipedia.org/wiki?curid=1407593" title="Chrześcijański Rekonstrukcjonizm">
Chrześcijański Rekonstrukcjonizm



</doc>
<doc id="1407606" url="https://pl.wikipedia.org/wiki?curid=1407606" title="Jarosław Cecherz">
Jarosław Cecherz

Jarosław Cecherz (ur. 12 listopada 1969 roku w Łodzi) - polski piłkarz grający na pozycji napastnika. Grał m.in. w Polsce, Szwajcarii i Stanach Zjednoczonych. Karierę skończył w 1999 roku w szwajcarskim Neuchâtel Xamax. W 2007 roku grał w piłkę jako zawodnik polonijnego klubu w Chicago Watry Białki Tatrzańskiej Chicago. Brat Przemysława Cecherza.

</doc>
<doc id="1407607" url="https://pl.wikipedia.org/wiki?curid=1407607" title="Feliks Drzewiński">
Feliks Drzewiński

Feliks Drzewiński (ur. 1788 w Drewinie, zm. 1850 w Moskwie) – profesor fizyki w Uniwersytecie Wileńskim, a po zamknięciu uniwersytetu w Akademii Medyko-Chirurgicznej. Napisał: „Początki mineralogii podług Wernera dla słuchaczów akademickich”, (Wilno 1816), „Kurs roczny fizyki eksperymentalnej” (1823) i inne.
Pochodził z Wołynia był synem szlachcica Mateusza Drzewińskiego herbu Korczak. Studia w latach 1809-1813 odbywał na Uniwersytecie Wileńskim, gdzie otrzymał tytuł doktora filozofii 5 kwietnia 1813. Od 1 września 1813 wykładał mineralogię. W 1816 został adiunktem. W latach 1817-1819 przebywał w Paryżu. W 1819 objął katedrę fizyki w Uniwersytecie Wileńskim jako adiunkt. W 1824 został profesorem zwyczajnym. Członek korespondent Towarzystwa Królewskiego Przyjaciół Nauk w Warszawie w 1829 roku. Po przejściu na emeryturę w 1840 wyjechał do Moskwy gdzie zmarł 10 lat później.

</doc>
<doc id="1407609" url="https://pl.wikipedia.org/wiki?curid=1407609" title="Kościół św. Wawrzyńca w Norymberdze">
Kościół św. Wawrzyńca w Norymberdze

Kościół Świętego Wawrzyńca (niem. "St. Lorenz-Kirche") – jeden z najważniejszych i największych średniowiecznych kościołów w Norymberdze w Niemczech. Usytuowany jest przy placu którego nazwa dedykowana jest patronowi świątyni (niem. "Lorenzer Platz") w południowej części historycznej Norymbergi. 
Dzieje.
Budowa świątyni trwała długo, powstawała w dwóch fazach. Bazylikowy, trójnawowy korpus powstał w latach 1270–1350, natomiast halowe prezbiterium dobudowano w latach 1439–1477. Przed reformacją świątynia podobnie jak obszar położony na południe od rzeki Pegnitz) przynależała do diecezji w Eichstatt. Jest odpowiednikiem miejskiego Kościoła św. Sebalda, znajdującego się w północnej części miasta. Po znacznych zniszczeniach podczas II wojny światowej świątynię odbudowano. 
Architektura.
Kościół składa się z trójnawowego korpusu nawowego zamkniętego od strony zachodniej elewacją frontową flankowaną dwoma wieżami oraz poligonalnie zamkniętego chóru z halowym obejściem. Bazylikowy korpus nawowy podzielono na osiem przęseł. Zastosowano tu jednolity schemat konstrukcji. Sklepienia krzyżowo-żebrowe wsparte są na profilowanych służkach zwieńczonych kielichowymi kapitelami. Służki przylegają do filarów międzynawowych lub w przypadku naw bocznych wewnętrznych elewacji murów obwodowych, lub filarów arkad dzielących nawy od kaplic. Okna nawy głównej usytuowane są wysoko ponad arkadami międzynawowymi, tuż u nasady sklepień. 
Późnogotycki, który wraz z ambitem tworzą układ halowy nakryty jest wewnątrz sklepieniem sieciowym. Ściany ambitu podzielono na dwie kondygnacje; ostrołukowe okna zdobią maswerki. Przy południowym ramieniu ambitu znajduje się kruchta z portalem oraz powyżej zakrystia, do których od strony wschodniej przylega ośmioboczna wieżyczka schodowa. 
Wieże liczą 81 m wysokości.
Elewacja frontowa.
Reprezentacyjny charakter ma elewacja frontowa z dwoma wieżami po bokach. Składa się z trzech zasadniczych stref. Dolną wypełnia masywny ostrołukowy portal, o bogatej dekoracji rzeźbiarskiej. Na "trumeau" pełnoplastyczny posąg Madonny z Dzieciątkiem. Przy ościeżach posągi Adama i Ewy. Nadproże wypełniają reliefy ze scenami figuralnymi rozmieszczonymi pod dwoma ostrołukowymi arkadami. Sceny te tworzą cykl bożonarodzeniowy: Narodziny Chrystusa, Pokłon Trzech Króli oraz Rzeź niewiniątek, Ofiarowanie Jezusa w świątyni i Ucieczka do Egiptu. Ponad arkadami wizerunki proroków. Wydatny ostrołukowy tympanon wypełniają kolejne sceny rozmieszczone w czterech poziomach. Najniżej ukazano cykl pasyjny z Grupą Ukrzyżowania pośrodku, natomiast w trzech górnych strefach ukazano Sąd Ostateczny: najniżej podzielona na dwie części scena Wskrzeszenia umarłych, wyżej dwa orszaki ludu wędrującego do niebios (co symbolizuje anioł pośród ludu) i piekła, którego znakiem jest szeroko otwarta paszcza bestii. W najwyższej strefie pośrodku tronujący Bóg Ojciec w asyście aniołów. Na archiwoltach figury proroków i apostołów. Po bokach portalu u góry dwie tarcze z herbami Królestwa Czech i księstwa świdnickiego, co jest odniesieniem do cesarskiej pary Karola IV Luksemburga i Anny Świdnickiej. 
Ponad gzymsem, ozdobionym ornamentami roślinnymi wąski balkon, którego balustradę zdobi bogata i zróżnicowana dekoracja maswerkowa oraz pośrodku tarcza z herbem Rzeszy, tworzący wraz ze wspomnianą parą herbów integralną całość. Środkową część fasady niemal w całości wypełnia rozeta, która składa się z cofniętego względem lica fasady okna z dekoracją maswerkową oraz jego "obramienia", który tworzą koncentrycznie ułożone trójliście, wpisane w koła czwórliście oraz wimpergi z fialami. Maswerki okna rozety charakteryzują się kombinacją motywów czysto architektonicznych. Pośrodku motyw stylizowanego ośmiopłatkowego kwiatu wpisanego w gwiazdę, do której dopasowano osiem ostrołukowych, dwudzielnych arkad; przy czym łuki czterech arkad skierowano ku środkowi, pozostałe naprzemianlegle ku obwodowi. 
Górną strefę tworzy trójkątny, trójkondygnacyjny szczyt, składający się z siedmiu osi, przy czym środkową oś tworzy pięciokondygnacyjna wieżyczka. Dekoracja maswerkowa zdobi zarówno okna i przylegające do nich balustrady. Akcent wertykalny budują wysmukłe fiale. 
Wystrój wnętrza.
Mimo burzliwych dziejów, zwłaszcza zniszczeń wojennych wnętrze historycznej fary zachowało bogaty wystrój głównie z XIV-XVI stuleci. Lwia część dzieł sztuki to fundacje mieszczańskie, głównie lokalnych patrycjuszy z rodów m.in. Imhoffów, Tucherów, Volckammerów, etc. Wielu dobrodziejów norymberskiej fary (a także ich rodzin) znanych jest z wizerunków dopełniających kompozycje dzieł o czysto religijnym charakterze; zwłaszcza na rzeźbionych i malowanych epitafiach; ale także na witrażach i niektórych retabulach ołtarzowych. Podstawowym wyróżnikiem świadczącym o kluczowym znaczeniu mieszczan w kontekście świątyni są liczne tarcze herbowe figurujące nie tylko obok wspomnianych wizerunków, ale także na licznych kartuszach nagrobnych i kolejnych oknach witrażowych, pozbawionych scen religijnych. 
Swoje donacja zachowali także cesarze (Ludwik IV Bawarski oraz Fryderyk III Habsburg) oraz duchowni. Spośród autorów dzieł wyróżniają się m.in. Hans Pleydenwurff, Michael Wolgemut, Adam Krafft, Wit Stwosz, a także Hans Baldung Grien i Albrecht Dürer. 
Sakramentarium.
W prezbiterium wyróżnia się kamienne gotyckie sakramentarium, ufundowane przez Hansa IV Imhoffa. Dzieło powstało w latach 1493–1495. Ma formę wysmukłej wieży o wysokości 20,1 m. Jej wierzchołek jest lekko wygięty, ze względu na styczność ze sklepieniami. Bogatą dekorację tworzy repertuar form typowych dla późnego gotyku, nadto ukazano rzeźbione przedstawienia figuralne, których program ikonograficzny koncentruje się wokół Eucharystii i Pasji Chrystusa: cykl ten tworzą przedstawienia Ostatniej Wieczerzy, Ukrzyżowania i Wniebowstąpienia Jezusa Chrystusa. Twórcą sakramentarium był norymberski mistrz Adam Krafft (przed 1460–1509), który uwiecznił się sam w jednej z trzech pełnoplastycznie ukazanych postaci, podtrzymujących konstrukcję. 
Pozdrowienie Anielskie.
W środkowej części prezbiterium znajduje się wisząca grupa rzeźbiarska znana jako Pozdrowienie Anielskie (niem. Engelsgruss), ufundowana przez miejscowego patrycjusza Antona II Tuchera, wykonana w latach 1515–1517. Należy do czołowych dzieł Wita Stwosza z okresu norymberskiego (tj. po wyjeździe z Krakowa w 1496 roku). Pośrodku ażurowej kompozycji pełnoplastyczne figury Archanioła Gabriela i Marii, tworzące scenę Zwiastowania, asystują im Bóg Ojciec ukazany ponad nimi oraz muzykujące aniołki. Kompozycję zamyka owalny wieniec różańca, tj. po dziesięć stylizowanych różyczek rozdzielonych plakietkami z reliefami ze scenami Narodzin Chrystusa, Pokłonu Trzech Króli, Zmartwychwstania, Wniebowstąpienia oraz Zesłania Ducha Świętego. U góry dwie plakietki z Zaśnięciem i Koronacją Marii, na ich rewersach malowane przedstawienia słońca i księżyca. Przez taki sposób ukształtowania dzieła Matka Boska została ukazana nie tylko jako "Maria Humilitas" wypełniająca akt Wcielenia, ale także jako Królowa Niebios i Niewiasta Apokaliptyczna.
Ołtarze.
Ołtarz Imhoffów.
Dzieło powstało w latach 1418–1422, z inicjatywy patrycjusza norymberskiego Konrada Imhoffa. Pierwotnie miał formę poliptyku. Kompozycję tworzy scena Koronacji Marii przez Chrystusa (pośrodku), w asyście apostołów św. Jakuba Młodszego i św. Filipa oraz adorującego fundatora z trzema kolejnymi żonami (ukazanych na skrzydłach bocznych). Pierwotnie na rewersach Chrystus jako "Vir Dolorum" w asyście Marii i św. Jana. Badacze dzieła dopatrują się tu dwóch anonimowych mistrzów: tzw. Mistrza Ołtarza Imhoffów (awers, umieszczony "in situ") oraz Mistrza Ołtarza Bamberskiego lub Mistrza Ołtarza Deichslera (malowidło rewersu obecnie w Germanisches Nationalmuseum).
Ołtarz Deocarusa.
Swoją nazwę zawdzięcza Deocarusowi, pełniącemu od ok. 800 r. funkcję opata w klasztorze Herrieden, spowiednikowi Karola Wielkiego. Relikwie opata w 1316 roku ofiarował kościołowi Św. Wawrzyńca cesarz Ludwik IV Bawarski z dynastii Wittelsbachów. Obecne zachowane na miejscu dawnego ołtarza retabulum jest fundacją patrycjusza Andreasa Volckamera z lat 1437/38. Ma formę tryptyku, z dwoma parami skrzydeł; górnymi zamykającymi szafę korpusu oraz dolnymi zamykającymi predellę - relikwiarz. Korpus podzielony jest horyzontalnie na dwie części, gdzie umieszczono w dwóch grupach pełnoplastyczne wizerunki Dwunastu Apostołów, pomiędzy którymi umieszczono figury Chrystusa i św. Deocarusa. Skrzydła boczne są malowane, zawierają sceny Połowu ryb przez Piotra, Przemienienie Pańskie, Ostatnią Wieczerzę, Zmartwychwstanie. Na predelli malowany wizerunek leżącego św. Deocarusa, na zamykających ją skrzydłach sceny z żywota świętego: spowiedź Karola Wielkiego u Deocarusa, Śmierć Deocarusa, Uzdrowienie ślepych młodzianków oraz translacja relikwii przez cesarza Ludwika IV Wittelsbacha. 
Ołtarz Świętego Rocha.
Późnogotyckie retabulum ołtarzowe jest fundacją rodu Imhoffów, jako wotum ocalenia z epidemii dżumy, która w 1483/84 nawiedziła Norymbergę. Patron ołtarza został ukazany w asyście anioła pod baldachimem z dekoracją maswerkową wspartym na kolumienkach o wysmukłych, spiralnych trzonach. Na zwieńczeniu figura św. Sebastiana, drugiego obok św. Rocha głównego patrona chroniącego od zarazy. W predelli drewniane popiersie relikwiarzowe św. Fabiana. Na skrzydłach bocznych kwatery ze scenami z żywotów świętych Rocha i Sebastiana. 
Ołtarz Świętej Katarzyny.
Późnogotyckie retabulum w formie tryptyku ufundował rajca norymberski Levinius Memminger około 1485/86 r. W korpusie trzy pełnoplastyczne figury, św. Katarzyny Aleksandryjskiej w asyście świętej Heleny (matki cesarza Konstantyna Wielkiego) i św. Liwina Gandawskiego - patrona fundatora ołtarza. Na awersach skrzydeł bocznych ukazano Czternastu Wspomożycieli z wyróżnieniem św. Katarzyny oraz cud znalezienia krzyża przez św. Helenę, na rewersach żywoty św. Katarzyny i św. Liwina. Malowidła przypisuje się Michaelowi Wolgemutowi, czołowemu norymberskiemu malarzowi i drzeworytnikowi 4. ćwierci XV stulecia, znanego m.in. jako jednego z nauczycieli Albrechta Dürera. 
Ołtarz Trzech Króli.
Wykonane ok. 1460 r. późnogotyckie retabulum ołtarzowe ma formę tryptyku. Na awersach skrzydeł bocznych ukazano Zwiastowanie, Boże Narodzenie oraz Ucieczkę Świętej Rodziny do Egiptu i Rzeź Niewiniątek z tronującym Herodem. Środkową tablicę wypełnia scena Pokłonu Trzech Króli ukazana w konwencji narracyjno-symultanicznej; główną scenę uzupełnia wątek przybycia Mędrców ze Wschodu wraz z licznym orszakiem. Dopełnieniem kompozycji jest rozległa sceneria krajobrazowo-architektoniczna z widokiem miasta w głębi. Obraz charakteryzuje się wpływami malarstwa staroniderlandzkiego, zachowaniem ówczesnych form architektonicznych i dbałością o detale. Postaci mają typowe dla późnego średniowiecza bogato zdobione kostiumy. Dzieło jest przypisywane Hansowi Pleydenwurffowi norymberskiemu malarzowi działającego w 3. ćwierci XV w.
Witraże.
Witraż Cesarski.
We wschodniej części prezbiterium, na osi znajduje się witraż Cesarski ("Kaiserfenster") ufundowany przez Fryderyka III Habsburga w latach 1476/77, projekt sporządził Michael Wolgemut. Władca wraz ze swoją małżonką Eleonorą, klęczą pod baldachimem, w asyście trzymaczy dzierżących tarcze z herbami władców. Ukazano tu również rodzinę cesarską, nadto kolejnych trzymaczy z tarczami herbów ziem należących do ówczesnej Rzeszy, głównie wchodzących w skład dóbr dynastii habsburskiej m.in. arcyksięstwo Austrii, hrabstwa Pfirt, Tyrolu, Krajiny etc. W kwaterach górnej części okna ukazano żywot cesarza Konstantyna Wielkiego. 
Witraż Knorra.
Swoją nazwę zawdzięcza fundacji witraży przez proboszcza kościoła dr Petrusa Knorra (ok. 1410–1478), wykształconego m.in. na uniwersytetach w Lipsku, Bambergu i Heidelbergu w zakresie prawa kanonicznego; pełnił rolę prepozyta w Wetzlarze, kanonika w Bambergu i Augsburgu. Jego wizerunek figuruje w dolnej partii kompozycji. Wyżej ukazano świętych męczenników Szczepana i Wawrzyńca oraz parę cesarską świętych Henryka i Kunegundę, w powszechnym dla nich typie ikonograficznym, podtrzymujących model katedry w Bambergu.
Witraż Konhofera.
Witraże są pośmiertną fundacją Dr. Konrada Konhofera, proboszcza tegoż kościoła oraz prepozyta katedry w Ratyzbonie. Ukazano tu żywot św. Katarzyny Aleksandryjskiej z wyróżnioną sceną Mistycznych Zaślubin. Fundator dzieła został ukazany w asyście świętych Wawrzyńca, Sebalda, Deocarusa oraz Czterech Doktorów Kościoła: Grzegorza, Augustyna, Ambrożego i Hieronima. 
Witraż Rieterów.
Kwatery witraży tworzą razem cykl o Mojżeszu w oparciu o wybrane wydarzenia zapisane w Księdze Wyjścia: Jahwe objawia się Mojżeszowi (Krzew gorejący); Spotkanie Mojżesza z Aaronem; Mojżesz i Aaron przemawiają do Izraelitów; Spotkanie Mojżesza i Aarona z faraonem; Siedem plag; Wyjście z ziemi egipskiej; Przejście Izraelitów przez Morze Czerwone; Pościg Egipcjan; Mojżesz otrzymuje od Jahwe tablice kamienne; Mojżesz rozbija tablice; Taniec wokół złotego cielca; Jozue i Kaleb; Jozue i Mojżesz; Śmierć Mojżesza, Zaprowadzenie Izraelitów przez Jozuego do Ziemi Obiecanej. Inicjatorem programu ikonograficznego i fundatorem witraży byli Sebald i Piotr Rieterowie, w podzięce za ich pielgrzymkę do Ziemi Świętej w 1479 r. 
Witraż Wolckammerów.
Fundacja Petera Volckamera, który został ukazany w asyście świętych Jerzego i Sebastiana. Kompozycję okna wypełnia Drzewo Jessego; na samej górze Chrystus ukazany jako "Vir Dolorum". Wykonany w 1480 roku.
Witraże Löffelholzów i Schmidmayerów.
Witraże te wypełniają drugie i trzecie (od strony zachodniej) okna nawy południowej. Powstały około 1506 roku, w warsztacie Veita Hirsvogela Starszy (1461-1515), zaś projekt sporządzili Albrecht Dürer oraz jego uczniowie, Hans Baldung Grien i Hans Süß von Kulmbach. Na kwaterach witraża Löffelholzów rozmieszczono sceny Zwiastowania, Bożego Narodzenia, Pokłonu Trzech Króli oraz wizerunki świętych Jana Chrzciciela i Katarzyny Aleksandryjskiej oraz herby rodu. Również herby zdobią witraż Schmidtmayerów, gdzie ukazano sceny z żywota św. Wawrzyńca. 
Pozostałe dzieła.
Wyposażenie kościoła praktycznie w całości stanowi ogromny zbiór dzieł sztuki głównie z doby gotyku. Obok kilkudziesięciu rzeźbionych ołtarzy znajdują się w nim witraże z XV w. zespół figur apostołów z końca XIV w., zdobiące filary nawy głównej. Część historycznego wyposażenia świątyni trafiła do muzeów m.in. do pobliskiego Germanisches Nationalmuseum i Bayerisches Nationalmuseum w Monachium.

</doc>
<doc id="1407612" url="https://pl.wikipedia.org/wiki?curid=1407612" title="Alfred Mond">
Alfred Mond

Alfred Moritz Mond, 1. baron Melchett (ur. 23 października 1868 w Farnworth, zm. 27 grudnia 1930 w Londynie), brytyjski przedsiębiorca, polityk i działacz syjonistyczny, członek Partii Liberalnej, a następnie Partii Konserwatywnej, minister w rządach Davida Lloyda George’a.
Był młodszym synem Ludwiga Monda (chemika i przemysłowca o żydowskich korzeniach, emigranta z Niemiec) oraz Friedy Löwenthal. Wykształcenie odebrał w Cheltenham College oraz w St John’s College na Uniwersytecie Cambridge. Następnie studiował prawo na Uniwersytecie Edynburskim. W 1894 r. rozpoczął praktykę adwokacką w Inner Temple.
Następnie rozpoczął pracę w rodzinnej firmie Brunner Mond &amp; Company, początkowo na stanowisku dyrektora, a następnie jako dyrektor zarządzający. Był również dyrektorem zarządzającym w innej firmie rodzinnej, Mond Nickel Company. Był również dyrektorem International Nickel Corporation of Canada, Westminster Bank oraz Industrial Finance Investment Corporation. W 1926 r. doprowadził do połączenia się czterech firm w jedną – Imperial Chemical Industries, której został pierwszym prezesem.
W 1906 r. Mond został wybrany do Izby Gmin jako reprezentant okręgu Chester z ramienia Partii Liberalnej. W latach 1910-1918 reprezentował okręg wyborczy Swansea, a w latach 1918-1923 okręg wyborczy Swansea West. W koalicyjnym rządzie Lloyda George’a sprawował stanowiska pierwszego komisarza ds. prac publicznych (1916-1921) oraz ministra zdrowia (1921-1922). Mond przegrał wybory 1923 r., ale powrócił do parlamentu po wyborach 1924 r. jako reprezentant okręgu Carmarthen. Początkowo zasiadał w ławach Partii Liberalnej, ale w 1926 r. przeniósł się do Partii Konserwatywnej.
Mond otrzymał tytuł baroneta w 1910 r, a w 1913 r. został członkiem Tajnej Rady. W 1928 r. otrzymał tytuł 1. barona Melchett i zasiadł w Izbie Lordów. W 1928 r. został członkiem Royal Society.
W 1921 r. po raz pierwszy odwiedził Palestynę i szybko stał się aktywnym syjonistą. Przekazywał pieniądze na konto Jewish Colonization Corporation for Palestine oraz pisał do syjonistycznych wydawnictw. Był również prezesem British Zionist Foundation. W 1925 r. został pierwszym prezesem Technionu. W 1929 r. założył miasto Tel Mond w obecnym Izraelu.
Jego żoną była od 1894 r. Violet Goetze. Lord Melchett miał z nią trzy córki i syna, Henry'ego, który po śmierci ojca w 1930 r. odziedziczył tytuł parowski.

</doc>
<doc id="1407613" url="https://pl.wikipedia.org/wiki?curid=1407613" title="74 Pułk Piechoty (LWP)">
74 Pułk Piechoty (LWP)

74 Pułk Piechoty (74 pp) – oddział piechoty ludowego Wojska Polskiego.
Pułk sformowany został w 1951, w garnizonie Jarosław, w składzie 30 Dywizji Piechoty. W październiku 1952 podporządkowany został dowódcy 9 DP. Rozformowany w grudniu 1952.
Skład organizacyjny.
dowództwo i sztab
Stan etatowy wynosił:1234 

</doc>
<doc id="1407614" url="https://pl.wikipedia.org/wiki?curid=1407614" title="92 Pułk Piechoty (LWP)">
92 Pułk Piechoty (LWP)

92 Pułk Piechoty (92 pp) – oddział piechoty ludowego Wojska Polskiego.
Pułk sformowany został w 1951, garnizonie Jarosław, w składzie 30 Dywizji Piechoty. W październiku 1952 podporządkowany został dowódcy 9 Drezdeńskiej Dywizji Piechoty. Pod koniec 1952 przemianowany na 26 Pułk Piechoty. Rozformowany w 1957.
Skład organizacyjny.
Dowództwo i sztab
Stan etatowy wynosił:1234 

</doc>
<doc id="1407616" url="https://pl.wikipedia.org/wiki?curid=1407616" title="Baron Melchett">
Baron Melchett

Baronowie Melchett 1. kreacji (parostwo Zjednoczonego Królestwa)

</doc>
<doc id="1407617" url="https://pl.wikipedia.org/wiki?curid=1407617" title="97 Pułk Piechoty (LWP)">
97 Pułk Piechoty (LWP)

97 Pułk Piechoty (97 pp) – oddział piechoty ludowego Wojska Polskiego.
Pułk został sformowany w 1951 roku, w garnizonie Przemyśl, w składzie 30 Dywizji Piechoty, według etatu Nr 2/130 o stanie 1234 żołnierzy i 41 pracowników cywilnych. W następnym roku oddział został przeformowany na etat Nr 2/152 o stanie 1060 wojskowych i 13 pracowników kontraktowych. W terminie do 20 grudnia 1952 roku jednostka została rozformowana.

</doc>
<doc id="1407619" url="https://pl.wikipedia.org/wiki?curid=1407619" title="Słuchowisko radiowe">
Słuchowisko radiowe



</doc>
<doc id="1407620" url="https://pl.wikipedia.org/wiki?curid=1407620" title="Okręg wyborczy Swansea">
Okręg wyborczy Swansea

Okręg wyborczy Swansea powstał w 1885 r. i wysyłał do brytyjskiej Izby Gmin jednego deputowanego. Okręg obejmował miasto Swansea w południowej Walii. Został zlikwidowany w 1918 r.

</doc>
<doc id="1407621" url="https://pl.wikipedia.org/wiki?curid=1407621" title="José Batista">
José Batista

José Alberto Batista González (6 marca 1962 w Colonia del Sacramento) – piłkarz urugwajski, środkowy obrońca.
Batista rozpoczął swoją karierę w 1979 w klubie CA Cerro, skąd w 1983 przeszedł do klubu CA Peñarol, któremu pomógł dotrzeć do półfinału Copa Libertadores 1985 oraz zdobyć mistrzostwo Urugwaju w 1985.
W 1985 został piłkarzem argentyńskiego klubu Deportivo Español, w którym spędził 10 lat. Wraz z reprezentacją Urugwaju wziął udział w finałach mistrzostw świata w 1986 roku, gdzie w 53 sekundzie meczu ze Szkocją, zakończonego remisem 0:0, otrzymał czerwoną kartkę, stając się najszybciej wyrzuconym z boiska piłkarzem w historii finałów mistrzostw świata. Wcześniej rozegrał jeszcze dwa mecze – z Niemcami i Danią.
W 1995 Batista wrócił do Urugwaju, do klubu Rampla Juniors, jednak tylko na rok. W 1996 ponownie znalazł się w Argentynie, w klubie Gimnasia y Esgrima Jujuy. Dwa lata później znów został piłkarzem Deportivo Español, skąd po jednym sezonie przeniósł się do drugoligowego klubu Argentino de CA Argentino de Quilmes.
W reprezentacji Urugwaju Batista w latach 1984–1993 rozegrał 14 meczów i zdobył 1 bramkę
Nigdy nie wziął udziału w turnieju Copa América.
Słynął z bardzo silnych rzutów wolnych.

</doc>
<doc id="1407622" url="https://pl.wikipedia.org/wiki?curid=1407622" title="Piotr Stopa">
Piotr Stopa

Piotr Stopa (ur. 8 lipca 1971 w Nowym Żmigrodzie) – polski piłkarz grający na pozycji napastnika.
Życiorys.
Swoją karierę rozpoczynał w Czarnych Jasło. W barwach Stali Mielec rozegrał 43 mecze w I lidze, strzelając 1 bramkę w swoim debiucie przeciwko Szombierkom Bytom w 1988. Ze Stalą Mielec zajął 5. miejsce w I lidze oraz dotarł do półfinału Pucharu Polski. W latach 2006–2008 i 2009–2012 pełnił funkcję grającego trenera w klubie Wisłoka Nowy Żmigród. Od 2013 roku zawodnik LKS Czardasz Osiek Jasielski. Jest bratem Sławomira Stopy.

</doc>
<doc id="1407623" url="https://pl.wikipedia.org/wiki?curid=1407623" title="Akne Montecalfi">
Akne Montecalfi

Akne Montecalfi – bohaterka powieści Stanisława Ignacego Witkiewicza "622 upadki Bunga, czyli Demoniczna kobieta", tytułowa "demoniczna kobieta".
Jest to śpiewaczka operowa w typie modernistycznej "femme fatale", epatująca erotyzmem. Ma przemożny wpływ na Bunga, "odciąga go od szczytnego powołania, jakim jest służba sztuce i sprowadza do roli seksualnego przyrządu", stanowiąc kwintesencję kobiecości według Witkacego.
Pierwowzorem postaci była Irena Solska, z którą Witkacy miał romans.

</doc>
<doc id="1407629" url="https://pl.wikipedia.org/wiki?curid=1407629" title="Nasza Ameryka">
Nasza Ameryka

Nasza Ameryka (oryg. "In America") – film z 2002 roku w reżyserii Jima Sheridana.
Opis fabuły.
Po śmierci swojego syna irlandzki emigrant Johnny wraz z żoną Sarah oraz dwiema córkami postanawia przeprowadzić się do Stanów Zjednoczonych. Chcą tam zacząć nowe życie i zapomnieć o tragicznych wydarzeniach. Plany rodziny komplikują się, w momencie, w którym wprowadzają się do zaniedbanej kamienicy w niebezpiecznej części Manhattanu. Poza trudnymi warunkami w mieszkaniu borykają się również z problemem znalezienia pracy. Mimo to córki Johnny’ego i Sarah cieszą się z przeprowadzki.

</doc>
<doc id="1407630" url="https://pl.wikipedia.org/wiki?curid=1407630" title="Jose Batista">
Jose Batista



</doc>
<doc id="1407631" url="https://pl.wikipedia.org/wiki?curid=1407631" title="José Alberto Batista">
José Alberto Batista



</doc>
<doc id="1407632" url="https://pl.wikipedia.org/wiki?curid=1407632" title="Okręg wyborczy Carmarthen">
Okręg wyborczy Carmarthen

Okręg wyborczy Carmarthen powstał w 1542 r. i wysyłał do angielskiej, a następnie brytyjskiej, Izby Gmin jednego deputowanego. Okręg obejmował miasto Carmarthen w Walii. Został zlikwidowany w 1997 r.

</doc>
<doc id="1407634" url="https://pl.wikipedia.org/wiki?curid=1407634" title="FK Sewastopol-2">
FK Sewastopol-2

FK Sewastopol-2 (ukr. Професійний футбольний клуб «Севастополь-2», "Profesijnyj Futbolnyj Kłub "Sewastopol-2"", ros. Профессиональный Футбольный Клуб «Севастополь-2», krym. PFK "Sevastopol-2") – ukraiński klub piłkarski z siedzibą w Sewastopolu. Jest drugim zespołem klubu PFK Sewastopol. Założony został w roku 2004 jako Awlita Sewastopol, a status profesjonalny otrzymał w 2008 roku.
Zgodnie z regulaminem klub nie może awansować do ligi, w której już gra I zespół klubu, oraz nie może występować w rozgrywkach Pucharu Ukrainy. Występuje w rozgrywkach ukraińskiej Drugiej Lihi.
Historia.
Chronologia nazw:
Druga drużyna piłkarska FK Sewastopol została założona w 2004 i otrzymała nazwę Awlita Sewastopol.
Klub FK Sewastopol-2 zaczął występować w rozgrywkach Drugiej Lihi od sezonu 2008/09.
Po rundzie jesiennej sezonu 2008/09 z przyczyn finansowych zrezygnował z dalszych występów w Drugiej Lidze i został pozbawiony statusu klubu profesjonalnego.

</doc>
<doc id="1407635" url="https://pl.wikipedia.org/wiki?curid=1407635" title="E Ink">
E Ink

E Ink – technologia papieru elektronicznego rozwijana przez E Ink Corporation. Znalazła zastosowanie w produkcji wyświetlaczy elektronicznych. Korzystające z niej urządzenia to m.in.: Onyx, Sony Reader, iLiad, Cybook Gen3, eClicto, Barnes &amp; Noble Nook i Amazon Kindle. Motorola F3 jest pierwszym telefonem komórkowym, w którego wyświetlaczu użyto technologię E Ink w celu ograniczenia zużycia energii przez urządzenie. Z kolei firma Samsung użyła tej technologii w klawiaturze telefonu Alias2. W październiku 2008 w limitowanej edycji amerykańskiego czasopisma Esquire wykorzystano E Ink do umieszczenia na okładce migającego tekstu (bateria wystarczała na 90 dni).
Zasada działania.
Głównym komponentem elektronicznego atramentu są miliony mikrokapsułek, o średnicy ludzkiego włosa. Każda mikrokapsułka zawiera dodatnio naładowane białe cząstki i ujemnie naładowane czarne cząstki, zawieszone w przejrzystej cieczy. Same kapsułki są także zawieszone w płynie, tworząc swego rodzaju atrament. Atramentem tym pokrywa się obwód elektroniczny, składający się z elektrod sterujących wyświetlaczem. Kiedy do piksela zostanie przyłożony potencjał elektryczny, w taki sposób, że ładunek dodatni jest przyciągany do góry, a ujemny do dołu, białe cząstki przemieszczają się w górę mikrokapsułki, a czarne do jej dna, gdzie stają się niewidoczne. W efekcie piksel staje się biały. Po odwróceniu polaryzacji elektrod, czarne cząstki wędrują do góry kapsułki zaciemniając dany piksel.
Cechy szczególne.
Atrament może być nanoszony w procesie sitodruku, dzięki czemu można nim pokryć szkło, plastik, tekstylia, a nawet papier. W przeciwieństwie do obrazu tworzonego na wyświetlaczach ciekłokrystalicznych, obraz na wyświetlaczu korzystającym z technologii E Ink wygląda tak samo niezależnie od kąta obserwacji i oświetlenia. Obraz nie ulega także zakłóceniu podczas dotykania lub zginania wyświetlacza, dzięki czemu można tworzyć całkowicie giętkie urządzenia. Oprócz tego wyświetlacze tego typu cechuje bardzo niski pobór energii, która jest zużywana tylko podczas samej zmiany obrazu.

</doc>
<doc id="1407637" url="https://pl.wikipedia.org/wiki?curid=1407637" title="Sexy Beast">
Sexy Beast

Sexy Beast – brytyjsko-hiszpański film gangsterski z 2000 roku w reżyserii Jonathana Glazera.
Nagrody i wyróżnienia.
Oscary za rok 2001
Złote Globy 2001
Nagrody BAFTA 2000
Europejskie Nagrody Filmowe 2002
Nagroda Satelita 2002

</doc>
<doc id="1407638" url="https://pl.wikipedia.org/wiki?curid=1407638" title="Zamek w Trenczynie">
Zamek w Trenczynie

Trenczyński zamek (słow. "Trenčiansky hrad") – zamek w zachodniej Słowacji, położony na wysokim wzniesieniu nad centrum miasta Trenczyn. Przez wiele wieków zamek stał na straży północno-zachodnich rubieży korony węgierskiej i jednocześnie pilnował jednej z dwóch najważniejszych dróg idących z Węgier na północ, tej biegnącej doliną Wagu do Polski i na Śląsk. Był siedzibą żupy trenczyńskiej i odegrał istotną rolę w dziejach Węgier.
Od 1961 r. chroniony jako Narodowy pomnik kultury Republiki Słowackiej (słow. "Národná kultúrna pamiatka SR")
Położenie.
Zamek leży na lewym brzegu Wagu, dominując od północnego wschodu nad zabudową Trenczyna. Wznosi się na skalnym cyplu, otoczonym stromymi zboczami, stanowiącym zakończenie najdalej na zachód sięgającego ramienia Gór Strażowskich. Jego zabudowania znajdują się na wysokości 250-290 m n.p.m., tj. 40-80 m ponad centrum miasta. Dostęp do zamku wiedzie jedynie od strony zachodniej, albo "Matúšovą ulicą" albo "Farską ulicą", przez tzw. "Farské schody".
Historia.
Na miejscu, na którym wznosi się obecny zamek, w VIII-IX w. funkcjonowało już jakieś wczesnośredniowieczne założenie obronne, będące zapewne jednym z ośrodków sprawowania władzy Księstwa nitrzańskiego. Najstarszą budowlą na wzgórzu, której ślady dotychczas odkryto, jest wielkomorawska, przedromańska czteroapsydowa rotunda z IX w. Nie wiadomo, co działo się na zamkowym wzgórzu po upadku państwa wielkomorawskiego na początku X w. Pierwsza wzmianka o zamku pochodzi z 1111 r. Na przełomie XI i XII w. zaczęto budować potężną, kwadratową wieżę mieszkalną (słow.. "Matúšová veža"). Stała się ona centralnym obiektem, wokół którego w następnych wiekach rozbudowywano zamek.
Od 1296 r. właścicielem Trenczyna był bodaj najpotężniejszy w tych czasach możnowładca węgierski, Mateusz (Matusz) Czak. Zamek stał się ośrodkiem jego wielkiego państwa feudalnego, a na trenczyńskim zamku funkcjonował dwór w niczym nie ustępujący królewskiemu. Czak znacząco powiększył zamek, umacniając wieżę oraz dobudowując górny pałac (słow. "Matúšovy hrad") i nowe umocnienia. Po śmierci Czaka zamek przeszedł w ręce królów Węgier, którzy trzymali go do końca XV w. W sierpniu 1335 r. rozpoczęły się w nim rokowania między przedstawicielami Kazimierza Wielkiego z jednej strony a królem Czech Janem Luksemburskim z drugiej strony, prowadzone w obecności króla Węgier Karola Roberta, dotyczące zrzeczenia się Luksemburczyka roszczeń do korony polskiej i uznanie przez Kazimierza praw do zwierzchnictwa Czech nad większością księstw śląskich.
Ludwik I Wielki, który często przebywał w Trenczynie, przebudował znacząco najstarszą część zamku i powiększył go, budując nowy pałac (słow. "Ľudovítov palác"). Następny król i cesarz rzymski, Zygmunt Luksemburski, darował na początku XV w. zamek swojej drugiej żonie, Barbarze Cylejskiej. Dla niej powstał, już w stylu późnogotyckim, nowy zespół pałacowy wraz z kaplicą (słow. "Barborin palác"). W 1475 r. zamek przeszedł w ręce Stefana Zápolyi, który od roku 1481 był żupanem trenczyńskim, a od 1492 r. palatynem Węgier. Zápolya znacząco rozbudował zamek. Po śmierci Stefana jego druga żona, Jadwiga, jeszcze przez wiele lat władała zamkiem trenczyńskim, w którym też zmarła w 1521 r.
Syn Stefana i Jadwigi, Jan Zápolya, stanął na czele antyhabsburskiego stronnictwa szlacheckiego na Węgrzech i w 1526 został koronowany na króla Węgier. W 1527 r. pozostający w jego rękach zamek po 14-tygodniowym oblężeniu został zdobyty przez generała Katzianera walczącego w służbach króla Ferdynanda I Habsburga. Kolejne przebudowy w połowie XVI w., prowadzone w stylu renesansowym, miały na celu przystosowanie zamku do rozwijającej się szybko broni artyleryjskiej i uczynienie z niego istotnego punktu oporu przed zbliżającym się zagrożeniem tureckim. Około roku 1560 zamek osiągnął szczyt swojego rozwoju.
W 1594 r. zamek przejęła we władanie rodzina Illesházych. Formalnie pozostawała jego właścicielem do 1948 r., kiedy przeszedł on na własność państwa. W 1790 r. w trakcie wielkiego pożaru miasta spłonął również zamek. Od tego czasu obiekt popadał w ruinę. Dopiero około połowy XIX w., na fali zainteresowania zabytkami historii, podjęto pierwsze prace zabezpieczające, które kontynuowano w latach 1924-1938. Po wstępnych pracach restauracyjnych, przeprowadzonych w latach 1948-52, zasadnicza odbudowa, udostępniająca obiekt zwiedzającym, trwała od połowy lat 50. do końca lat 70. XX w. W 1983 r. udostępniono zwiedzającym wszystkie czynne dziś obiekty. Aktualnie mieści się w nich szereg ekspozycji muzealnych.

</doc>
<doc id="1407639" url="https://pl.wikipedia.org/wiki?curid=1407639" title="Charles William Sherborn">
Charles William Sherborn

Charles William Sherborn (ur. 1831 – zm. 1912) brytyjski heraldyk, grafik, stalorytnik, autor exlibrisów, zajmował się również grafiką, malarstwem sztalugowym i medalierstwem
Za życia był cenionym artystą, wystawiał swoje prace w Grolier Club (1892), Museum of Fine Arts w Bostonie (1898) czy Society of Painter-Etchers w Londynie (1899), którego był członkiem. Oprócz grafik i stalorytnictwa Sherborn zajmował się również heraldyką możnych rodów brytyjskich. Jako stalorytnik wsławił się głównie wykonując portrety m.in.: William Shakespeare (1876), William Lamb (1877), Oliver Cromwell (1879), Robert Adam (1880), Joseph Payne (1880), Jabez Inwards(1881), Colley Cibber (1882), Vincent Ashfield (1882)
Duża część prac Sherborna została opublikowana w Londynie w 1912 (nakład publikacji nie przekroczył 525 egzemplarzy i obecnie jest bibliofilskim unikatem).
Artysta kolekcjonował exlibrisy, posiadał jeden z największych brytyjskich zbiorów jak na tamte czasy. Jego największym następcą był George W. Eve.
Obecnie prace Sherborna można oglądać m.in.: w Cleveland Museum of Art oraz w The National Portrait Gallery.

</doc>
<doc id="1407640" url="https://pl.wikipedia.org/wiki?curid=1407640" title="Kenny Anthony">
Kenny Anthony

Kenny Davis Anthony (ur. 8 stycznia 1951 w Laborie) – polityk, premier Saint Lucia od 24 maja 1997 do 15 grudnia 2006 oraz ponownie od 30 listopada 2011 do 7 czerwca 2016. Lider Partii Pracy Saint Lucia od 1996 do 2016, lider opozycji w latach 2006–2011.
Edukacja i kariera zawodowa.
Kenny Anthony z zawodu jest nauczycielem i adwokatem, w latach 1969–1971 studiował w kolegium nauczycielskim Saint Lucia Teachers College. Następnie w latach 1973–1976 studiował historię (studia licencjackie) na Uniwersytecie Indii Zachodnich, a w latach 1981–1985 prawo na tej samej uczelni. Od 1985 do 1988 kształcił się na University of Birmingham w Wielkiej Brytanii, na którym obronił doktorat.
Od 1968 do 1978 pracował jako nauczyciel w szkołach średnich na Saint Lucia. W latach 1978–1979 oraz 1981–1983 oraz 1984–1988 wykładał na Uniwersytecie Indii Zachodnich. W latach 1989–1994 wykładał i kierował wydziałem prawa na tym uniwersytecie.
Kariera polityczna.
W latach 1979–1980 Anthony był specjalnym doradcą ministra edukacji i kultury. Od grudnia 1980 do marca 1981 zajmował stanowisko ministra edukacji. Od marca 1995 do kwietnia 1996 był członkiem sekretariatu Wspólnoty Karaibskiej (CARICOM).
W 1996 stanął na czele Partii Pracy Saint Lucia (SLP, "Saint Lucia Labour Party"). Po wygranych przez partię wyborach, w których zdobyła ona 16 z 17 mandatów w parlamencie, 24 maja 1997 objął funkcję premiera. W swoim gabinecie objął również tekę ministra finansów, planowania i rozwoju. W wyborach parlamentarnych w grudniu 2001 Partia Pracy również odniosła zwycięstwo (uzyskując 14 mandatów), a Kenny utrzymał stanowisko szefa rządu.
W kolejnych wyborach parlamentarnych 11 grudnia 2006 SLP zdobyła już tylko 6 miejsc w 17-osobowym parlamencie. 15 grudnia 2006 nowym szefem rządu został John Compton, lider zwycięskiej Zjednoczonej Partii Robotników, a Kenny Anthony objął funkcję lidera opozycji. W sierpniu 2007 przewodniczył misji obserwatorów Wspólnoty Narodów w czasie wyborów w Sierra Leone.
W wyborach parlamentarnych 28 listopada 2011 SLP odniosła zwycięstwo, zdobywając 10 mandatów w parlamencie. 30 listopada 2011 Kenny Anthony po raz drugi objął urząd szefa rządu.
Po przegranej Partii Pracy w wyborach w 2016 Anthony ustąpił ze stanowiska lidera partii, deklarując, że nie zamierza obejmować funkcji lidera opozycji. Zachował jednak mandat poselski.

</doc>
<doc id="1407641" url="https://pl.wikipedia.org/wiki?curid=1407641" title="N.p.t.">
N.p.t.

Skróty: n.p.t. – nad poziomem terenu oraz m n.p.t. – metry nad poziomem terenu używane są przy mierzeniu wysokości względnej danego obiektu na Ziemi, przy czym punktem odniesienia jest podstawa tego obiektu (rzut równoległy w kierunku siły grawitacji na powierzchnię terenu).

</doc>
<doc id="1407642" url="https://pl.wikipedia.org/wiki?curid=1407642" title="Na samym dnie (film 2001)">
Na samym dnie (film 2001)

Na samym dnie (tytuł oryg. "The Deep End") – amerykański dramat filmowy z 2001 roku, napisany i wyreżyserowany przez Scotta McGehee oraz Davida Siegela, oparty na noweli "The Blank Wall" autorstwa Elizabeth Sanxay Holding.
Film spotkał się z pozytywnymi opiniami krytyki, a także z zadowalającym sukcesem komercyjnym. Zdobył liczne nagrody i nominacje, między innymi podczas 2001 Sundance Film Festival (w trakcie którego odnotował swoją oficjalną premierę). Sama odtwórczyni roli głównej, Tilda Swinton, uzyskała za swoją rolę blisko dziesięć renomowanych wyróżnień.
Fabuła.
Margaret Hall, przedstawicielka amerykańskiej klasy średniej, wiedzie pozornie spokojne i szczęśliwe życie w Tahoe City w stanie Kalifornia. Jej mąż, Tom, jest pilotem na lotniskowcu USS Constellation, w związku z czym w domu bywa bardzo rzadko. Gdy kobieta ze zdumieniem odkrywa, że jej nastoletni syn Beau, uwikłany jest w romans z Darby'm Reese'm, trzydziestoletnim właścicielem nocnego klubu dla gejów, postanawia przekupić mężczyznę, by przestał widywać się z jej dzieckiem. Oferuje mu kwotę pięciu tysięcy dolarów, która jednak nie spełnia oczekiwań Reese’a. Przy najbliższej okazji odwiedza on Beau w jego własnej rezydencji. Przed domem, nad pobliskim jeziorem, pomiędzy dwojgiem dochodzi do konfliktu, który kończy się bójką. Gdy Beau odchodzi, niewidoczny napastnik atakuje Darby'ego. Mężczyzna upada i nadziewa się na zaostrzony fragment kotwicy.
Następnego ranka, podczas przebieżki wzdłuż jeziora, Margaret znajduje zwłoki Darby'ego. Dochodzi do wniosku, że on i Beau mieli sprzeczkę, w wyniku której Darby poniósł śmierć. Kobieta decyduje się na desperacki krok − odnalezione ciało przetransportowuje na drugą stronę zatoki i tam wrzuca je do wody. Zwłoki Reese’a szybko zostają odkryte, a ich sekcja za śmierć mężczyzny podaje zabójstwo.
Wkrótce potem wizytę bohaterce składa Alek Spera, współpracujący z mafią. Wręcza Margaret kasetę VHS, która stanowi zapis stosunku płciowego pomiędzy jej synem a Reese'm. Spera domaga się pięćdziesięciu tysięcy dolarów w gotówce. Ostrzega, że jeśli nie otrzyma ich w przeciągu następnej doby, wybierze się na policję z kopią nagrania video, która uwikła Beau w popełnione morderstwo.
Realizacja.
Film kręcony był w okresie do 10 maja do 25 czerwca 2000 roku w miejscowości Reno oraz nad jeziorem Tahoe w stanie Nevada. Budżet, jaki posłużył twórcom do realizacji obrazu, szacunkowo wynosił trzy miliony dolarów.
Za kanwę scenariusza autorstwa Scotta McGehee i Davida Siegela posłużyła nowela Elizabeth Sanxay Holding pt. "The Blank Wall". Pięć dekad wcześniej jej luźną adaptacją zajęli się także Mel Dinelli i Robert E. Kent, których "Niebezpieczną decyzję" ("Reckless Moment", 1949) wyreżyserował Max Ophüls.
Historia wydania filmu.
Światowa premiera filmu miejsce miała dnia 21 stycznia 2001 roku w trakcie prestiżowego Sundance Film Festival. W ciągu kolejnych miesięcy film prezentowano podczas europejskich festiwali, między innymi na Węgrzech, w Rosji czy we Francji (Cannes Film Festival). 8 sierpnia 2001 projekt spotkał się z ograniczoną dystrybucją kinową w rodzimych Stanach Zjednoczonych. Pod koniec roku 2001 oraz w latach 2002-2003 dystrybuowany był już na całym świecie.
Polską premierą obrazu był dzień 12 października 2001; wówczas wyemitowano go podczas Warszawskiego Międzynarodowego Festiwalu Filmowego. Następnie, 8 sierpnia 2002, Imperial udostępnił projekt klientom wypożyczalni kaset video (tzw. „rental”). Parokrotnie emisji "Na samym dnie" podjęły się telewizyjne stacje Polsat i TV4.
Festiwale.
Film zaprezentowano podczas następujących festiwali filmowych:
Nagrody i wyróżnienia.
Film uzyskał łącznie cztery prestiżowe nagrody i szesnaście nominacji do innych laurów.

</doc>
<doc id="1407643" url="https://pl.wikipedia.org/wiki?curid=1407643" title="Na samym dnie">
Na samym dnie



</doc>
<doc id="1407644" url="https://pl.wikipedia.org/wiki?curid=1407644" title="M n.p.t.">
M n.p.t.



</doc>
<doc id="1407645" url="https://pl.wikipedia.org/wiki?curid=1407645" title="Komisarz Praw Człowieka Rady Europy">
Komisarz Praw Człowieka Rady Europy

Komisarz Praw Człowieka Rady Europy jest to niesądowa instytucja, która ma za zadanie wspierać promocję praw człowieka w edukacji, wspomagać ombudsmanów, ustalać braki w prawodawstwie, dostarczać informacji w zakresie praw człowieka. Komisarz współpracuje z międzynarodowymi i narodowymi organizacjami i instytucjami monitorującymi przestrzeganie praw człowieka. Głównymi partnerami Komisarza są: Organizacja Narodów Zjednoczonych i jej wyspecjalizowane agendy, Unia Europejska oraz Organizacja Bezpieczeństwa i Współpracy w Europie. Od 2018 funkcję tę pełni Dunja Mijatović.
Powstanie.
Decyzję o utworzeniu urzędu Komisarza Praw Człowieka Rady Europy podjęto na jubileuszowym posiedzeniu (z okazji 50-lecia istnienia Rady Europy) Komitetu Ministrów Rady Europy w Budapeszcie w dniu 7 maja 1999 roku. Dokładny status tej instytucji określa uchwała (99) 50 o Komisarzu Praw Człowieka Rady Europy. Utworzenie tego urzędu nawiązuje do postanowień, jakie przyjęto 10–11 października 1997 roku podczas II-go Szczytu RE w Strasburgu.
Wybór.
Komisarz wybierany jest na sześcioletnią kadencję, bez prawa do reelekcji. Wyboru dokonuje Zgromadzenie Parlamentarne z listy trzech kandydatów przedłożonej mu przez Komitet Ministrów. Kandydaci – obywatele krajów należących do RE – zgłaszani są przez państwa członkowskie. Kryteria, jakie muszą spełniać, są następujące: "„(…) muszą być wybitnymi osobowościami o wysokich kwalifikacjach moralnych, uznanym dorobku w dziedzinie praw człowieka, znanymi z przywiązania do wartości Rady Europy oraz posiadającymi osobisty autorytet niezbędny do skutecznego wypełniania misji Komisarza.”"
Od 1 kwietnia 2018 funkcję tę pełni Dunja Mijatović. Wcześniej komisarzami byli: Nils Muižnieks (2012–2018), Thomas Hammarberg (2006–2012) i Álvaro Gil-Robles (1999–2006).
Kompetencje.
Komisarz ma następujące kompetencje:

</doc>
<doc id="1407647" url="https://pl.wikipedia.org/wiki?curid=1407647" title="Ludwik I Zgodny">
Ludwik I Zgodny

Ludwik I Zgodny (6 lutego 1402-17 stycznia 1458), był landgrafem Hesji w latach 1413-1458.
Był synem Hermana II i Małgorzaty - córki Fryderyka V, burgrabiego Norymbergi. Jego żoną była Anna, córka Fryderyka I Kłótnika, elektora saskiego.

</doc>
<doc id="1407648" url="https://pl.wikipedia.org/wiki?curid=1407648" title="Czekolada (film)">
Czekolada (film)



</doc>
<doc id="1407656" url="https://pl.wikipedia.org/wiki?curid=1407656" title="Aksena">
Aksena

Aksena – bohaterka powieści Elizy Orzeszkowej "Dziurdziowie"; postać charakterystyczna.
Jest to ociemniała staruszka, babcia Pietrusi, którą się opiekowała od maleńkości. Aksena miała ogromne doświadczenie życiowe, a ponadto potrafiła przewidywać przyszłość, zajmowała się znachorstwem, znała też mnóstwo bajek, które chętnie opowiadała. Gdy zestarzała się i oślepła, wspierała ją dorosła już wnuczka. Staruszka nie uskarżała się na swój los.
Wygląd zewnętrzny Akseny.
"Sucha to już wtedy i bardzo stara była babina, z twarzą, która wyglądała tak, jakby ją kto z żółtej kości wyrzeźbił, i z oczami zaszłymi jakąś białą polewą. Nos miała długi i spiczasty, wargi tak wyschłe i żółte, że ich prawie widać nie było,czoło w tysiąc drobnych zmarszczek sfałdowane. Przyodziewek jej był tak mały, że można było uwierzyć, że zarobi nań sobie,na pamięć przędząc. Samodziałowa sina spódnica, fartuch, koszula gruba i czepek z czarnej bawełnicy tak ściśle i gładko oblepiający głowę, że trochę tylko białych jak mleko włosów wydobywając się spod niego otaczało jej czoło."

</doc>
<doc id="1407657" url="https://pl.wikipedia.org/wiki?curid=1407657" title="Europejska Komisja Przeciwko Rasizmowi i Nietolerancji">
Europejska Komisja Przeciwko Rasizmowi i Nietolerancji

Europejska Komisja Przeciwko Rasizmowi i Nietolerancji (ECRI) jest to instytucja Rady Europy. Komisja ta została powołana na Szczycie Wiedeńskim w 1993 r., a nowy statut otrzymała 14 czerwca 2002 r. (uchwała KM (2002) 8). Dzięki niemu uległa wzmocnieniu jej rola jako niezawisłego ciała monitorującego, specjalizującego się w kwestiach praw człowieka, zwalczania antysemityzmu, nietolerancji, rasizmu, dyskryminacji na tle rasowym, językowym, religijnym, etnicznym, etc. oraz ksenofobii. Komisja przygotowuje raporty, które przedstawiają bieżące problemy jak również sposoby ich rozwiązywania.

</doc>
<doc id="1407658" url="https://pl.wikipedia.org/wiki?curid=1407658" title="Bajon (świątynia)">
Bajon (świątynia)

Bajon – świątynia buddyjska w khmerskim Angkor Thom, na terenie kompleksu zabytkowego Angkor, zbudowana przez króla Dżajawarmana VII (lata panowania 1181-1218), a porzucona w związku z ucieczką całej ludności z miasta w 1431 r. i przeniesieniem stolicy państwa na południe. 
Świątynię wzniesiono w centrum Angkor Thom na powierzchni 156 x 141 m, w formie wysokiej, kamiennej, trójpoziomowej budowli zbliżonej kształtem do piramidy. Posiadała liczne wieże, których liczbę ocenia się na 49, a do dziś przetrwały 37. Świątynia wykonana jest z dopasowanych do siebie bez zaprawy bloków piaskowca, a jej fundamenty z bloków laterytu. Składa się z najwyższego kompleksu centralnego, na szczycie którego było główne pomieszczenie z posągiem Buddy i dwóch otaczających ów kompleks prostokątnych galerii, zewnętrznej i wewnętrznej. Wzorowana jest na architekturze hinduistycznej.
Całość założenia ma bardzo bogatą dekorację rzeźbiarską reliefową, w tym figuralną. Ściany galerii zewnętrznej zdobią sceny świeckie, przedstawiające wydarzenia z panowania Dżajawarmana VII i życia jego poddanych, zaś płaskorzeźby galerii wewnętrznej ilustrują religijne podania hinduistyczne. Na wieżach umieszczono duże rzeźby ludzkich twarzy, prawie zawsze po jednej twarzy na każdej z czterech stron wieży, tak że do dziś przetrwało ponad 200 takich obliczy. Nie wyjaśniano dotąd kogo te lekko uśmiechnięte oblicza miały przedstawiać. W minionych wiekach utożsamiano je z Buddą lub Brahmą, w XX w. rozpatrywano koncepcję, że to wizerunek fundatora świątyni króla Dżajawarmana VII, a współczesne publikacje często przyjmują, iż jest to wyobrażenie jednego z bodhisattwów: Awalokiteśwary albo Wadźrasattwy 
W 1990 w pracach architektoniczno-zabezpieczających i badaniach archeologicznych, prowadzonych w świątyni Bajon, brały również udział polskie Pracownie Konserwacji Zabytków.

</doc>
<doc id="1407659" url="https://pl.wikipedia.org/wiki?curid=1407659" title="Okręg wyborczy City of Chester">
Okręg wyborczy City of Chester

Okręg wyborczy City of Chester powstał w 1545 r. i wysyłał do angielskiej, a następnie brytyjskiej, Izby Gmin dwóch deputowanych. W 1885 r. liczbę mandatów przypadających na okręg zmniejszono do jednego. Do 1997 r. okręg nosił nazwę York. Okręg obejmuje miasto Chester i okolice.

</doc>
<doc id="1407660" url="https://pl.wikipedia.org/wiki?curid=1407660" title="George W. Eve">
George W. Eve

George W. Eve (ur. 1855 – zm. 1914) – brytyjski heraldyk, grafik, stalorytnik, autor exlibrisów.
Część z jego dzieł przechowywana jest w Bibliotece Królewskiej w Windsor Castle. Staloryty Eve'a odznaczają się kunsztowną techniką wykonawczą, subtelnymi detalami, pełne są majestatu i gloryfikacji przedstawianych monarchów. Eve w swojej twórczości nawiązywał do prac Charles'a Sherborn'a (1831-1912). Całościowe wydanie dzieł artysty nastąpiło w 1916 w Kansas City.

</doc>
<doc id="1407661" url="https://pl.wikipedia.org/wiki?curid=1407661" title="Czenla">
Czenla

Czenla – państwo Khmerów w VII i VIII wieku poprzedzające Angkor (802 do 1432 r.), następca Funanu. W roku 549, wykorzystując osłabienie wewnętrzne królestwa Funan, dodatkowo pogłębione przez katastroficzną powódź, władca Czenli Bhawawarman podporządkowuje sobie cały Funan, a następnie niemal cały Półwysep Malajski. Następcy Bhawawarmana ugruntowali swoją władzę wzmacniając rolę religii hinduistycznej. W wyniku późniejszych konfliktów pomiędzy arystokratycznymi rodami doszło w roku 706 do rozpadu Czenli na dwa państwa Czenlę Wodną lub Dolną, położoną w dolnym biegu Mekongu i Czenlę Lądową lub Górną, w północno-zachodniej Kambodży. Pod koniec VIII wieku Czenlę podbijają Jawajczycy. Na przełomie VIII i IX w. kraj zostaje wyzwolony dając początek królestwu Angkoru.

</doc>
<doc id="1407662" url="https://pl.wikipedia.org/wiki?curid=1407662" title="Death rock">
Death rock

Death rock – amerykańska odmiana rocka gotyckiego.
Muzyka ta charakteryzuje się mrocznym brzmieniem, często pojawiają się melancholijne teksty przeplatane melodyjnym dźwiękiem przesterowanych gitar.
Teksty utworów zazwyczaj opowiadają o wewnętrznych przeżyciach jednostki, poruszają tematy o życiu, śmierci, depresji.
Historia gatunku rozpoczęła się w 1979 roku, kiedy powstał zespół Christian Death.
Z biegiem czasu w Europie dokonała się ewolucja gatunku w stronę industrialu i elektroniki, zaś większość zespołów zimnofalowych rozwiązała się. 
Natomiast Death Rock nigdy nie odciął się od rockowych korzeni, a jego ewolucja wewnętrzna przebiega znacznie wolniej. Najbardziej znanym zespołem deathrockowym jest Christian Death (istniejący – w różnym składzie – już od około 30 lat), ale także Cinema Strange, 45 Grave, The Brickbats oraz Samhain.

</doc>
<doc id="1407663" url="https://pl.wikipedia.org/wiki?curid=1407663" title="Hamar Greenwood, 1. wicehrabia Greenwood">
Hamar Greenwood, 1. wicehrabia Greenwood



</doc>
<doc id="1407664" url="https://pl.wikipedia.org/wiki?curid=1407664" title="34 Pułk Piechoty (LWP)">
34 Pułk Piechoty (LWP)



</doc>
<doc id="1407665" url="https://pl.wikipedia.org/wiki?curid=1407665" title="Alfred Mond, 1. baron Melchett">
Alfred Mond, 1. baron Melchett



</doc>
<doc id="1407666" url="https://pl.wikipedia.org/wiki?curid=1407666" title="Thomas James Macnamara">
Thomas James Macnamara



</doc>
<doc id="1407667" url="https://pl.wikipedia.org/wiki?curid=1407667" title="Auckland Geddes, 1. baron Geddes">
Auckland Geddes, 1. baron Geddes



</doc>
<doc id="1407668" url="https://pl.wikipedia.org/wiki?curid=1407668" title="Ian Macpherson, 1. baron Strathcarron">
Ian Macpherson, 1. baron Strathcarron



</doc>
<doc id="1407669" url="https://pl.wikipedia.org/wiki?curid=1407669" title="Eric Campbell Geddes">
Eric Campbell Geddes



</doc>
<doc id="1407670" url="https://pl.wikipedia.org/wiki?curid=1407670" title="Robert Munro, 1. baron Alness">
Robert Munro, 1. baron Alness



</doc>
<doc id="1407671" url="https://pl.wikipedia.org/wiki?curid=1407671" title="Gordon Hewart, 1. wicehrabia Hewart">
Gordon Hewart, 1. wicehrabia Hewart



</doc>
<doc id="1407673" url="https://pl.wikipedia.org/wiki?curid=1407673" title="Nocne erekcje członka">
Nocne erekcje członka

Nocne erekcje członka, NPT (z ) – nocne erekcje członka są spontanicznymi i naturalnymi reakcjami organizmu mężczyzny podczas snu.
U typowego i zdrowego mężczyzny występują w nocy zwykle trzy takie epizody trwające 2–3 godziny i są one połączone z ruchami gałek ocznych. NPT można oceniać za pomocą specjalistycznej aparatury (fallopletyzmograf i EEG), co jest podstawową metodą diagnostyczną w impotencji w warunkach leczenia klinicznego.
Przyczyny nocnych wzwodów prącia.
Za potencjalne przyczyny nocnych erekcji uznaje się:
Wynika to z tego, iż fizjologicznie serotonina, wydzielana przez włókna nerwowe jako neuroprzekaźnik, hamuje ośrodek erekcji.
Ocena nocnych wzwodów prącia.
Oceny nocnych wzwodów prącia podejmuje się w celu zróżnicowania, czy zaburzenia erekcji są pochodzenia organicznego (powodowane przez chorobę, np. nadciśnienie, cukrzycę, uraz rdzenia kręgowego), czy pochodzenia psychicznego (powodowane przez stres, zaburzenie emocji). W zaburzeniach erekcji mających podłoże psychiczne występują prawidłowe nocne erekcje członka, podczas gdy w zaburzeniach o podłożu organicznym nocne wzwody są rzadsze lub nie występują wcale.

</doc>
<doc id="1407684" url="https://pl.wikipedia.org/wiki?curid=1407684" title="Scott Patterson">
Scott Patterson

Scott Gordon Patterson (ur. 11 września 1958 w Filadelfii) – amerykański muzyk, aktor telewizyjny i filmowy, baseballista. Wystąpił jako Luke Danes w serialu The CW "Kochane kłopoty" ("Gilmore Girls", 2000-2007).
Życiorys.
Urodził się w Filadelfii, w stanie Pensylwania jako syn Hope Gordon, gospodyni domowej, dziennikarki i aktorki w Haddonfield Plays and Players Theatre Troupe, i Francisa Forda Pattersona IV, dyrektora agencji reklamowej. Ma trzy siostry: Barbarę (ur. 1947), Judy (ur. 1952) i Abigail (ur. 1957). Kiedy miał szesnaście lat, w 1974 jego rodzice rozwiedli się. Dorastał w Haddonfield, w stanie New Jersey i Baltimore. Studiował komparatystykę na Uniwersytecie Rutgersa. Uczył się aktorstwa pod kierunkiem takich wykładowców jak Robert Lewis, Sondra Lee, Paul Newman, Arthur Penn i Frank Corsaro w nowojorskim Actors Studio, gdzie wystąpił w przedstawieniach "Rasputin" i "Panna Julia" Augusta Strindberga.
W latach 1980-1988 grał profesjonalnie w baseball na pozycji miotacza w drużynach New York Yankees, Atlanta Braves i Texas Rangers. Swoją ekranową karierę rozpoczął jako kaskader w "Milioner w spodenkach" ("Blank Check", 1994) z Miguelem Ferrerem. W dramacie fantasy "Trzy życzenia" ("Three Wishes", 1995) pojawił się obok Patricka Swayze i Mary Elizabeth Mastrantonio. 
Wystąpił m.in. w filmach niezależnych – telewizyjnym melodramacie "Rodzinna rapsodia" ("Rhapsody in Bloom", 1998) z Penelope Ann Miller i Craigiem Shefferem oraz sensacyjnym kryminale "Autostrada 395" ("Highway 395", 2000), a także w serialu NBC "Kroniki Seinfelda" ("Seinfeld", 1995) i sitcomie "Para nie do Pary" ("Will &amp; Grace", 1998). Sympatię telewidzów zyskał jako Luke Danes, lojalny przyjaciel Lorelai (Lauren Graham) w serialu The CW "Kochane kłopoty" ("Gilmore Girls", 2000-2007).

</doc>
<doc id="1407686" url="https://pl.wikipedia.org/wiki?curid=1407686" title="Junto">
Junto

Whig Junto – wigowska junta – tak nazywano grupę brytyjskich zwykle wigowskich ministrów gabinetu w latach 1704-1710, którzy głosili hasło "no peace without Spain" (nie ma pokoju bez [zdobycia całej] Hiszpanii"), tzn. kontynuowania wojny z Ludwikiem XIV (wojna o sukcesję hiszpańską; 1702-1714) aż do zwycięskiego końca, podczas gdy ich przeciwnicy – torysi uważali, że czas ją zakończyć, choćby na niezbyt korzystnych warunkach. Junto przewodził wódz John Churchill, 1. książę Marlborough.

</doc>
<doc id="1407690" url="https://pl.wikipedia.org/wiki?curid=1407690" title="Sądny dzień (film)">
Sądny dzień (film)

Sądny dzień (oryg. "What's the Worst that Could Happen?") – film z 2001 roku w reżyserii Sama Weismana.
Fabuła.
Zawodowy złodziej Kevin otrzymuje od swojej narzeczonej Amber sygnet, który ma przynosić szczęście. W czasie włamania do domu biznesmena Maxa Fairbanksa zostaje złapany na gorącym uczynku, po czym Max zabiera mu sygnet, twierdząc że był on jego własnością. Max również wierzy, że sygnet przyniesie mu szczęście. Następnie Kevin podejmuje różne próby, by odzyskać sygnet.

</doc>
<doc id="1407691" url="https://pl.wikipedia.org/wiki?curid=1407691" title="Arnhim Eustace">
Arnhim Eustace

Arnhim Eustace (ur. w 1944) – polityk i ekonomista, premier Saint Vincent i Grenadyn od 27 października 2000 do 29 marca 2001. Przewodniczący Nowej Partii Demokratycznej od 2000 i lider opozycji od 2001.
Życiorys.
Arnhim Eustace jest absolwentem studiów ekonomicznych. W swojej karierze zawodowej zajmował wiele stanowisk na różnych szczeblach. Był dyrektorem Karaibskiego Banku Rozwoju ("Caribbean Developement Bank"), dyrektorem Narodowego Programu Ubezpieczeń Saint Vincent i Grenadyn oraz szefem wydziału finansów i planowania w Ministerstwie Finansów. W 1998 nie przyjął, oferowanego mu, stanowiska zastępcy sekretarza generalnego Wspólnoty Narodów.
Arnhim Eustace wchodził w skład rządu premiera Jamesa Fitz-Allen Mitchella. Po jego dobrowolnej rezygnacji ze stanowiska, wycofaniu się z życia politycznego i przejściu na emeryturę, Eustace zajął 27 października 2000 stanowisko szefa rządu oraz został przewodniczącym Nowej Partii Demokratycznej ("New Democratic Party"). Jego partia poniosła jednak klęskę w wyborach parlamentarnych 28 marca 2001 i Arnhim Eustace następnego dnia został zastąpiony na stanowisku premiera przez Ralpha Gonslavesa z Partii Pracy.
Od 2001 Arnhim Eustace pozostaje liderem opozycji. W wyborach parlamentarnych 7 grudnia 2005 Nowa Partia Demokratyczna zdobyła tylko 3 mandaty w 15-osobowym parlamencie.

</doc>
<doc id="1407692" url="https://pl.wikipedia.org/wiki?curid=1407692" title="Daleko od niej">
Daleko od niej

Daleko od niej (ang. "Away from Her") – film z 2006 roku w reżyserii Sarah Polley na podstawie krótkiej powieści "The Bear Came Over the Mountain" Alice Munro. W Polsce emitowany za pośrednictwem kanału Ale Kino+.
Nagrody i wyróżnienia.
Oscary za rok 2007
Złote Globy 2007
Nagrody BAFTA 2007
Nagroda Satelita 2007
Nagrody Genie 2008

</doc>
<doc id="1407693" url="https://pl.wikipedia.org/wiki?curid=1407693" title="Johann Friedrich Dübner">
Johann Friedrich Dübner

Johann Friedrich Dübner (ur. 20 grudnia w Horselgau 1802, zm. 13 grudnia 1867 w Montreuil pod Paryżem) – filolog i krytyk niemiecki, pozostawił kilka prac krytycznych.

</doc>
<doc id="1407694" url="https://pl.wikipedia.org/wiki?curid=1407694" title="Bonded by Blood (zespół muzyczny)">
Bonded by Blood (zespół muzyczny)

Bonded By Blood to amerykańska grupa muzyczna wykonująca thrash metal zaliczana do tzw. „Nowej Fali Thrash Metalu”. Zespół pochodzi z Kalifornii. Ma podpisany kontrakt z wytwórnią Earache Records. Liryki traktują głównie o szaleństwie i śmierci.
Historia.
Zespół zadebiutował w 2008 roku płytą Feed the Beast. Okładkę, utrzymaną w konwencji lat osiemdziesiątych zaprojektował Tom Martin. Produkcją w „J Street Recorders” w Sacramanto zajmował się Michael Rosen. Grupa znalazła się też na składance „Thrashing Like A Maniac”. 

</doc>
<doc id="1407698" url="https://pl.wikipedia.org/wiki?curid=1407698" title="Venus (film)">
Venus (film)

Venus – film z 2006 roku w reżyserii Rogera Michella.
Nagrody i wyróżnienia.
Oscary za rok 2006
Złote Globy 2006
BAFTA 2006
Nagroda Satelita 2006

</doc>
<doc id="1407700" url="https://pl.wikipedia.org/wiki?curid=1407700" title="Venus">
Venus



</doc>
<doc id="1407706" url="https://pl.wikipedia.org/wiki?curid=1407706" title="Patrick Bartholemew Ahern">
Patrick Bartholemew Ahern



</doc>
<doc id="1407708" url="https://pl.wikipedia.org/wiki?curid=1407708" title="Wykiwać klawisza">
Wykiwać klawisza

Wykiwać klawisza (org. "The Longest Yard") – amerykański film komediowy wyprodukowany w 2005 w reżyserii Petera Segala. Remake amerykańskiego filmu "Najdłuższy jard" z 1974.
Opis fabuły.
Głównym bohaterem filmu jest Paul Crewe, były mistrz NFL, który został zawieszony z powodu ustawiania meczów, organizuje w swojej willi przyjęcie. Szybko zapomina o gościach, i zasiada przed telewizorem, oglądając mecz. Krótka wymiana zdań ze współmałżonką i Paul podstępem zamyka swoją dziewczynę w garderobie. Wsiada do jej luksusowego Bentleya Continentala GT, i popijając piwo mknie jak szalony przez miasto. W końcu jego rajd przez miasto kończy się ogromnym karambolem z kilkoma radiowozami, za co zostaje wtrącony do więzienia o zaostrzonym rygorze w samym środku teksańskiej pustyni. Szybko podpada miejscowym strażnikom, którymi dowodzi kapitan Knauer. Paul dostaje ultimatum: ma odmówić naczelnikowi udziału w więziennej drużynie futbolowej. Zaprzyjaźnia się z Opiekunem. Zostaje wezwany przez naczelnika i postawiony w trudnej sytuacji. Paul zgadza się utworzyć drużynę, pod warunkiem że Knauer da mu spokój. Zaczyna werbować więźniów, ale pomimo kilkuosobowej drużyny nic z tego nie wychodzi. Pod koniec dnia zjawia się pewna ciekawa postać.
Jest nią były gracz, Nate Scarborough. Razem z Paulem i Opiekunem, zaczynają szukać czarnych więźniów.

</doc>
<doc id="1407709" url="https://pl.wikipedia.org/wiki?curid=1407709" title="Patrick Bartholomew Ahern">
Patrick Bartholomew Ahern



</doc>
<doc id="1407710" url="https://pl.wikipedia.org/wiki?curid=1407710" title="Agustin Sauto Arana">
Agustin Sauto Arana



</doc>
<doc id="1407712" url="https://pl.wikipedia.org/wiki?curid=1407712" title="Jose Maria Belauste">
Jose Maria Belauste



</doc>
<doc id="1407713" url="https://pl.wikipedia.org/wiki?curid=1407713" title="Hadersleben">
Hadersleben



</doc>
<doc id="1407714" url="https://pl.wikipedia.org/wiki?curid=1407714" title="Song Qingling">
Song Qingling

Song Qingling, "Madame Sun Jat-sen" (ur. 27 stycznia 1893, zm. 29 maja 1981) – chińska polityk, żona Sun Jat-sena, później głowa państwa w ChRL.
Jedna z sióstr Song, które odegrały znaczącą rolę w historii Chin. Jej młodszą siostrą była Song Meiling, późniejsza żona Czang Kaj-szeka. W przeciwieństwie do sióstr, Song Qingling w Kuomintangu reprezentowała lewicowe skrzydło. Następnie związała się z KPCh. Po przejęciu władzy przez komunistów, była obdarzona szacunkiem jako wdowa po ”Ojcu Nowoczesnych Chin”. W latach 1968–1972, wspólnie z Dong Biwu, pełniła formalną funkcję głowy państwa w ChRL. Z trzech sióstr Song znana jest jako "ta, która kochała Chiny".
Życiorys.
Urodzona w zamożnej rodzinie szanghajskiego przedsiębiorcy i misjonarza metodystycznego Charliego Songa, na chrzcie otrzymała imię Rosamond. Ukończyła żeński college w Macon (stan Georgia, USA). 25 października 1915 roku poślubiła w Japonii Sun Jat-sena. Związek ten wzbudził wiele kontrowersji i sprzeciw rodziny Song. Choć była jego sekretarką, a Sun Jat-sen pozostawał w przyjacielskich stosunkach z jej ojcem, miał też pierwszą żonę, Lu Muzhen, a różnica wieku między Song i Sunem wynosiła 26 lat.
Po śmierci Suna (1925) wybrana została do centralnych struktur Kuomintangu. Po pogorszeniu stosunków KMT z ZSRR w 1927 wyemigrowała do Moskwy. Podczas wojny chińsko-japońskiej (1937–1945) powróciła do Chin. Założyła Chińską Ligę Obrony, organizację charytatywną zajmującą się m.in. zapewnieniem dzieciom opieki medycznej i dostępu do edukacji. Politycznie coraz bardziej zbliżała się do komunistów; w 1948 roku była jednym ze współzałożycieli Rewolucyjnego Komitetu Chińskiego Kuomintangu.
Po utworzeniu ChRL została wiceprzewodniczącą Centralnego Rządu Ludowego, przewodniczyła także Stowarzyszeniu Przyjaźni Chińsko-Radzieckiej i objęła honorowe stanowisko przewodniczącej Ogólnochińskiego Związku Kobiet. W 1951 roku została uhonorowana Międzynarodową Leninowską Nagrodą Pokoju.
Z pomocą Israela Epsteina założyła magazyn "China Reconstructs", znany obecnie jako międzynarodowy miesięcznik "China Today". W 1953 roku opublikowany został zbiór jej pism "Walka o Nowe Chiny".
W latach 1968-72 wraz z Dong Biwu pełniła funkcję głowy państwa, którą jako wiceprzewodniczący ChRL objęli wspólnie po usuniętym przewodniczącym Liu Shaoqi. Ponownie kierowała państwem latach 1976–1978 podczas kolegialnych 21-osobowych rządów po śmierci przewodniczącego Stałego Komitetu Ogólnochińskiego Zgromadzenia Przedstawicieli Ludowych Zhu De.
16 maja 1981 roku została przyjęta do Komunistycznej Partii Chin i otrzymała bezprecedensowy w historii tytuł honorowej głowy państwa.
Jej posiadłość na terenie Shichahai w Pekinie została zamieniona na muzeum. W Chinach znajduje się więcej miejsc pamięci poświęconych Song Qingling.

</doc>
<doc id="1407716" url="https://pl.wikipedia.org/wiki?curid=1407716" title="Pocket boroughs">
Pocket boroughs



</doc>
<doc id="1407718" url="https://pl.wikipedia.org/wiki?curid=1407718" title="Czterej bracia">
Czterej bracia

Czterej bracia (oryg. "Four Brothers") – film z 2005 roku w reżyserii Johna Singletona. Remake filmu "Synowie Katie Elder".
Opis fabuły.
Czwórka braci (adoptowanych przez tę samą kobietę) próbuje dowiedzieć się, dlaczego zginęła ich przybrana matka.
Obsada.
i inni.

</doc>
<doc id="1407719" url="https://pl.wikipedia.org/wiki?curid=1407719" title="Szachtar-2 Donieck">
Szachtar-2 Donieck

Szachtar-2 Donieck (ukr. Футбольний клуб «Шахтар-2» Донецьк, "Futbolnyj Kłub Szachtar-2 Donećk"; ros. ФК «Шахтёр-2» Донецк, "Szachtior-2 Donieck") – ukraiński klub piłkarski z siedzibą w Doniecku w regionie Donbasu. Jest drugim zespołem klubu Szachtar Donieck. Status profesjonalny otrzymał w roku 1992.
W latach 1992–1998 występował w rozgrywkach ukraińskiej Drugiej Lihi, a wiosną 1992 oraz w latach 1998–2006 występował w rozgrywkach ukraińskiej Pierwszej Lihi.
Obecnie występuje jako klub dublerów Szachtar Donieck.
Historia.
Chronologia nazw: 
Klub Szachtar-2 Donieck rozpoczął występy w rozgrywkach Pierwszej Lihi od sezonu 1992. Następny sezon 1992/93 rozpoczął w Drugiej Lidze w Konstantynówce (ok. 55 km od Doniecka). W wiosennej rundzie zmienił nazwę na Metałurh Konstantynówka. W sezonie 1994/95 klub wrócił do Doniecka i w rundzie jesiennej nazywał się Harant Donieck, a w rundzie wiosennej przywrócił nazwę Szachtar-2 Donieck. Od sezonu 1998/99 klub występował w Pierwszej Lidze.
Po sezonie 2005/06 Szachtar-2 Donieck zrezygnował z występów, kiedy wprowadzono turniej dublerów. Drugi zespół występuje jako klub dublerów Szachtar Donieck.

</doc>
<doc id="1407721" url="https://pl.wikipedia.org/wiki?curid=1407721" title="Edouard Drouyn de Lhuys">
Edouard Drouyn de Lhuys



</doc>
<doc id="1407723" url="https://pl.wikipedia.org/wiki?curid=1407723" title="Julius Duboc">
Julius Duboc

Julius Duboc (ur. 10 października 1829 w Hamburgu, zm. 11 czerwca 1903 w Dreźnie) – pisarz i filozof niemiecki, brat Charlesa. 
Publikacje.
Swoje poglądy zawarł w pracach:

</doc>
<doc id="1407724" url="https://pl.wikipedia.org/wiki?curid=1407724" title="Bouche fermee">
Bouche fermee



</doc>
<doc id="1407725" url="https://pl.wikipedia.org/wiki?curid=1407725" title="Court Whigs">
Court Whigs

Court Whigs ("wigowie dworu") – tak tradycyjnie w XVII i XVIII wieku nazywano tych posłów partii wigów, którzy utożsamiali się z polityką gabinetu, w odróżnieniu od opozycyjnych "Country Whigs".

</doc>
<doc id="1407726" url="https://pl.wikipedia.org/wiki?curid=1407726" title="Galanthus nivalis">
Galanthus nivalis



</doc>
<doc id="1407727" url="https://pl.wikipedia.org/wiki?curid=1407727" title="Country Whigs">
Country Whigs

Country Whigs (dosłownie: "Wigowie prowincjonalni") – tak tradycyjnie w XVII i XVIII wieku nazywano tych posłów partii wigów, którzy przeciwstawiali się wszelkim próbom wzmocnienia władzy przez rząd, lub którzy aktualnie znajdowali się w opozycji, w odróżnieniu od wigów popierających politykę rządu "Court Whigs".

</doc>
<doc id="1407729" url="https://pl.wikipedia.org/wiki?curid=1407729" title="Pamiętnik (film)">
Pamiętnik (film)

Pamiętnik (ang. "The Notebook") – amerykański melodramat z 2004 roku w reżyserii Nicka Cassavetesa, na podstawie scenariusza Jana Sardiego, oparty na powieści Nicholasa Sparksa o tym samym tytule.
Opis fabuły.
Cierpiąca na demencję Allie mieszka w domu opieki społecznej. Nie pamięta wydarzeń z przeszłości, nie rozpoznaje nawet członków rodziny. Jej mąż Noah nie rezygnuje jednak z walki o żonę i stara się pomóc jej odzyskać utracone wspomnienia, niestety na próżno.
W końcu decyduje się on każdego dnia czytać jej na głos historię miłości dwóch młodych serc, która porusza Allie do głębi. Nie zdaje sobie ona jednak sprawy z tego, że jest to ich własna historia.
Młodziutka Allie, bogata dziewczyna z miasta, poznaje podczas wakacji spędzanych w Seabrook (Karolina Północna) niezamożnego i nieokrzesanego chłopca z prowincji Noaha. Nastolatkowie zakochują się w sobie i pomimo dzielących ich różnic szybko dostrzegają, że łącząca ich miłość jest wyjątkowa i rozkoszują się beztroskim i ekscytującym latem na wsi. Jednak rodzice Allie z niepokojem przypatrują się ich związkowi. Kiedy zauważają, że dla Allie to uczucie jest czymś więcej niż tylko letnim romansem, niezwłocznie zabierają ją z powrotem do miasta. Każdego dnia przez cały rok Noah pisze do ukochanej romantyczne listy, lecz Allie nie otrzymuje żadnego z nich, gdyż zatrzymuje je jej matka. Po upływie roku Noah zaciąga się do wojska i walczy po stronie Ameryki w drugiej wojnie światowej. Wróciwszy, remontuje dom, w którym podczas pamiętnego lata przeżyli swój pierwszy raz. Noah wciąż ją kocha i mimo związków z innymi kobietami nie potrafi o niej zapomnieć.
W tym samym czasie Allie poznaje Lona Hammonda, żołnierza pochodzącego tak jak ona z bogatego domu, i pod naciskiem jego i rodziny zaręcza się z nim. Pomimo wszystkich obietnic i bogactwa nie jest naprawdę szczęśliwa. Gdy widzi w gazecie zdjęcie Noaha stojącego przed samodzielnie zbudowanym domem, który chce wystawić na sprzedaż, głęboko skrywana tęsknota kieruje ją z powrotem do Seabrook. Allie tłumaczy swojemu narzeczonemu, że musi załatwić ważne sprawy. Lon zgadza się na jej wyjazd, ale ma złe przeczucia.
W Seabrook Allie nareszcie spotyka Noaha i stara się podczas pobieżnej rozmowy wytłumaczyć mu, że chodzi jej tylko o zamknięcie tamtego rozdziału życia. Ta rozmowa nie kończy się jednak tak szybko, bo Allie czuje się przy Noahu znowu wolna i szczęśliwa. Liczne romantyczne wydarzenia powodują, że Allie spontanicznie przedłuża swój pobyt w Seabrook, gdzie mieszka nie w hotelu, lecz z Noahem. Uczucie powraca i po długich rozterkach decyduje się ona wybrać miłość swojego życia, Noaha. Gdy Allie słyszy historię przeczytaną przez Noaha, powracają wspomnienia i poznaje prawdę, że młoda dziewczyna z pamiętnika to ona sama. Niestety wspomnienia szybko ulatują, gdyż choroba znowu daje o sobie znać.
Noah traci nadzieję, że będzie jeszcze kiedykolwiek w stanie odzyskać ukochaną, i dostaje w nocy zawału serca. W rocznicę ślubu odwiedza Allie w jej pokoju i rozmawia z nią. Kiedy kobieta wypowiada jego imię, on wie, że wspomnienia o nich na zawsze zostaną w jej pamięci.
Wyróżnienia.
Gena Rowlands zdobyła Złotego Satelitę jako najlepsza aktorka drugoplanowa.
Ryan Gosling i Rachel McAdams zdobyli nagrodę MTV Movie Award za najlepszy filmowy pocałunek (Best Kiss). Rachel McAdams była nominowana do MTV Movie Award jako najlepsza aktorka.
Film zdobył nagrodę Teen Choice Award w wielu kategoriach. Aaron Zigman zdobył BMI Film Music Award.

</doc>
<doc id="1407731" url="https://pl.wikipedia.org/wiki?curid=1407731" title="Kulajda">
Kulajda

Kulajda – gęsta i pożywna zupa kuchni czeskiej, składająca się z wody, śmietany, grzybów, jajek, ziemniaków i przypraw. Popularna w południowych Czechach, charakteryzuje się specyficznym smakiem nadawanym jej przez grzyby. Przygotowywana według licznych zróżnicowanych przepisów. Pochodzenie nazwy nie jest jednoznaczne, podawane są rozmaite jej źródłosłowy.

</doc>
<doc id="1407732" url="https://pl.wikipedia.org/wiki?curid=1407732" title="Jean-Francois Dreux du Radier">
Jean-Francois Dreux du Radier



</doc>
<doc id="1407737" url="https://pl.wikipedia.org/wiki?curid=1407737" title="Pamiętnik (ujednoznacznienie)">
Pamiętnik (ujednoznacznienie)



</doc>
<doc id="1407738" url="https://pl.wikipedia.org/wiki?curid=1407738" title="Tiszalok">
Tiszalok



</doc>
<doc id="1407739" url="https://pl.wikipedia.org/wiki?curid=1407739" title="Metałurh Konstantynówka">
Metałurh Konstantynówka

Metałurh Konstantynówka (ukr. Футбольний клуб «Металург» Костянтинівка, "Futbolnyj Kłub „Metałurh” Kostiantyniwka") – ukraiński klub piłkarski z siedzibą w Konstantynowce, w obwodzie donieckim.
W latach 1936-1937, 1946 występował w rozgrywkach Mistrzostw ZSRR.
Historia.
Chronologia nazw:
Drużyna piłkarska Metalist Konstantynówka została założona w mieście Konstantynówka w 1924 roku i reprezentowała miejscowy zakład metalurgiczny. W 1936 roku zespół o nazwie Zawod imeni Frunze Konstantynówka debiutował w Grupie G Mistrzostw ZSRR oraz w rozgrywkach Pucharu ZSRR. W 1937 ponownie startował w rozgrywkach Mistrzostw i Pucharu. W 1938 zmienił nazwę na Stal Konstantynówka i dalej kontynuował występy w rozgrywkach Pucharu ZSRR. W 1946 klub startował w Trzeciej Grupie, wschodniej strefie ukraińskiej. Potem występował w rozgrywkach mistrzostw i Pucharu obwodu donieckiego. Potem kontynuował występy w rozgrywkach Mistrzostw i Pucharu obwodu, dopóki nie został rozwiązany w latach 90. XX wieku.
W 2002 klub został ponownie reaktywowany. Drużyna amatorska kontynuowała występy w rozgrywkach Mistrzostw i Pucharu obwodu donieckiego.

</doc>
<doc id="1407740" url="https://pl.wikipedia.org/wiki?curid=1407740" title="Victor Hanescu">
Victor Hanescu



</doc>
<doc id="1407741" url="https://pl.wikipedia.org/wiki?curid=1407741" title="Gustav Bruhl">
Gustav Bruhl



</doc>
<doc id="1407742" url="https://pl.wikipedia.org/wiki?curid=1407742" title="Harant Donieck">
Harant Donieck



</doc>
<doc id="1407743" url="https://pl.wikipedia.org/wiki?curid=1407743" title="Gustav Bruehl">
Gustav Bruehl



</doc>
<doc id="1407744" url="https://pl.wikipedia.org/wiki?curid=1407744" title="Power Horse Stadium">
Power Horse Stadium

Power Horse Stadium – wielofunkcyjny stadion sportowy (piłkarsko-lekkoatletyczny) w Almeríi o pojemności trybun wynoszącej 15 274 miejsc, oficjalnie otwarty 31 lipca 2004. Domowy obiekt UD Almería. Wybudowano go z okazji organizowanych w Almerii w 2005 r. igrzysk śródziemnomorskich.

</doc>
<doc id="1407745" url="https://pl.wikipedia.org/wiki?curid=1407745" title="Jean Valjean">
Jean Valjean

Jean Valjean (wym. []), w polskim tłumaczeniu Jan Valjean – jeden z głównych bohaterów powieści Wiktora Hugo "Nędznicy". Występuje również pod fałszywymi nazwiskami ("Madeleine, Ultime Fauchelevent, Leblanc, Urbain Fabre") oraz numerami galernika "24601" i "9430".
Biografia bohatera.
Jean Valjean urodził się w ubogiej rodzinie w Faverolles w 1769. Wcześnie osierocony, został wychowany przez siostrę. Po śmierci jej męża pomagał jej w wychowaniu siedmiorga dzieci, imając się różnych niskopłatnych zajęć (był niepiśmienny). W 1795, w czasie szczególnie mroźnej zimy, podjął nieudaną próbę kradzieży chleba dla swojej głodującej rodziny. Schwytany na gorącym uczynku, został za kradzież z włamaniem skazany na pięć lat galer w Tulonie, gdzie otrzymał numer więzienny 24601. Na zawsze stracił kontakt ze swoją siostrą.
Valjean podejmował kilkakrotną próbę ucieczki, w 1800, 1802, 1806 i 1809. Każda nieudana próba powodowała wydłużanie kary; w konsekwencji spędził w więzieniu 19 lat. W tym czasie nauczył się czytać w więziennej szkole. W 1815 został wypuszczony na wolność z zarobkiem 109 franków, żółtym paszportem byłego skazańca. Rozgoryczony, pragnął zemścić się na całym społeczeństwie. Fakt posiadania żółtego paszportu sprawiał, że był wyganiany z każdej gospody, w której chciał się zatrzymać na posiłek i nocleg. Najmując się do dorywczych prac, otrzymywał niższą wypłatę.
Dopiero w miasteczku Digne spotkało go lepsze przyjęcie, gdy, idąc za radą starej kobiety Valjean, udał się do biskupa tego miasta, Myriela zwanego "Bienvenu". Biskup zjadł z nim kolację i zaproponował nocleg; Valjean, zdumiony takim postępowaniem, ukradł mu srebrną zastawę stołową i uciekł. Został jednak zatrzymany przez policję i zawrócony do domu biskupa, który nie tylko zapewnił, iż sam obdarował przypadkowo spotkanego Valjeana, ale dodatkowo wręczył mu dwa srebrne świeczniki. Oznajmił, iż mają być one ceną za wykupienie duszy byłego galernika. Wychodząc z Digne, Valjean popełnił kolejne przestępstwo, ukradł 40 sous przypadkowo napotkanemu kominiarczykowi. Dopiero po tym wydarzeniu zaczął zastanawiać się nad swoim życiem i postanowił zostać uczciwym człowiekiem. W oczach prawa był już jednak recydywistą, ściganym z urzędu i automatycznie podlegającym karze śmierci lub dożywotnich ciężkich robót.
W tym samym roku Valjean pod fałszywym nazwiskiem Madeleine dotarł do Montreuil-sur-Mer, gdzie uratował dwoje dzieci z pożaru i w związku z tym zyskał szacunek tak wielki, że nikt nie sprawdzał jego pochodzenia czy nawet prawdziwości dokumentów. Założył fabrykę, a wzbogaciwszy się na własnej pracy i przedsiębiorczości, zaczął aktywnie wspierać dobroczynność, finansować szkoły i pomagać wszystkim potrzebującym. Odmawiał przyjmowania odznaczeń państwowych i żył niezwykle skromnie. Został wybrany merem miasta w 1821.
W całym mieście tylko jeden człowiek miał pewne zastrzeżenie co do mera: inspektor policji Javert, ongiś zatrudniony w więzieniach tulońskich, dostrzegł podobieństwo między „panem Madeleine” a galernikiem Valjeanem. Co do słuszności tych podejrzeń przekonał go wypadek woźnicy Faucheleventa, kiedy Madeleine zdołał, ratując tego ostatniego, podnieść na własnych barkach wóz konny. Javert pamiętał tylko jednego tak silnego człowieka – właśnie więźnia nr 24601. Zdenerwowany na postępowanie mera, który obronił przed uwięzieniem prostytutkę Fantynę z litości dla jej kilkuletniej córeczki Kozety, Javert złożył doniesienie, które jednak uznane zostało za fałszywe, ze względu na schwytanie w Arras człowieka uznanego bezsprzecznie za Jeana Valjeana. Inspektor policji powiadomił o tym mera, prosząc o dymisję, Madeleine odmówił jednak. Valjean, widząc, że osoba niewinna ma zostać skazana za popełnione przez niego przestępstwa, postanowił – mimo ogromnych wątpliwości, związanych głównie z osobą Fantyny, którą się opiekował – udać się do sądu w Arras i wyznać prawdę. Zszokowana publiczność i sąd uwierzyli mu dopiero wtedy, gdy Valjean ujawnił szereg szczegółów związanych z osobami świadków – byłych galerników Breveta, Cochepaille’a i Chenildieu. W ogólnym zdumieniu Valjeanowi udało się uciec. Został jednak zatrzymany w Montreuil przy łóżku Fantyny, która, przejęta, natychmiast zmarła. Javert odmówił wypuszczenia go na trzy dni, by mógł zająć się nadal przebywającą u Thenardierów Kozetą, córką Fantyny. Valjean uciekł z więzienia w Montreuil, jednak został schwytany ponownie, zdołał jedynie ukryć swoje oszczędności. Został skazany na dożywocie w Tulonie pod numerem 9430.
Dwa miesiące później, w 1823, Valjean ratuje życie marynarza z zawijającego do Tulonu statku „Orion”, po czym wpada do morza, symulując utonięcie. Następnie udaje się do Montfermeil pod Paryżem, gdzie w karczmie Thenardiera przebywa kilkuletnia Kozeta. Valjean płaci Thenardierom w zamian za oddanie mu dziewczynki i odchodzi z nią do stolicy Francji, podając się za jej dziadka. Przez kilka miesięcy spokojnie żyją w odludnej dzielnicy Paryża, do momentu, gdy przypadkowo o tym, że Valjean żyje, dowiaduje się Javert. Na nowo podejmuje on pościg, w wyniku którego Valjean ukrywa się w klasztorze Petit Picpus pod nazwiskiem Ultyma Faucheleventa, podejmując pracę jako ogrodnik i umieszczając Kozetę w szkole przyklasztornej. Klasztor opuścili w 1829. Z oszczędności zakopanych w lesie Valjean kupił kilka mieszkań i zamieszkał z Kozetą w domu przy ulicy Plumet. W 1830, w czasie przechadzek po Ogrodzie Luksemburskim Kozeta poznaje studenta Mariusza, z którym następnie zaczyna w tajemnicy się spotykać. W 1831, w dramatycznych okolicznościach, Valjean zostaje napadnięty przez Thenardiera, po czym cudem ucieka nadal tropiącemu go Javertowi. Postanawia uciec do Anglii, by na zawsze uwolnić się od pościgu. Przed wyjazdem przypadkowo dowiaduje się jednak, że Kozeta jest zakochana w człowieku, który 5 czerwca udał się na barykadę na ulicy Konopnej. Mimo mieszanych uczuć, Valjean udaje się na barykadę i narażając własne życie ratuje Mariusza, wynosząc go z barykady przez kanały ściekowe. Wcześniej, w czasie walk, Valjean spotyka Javerta, który na polecenie szefostwa policji miał obserwować poczynania powstańców. Gdy inspektor zostaje zdemaskowany jako szpieg, Valjean zgłasza się na ochotnika, by dokonać jego egzekucji. Zamiast zastrzelić policjanta, pozwala mu odejść z pola bitwy.
Idąc przez kanały, Valjean spotyka Thenardiera, ukrywającego się w kanałach przed policyjnym pościgiem. Thenardier umożliwia mu wyjście z kanałów, ale odcina kawałek płaszcza Mariusza, którego bierze za ofiarę morderstwa dokonanego przez Valjeana. Po wyjściu z kanału Valjean zostaje zatrzymany przez Javerta. Tym razem inspektor zgadza się, by Valjean zawiózł ciężko rannego Mariusza do domu jego dziadka, a także pożegnał się z Kozetą. Javert opuszcza dom Valjeana, nie zatrzymując go, po czym popełnia samobójstwo.
Valjean doprowadza do ślubu Mariusza i Kozety, po czym wyznaje Mariuszowi swoją prawdziwą historię. Mariusz, przerażony tym, co usłyszał, dochodzi do wniosku, że powinien izolować Kozetę od jej opiekuna. Mimo początkowej zgody na regularne spotkania Valjeana z przybraną córką, utrudnia te spotkania do momentu, gdy Valjean przestaje przychodzić do Kozety. Nie widząc od tej pory sensu życia, Valjean choruje i traci siły. Wreszcie umiera. Przed śmiercią przychodzą do niego Mariusz i Kozeta; Mariusz dowiedział się bowiem od Thenardiera, że to Valjean uratował go z barykady, a także nie zabił na barykadzie Javerta.
Inspiracje.
Wiktor Hugo stworzył postać Valjeana, inspirując się szeregiem wypadków, które zaobserwował w trakcie pracy nad powieścią:
Kino i teatr.
Wśród odtwórców roli Jeana Valjeana w filmowych adaptacjach "Nędzników" byli m.in.:
W musicalowej wersji powieści (z 1985 roku) "(Les Misérables)" kanonicznym odtwórcą roli Valjeana jest Colm Wilkinson, który został pierwszym wykonawcą tej roli – zarówno na West Endzie (1985), jak i na Broadwayu (1986). Polskimi odtwórcami tej roli byli m.in.:

</doc>
<doc id="1407747" url="https://pl.wikipedia.org/wiki?curid=1407747" title="Rock Racing">
Rock Racing

Rock Racing – kontynentalna grupa kolarska z USA. Powstała w 2008 roku. Jej głównym sponsorem jest amerykaśka firma odzieżowa Rock &amp; Republic. Menadżerem ekipy jest Friedick Mariano.
W ekipie jeżdżą zawodnicy związani z aferami dopingowymi (m.in. Operación Puerto): mistrz olimpijski w jeździe indywidualnej na czas z Aten w 2004 Tyler Hamilton, mistrz świata w jeździe indywidualnej na czas z 2002 roku Santiago Botero oraz drugi zawodnik Vuelta a Espana z 2001 roku Oscar Sevilla.

</doc>
<doc id="1407748" url="https://pl.wikipedia.org/wiki?curid=1407748" title="Henry Sacheverell">
Henry Sacheverell

Henry Sacheverell (ur. 1674, zm. 15 czerwca 1724 w Highgate) – duchowny anglikański, kaznodzieja o poglądach torysowskich. 
Adoptował go jego ojciec chrzestny Edward Hearst i zajął się jego edukacją. Sacheverell kształcił się od 1699 roku w Magdalen College w Oksfordzie.
Henry Sacheverell przed Lordem Mayorem Londynu sir Samuelem Garrardem (1651-1725) wygłosił 5 listopada 1709 roku kazanie, w którym skrytykował z punktu widzenia Kościoła duch rewolucji 1688/1689 roku i polityczne ideały wigów. Sytuację wigów pogarszał fakt, że Lord Mayor oddał jego kazanie do druku. Sacheverell został bożyszczem torysów i takobitów w całym kraju. Tak jak w 1705 roku, kiedy Wigowie świętowali setną rocznicę udaremnienia spisku, torysi demonstrowali swe poparcie dla Kościoła anglikańskiego i niechęć wobec rządów wigów i tzw. wigowskiej junty. Sprawa Sacheverella podzieliła nawet samą ekipę rządzącą. Godolphin domagał się kary dla duchownego, zaś Somers był jej przeciwny. Ostatecznie zawieszono mu na trzy lata wykonywanie posługi, a dwa kazania, które wywołały tyle niepokojów spalono w gmachu giełdy Royal Exchange. Niepokorny, a przy tym niesłychanie utalentowany i charyzmatyczny pastor stał się męczennikiem torysów i jakobitów. Jego wystąpienie znaczyło początek końca rządów wigowskiej frakcji wojennej.

</doc>
<doc id="1407749" url="https://pl.wikipedia.org/wiki?curid=1407749" title="Zabawy z piłką">
Zabawy z piłką

Zabawy z piłką (oryg. "Dodgeball: A True Underdog Story") – film z 2004 roku w reżyserii Rawsona Marshalla Thurbera.

</doc>
<doc id="1407761" url="https://pl.wikipedia.org/wiki?curid=1407761" title="Szachtar-3 Donieck">
Szachtar-3 Donieck

Szachtar-3 Donieck (ukr. Футбольний клуб «Шахтар-3» Донецьк, "Futbolnyj Kłub "Szachtar-3" Donećk"; ros. Футбольный клуб «Шахтёр-3» Донецк, "Szachtior-3 Donieck") – ukraiński klub piłkarski z siedzibą w Doniecku w regionie Donbasu. Był trzecim zespołem klubu Szachtar Donieck. Status profesjonalny otrzymał w roku 2000.
Zgodnie z regulaminem klub nie mógł awansować do ligi, w której już grał I zespół klubu, oraz nie mógł występować w rozgrywkach Pucharu Ukrainy. Występował w rozgrywkach ukraińskiej Drugiej Lihi. Latem 2015 został rozwiązany. 
Historia.
Chronologia nazw: 

</doc>
<doc id="1407763" url="https://pl.wikipedia.org/wiki?curid=1407763" title="Chłopaki z sąsiedztwa">
Chłopaki z sąsiedztwa

Chłopaki z sąsiedztwa (oryg. "Boyz N the Hood") – film z 1991 roku w reżyserii Johna Singletona.
Fabuła.
Trzech czarnoskórych przyjaciół mieszka w getcie w Los Angeles, jednym z najniebezpieczniejszych miejsc w USA. Tre (Cuba Gooding Jr.) to dobry uczeń marzący o wyrwaniu się z rodzinnego domu. O tym samym myśli jeden z jego przyjaciół – Ricky (Morris Chestnut), świetny futbolista. Brat Ricky’ego – Doughboy (Ice Cube) stoi na czele bandy. Gdy wdają się w przypadkową bójkę, ginie Ricky. Darin postanawia pomścić śmierć brata.

</doc>
<doc id="1407765" url="https://pl.wikipedia.org/wiki?curid=1407765" title="Polscy medaliści letnich igrzysk olimpijskich">
Polscy medaliści letnich igrzysk olimpijskich

Polscy multimedaliści.
Najbardziej utytułowanym polskim letnim medalistą olimpijskim jest Robert Korzeniowski, który zdobył cztery medale na trzech igrzyskach, wszystkie złote. Z kolei najwięcej medali olimpijskich zdobyła Irena Szewińska – 7 na czterech kolejnych igrzyskach, 3 złote, 2 srebrne i 2 brązowe. Również na czterech kolejnych igrzyskach zdobywał medale Jerzy Pawłowski.
Poniższa tabela jest klasyfikacją polskich medalistów letnich igrzysk olimpijskich. Wzięte zostały pod uwagę wszystkie zdobyte medale – w konkurencjach indywidualnych i drużynowych. Przy ustalaniu kolejności najpierw uwzględniono liczbę złotych medali, później srebrnych, a na końcu brązowych. W przypadku, gdy dwoje zawodników uzyskało taką samą liczbę medali, najpierw wzięto pod uwagę rok zdobycia pierwszego medalu, a następnie porządek alfabetyczny.

</doc>
<doc id="1407766" url="https://pl.wikipedia.org/wiki?curid=1407766" title="Książę przypływów (film)">
Książę przypływów (film)

Książę przypływów (oryg. "The Prince of Tides") – film z 1991 roku w reżyserii Barbry Streisand nad podstawie powieści pod tym samym tytułem autorstwa Pata Conroya.
Opis fabuły.
Tom Wingo (Nick Nolte), nauczyciel i trener z Południowej Karoliny, przyjeżdża do Nowego Jorku. Jest na zakręcie życiowym, opuszcza go żona. Jego siostra Savannah (Melinda Dillon) ma za sobą kolejną próbę samobójczą i znajduje się w szpitalu psychiatrycznym pod opieką doktor Susan Lowenstein (Barbra Streisand). Kuracja siostry wymaga cofnięcia się w czasie aż do czasów dzieciństwa, aby odsłonić ponure tajemnice rodzinne, w czym mają pomóc wspomnienia Toma. Po pewnym czasie relacja pomiędzy panią doktor a Tomem przekracza relacje medyczne.
Nagrody i wyróżnienia.
Oscary za rok 1991
Złote Globy 1991

</doc>
<doc id="1407767" url="https://pl.wikipedia.org/wiki?curid=1407767" title="John Harold Plumb">
John Harold Plumb

Sir John Harold Plumb (ur. 20 sierpnia 1911, zm. 21 października 2001) – brytyjski historyk specjalizujący się w badaniu dziejów XVIII wieku.
Promotorem jego pracy doktorskiej był (od 1936 roku) historyk George Macaulay Trevelyan.

</doc>
<doc id="1407768" url="https://pl.wikipedia.org/wiki?curid=1407768" title="Dla naszych chłopców">
Dla naszych chłopców

Dla naszych chłopców (oryg. "For the Boys") – film z 1991 roku w reżyserii Marka Rydella.
Opis fabuły.
Czasy II wojny światowej. Pewnego dnia Eddie Sparks i Dixie Leonard podczas ceremonii w telewizji mają dostać nagrodę za całokształt swojej pracy. Tuż przed rozpoczęciem show Dixie sięga pamięcią do początków swoich kariery i współpracy z Eddiem. Ich przygoda zaczęła się w 1942 roku podczas bożonarodzeniowego koncertu dla żołnierzy. Dixie była wtedy początkującą piosenkarką i choć ich relacje nie były na początku zbyt dobre, Dixie została doceniona przez publiczność i rozpoczęła owocną karierę. Tak rozpoczęła się ich współpraca, która przechodziła wzloty i upadki. 
Nagrody i wyróżnienia.
Oscary za rok 1991
Złote Globy 1991

</doc>
<doc id="1407769" url="https://pl.wikipedia.org/wiki?curid=1407769" title="Basil Williams">
Basil Williams

Arthur Frederick Basil Williams (ur. 4 kwietnia 1867, zm. 5 stycznia 1950) był brytyjskim historykiem specjalizującym się w badaniu dziejów XVIII wieku. Jego ojciec był prawnikiem.
Williams pisywał do "English Historical Review" (1900-1). walczył w II wojnie burskiej.

</doc>
<doc id="1407770" url="https://pl.wikipedia.org/wiki?curid=1407770" title="Aldrycheta">
Aldrycheta

Aldrycheta ("Aldrichetta forsteri") – gatunek morskiej ryby z rodziny mugilowatych (Mugilidae), jedyny przedstawiciel rodzaju "Aldrichetta".
Występowanie.
Południowo-wschodni Pacyfik. Nowa Zelandia, Wyspy Chatham oraz zachodnia, południowa i wschodnia Australia i Tasmania.
Żyje w wodach przybrzeżnych, w zatokach, ujściach rzek i lagunach nad dnem piaszczystym lub mulistym na głębokości do 10 (maksymalnie 50) m. Wchodzi do rzek, dorosłe osobniki żyją w przybrzeżnych, słonawych jeziorach. Formuje jednowiekowe stada (tzw. „szkoły”), tworzy ławice. Preferuje wody o temperaturze do 28 °C.
Cechy morfologiczne.
Zazwyczaj osiąga 15–30 cm długości (maksymalnie 40 cm i masę 950 g). Głowa i pysk bardziej wydłużone niż u cefala, powieki bez tłuszczu. Na pierwszej parze łuków skrzelowych 69 – 76 wyrostków filtracyjnych. Łuski niewielkie, 54–64 wzdłuż boków, łatwo odpadają. W płetwach grzbietowych 5 kolców i 9 miękkich promieni, w płetwie odbytowej 3 twarde i 12 miękkich promieni. W płetwach piersiowych po 15 miękkich promieni, w płetwach brzusznych 1 twardy i 5 miękkich promieni.
Grzbiet oliwkowy do niebieskobrązowego, boki srebrzyste, płetwy brązowo obrzeżone. Tęczówka oka jaskrawożółta.
Odżywianie.
Jest gatunkiem wszystkożernym. Zazwyczaj zjada bentoniczne resztki, algi oraz niewielkie bezkręgowce.
Rozród.
Dojrzewa płciowo w 2–3 roku życia. Trze się w dużych stadach latem i jesienią, w wodach przybrzeżnych, prawdopodobnie w ujściach rzek. Ikra jest pelagiczna i nie jest lepka. Żyje do 7 lat.
Znaczenie.
Łowiona przez wędkarzy i rybaków. Sprzedawana świeża (cała bądź jako filety), wędzona lub solona. Jadalna jest również ikra tej ryby.

</doc>
<doc id="1407771" url="https://pl.wikipedia.org/wiki?curid=1407771" title="Historia Rose">
Historia Rose

Historia Rose (oryg. "Rambling Rose") – film z 1991 roku w reżyserii Marthy Coolidge na podstawie książki Calder Willingham.

</doc>
<doc id="1407772" url="https://pl.wikipedia.org/wiki?curid=1407772" title="Aldrichetta forsteri">
Aldrichetta forsteri



</doc>
<doc id="1407778" url="https://pl.wikipedia.org/wiki?curid=1407778" title="Soong Ching-ling">
Soong Ching-ling



</doc>
<doc id="1407780" url="https://pl.wikipedia.org/wiki?curid=1407780" title="Maksymilian Biskupski">
Maksymilian Biskupski

Maksymilian Biskupski (ur. 1 września 1958 w Warszawie) – polski rzeźbiarz i poeta. 
Życiorys.
Studiował rzeźbę na warszawskiej Akademii Sztuk Pięknych, zrobił dyplom u Stanisława Słoniny. Po studiach podjął pracę w Państwowym Zespole Ognisk Wychowawczych im. Kazimierza Lisieckiego „Dziadka”. W 1986 wyemigrował do Niemiec. 
Pracuje w Polsce i w Niemczech. Ma pracownię w Olszance.

</doc>
<doc id="1407782" url="https://pl.wikipedia.org/wiki?curid=1407782" title="Piper PA-28 Cherokee">
Piper PA-28 Cherokee

Piper PA-28 Cherokee – seria jednosilnikowych lekkich samolotów produkowany przez amerykańskie przedsiębiorstwo Piper Aircraft.

</doc>
<doc id="1407783" url="https://pl.wikipedia.org/wiki?curid=1407783" title="Transformers 2">
Transformers 2



</doc>
<doc id="1407784" url="https://pl.wikipedia.org/wiki?curid=1407784" title="Piper PA-28">
Piper PA-28



</doc>
<doc id="1407785" url="https://pl.wikipedia.org/wiki?curid=1407785" title="Piper Cherokee">
Piper Cherokee



</doc>
<doc id="1407787" url="https://pl.wikipedia.org/wiki?curid=1407787" title="Jasna Sekarić">
Jasna Sekarić



</doc>
<doc id="1407788" url="https://pl.wikipedia.org/wiki?curid=1407788" title="Cmentarz Slavicie udolie w Bratysławie">
Cmentarz Slavicie udolie w Bratysławie



</doc>
<doc id="1407789" url="https://pl.wikipedia.org/wiki?curid=1407789" title="Paul Dubois">
Paul Dubois

Paul Dubois – (ur. 18 lipca 1829 w Nogent-sur-Seine, zm. 23 maja 1905 w Paryżu) francuski rzeźbiarz i malarz. Był rektorem Akademii Sztuk Pięknych w Paryżu. 
W Nogent-sur-Seine znajduje się muzeum rzeźbiarzy Paula Dubois i Alfreda Bouchera.
Pochowany na cmentarzu Père-Lachaise w Paryżu.

</doc>
<doc id="1407790" url="https://pl.wikipedia.org/wiki?curid=1407790" title="Śródziemnomorska sielanka">
Śródziemnomorska sielanka

Śródziemnomorska sielanka (wł. "Mediterraneo") – włoski film fabularny z 1991 roku w reżyserii Gabriele Salvatoresa. Obraz zdobył Oscara dla najlepszego filmu nieanglojęzycznego.

</doc>
<doc id="1407792" url="https://pl.wikipedia.org/wiki?curid=1407792" title="Ludwig Martynowicz Pussep">
Ludwig Martynowicz Pussep



</doc>
<doc id="1407793" url="https://pl.wikipedia.org/wiki?curid=1407793" title="Kralovany">
Kralovany



</doc>
<doc id="1407794" url="https://pl.wikipedia.org/wiki?curid=1407794" title="Gyomro">
Gyomro



</doc>
<doc id="1407796" url="https://pl.wikipedia.org/wiki?curid=1407796" title="Karpaty Lwów (żużel)">
Karpaty Lwów (żużel)

Karpaty Lwów (ukr. "«Карпати» Львів") – ukraiński klub żużlowy z siedzibą we Lwowie, działający w latach 60. i 70. XX wieku. 
Historia.
Drużyna w 1962 wywalczyła drużynowe wicemistrzostwo Związku Radzieckiego. Ze względu na niemożność dalszego wykorzystywania bieżni lekkolatetycznej jako toru żużlowego klub zanikł po 1966 roku, kończąc tym samym okres w którym funkcjonowały we Lwowie jednocześnie 2 kluby żużlowe, drugi z nich SKA Lwów, który przeniósł się na się na Stadion Silmasz zakończył swoją działalność po sezonie 1968. 
Karpaty ponownie wróciły do rozgrywek w 1970, funkcjonując do 1975 roku jako klub wojskowy, reprezentujący miasto Lwów, ale korzystający z bazy sportowej ośrodka w Czerwonogrodzie w obwodzie lwowskim, niekiedy przedstawiany pod nazwą "Karpaty Czerwonogród".

</doc>
<doc id="1407797" url="https://pl.wikipedia.org/wiki?curid=1407797" title="Carter Braxton">
Carter Braxton

Carter Braxton (ur. 16 września 1736, zm. 10 października 1797) – amerykański polityk i mąż stanu.
Od lutego do sierpnia 1777 roku był przedstawicielem stanu Wirginia w Kongresie Kontynentalnym. Był również jednym z sygnatariuszy Deklaracji Niepodległości Stanów Zjednoczonych.

</doc>
<doc id="1407801" url="https://pl.wikipedia.org/wiki?curid=1407801" title="Spis cudzołożnic">
Spis cudzołożnic

Spis cudzołożnic – film z 1994 roku w reżyserii Jerzego Stuhra, będący adaptacją powieści Jerzego Pilcha ("Spis cudzołożnic. Proza podróżna", 1993).
Fabuła.
Akcja filmu dzieje się w Krakowie. Gustaw jest polonistą, pracownikiem naukowym na Uniwersytecie Jagiellońskim. Któregoś dnia dziekan powierza mu zadanie oprowadzenia po Krakowie pewnego szwedzkiego humanisty z Uppsali. Okazuje się, że gość nie jest zainteresowany zabytkami, za to pragnie zabawić się w damskim towarzystwie. Gustaw decyduje się spełnić życzenie Szweda. Przeszukuje swój stary notatnik, by odnaleźć dziewczyny, z którymi spotykał się w czasach młodości. Niegdyś atrakcyjne i wyzwolone kobiety w niczym nie przypominają siebie sprzed lat.

</doc>
<doc id="1407803" url="https://pl.wikipedia.org/wiki?curid=1407803" title="Piper PA-31 Navajo">
Piper PA-31 Navajo

Piper PA-31 Navajo – seria dwusilnikowych lekkich samolotów pasażerskich i transportowych produkowany przez amerykańskie przedsiębiorstwo Piper Aircraft.

</doc>
<doc id="1407804" url="https://pl.wikipedia.org/wiki?curid=1407804" title="Fałszerze (film 2007)">
Fałszerze (film 2007)

Fałszerze (oryg. "Die Fälscher") – austriacko–niemiecki dramat filmowy z 2007 roku w reżyserii Stefana Ruzowitzky’ego. Premiera filmu na świecie miała miejsce 10 lutego 2007 r., a w Polsce 7 września tego samego roku.
Fabuła.
II wojna światowa. Salomon Sorowitsch, Żyd, przed wojną niezrównany fałszerz, aresztowany przez Niemców, przerzucany jest z obozu do obozu. W końcu dostaje propozycję przewodniczenia grupie więźniów, mających za zadanie sfałszować alianckie waluty – brytyjskie funty i amerykańskie dolary.
Historia oparta jest na faktach – operacji „Bernhard”, której efektem było sfałszowanie ponad 130 milionów brytyjskich funtów szterlingów.

</doc>
<doc id="1407805" url="https://pl.wikipedia.org/wiki?curid=1407805" title="Piper PA-31">
Piper PA-31



</doc>
<doc id="1407807" url="https://pl.wikipedia.org/wiki?curid=1407807" title="Piper Navajo">
Piper Navajo



</doc>
<doc id="1407808" url="https://pl.wikipedia.org/wiki?curid=1407808" title="Janusz Kowalik">
Janusz Kowalik

Janusz Antoni Kowalik (ur. 26 marca 1944 w Nowym Sączu) – polski piłkarz grający na pozycji napastnika, trener piłkarski. Wicemistrz Europy U-18 z 1961.
Kariera piłkarska.
Był wychowankiem Cracovii, grał w niej w I i II lidze i w jej barwach występował w reprezentacji. W 1967 niespodziewanie wyjechał do Stanów Zjednoczonych, gdzie grał w NASL i w 1968 z dorobkiem 30 goli został królem strzelców rozgrywek (pierwszy polski król strzelców w lidze zagranicznej) oraz MVP tej ligi w barwach Chicago Mustangs. W 1969 trafił do Holandii i do 1975 grał w Sparcie Rotterdam, następnie w NEC Nijmegen, Chicago Stings i MVV Maastricht. Jesienią 1970 był autorem pierwszego polskiego hat-tricka w europejskich pucharach. Karierę zakończył w 1979.
Kariera reprezentacyjna.
W reprezentacji zadebiutował 7 kwietnia 1965 w meczu z Belgią, ostatnie spotkanie rozegrał rok później. Łącznie w reprezentacji wystąpił w 6 meczach. Jako piłkarz juniorskiej drużyny Polski zdobył srebrny medal turnieju UEFA w Portugalii w 1961 (późniejsze mistrzostwa Europy).
Kariera trenerska.
Po zakończeniu kariery piłkarskiej został trenerem. Prowadził m.in. belgijskie Patro Eisden (1979–1980) oraz KRC Genk (1982–1984), holenderskie SBV Vitesse (1985–1986) i Górnika Zabrze (1992).

</doc>
<doc id="1407811" url="https://pl.wikipedia.org/wiki?curid=1407811" title="Die Fälscher">
Die Fälscher



</doc>
