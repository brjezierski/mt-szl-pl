<doc id="1426572" url="https://pl.wikipedia.org/wiki?curid=1426572" title="Jerzy Rekuć">
Jerzy Rekuć

Jerzy Rekuć herbu Leliwa (ur. po 1670 w Mondwidach k. Słucka, zm. 11 marca 1721 w Królewcu) – pastor Kościoła Ewangelicko-Reformowanego, inicjator Poczty Królewieckiej, redaktor, tłumacz i wydawca.
Jerzy Rekuć był synem katolika i kalwinki ze Żmudzi. Brak jest dokładniejszych informacji o jego rodzicach.
Rekuć ukończył szkołę zborową w Kiejdanach. Dzięki finansowemu wsparciu Fundacji Radziwiłłów kształcił się w Joachimsthal Gimnasium w Berlinie i studiował (lata 1698-1701) teologię na Uniwersytecie we Frankfurcie nad Odrą.
W latach 1702-1721 był pastorem polsko-litewskiej parafii kalwińskiej w Królewcu. Jednocześnie był kuratorem polskich i litewskich alumnów wyznania ewangelicko-reformowanego studiujących w Królewcu.
W roku 1707 wystarał się o fundusze na remont zboru w Kiejdanach. Pełniąc funkcję pastora parafii kalwińskiej w Królewcu od 1711 r. był także starszym dystryktu żmudzkiego. W roku 1715 uczestniczył w synodzie Jednoty litewskiej w Kiejdanach, a później jako jej delegat w synodach generalnych całej Rzeczypospolitej. Uczestniczył w synodach w Toruniu 1712 oraz w Gdańsku 1717 i 1719.
W 1716 uczestniczył w obradach sejmu w Warszawie. Szukając wsparcia w sprawie przeciwdziałania dalszym ograniczeniom praw ewangelików w Polsce, interweniował u ambasadora rosyjskiego Grzegorza Dołgorukiego oraz Jakuba Fleminga.
W roku 1709 doprowadził do uruchomienia drukarni, która mieściła się na Starym Mieście przy ul. Długiej 52. Dzięki przywilejowi króla Prus Fryderyka I z dnia 24 maja 1709 parafia kalwińska uzyskała zgodę na druk swoich wydawnictw. "Drukarnia Polska i Litewska" w Królewcu drukowała książki na potrzeby kościołów i szkół ewangelicko-reformowanych. Drukowano tutaj także Pocztę Królewiecką oraz inne publikacje w języku polskim.

</doc>
<doc id="1426577" url="https://pl.wikipedia.org/wiki?curid=1426577" title="Magda Jethon">
Magda Jethon



</doc>
<doc id="1426578" url="https://pl.wikipedia.org/wiki?curid=1426578" title="Disocactus">
Disocactus

Disocactus Lindl. – rodzaj sukulentów z rodziny kaktusowatych ("Cactaceae"). Gatunkiem typowym jest "D. biformis" (Lindl.) Lindl.
Systematyka.
"Aporocactus" Lem., "Aporocereus" Fric &amp; Kreuz., "Bonifazia" Standl. &amp; Steyerm., "Chiapasia" Britton &amp; Rose, "Disisocactus" Kunze (orth. var.), "Disocereus" Fric &amp; Kreuz., "Heliocereus" (A. Berger) Britton &amp; Rose, "Lobeira" Alexander, "Mediocereus" Fric &amp; Kreuz., "Nopalxochia" Britton &amp; Rose, "Pseudonopalxochia" Backeb., "Trochilocactus" Linding., "Wittia" K. Schum., "Wittiocactus" Rauschert.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Hylocereeae ", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Disocactus" Lindl.

</doc>
<doc id="1426579" url="https://pl.wikipedia.org/wiki?curid=1426579" title="Leanid Taranienka">
Leanid Taranienka

Leanid Arkadzjewicz Taranienka (biał. Леанід Аркадзьевіч Тараненка; ros. Леонид Аркадьевич Тараненко, "Leonid Arkadjewicz Taranienko"; ur. 13 czerwca 1956 w Małorycie na Białorusi) – białoruski sztangista reprezentujący ZSRR.
Na Igrzyskach Olimpijskich w 1980 w Moskwie zdobył złoty medal w wadze do 110 kg, podnosząc łącznie w rwaniu i podrzucie 422,5 kg, ustanawiając tym samym rekord świata i rekord olimpijski. W tym samym roku zdobył też mistrzostwo świata i Europy. Z powodu bojkotu ogłoszonego przez ZSRR nie uczestniczył w Igrzysk Olimpijskich w Los Angeles. Następnie przeniósł się do wyższej kategorii wagowej (powyżej 110 kg). Z kolejnych Igrzysk wycofał się, oficjalnie z powodu kontuzji, jednak w tym samym roku, 26 listopada 1988 w Canberze w Australii ustanowił rekord świata w podrzucie (266 kg) i łącznie (475 kg).
W 1992 reprezentował Wspólnotę Niepodległych Państw na Igrzyskach Olimpijskich w Barcelonie. Zdobył tam srebrny medal, podnosząc łącznie 425 kg.
W 1990 zdobył swój drugi tytuł mistrza świata. W latach 1988, 1991 i 1996 był też mistrzem Europy.
Zdobywał też mistrzostwo ZSRR w latach 1979, 1983, 1986 i 1987.

</doc>
<doc id="1426580" url="https://pl.wikipedia.org/wiki?curid=1426580" title="Smok z Komodo">
Smok z Komodo



</doc>
<doc id="1426584" url="https://pl.wikipedia.org/wiki?curid=1426584" title="Adam Ballenstedt">
Adam Ballenstedt

Adam Ballenstedt (ur. 1 października 1880 w Poznaniu, zm. 9 czerwca 1942 w Krakowie) – polski architekt, działacz społeczny.
Życiorys.
Urodził się w Poznaniu jako syn Bolesława i Anieli z Ławickich. Ojciec był budowniczym. Był bratem Lucjana. Po ukończeniu gimnazjum w Poznaniu studiował w latach 1901–1903, architekturę na politechnice w Charlottenburgu, a następnie w Karlsruhe, gdzie w 1905 otrzymał dyplom. Do 1908 pracował jako projektant u profesora Billiga w Karlsruhe. Następnie przeniósł się do Mannheim, gdzie prowadził prywatną praktykę. W 1918 powrócił do Poznania. 7 czerwca 1910 ożenił się z Marią Wiewiórkowską. Ich syn Janusz był również architektem, oraz publicystą i teoretykiem architektury.
Został pierwszym sekretarzem Koła Architektów przy Stowarzyszeniu Techników w Poznaniu. W roku 1921 został prezesem stowarzyszenia Techników Polskich w Poznaniu.
Był zaangażowany w narodowym ruchu robotniczym Od 1921 był członkiem NPR, a w latach 1923–1925 prezesem Zarządu Wojewódzkiego NPR na Wielkopolskę. W roku 1923 został członkiem Rady Naczelnej. W czasie przewrotu majowego 1926 poparł Piłsudskiego i znalazł się w grupie, która utworzyła prorządowy odłam NPR-Lewica. Z ramienia NPR w latach 1921–1928 i 1932–1936 był członkiem rady miejskiej Poznania. Od 1922 był członkiem Rady Starostwa Krajowego.
W 1940 był aresztowany. Został przesiedlony do Krakowa, gdzie zmarł 9 czerwca 1942. Pochowany na cmentarzu Rakowickim. 

</doc>
<doc id="1426586" url="https://pl.wikipedia.org/wiki?curid=1426586" title="Echinocereus">
Echinocereus

Echinocereus Engelm. – rodzaj sukulentów z rodziny kaktusowatych ("Cactaceae"). Gatunkiem typowym jest "[: E. viridiflorus " Engelm.
Systematyka.
"Morangaya" G. D. Rowley, "Wilcoxia" Britton &amp; Rose
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Pachycereeae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Echinocereus" Engelm.

</doc>
<doc id="1426587" url="https://pl.wikipedia.org/wiki?curid=1426587" title="Nużeniec ludzki">
Nużeniec ludzki

Nużeniec ludzki ("Demodex folliculorum") – zwykle komensaliczny, lecz czasem pasożytniczy roztocz. W osłabionym organizmie może wywoływać chorobę zwaną nużycą.
Wielkość jego ciała wynosi 0,3–0,4 mm długości, przy czym samiec jest mniejszy od samicy. Jest on robakowato wydłużony o obłym kształcie ciała, białawy lub żółtawy, z długim wtórnie pierścieniowatym odwłokiem. W tylnej części ciała jest zwężony, natomiast w przedniej części ciała ma 4 pary odnóży, sztylecikowe szczękoczułki (chelicery) i nogogłaszczki (pedipalpy). Ciało nużeńca jest okrężnie bruzdkowane.
Cykl rozwojowy pasożyta trwa 18–24 dni. Zapłodniona samica znosi 20–24 jaj. Z jaj wylegają się larwy, z których powstają nimfy podobne do osobników dorosłych. Larwa ma 3 pary odnóży krocznych. Przednia część jego ciała tkwi w tkance, tylna część charakterystycznie sterczy.
Osobniki żerują aktywnie nocą, za dnia wgryzając się głębiej w skórę. Bytuje on w gruczołach łojowych skóry człowieka i torebkach włosowych, wywołując chorobę zwaną nużycą, która przejawia się w postaci ropiejących krost.
Ten pasożyt jest bardzo rozpowszechniony na całym świecie. Odżywia się łojem i przesączem osocza krwi, wydzieliną gruczołów łojowych i komórkami nabłonkowymi. Zwykle nie wywołuje poważnych objawów chorobowych. Może powodować zapalenie gruczołu łojowego lub mieszka włosowego, uniemożliwiając wydzielenie łoju. Objawem jest miejscowa gorączka, stan zapalny, ból i powstanie ropnia. Wrażliwe osoby odczuwają lekkie swędzenie skóry w miejscach przebywania nużeńców, zwłaszcza gdy te aktywnie wnikają w głąb mieszka lub gruczołu łojowego. Przyczynia się do powstawania wągrów i zaskórników. Odchody nużeńca mogą wywoływać uczulenie i podrażnienie ujścia gruczołów łojowych. Sprzyja zakażeniom bakteryjnym, zwłaszcza w przebiegu trądziku i zapalenia łojotokowego skóry.
Nużeńca można zidentyfikować badaniem mikroskopowym zaskórników lub całych torebek włosowych. Częściej występuje wśród ludności wiejskiej wraz z łojotokiem.
Przenoszony jest wraz z kurzem, przez kontakt bezpośredni z osobą zarażoną, przez stosowanie tych samych przyborów kosmetycznych, ręczników i ubrań. Profilaktyka polega na utrzymywaniu w czystości skóry i ubrań oraz oczyszczeniu skóry z zaskórników za pomocą płynów odkażających i peelingu.

</doc>
<doc id="1426593" url="https://pl.wikipedia.org/wiki?curid=1426593" title="Thomas Hill (malarz)">
Thomas Hill (malarz)

Thomas Hill (ur. 11 września 1829, zm. 30 czerwca 1908) – amerykański malarz pejzażysta, luźno związany z Hudson River School.
Urodził się w Anglii, w wieku 15 lat wyemigrował wraz z rodziną do Stanów Zjednoczonych. Studiował w Pennsylvania Academy of the Fine Arts i u malarza Petera Fredericka Rothermela. Żył i pracował w San Francisco w latach 1861-1866 i 1871-1908 oraz w Bostonie od 1867 do 1871. W 1851 ożenił się z Charlotte Elizabeth Hawkins, mieli dziewięcioro dzieci.
Hill był członkiem Boston Art Club i San Francisco Art Association. Wiele wystawiał m.in. w Art Union w San Francisco i Pennsylvania Academy of the Fine Arts, otrzymał 31 nagród. Znany jest głównie z majestatycznych krajobrazów Kalifornii, szczególnie Yosemite.

</doc>
<doc id="1426594" url="https://pl.wikipedia.org/wiki?curid=1426594" title="Peak envelope power">
Peak envelope power

Peak Envelope Power (ang.) lub PEP – szczytowa wartość obwiedni mocy. PEP jest definiowana jako średnia moc pojedynczego cyklu fali wielkiej częstotliwości w szczycie modulacji w normalnych warunkach pracy.
W przypadku nadajników AM moc szczytową PEP można w prosty sposób opisać dla jednoprążkowego sygnału informacyjnego:
Przykładowo dla nadajnika o mocy formula_3=4 W wartości tych mocy wynoszą odpowiednio:
Ze względu jednak na ograniczenie maksymalnej głębokości modulacji formula_6 do 80% można dopuścić stopień końcowy nadajnika umożliwiający dostarczanie mocy odpowiednio:

</doc>
<doc id="1426597" url="https://pl.wikipedia.org/wiki?curid=1426597" title="Model aktancjelowy">
Model aktancjelowy

Model aktancjelowy (fr. "modèle actanciel"; od "actant": sprawca, osoba działająca, grająca) – model kategoryzacji opowieści ("récit") zaproponowany przez strukturalistę A. J. Greimasa jako rozwinięcie modelu analizy bajek Proppa. 
Według klasyfikacji Greimasa, model aktancjelowy jest jedną z dwóch struktur dzieła, obok modelu funkcjonalnego. Definiuje on opowieść jako poszukiwanie mające na celu usatysfakcjonować pewien brak, gdzie postaci ("actants", "grający") grają sześć ról, nadawcy ("destinateur") – odbiorcy ("destinataire"), podmiotu-bohatera ("sujet-héros") – przedmiotu ("objet"), oponenta ("opposant") – postaci pobocznej ("adjuvant"). Pary tworzone przez te kategorie definiuja się wzajemnie poprzez elementy przeciwstawne. 

</doc>
<doc id="1426601" url="https://pl.wikipedia.org/wiki?curid=1426601" title="Grzybno (jezioro w gminie Gryfino)">
Grzybno (jezioro w gminie Gryfino)

Grzybno lub Zgniły Grzyb ("Doru", "Żelisławiec", niem. "Faule Griep") – jezioro położone w zachodniej części Pobrzeża Szczecińskiego, na południu Wzgórz Bukowych w powiecie gryfińskim, w gminie Gryfino. Jezioro otoczone jest pasem trzcin oraz łąkami i pastwiskami, a od strony północnej i częściowo zachodniej; lasami sosnowymi i olszowymi. 
Powierzchnia 9,66 ha, długość maksymalna 400 m; szerokość maksymalna 190 m. Jezioro położone jest w południowo-wschodnim narożniku uroczyska leśnego Lisia Miedza, na wschodnim krańcu rozległego obniżenia terenu. Zgodnie z innym źródłem, według danych uzyskanych poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt powierzchnia zbiornika wodnego to 5,0 ha.
Do jeziora wpływają niewielkie cieki wodne, a największy z nich zasila jezioro od strony wsi Chlebowo. Wypływa bezimienny ciek, który po połączeniu z dopływem wypływającym z jeziora Glinna Wielka stanowi rzekę Krzekna.
W pobliżu wypływu cieku z jeziora, przy południowym brzegu jeziora znajdują się dwa grodziska wczesnośredniowieczne:
Z istnieniem jeziora Zgniły Grzyb powiązane są liczne legendy.
Uchwałą Rady MiG Gryfino z dn. 19 października 1995 r. powołano użytek ekologiczny „Zgniły Grzyb”, w skład którego wchodzi jezioro wraz z terenem źródłowym rzeki Krzekny oraz okolicznymi polami, łąkami uprawnymi i nieużytkami. Ma on powierzchnię 50,25 ha i leży w granicach Szczecińskiego Parku Krajobrazowego „Puszcza Bukowa”. Użytek został utworzony w celu ochrony ekosystemów mających znaczenie dla zachowania różnorodnych typów siedlisk.
Jezioro od wschodu, Drogą Czterech Podków, obchodzi Szlak Woja Żelisława.

</doc>
<doc id="1426605" url="https://pl.wikipedia.org/wiki?curid=1426605" title="Physa">
Physa

Physa – rodzaj małych, słodkowodnych ślimaków płucodysznych z rodziny rozdętkowatych (Physidae), której jest typem nomenklatorycznym. W języku polskim określane są nazwą rozdętka. Znanych jest kilkanaście gatunków. Niektóre są spotykane w akwariach.
Zasiedlają gęsto porośnięte roślinnością jeziora i zbiorniki z wodą wolno płynącą lub stojącą. Spotykane niemal na całym świecie. W Polsce występuje rozdętka pospolita ("Physa fontinalis") oraz zawleczona do Polski w latach 30. XX wieku śródziemnomorska rozdętka zaostrzona ("Physa acuta" – obecnie zaliczana do rodzaju "Physella" lub "Haitia").
Ślimaki z tego rodzaju mają muszlę jajowatego kształtu, lewoskrętną, wysokości 8–12 mm, o bardzo cienkiej i przejrzystej ściance oraz gładkiej i błyszczącej powierzchni.

</doc>
<doc id="1426609" url="https://pl.wikipedia.org/wiki?curid=1426609" title="13 Brygada Artylerii Ciężkiej">
13 Brygada Artylerii Ciężkiej

13 Brygada Artylerii Ciężkiej (13 BAC) – związek taktyczny artylerii ciężkiej ludowego Wojska Polskiego.
Formowanie i zmiany organizacyjne.
Brygada sformowana została we wrześniu 1945 w garnizonie Toruń, na bazie 5 Dywizji Artylerii. W miejsce dotychczasowych brygad powstały dwa pułki artylerii haubic oraz pułk artylerii ciężkiej. 9 dywizjon artyleryjskiego rozpoznania pomiarowego włączono do 71 pac.
Wiosną 1951, na bazie 13 BAC, rozpoczęto formowanie 6 Dywizji Artylerii Przełamania. 73 pah stał się zalążkiem dla 17 Brygady Artylerii Haubic, 74 pah – dla 19 Brygady Artylerii Haubic, a 71 pac – dla 21 Brygady Artylerii Ciężkiej.

</doc>
<doc id="1426610" url="https://pl.wikipedia.org/wiki?curid=1426610" title="Irina Pantaeva">
Irina Pantaeva



</doc>
<doc id="1426611" url="https://pl.wikipedia.org/wiki?curid=1426611" title="Conwy">
Conwy

Conwy – miasto w północnej Walii, w hrabstwie miejskim Conwy nad rzeką Conwy w pobliżu jej ujścia do Zatoki Liverpoolskiej. W 2011 roku liczyło 3873 mieszkańców.
W mieście znajduje się średniowieczny zamek z XIII wieku, który w 1986 roku wraz z zamkami w Beaumaris, Caernarfon i Harlech został wpisany na listę światowego dziedzictwa UNESCO. Do miejscowych zabytków należy także najmniejszy dom w Wielkiej Brytanii.

</doc>
<doc id="1426613" url="https://pl.wikipedia.org/wiki?curid=1426613" title="Metro w Porto">
Metro w Porto

Metro w Porto (port. "Metro do Porto") – system transportu publicznego w mieście Porto w północnej Portugalii, jeden z dwóch systemów metra w tym kraju. Jest to sieć posiadająca składająca się z sześciu linii o łącznej długości 67 km, na których rozmieszczono 81 przystanków. Pierwszy etap budowy sieci wykonano w latach 2003–2006 – powstał on przy wsparciu funduszy unijnych. Cała sieć rozmieszczona jest na terenie siedmiu gmin wielkiego Porto (Porto, Gondomar, Maia, Matosinhos, Póvoa de Varzim, Vila do Conde i Vila Nova de Gaia). System ten zbudowany jest w oparciu o zmodyfikowany szybki tramwaj, mający na swej trasie spore fragmenty podziemne.
Linie.
Linie A, B, C, E i F w centrum miasta biegną wspólnym torem łączącym stacje Campanhã na południowym wschodzie i Senhora da Hora na północnym zachodzie. Znaczna część wspólnego odcinka wiedzie w tunelu. Linia A stanowi przedłużenie zachodniego końca w kierunku Matosinhos, B – Póvoa de Varzim, C – Mai, E – lotniska, zaś F na wschód w kierunku Gondomar. Linia D wiedzie z północy Porto przez zabytkowy most Ludwika I do Vila Nova de Gaia.
Bilety.
Metro w Porto używa karty z chipem o nazwie "Andante" jako biletu, który może być także stosowany przy podróżowaniu pociągami podmiejskimi. Istnieją dwie wersje biletu Andante. Andante Azul (niebieski) i Andante Gold (złoty). Andante Azul jest tańszy i pozwala na odbycie określonej liczy przejazdów zależnie od doładowania określoną sumą pieniędzy.
Andante Gold pozwala na nieograniczoną liczbę przejazdów w ciągu miesiąca zarówno metrem jak na określonych trasach kolei podmiejskiej.
Tabor.
Na trasach całej sieci kursują niskopodłogowe pojazdy typu: "Bombardier" "Flexity Outlook Eurotram". Od 2008 r. do obsługi najdłuższej linii B przeznaczone są nowe pojazdy typu "Bombardier Flexity Swift" (tzw. "Traintram"), które są w stanie osiągnąć do 100 km/h oraz mają więcej miejsc siedzących. Wszystkie składy składają się z 4 głównych przedziałów oddzielonych krótkim korytarzem. Mają one pojemność 80 miejsc siedzących 134 miejsca stojące. Wszystkie pojazdy są dwukierunkowe.
Funkcjonowanie i zarządzanie.
Metro w Porto posiada koncesję o terminie zapadalności 50 lat od czasu projektowania, budowania, zarządzania i funkcjonowania tego systemu jako systemu transportowego. Akcjonariuszami spółki Metro do Porto, SA są: portugalski skarb państwa (40%), Área Metropolitana do Porto (39,9995%), miejskie przedsiębiorstwo transportowe STCP (16,67%), państwowe przedsiębiorstwo kolejowe CP (3,33%), gminy Porto, Gondomar, Maia, Matosinhos, Póvoa de Varzim, Vila do Conde, Vila Nova de Gaia (łącznie 0,005%).
W 2005 r. z jego usług skorzystało 18,5 mln pasażerów, a 10 lat później już 57,8 mln.

</doc>
<doc id="1426615" url="https://pl.wikipedia.org/wiki?curid=1426615" title="Polska A i B">
Polska A i B

Polska „A” i „B” – potoczne i umowne określenie regionów Polski o znaczących dysproporcjach w gospodarczym i społecznym poziomie rozwoju, w tym w sieci komunikacyjnej, przemyśle, kulturze i innych. Wyrażenie Polska „A” symbolizować ma część kraju o wyższym, a Polska „B” tę o niższym poziomie rozwoju.
Czasami występuje także podobny podział na trzy części: Polska „A”, „B” i „C”.
Rozbiory.
Genezy Polski „A” i „B” można doszukać się w okresie rozbiorów, gdzie ziemie rozbioru pruskiego były znacznie lepiej zagospodarowane od zaboru austriackiego i zaboru rosyjskiego. Już w okresie przedrozbiorowym, zachodnie tereny Rzeczypospolitej Obojga Narodów były gęściej zaludnione, co także ma tutaj znaczenie.
II Rzeczpospolita.
Najczęściej do Polski „A” zaliczano ziemie leżące na zachód, a do Polski „B” – na wschód od Wisły. Województwa przedwojennej Polski „B” to: wileńskie, nowogródzkie, poleskie, wołyńskie, lwowskie, stanisławowskie, tarnopolskie, białostockie i lubelskie.
Polska „A”, lepiej uprzemysłowiona, dostarczała np. około 85% krajowej produkcji energii elektrycznej i 100% stali. Gospodarka Polski „B” była w znacznie większym stopniu nastawiona na rolnictwo niż Polski „A”. W roku 1937 zaledwie 12,2% ogółu robotników zatrudnionych w przemyśle pracowało w Polsce „B”. W przybliżeniu poziom zróżnicowań w ujęciu ekonomicznym (PKB itp.) można przedstawić jako 2:1 na korzyść Polski „A”.
Nigdy nie zrealizowany z powodu wybuchu wojny Plan Piętnastoletni zakładał m.in. wyrównywanie różnic w poziomie życia w różnych regionach kraju. Poprzedziła go budowa Centralnego Okręgu Przemysłowego.
III Rzeczpospolita.
Współcześnie przyjmuje się różne koncepcje podziału kraju na Polskę „A” i „B”. Najbardziej klasyczną jest ta, którą aprobowano już w czasach II RP. W jej myśl do Polski „A” zalicza się tereny położone na zachód od Wisły, zaś do Polski „B” – na wschód od Wisły. . . Teoria (odnosząca się wprawdzie do koncepcji Wisły jako linii granicznej, ale nieco ją korygująca) zakłada, że do Polski „A” zalicza się tereny położone na zachód od drogi ekspresowej S7 (Gdańsk–Chyżne), zaś do Polski „B” – na wschód od niej. Zdecydowanie inną jest koncepcja oparta na założeniu, że granicę między Polską „A” i „B” wyznacza linia wytyczona między Suwałkami a Opolem. W tej wersji Polskę „A” stanowią tereny położone na północny zachód od linii, zaś Polskę „B” – na południowy wschód od niej. W myśl jeszcze innej koncepcji podział nie przebiega południkowo, lecz równoleżnikowo. Wynika to z faktu, że wszystkie metropolie poza Trójmiastem położone są w centralnej bądź południowej części państwa. . Granice tych umownych obszarów są płynne, niekiedy klasyfikacja przedstawiana jest wg obecnych województw (województwo łódzkie i województwa położone na wschód od niego, oprócz warmińsko-mazurskiego jako Polska „B”, pozostałe województwa jako Polska „A”). Na podstawie podziału politycznego jako „ekslawy Polski „A” są traktowane też niekiedy tereny dużych miast, względnie również ich aglomeracji położonych na terenie Polski „B”, takich jak Warszawa, Łódź, czy Kraków, jako że w największych aglomeracjach w Polsce niezależnie od położenia geograficznego największe poparcie w wyborach regularnie zdobywa Platforma Obywatelska. W przypadku podziału Polski według kryteriów politycznych mniejszą wagę przywiązuje się do poziomu rozwoju danego terytorium, lecz większą do podziału politycznego i „A” nie musi oznaczać regionu o wyższym poziomie rozwoju od „B”.
Program Rozwój Polski Wschodniej.
2 października 2007 roku komisarz ds. polityki regionalnej Danuta Hübner podpisała decyzję Komisji Europejskiej przyjmującą do realizacji Program Operacyjny „Rozwój Polski Wschodniej”. Program ten stanowi dodatkowy element wsparcia z funduszy strukturalnych, który wzmocni działanie innych programów na obszarze pięciu województw zaliczonych na jego potrzeby do Polski Wschodniej: podlaskiego, lubelskiego, podkarpackiego, świętokrzyskiego oraz warmińsko-mazurskiego.

</doc>
<doc id="1426617" url="https://pl.wikipedia.org/wiki?curid=1426617" title="Zamek Conwy">
Zamek Conwy

Zamek Conwy – średniowieczny zamek w północnej Walii, w mieście Conwy. Budowla stoi na jednym ze wzniesień. Zamek został zbudowany w latach 1283-1289 na zlecenie króla Anglii Edwarda I. Budowa zamku miała być jednym z elementów tzw. "żelaznego kręgu zamków walijskich". Krąg miał być symbolem władzy Anglików nad Walijczykami.
Zamek został zaprojektowany przez Jamesa of St. George na zlecenie króla Edwarda I. Budowa rozpoczęła się w 1283 roku a zakończyła 1289 roku. Ze względu na to, że jest położony nad rzeką o takiej samej nazwie, prowadził do niego most zwodzony. 
Zamek Conwy był najdroższy z wszystkich zamków "żelaznego kręgu" – kosztował 15 000 funtów. Jest zbudowany z kamienia, ma 22 wieże i 3 bramy.
Przez wielu historyków zamek Conwy jest nazywany największą fortyfikacją średniowieczną w Europie.

</doc>
<doc id="1426618" url="https://pl.wikipedia.org/wiki?curid=1426618" title="Marina Akulova">
Marina Akulova



</doc>
<doc id="1426622" url="https://pl.wikipedia.org/wiki?curid=1426622" title="Jawgienij Pomazan">
Jawgienij Pomazan



</doc>
<doc id="1426624" url="https://pl.wikipedia.org/wiki?curid=1426624" title="Rodrigo Hilbert">
Rodrigo Hilbert

Rodrigo Hilbert Albertoni, lepiej znany jako Rodrigo Hilbert (ur. 22 kwietnia 1980 roku w Orleans, w stanie Santa Catarina) – brazylijski aktor i model, znany w Polsce z telenoweli "Barwy grzechu".
Wczesne lata.
Ma niemieckie i włoskie pochodzenie. Jego marzeniem było odziedziczenie pracy kowalskiej po dziadku, z którymi pracował, choć również myślał o kierunku agronomii.
Mając 18 lat, rozpoczął pracę jako model w São Paulo, był jedną z twarzy Versace.
Kariera aktorska.
Debiutował na małym ekranie w telenoweli "Pragnienia kobiet" ("Desejos de Mulher", 2002). Na planie kolejnych telenowel przez cztery lata uczył się interpretacji, aż wreszcie zdobył serca widzów jako Murilinhow telenoweli "Ameryka" ("América", 2005).
Wraz z przyjaciółmi wspólnie założył objazdowy teatr im. Elza Gomes, z którym podróżował przez Brazylię z przedstawieniem "Smutek" ("Duelo"). 
Pozostałe przedsięwzięcia.
W 2007 zwyciężył w finale czwartej edycji programu rozrywkowego "Dança dos Famosos", będącego brazylijską wersją formatu "Dancing with the Stars".
Życie prywatne.
W 2001 związał się z aktorką, modelką i dziennikarką Fernandą Limą. Mają synów-bliźniaków, João i Francisco (ur. 18 kwietnia 2008 w Rio de Janeiro).

</doc>
<doc id="1426627" url="https://pl.wikipedia.org/wiki?curid=1426627" title="6 Brygada Artylerii Armat">
6 Brygada Artylerii Armat

6 Brygada Artylerii Armat im. gen. Józefa Bema - związek taktyczny artylerii Wojska Polskiego.
Formowanie.
Jesienią 1956 roku z 6 Dywizji Artylerii Przełamania wyłączono 19. i 25 BAH i w ten sposób przekształcono dywizję w 6 Brygadę Artylerii Przełamania. Wyłączone brygady przeniesiono do Orzysza i Bartoszyc podporządkowując je 8 DAP.
W 1957 r. brygadę przekształcono w 6 Brygadę Artylerii Armat.
Brygada stacjonowała w Grudziądzu.
Struktura organizacyjna.
Stan osobowy: 1462 żołnierzy, w tym: 198 oficerów, 298 podoficerów i 966 szeregowych.
Uzbrojenie: 39 haubic 122 mm typu M-30, 20 ciężkich haubicoarmat 152 mm typu MŁ-20, 14 moździerzy 120 mm, 6 moździerzy 240 mm, 20 artyleryjskich wyrzutni rakietowych BM-24.

</doc>
<doc id="1426628" url="https://pl.wikipedia.org/wiki?curid=1426628" title="Linia kolejowa nr 203">
Linia kolejowa nr 203

Linia kolejowa nr 203 – pierwszorzędna, jedno- i dwutorowa linia kolejowa znaczenia państwowego (w km -0,437 do 66,983 oraz 178,548 do 342,453) łącząca stację Tczew ze stacją Kostrzyn. Linia ta jest częścią strategicznie ważnej do 1945 roku magistrali kolejowej łączącej Berlin ze stolicą Prus Wschodnich – Królewcem (tzw. Ostbahn).
Historia.
Koncepcja budowy linii powstała w 1842 w ramach Pruskiej Kolei Wschodniej, a pierwsze prace budowlane rozpoczęto w 1846. W 1851 linia z Krzyża Wielkopolskiego dotarła do Piły. W latach 1871–1873 zrealizowano budowę linii z Piły przez Chojnice i Starogard Gdański do Tczewa oraz drugiej równoległej linii w kierunku granicy rosyjskiej z Torunia przez Iławę, Olsztyn, Korsze, Gierdawę do Wystruci.
Od 1888 linia była własnością Pruskich Kolei Państwowych ("Preußische Staatseisenbahnen"). W 1895 Kolej Wschodnią – zarządzaną dotychczas z jednego miejsca, z Bydgoszczy – rozdzielono między trzy obszarowe dyrekcje kolejowe – w Bydgoszczy, Gdańsku i Królewcu.
W 2009 roku w ramach Regionalnego Programu Operacyjnego dla województwa lubuskiego ogłoszono realizację projektu modernizacyjnego linii kolejowej nr 203 Tczew – Kostrzyn na odcinku Krzyż – Kostrzyn. Linia zostanie zmodernizowana na długości ok. 45 km. Przedsięwzięcie obejmuje modernizację nawierzchni, obiektów inżynieryjnych, urządzeń samoczynnej sygnalizacji przejazdowej (SSP), peronów i wiat na wybranych przystankach osobowych. Linia ma zostać przystosowana do parametrów eksploatacyjnych w zakresie prędkości 120 km/h dla autobusów szynowych oraz 70 km/h dla ruchu towarowego. Na peronie 1 stacji Gorzów Wlkp. została zamontowana winda dla usprawnienia obsługi osób niepełnosprawnych. Modernizację rozpoczęto w kwietniu 2010 roku, zaś zakończyła się oficjalnie wraz z wejściem nowego rozkładu w grudniu 2011 roku. Dofinansowanie pochodziło ze środków LRPO (60%).
14 października 2016 została podpisana umowa z przedsiębiorstwem Intercor na remont estakady w Gorzowie Wielkopolskim o wartości 111 mln złotych. Zakres prac, poza wzmocnieniem 50 nisz, remontem mostu i pięciu stalowych wiaduktów, wymianą około 3 kilometrów toru i wyremontowaniem 310 metrów muru oporowego, obejmuje także odnowienie tunelu kolejowego oraz 2 peronu stacji Gorzów Wielkopolski. Powstał także nowy przystanek kolejowy przy ulicy Teatralnej, w pobliżu Instytutu Humanistycznego miejscowej akademii, o nazwie Gorzów Wielkopolski Wschodni.
9 października 2020 PLK SA podpisały z firmą Transprojekt Gdański umowę na przygotowanie do jesieni 2023 projektu modernizacji i elektryfikacji odcinka Tczew – Czersk wraz z odcinkiem Czersk – Bąk, w której koszt realizacji dokumentacji projektowej określono na 18 mln zł. Realizacja prac budowlanych będzie możliwa w kolejnej perspektywie finansowej UE na lata 2021–2027. Przewiduje się m.in. powstanie nowego przystanku Tczew Suchostrzygi.
Maksymalne prędkości.
Wykaz maksymalnych prędkości w rozkładzie jazdy 2019/2020
Przewoźnicy.
Obsługuje większość pociągów osobowych na linii
Obsługuje w kooperacji z Polregio niektóre pociągi osobowe na odcinku Gorzów Wielkopolski-Granica Państwa (i dalej do stacji Berlin-Lichtenberg)
Obsługuje pociągi TLK na odcinku Kostrzyn-Tczew
Spółka korzysta z linii do przewozów towarów.
Czas jazdy.
W 2010 podczas kursowania pociągu TLK z Warszawy Wschodniej do Kostrzyna odcinek Kostrzyn – Piła Główna (161 km) pociąg TLK pokonywał w 2 godziny 51 minut.
Deklarowany czas przejazdu na tym odcinku o dystansie 96 km przedstawia się następująco (według rozkładu jazdy 2015/2016):
Pociąg regio nr 50771 ze stacji Tczew do stacji Chojnice (96 km):
Pociąg regio nr 58325 ze stacji Chojnice do Krzyża (142 km):
Pociąg regio nr 78531 z Krzyża do Kostrzyna n. Odrą (96 km):
Na podstawie tabel można obliczyć, że pociąg na pokonanie trasy Tczew – Kostrzyn o dystansie 340 km do polsko-niemieckiej granicy (bez postojów na stacjach pośrednich) potrzebuje 5 godzin 12 minut.

</doc>
<doc id="1426629" url="https://pl.wikipedia.org/wiki?curid=1426629" title="Steklovata">
Steklovata



</doc>
<doc id="1426631" url="https://pl.wikipedia.org/wiki?curid=1426631" title="Elena Barshai">
Elena Barshai



</doc>
<doc id="1426632" url="https://pl.wikipedia.org/wiki?curid=1426632" title="Vera Brezhneva">
Vera Brezhneva



</doc>
<doc id="1426633" url="https://pl.wikipedia.org/wiki?curid=1426633" title="Elena Temnikova">
Elena Temnikova



</doc>
<doc id="1426637" url="https://pl.wikipedia.org/wiki?curid=1426637" title="Ried">
Ried



</doc>
<doc id="1426640" url="https://pl.wikipedia.org/wiki?curid=1426640" title="Angielska robota">
Angielska robota

Angielska robota (tytuł oryg. The Bank Job) – brytyjski kryminał z 2008 roku. Oparta na faktach historia napadu na bank przy Baker Street w Londynie, w 1971 roku. Sprawcy nie zostali ujęci, a rząd zakazał publikacji informacji na temat tego skoku.

</doc>
<doc id="1426645" url="https://pl.wikipedia.org/wiki?curid=1426645" title="Gianluca Bollini">
Gianluca Bollini

Gianluca Bollini (ur. 24 marca 1980 w San Marino) – sanmaryński piłkarz występujący na pozycji obrońcy, reprezentant San Marino w latach 2007–2013.
Kariera klubowa.
W trakcie swojej kariery klubowej występował w SP Cailungo, SP Tre Fiori, SS Murata, SP La Fiorita oraz SS Folgore/Falciano.
Kariera reprezentacyjna.
22 sierpnia 2007 zadebiutował w reprezentacji San Marino w meczu z Cyprem (0:1) w eliminacjach Mistrzostw Europy 2008. Ogółem w latach 2007–2013 rozegrał w drużynie narodowej 12 spotkań, nie zdobył żadnej bramki.
Życie prywatne.
Brat Fabio Bolliniego.

</doc>
<doc id="1426648" url="https://pl.wikipedia.org/wiki?curid=1426648" title="Matteo Bugli">
Matteo Bugli

Matteo Bugli (ur. 10 marca 1983 w Rimini) – sanmaryński piłkarz występujący na pozycji pomocnika, reprezentant San Marino w latach 2006–2011.

</doc>
<doc id="1426649" url="https://pl.wikipedia.org/wiki?curid=1426649" title="Mroczne opowieści">
Mroczne opowieści

Mroczne opowieści (tytuł oryg. "Campfire Tales") – filmowy horror z 1997 roku, przedstawiający trzy krótkie, lecz klimatyczne historie, opowiedziane ustami grupki nastolatków.
Poszczególne odcinki zawarte w filmie:&lt;br&gt;
Opis fabuły.
Czwórka nastoletnich przyjaciół – Lauren, Alex, Cliff i Eric – wraca nocą z koncertu. Ich samochód nieoczekiwanie psuje się gdzieś na odludziu, a młodzi zmuszeni są do przeczekania na nadchodzącą pomoc. Zaszywają się w lesie, gdzie rozpalają ognisko, a dla zabicia czasu opowiadają sobie mrożące krew w żyłach opowieści. W pierwszej z nich para małżonków wybiera się w podróż poślubną do smętnego lasu, który to chce odwiedzić jedno z nich. Rick i Valerie, bo tak nazywają się nieszczęśnicy, ignorują ostrzeżenia zdziwaczałego mężczyzny, odciągającego ich od lasu, i pozostają w nim na noc. Nocą zaczynają dziać się niepokojące rzeczy. Bohaterką drugiej opowieści jest nastoletnia Amanda, którą rodzice pozostawiają pod opieką starszej siostry w domu. Na nieszczęście Amandy, jej siostra nie zostaje z dziewczynką w domu, a nowo poznana w Internecie i chłonna ciekawych znajomości Jennifer okazuje się... niebezpiecznym psychopatą. W trzeciej opowieści poznana przez motocyklistę piękna dziewczyna okazuje się duchem.

</doc>
<doc id="1426650" url="https://pl.wikipedia.org/wiki?curid=1426650" title="Buenaventura (rzeka)">
Buenaventura (rzeka)

 
Buenaventura (San Buenaventura, Río Buenaventura) – legendarna wielka rzeka na zachodzie Stanów Zjednoczonych, która miała wypływać ze stoków Gór Skalistych i uchodzić do Pacyfiku. Była ostatnim pod względem chronologicznym wyobrażeniem "Wielkiej Rzeki Zachodu" – odpowiednika Missisipi po zachodniej stronie Gór Skalistych. Wiara w jej istnienie brała się z marzeń o drodze wodnej łączącej dwa oceany, która zastąpiłaby długą i niebezpieczną podróż wokół przylądka Horn na krańcu Ameryki Południowej. 
Buenaventura na mapach.
W roku 1776 dwaj franciszkanie, Francisco Atanasio Dominguez i Silvestre Vélez de Escalante, szukali drogi pomiędzy Santa Fe w hiszpańskim Nowym Meksyku a Monterey w również hiszpańskiej Kalifornii. Dotarli do brzegów Green River, płynącego na południe dopływu Kolorado i nazwali ją "San Buenaventura". Wkrótce potem natrafili na rzekę Sevier na odcinku, gdzie płynie ona na południowy zachód, którą uznali za dolny odcinek rzeki Buenaventura. W oparciu o ich doniesienia kartograf Bernardo Miera y Pacheco naniósł na mapę rzekę płynącą na południowy zachód i wpadającą do jeziora, które można uznać za wyschnięte dzisiaj jezioro Sevier. W załączonej do mapy nocie do króla Karola III Miera zalecał budowę kilku misji w tym rejonie zaznaczając, że być może jest to droga wodna prowadząca do Pacyfiku wprost lub przez połączenie z całkowicie zmyśloną Rio Timpanogos.
Kiedy Francisco Garcés i Pedro Font kreślili mapy "Alta California", bardzo mało wiedzieli o paśmie Sierra Nevada i nie zdawali sobie sprawy, że pomiędzy tym pasmem a Górami Skalistymi znajduje się Wielka Kotlina, w związku z czym rzeki wypływające z Sierra Nevada utożsamiali z Río Buenaventura Miery. Skutkiem tego Manuel Augustin Mascaro i Miguel Constanso, którzy w roku 1784 sporządzili pierwszą mapę całego Wicekrólestwa Nowej Hiszpanii, umieścili ujście Buenaventury w zatoce San Francisco lub w jej pobliżu. Nieco później kartografowie młodych Stanów Zjednoczonych, tacy jak Aleksander von Humboldt w 1804, William Clark w 1814 i Zebulon Pike w swej książce z 1810 r. uwierzyli hiszpańskim poprzednikom i łączyli znane sobie kalifornijskie rzeki z tymi wypływającymi z Gór Skalistych. 
Kiedy meksykańscy podróżnicy zapoznali się lepiej z Sierra Nevada, zaczęły pojawiać się wątpliwości co do istnienia rzeki Buenaventura, ale Albert Finley w 1826 r. naniósł ją na swoją mapę. W roku 1827 Jedediah Smith przeszedł przez Sierra Nevada i Wielką Kotlinę, ale Buenaventury nie znalazł; w roku następnym przemierzył zachodnie stoki Sierry od początku do końca i znów bez napotkania rzeki o przewidywanej wielkości. W 1841 roku John Bidwell i Thomas Fitzpatrick przeprowadzili pierwszą grupę osadników przez Góry Skaliste do Kalifornii. Radzono im, by zabrali ze sobą narzędzia szkutnicze w celu zbudowania łodzi i spławienia się rzeką Buenaventura z Wielkiego Jeziora Słonego. Odnaleźli wprawdzie rzekę Humboldta na krawędzi Wielkiej Kotliny i posuwali się jakiś czas z jej nurtem, ale nie była to rzeka żeglowna, która przekraczałaby Sierra Nevada.
Dowód na nieistnienie Buenaventury.
Istnienie lub nieistnienie rzeki Buenaventura stanowiło zagadkę do 1843 roku, kiedy John Charles Frémont ze zwiadowcami Thomasem Fitzpatrickiem i Kit Carsonem poprowadził wyprawę od ujścia rzeki Kolumbia do Sacramento przez Sierra Nevada. 27 stycznia 1844 r. nad brzegiem rzeki Walker niemal uwierzył, że znalazł mityczną rzekę, ale był to jedynie błąd w pomiarach. W dwa dni później uświadomił sobie swoją pomyłkę i dowiódł ostatecznie, że Buenaventura nie istnieje.
Porzuciwszy nadzieje o wielkiej drodze wodnej łączącej oba oceany, Frémont oraz jego teść i polityczny opiekun senator Thomas Hart Benton zajęli się projektem zbudowania transkontynentalnej linii kolejowej, która została ukończona w 1869 roku, po wojnie amerykańsko-meksykańskiej i wojnie secesyjnej.

</doc>
<doc id="1426652" url="https://pl.wikipedia.org/wiki?curid=1426652" title="Klasyfikacja medalowa Letnich Igrzysk Olimpijskich 2008">
Klasyfikacja medalowa Letnich Igrzysk Olimpijskich 2008

Klasyfikacja medalowa Letnich Igrzysk Olimpijskich 2008 przedstawia zestawienie zdobyczy Narodowych Komitetów Olimpijskich podczas zawodów olimpijskich Pekin 2008. Do zdobycia były 302 komplety medali w tyluż dyscyplinach, o które walczyło 11 526 zawodników z 204 państw w konkurencjach, które rozegrane zostały między 9 a 24 sierpnia 2008 roku.
W konkurencji bieg kobiet 200 m rozdane zostały dwa srebrne medale.
W czterech dyscyplinach sportowych rozdano po dwa brązowe medale. Były to zapasy, boks, judo oraz taekwondo.
Poniższa tabela zawiera zestawienie medali według stanu z 1 stycznia 2022.
Legenda:

</doc>
<doc id="1426653" url="https://pl.wikipedia.org/wiki?curid=1426653" title="Francisco Atanasio Dominguez">
Francisco Atanasio Dominguez

Francisco Atanasio Domínguez (ur. około 1740, zm. w 1803), pochodzący z miasta Meksyk franciszkański ksiądz, misjonarz i odkrywca działający na południowym zachodzie Stanów Zjednoczonych.
W roku 1776 został wysłany przez władze zakonne do dzisiejszego Nowego Meksyku dla przeprowadzenia kontroli misji katolickich na szlaku wiodącym do Santa Fe. Nakazano mu również pomóc innemu franciszkaninowi, Silvestre Vélez de Escalante i kartografowi Bernardo Miera y Pacheco zorganizować i poprowadzić ekspedycję do misji w Monterey w Kalifornii, w czasie której zbadali Wielki Kanion Kolorado i byli pierwszymi białymi, którzy przeszli dzisiejszy stan Utah. Grupę tę określa się czasami mianem "ekspedycji Dominguez-Escalante".
Po powrocie z Santa Fe do Miasta Meksyk Domínguez przedstawił władzom zakonnym raport, w którym skrytykował zarządzanie misji w Nowym Meksyku. Wbrew oczekiwaniom raport ten sprawił, że zamiast awansować w hierarchii zakonnej, wylądował w odległej misji w północnym Meksyku.
Wprawdzie wyprawa Dominguez-Escalante nie dotarła do Kalifornii, ani nie zbadała źródeł tajemniczej rzeki Buenaventura, dostarczyła niemniej wielu informacji o obszarach dzisiejszego Utah.

</doc>
<doc id="1426654" url="https://pl.wikipedia.org/wiki?curid=1426654" title="Francisco Atanasio Dominiguez">
Francisco Atanasio Dominiguez



</doc>
<doc id="1426657" url="https://pl.wikipedia.org/wiki?curid=1426657" title="Kultura kobańska">
Kultura kobańska

Kultura kobańska – kultura epoki brązu rozwijająca się od połowy II tysiąclecia p.n.e. do IV wieku p.n.e. w centralnej części Kaukazu Północnego. Podstawą gospodarki było pasterstwo, głównie owiec. Wykorzystywane były również konie o czym świadczą znajdowane pochówki końskie na cmentarzyskach tej kultury. Bardzo ważną rolę odgrywała również metalurgia brązu, której prężne ośrodki pozwoliły na zachowanie odrębności tej kultury mimo presji ze strony koczowniczych ludów Kimmerów i Scytów. Pochówki w tej kulturze charakteryzują się ułożeniem w pozycji skurczonej na boku, składane w skrzyniach kamiennych lub jamach obłożonych kamieniami. W grobach mężczyzn składane były najczęściej pasy z brązu z wytłaczanym ornamentem, zdobione sztylety, topory wojenne. Wyposażenie grobów kobiet składało się głównie ze zdobionych pasów z brązu, spiralnych naramienników, naszyjników z brązowych i karneolowych paciorków oraz szpil do spinania odzieży.

</doc>
<doc id="1426658" url="https://pl.wikipedia.org/wiki?curid=1426658" title="Mieczysław Lubelski">
Mieczysław Lubelski

Mieczysław Jan Ireneusz Lubelski (ur. 30 grudnia 1886, zm. 29 kwietnia 1965) – polski rzeźbiarz, autor dzieł rzeźby monumentalnej.
Życiorys.
Początkowo mieszkał w Poznaniu, później przeniósł się do Warszawy. Był właścielem domu przy ul. Jakubowskiej 16 na Saskiej Kępie, gdzie również mieściła się jego pracownia.
Na początku II wojny światowej ukrywał się w Kielcach, w czym mu pomagał biskup kielecki Czesław Kaczmarek, z którym korespondował do końca życia. W czasie powstania warszawskiego pracował w podziemnej fabryce amunicji.
Należał do Armii Krajowej. Po zakończeniu wojny mieszkał w Wielkiej Brytanii.
Jest pochowany na cmentarzu w Brookwood w hrabstwie Surrey.
Działalność artystyczna.
Był uczniem Xawerego Dunikowskiego. Projektował nagrobki na cmentarzu żydowskim w Warszawie; m.in. nagrobek Ludwika Zamenhofa. Projekt powstał w 1921 roku, ale został wykonany w Aberdeen w Szkocji w tamtejszym szarym granicie i przetransportowany do Polski. Na kanwie tej historii Lubelski występuje jako rzeźbiarz pomnika Zamenhofa w powieści "A Curable Romantic".
Od 1921 do 1927 r. należał do poznańskiej grupy "Świt". W pierwszym składzie „Świtu” byli: Fryderyk Pautsch, Adam Ballenstedt, Bronisław Bartel, Wiktor Gosieniecki, Stanisław Jagmin, Mieczysław Lubelski, Władysław Roguski, Stefan Sonnewend, Jan Jerzy Wroniecki. Wystawy Towarzystwa odznaczały się wysokim poziomem artystycznym, działając mobilizująco na rozwijającą się młodą poznańską kolonię artystyczną. Jego przedwojenna warszawska pracownia znajdowała się na Saskiej Kępie w domu zaprojektowanym w 1928 przez Czesława Przybylskiego. 
W styczniu 1926 roku wygrał konkurs na pomnik pomnik Tadeusza Kościuszki w Łodzi. Na czas pracy nad pomnikiem zamieszkał w Łodzi w pracowni przy ul. Brzozowej 6. Kamień węgielny pod budowę pomnika położono 3 maja 1927 r., a prace nad jego powstaniem zajęły Lubelskiemu ok. 4 lat. Pomnik został odsłonięty 14 grudnia 1930 r. 
W 1927 na wystawie "Rzeźba Polska" przedstawił dwie prace "Hygea, przekazująca swą wiedzę" (sztuczny kamień) oraz "Popiersie gen. Unruga"; był też w jury wystawy konkursowej.
W pobliżu Northolt znajduje się "Polish War Memorial" wybudowany na cześć 2165 polskich lotników, którzy polegli w czasie II wojny światowej. Jest opisywany we wspomnieniach, m.in. z okresu wojennego, przez Stefanię Kossowską. Pomnik został wykonany przez Lubelskiego i został odsłonięty w 1948 roku koło bazy RAF Northolt, która była główną bazą polskich lotników w bitwie o Anglię.
Życie prywatne.
Był wnukiem Filipa Lubelskiego.
Na studiach w Berlinie poznał swoją przyszłą żonę Hildegardę z domu Frank, która była Niemką. Miał też dwóch braci, jeden z nich nazywał się Alfred Lubelski, z zawodu był lekarzem i występował w warszawskich kabaretach, drugi brat zginął w czasie wojny na Syberii, siostrą była Alina, śpiewaczka operowa. Miał dwoje dzieci; jego córka Urszula miała córkę Krystynę Podleską, a młodszym synem był Jan Stanisław Lubelski.

</doc>
<doc id="1426662" url="https://pl.wikipedia.org/wiki?curid=1426662" title="Efrat">
Efrat

Efrat (hebr. אפרת) – samorząd lokalny i osiedle żydowskie położone w Dystrykcie Judei i Samarii, w zachodniej części Judei w Izraelu.
Położenie.
Miejscowość jest położona w bloku osiedli Gusz Ecjon, na południe od Jerozolimy, pomiędzy Betlejem a Hebronem, pomiędzy terytoriami Autonomii Palestyńskiej. Efrat położony jest 12 km na południe od Jerozolimy oraz 6,5 km od granicy z Autonomii Palestyńskiej
Historia.
Osada została założona w 1983 przez grupę religijnych osadników.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 7,7 tys. mieszkańców.
Populacja osady pod względem wieku (dane z 2006):
Dalsza rozbudowa.
W lutym 2009 Izrael podjął działania zmierzające do dalszej rozbudowy osiedla.
Transport.
Efrat oddalony jest ok. 20 minut jazdy samochodem od Jerozolimy. Z centrum można dojechać do osiedla autobusami komunikacji miejskiej liniami numer 161, 164, 165 i 167.

</doc>
<doc id="1426664" url="https://pl.wikipedia.org/wiki?curid=1426664" title="Bet El">
Bet El

Bet El (hebr. בית אל) – samorząd lokalny położony w Dystrykcie Judei i Samarii, w zachodniej części Samarii w Izraelu. Miejscowość jest położona na północ od Jerozolimy, pomiędzy terytoriami Autonomii Palestyńskiej.
Historia.
Osada została założona w 1977 przez grupę religijnych osadników, którzy zamieszkali na terenie izraelskiej bazy wojskowej. W 1997 osada otrzymała status samorządu lokalnego.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 5,2 tys. mieszkańców.
Populacja osady pod względem wieku (dane z 2006):

</doc>
<doc id="1426665" url="https://pl.wikipedia.org/wiki?curid=1426665" title="Kateřina Emmons">
Kateřina Emmons

Kateřina Emmons z domu Kateřina Kůrková (ur. 17 listopada 1983 w Pilźnie) – czeska zawodniczka w strzelectwie specjalizująca się w konkurencji karabinka pneumatycznego 10 m, złota i srebrna (2008), wcześniej brązowa (2004) medalistka igrzysk olimpijskich, mistrzyni i wicemistrzyni świata, dwukrotna mistrzyni Europy.
Brązowa medalistka z Aten 2004, w Pekinie 2008 Emmons wyrównała rekord świata, 504.9 punktów. Po drodze ustanowiła rekord olimpijski, 503.5 punktów, w trakcie czego stała się pierwszą zawodniczką w historii igrzysk olimpijskich, która zarobiła perfekcyjne 10 we wszystkich 40 strzałach oddanych podczas kwalifikacji.
Jest córką mistrza strzelania Petra Kůrki. Nazwisko Emmons jest jej zamężnym (2007), po Matthew Emmons, amerykańskim olimpijczyku, także w strzelaniu, którego poznała na olimpiadzie w Atenach 2004 po tym, jak spudłował tak sensacyjnie, że jego pocisk przebił cel ustawiony dla innego zawodnika na pobocznym torze. Kateřina (wtedy Kůrková) brała udział jako ekspert w relacji z jego zawodów dla czeskiej telewizji. Matthew Emmons wygrał złoty medal w Atenach w innej konkurencji, i uczestniczył także na IO 2008 w Pekinie w reprezentacji USA, gdzie zdobył srebrny medal.
Złota z 2002 roku i srebrna z 2006 roku medalistka mistrzostw świata w konkurencji karabin pneumatyczny 10 m.
Czterokrotna medalistka mistrzostw Europy seniorów w konkurencji karabin pneumatyczny 10 m - dwukrotna mistrzyni (2004, 2007), wicemistrzyni w 2008 i brązowa medalistka z 2006 roku.

</doc>
<doc id="1426666" url="https://pl.wikipedia.org/wiki?curid=1426666" title="Katerina Emmons">
Katerina Emmons



</doc>
<doc id="1426667" url="https://pl.wikipedia.org/wiki?curid=1426667" title="Kateřina Kůrková">
Kateřina Kůrková



</doc>
<doc id="1426671" url="https://pl.wikipedia.org/wiki?curid=1426671" title="Chen Xiexia">
Chen Xiexia

Chen Xiexia (; ur. 8 stycznia 1983 w Panyu, Guangdong) – chińska sztangistka startująca w wadze muszej (do 48 kg), złota medalistka mistrzostw świata.
Kariera.
W 2007 została mistrzynią Azji. W tym samym roku wystartowała na mistrzostwach świata w Chiang Mai, gdzie także zdobyła złoty medal. Z wynikiem 214 kg wyprzedziła na podium dwie reprezentantki Tajlandii: Pramsiri Bunphithak i Pensiri Laosirikul. Na rozgrywanych rok później igrzyskach olimpijskich w Pekinie zdobyła kolejny złoty medal, wyprzedzając Turczynkę Sibel Özkan i Chen Wei-ling z Tajwanu. W styczniu 2017 roku Chen została zdyskwalifikowana za doping i pozbawiona medalu. Był to jej jedyny start olimpijski.

</doc>
<doc id="1426673" url="https://pl.wikipedia.org/wiki?curid=1426673" title="Alexandre Vincent Pineu Duval">
Alexandre Vincent Pineu Duval

Alexandre Vincent Pineu Duval (ur. 6 kwietnia 1767 w Rennes – zm. 1 września 1842 w Paryżu) – francuski dramaturg.
Życiorys.
Był kolejno marynarzem, architektem, aktorem, dramaturgiem teatralnym i menedżerem.
Był bratem pisarza Amaury Duvala.
Napisał między innymi:
Na język polski przetłumaczono:

</doc>
<doc id="1426677" url="https://pl.wikipedia.org/wiki?curid=1426677" title="August Krasicki">
August Krasicki

August Konstanty Ksawery Edmund Antoni Jan Stanisław Ignacy Krasicki hrabia h. Rogala (ur. 19 kwietnia 1873 w Bachórcu, zm. 7 lipca 1946 w Krakowie) – polski ziemianin, poseł na Sejm Krajowy Galicji, oficer kawalerii Sił Zbrojnych Monarchi Austro-Węgierskiej i Legionów Polskich, rotmistrz Wojska Polskiego, działacz społeczny, hodowca roślin.
Życiorys.
Był prawnukiem gen. Franciszka Ksawerego Krasickiego (1774–1844) i Julii Teresy Wandalin-Mniszech (1777–1845), wnukiem Augusta Zamoyskiego (1811–1889) oraz Edmunda Krasickiego (1808–1894) i Anieli z domu Brzostowskiej herbu Strzemię (1816–1903) oraz synem Ignacego Krasickiego (1839–1924) i Elżbiety z domu Zamoyskiej h. Jelita (1846–1916). Jego rodzeństwem byli: Franciszek (1874–1950), Zofia (1878–1965), Róża (1881–1956), Anna (1885–1906), Jan (1888–1892). August Krasicki wyrastał w atmosferze zamku leskiego, który w II połowie XIX wieku był ośrodkiem towarzysko-intelektualnym regionu. Przed każdymi wyborami sejmowymi zjeżdżała tu szlachta sanocka. Krasiccy utrzymywali żywe kontakty z wieloma działaczami patriotycznymi i twórcami kultury. Po ojcu objął zamek w Lesku w 1903.
Ukończył studia na Uniwersytecie we Fryburgu (Szwajcaria) oraz w Akademii Leśnej w Tharandt (Saksonia). W latach 1894–1895 odbył obowiązkową służbę wojskową w c. i k. Armii jako jednoroczny ochotnik w szeregach 6 Galicyjskiego Pułku Ułanów. Na stopień kadeta rezerwy został mianowany ze starszeństwem z 1 stycznia 1896. Posiadał przydział w rezerwie do 6 Galicyjskiego Pułku Ułanów w Jarosławiu, a później w Rzeszowie. Na stopień porucznika został mianowany ze starszeństwem z 1 stycznia 1898 w korpusie oficerów rezerwy kawalerii. W 1904 został przeniesiony do cesarsko-królewskiej Obrony Krajowej i przydzielony w rezerwie do Pułku Ułanów Obrony Krajowej Nr 3 w Rzeszowie. Będąc w rezerwie odbył trzy obowiązkowe ćwiczenia, a ponadto ochotniczo wziął udział w dwóch ćwiczeniach, w czasie manewrów cesarskich w 1896 i 1908.
Od 1889 aktywnie uczestniczył w życiu publicznym. Najpierw został członkiem powiatowego wydziału rolniczego w Lisku. Później wieloletnim członkiem rady powiatowej w Lesku. Pełnił też funkcję marszałka powiatu leskiego. Pełnił też funkcję prezesa lokalnego oddziału Galicyjskiego Towarzystwa Kredytowego Ziemskiego (przed 1914 był członkiem liskiego oddziału C. K. Galicyjskiego Towarzystwa Gospodarskiego). W 1908 objął administrację dóbr leskich. Pełnił mandat posła na Sejm Krajowy Galicji X kadencji (1913–1914) z IV kurii w 25. okręgu Lesko. Został przysięgłym głównym przy C. K. Sądzie Obwodowym w Sanoku na rok 1913. Przed 1914 był prezesem zarządu oddziału Towarzystwa Pomocy Przemysłowej w Lesku.
2 sierpnia 1914, po wybuchu I wojny światowej, został zmobilizowany i przydzielony do Pułku Piechoty Pospolitego Ruszenia Nr 18 i wyznaczony na stanowisko adiutanta II batalionu w Żurawicy, którego komendantem był ppłk Jan Payer. Na skutek starań Krasickiego przeniesiono do utworzonej Komendy Legionów Polskich. Od 4 września 1914 roku zajmował stanowisko adiutanta i oficera ordynansowego kolejnych komendantów, najpierw Rajmunda Baczyńskiego, następnie od końca września 1914 do końca kwietnia 1916 generała Karola Durskiego-Trzaski, potem do połowy listopada 1916 Stanisława Puchalskiego, do kwietnia 1917 generała Stanisława Szeptyckiego. 
Kampania, w której uczestniczył, wyznaczyła szlak bojowy najpierw II Brygady (od Przemyśla przez Karpaty, Bukowinę, Pokucie), a następnie całych Legionów (Lubelszczyzna, Podlasie, Wołyń). Na stopień nadporucznika został mianowany ze starszeństwem z 1 listopada 1914 w korpusie oficerów kawalerii Obrony Krajowej. W kwietniu 1916 August Krasicki został członkiem Departamentu Wojskowego Naczelnego Komitetu Narodowego w Krakowie i brał aktywny udział w życiu politycznym. Po zakończeniu wojny powrócił do Leska. Spisał swoje przeżycia wojenne, które w 1934 zostały wydane w publikacji pt. "Dziennik z kampanji rosyjskiej Krasickiego Augusta, porucznika w Sztabie Komendy Polskich Legjonów 1914–1916", spisywany podczas służby w szeregach Legionów Polskich.
7 maja 1919 został przyjęty do Wojska Polskiego z byłych Legionów Polskich z zatwierdzeniem posiadanego stopnia podporucznika (sic?), zaliczony do rezerwy, powołany do służby czynnej na czas wojny i przydzielony do rezerwy oficerskiej z dniem 1 maja 1919. Podczas trwającej wojny polsko-bolszewickiej w sierpniu 1920 ochotniczo zgłosił się do walczących wojsk polskich. Przydzielony do komendy armii na froncie północno-wschodnim był adiutantem dowódcy. 9 listopada 1920 został zatwierdzony z dniem 1 kwietnia 1920 w stopniu rotmistrza, w grupie oficerów byłej armii austro-węgierskiej. Pełnił wówczas służbę w 208 Pułku Ułanów. 18 stycznia 1921 został przeniesiony do rezerwy.
8 stycznia 1924 został zatwierdzony w stopniu rotmistrza ze starszeństwem z 1 czerwca 1919 i 14. lokatą w korpusie oficerów rezerwy jazdy. Został przydzielony do 14 pułku Ułanów Jazłowieckich we Lwowie: w 1923 jako oficer rezerwowy, w 1924 jako oficer pospolitego ruszenia. W 1934 jako rotmistrz rezerwy pospolitego ruszenia kawalerii pozostawał w dyspozycji dowódcy Okręgu Korpusu Nr X i był wówczas przydzielony do Powiatowej Komendy Uzupełnień Sanok.
W czasie większości swojego pobytu w Legionach August Krasicki prowadził pamiętnik. Jak sam pisał we wstępie, główną jego motywacją były spisane przez jego dziada Edmunda wspomnienia z kampanii powstańczej 1830–1831. Niezbyt szczegółowe zapiski dziadka pozostawiły niedosyt wnuka, który w swoim pamiętniku bardzo szczegółowo i ściśle opisuje dzień po dniu. Pamiętnik rozpoczyna się od powołania autora do wojska 1 sierpnia 1914 roku, a kończy 26 lipca 1916. O nim pisał w Kolędzie dla Komendy Legionów Józef Mączka: „"Pan Krasicki ułan chwacki / Zamaszysty i junacki"".
August Krasicki prawie do końca życia pełnił wiele funkcji samorządowych i administrował dobrami leskimi. Aktywnie udziela się w życiu społeczno-politycznym Leska. Odbudował zamek leski. Prowadził badania botaniczne, uwieńczone wyhodowaniem nowej odmiany świerka z lasów leskich nazwanej na jego cześć ("Picea Krasicki'ana"). Pisywał do „Roczników Towarzystwa Dendrologicznego”. Obok kierowania folwarkiem w Posadzie Leskiem i posiadania gruntów w samym Lesku, był również przedsiębiorcą, prowadził gospodarstwo rybne, założył tartak parowy, plantację wikliny koszykarskiej. Był prezesem Małopolskiego Towarzystwa Leśnego. W Lesku sprawował stanowiska prezesa Okręgowego Towarzystwa Rolniczego w Lesku, Rady Szkolnej Miejscowej, przewodniczącym zarządu Składnicy Kółek Rolniczych. Został członkiem założonego w lutym 1934 Towarzystwa Gimnazjum Prywatnego w Lesku, a 17 marca 1938 został wybrany członkiem zarządu zwołanego wówczas w Lesku powiatowego zjazdu Związku Szlachty Zagrodowej. Przekazał grunt pod budowę gmachu Towarzystwa Gimnastycznego „Sokół” w Lesku, a także areał nad Sanem celem utworzenia boiska piłkarskiego założonego w 1923 klubu Sanovia Lesko. Pełnił mandat radnego Rady Miejskiej w Lesku (kadencji od 1934 oraz ostatniej kadencji od 1938). Jako jeden z pierwszych mieszkańców Leska posiadał w mieście samochód osobowy. 
Po wybuchu II wojny światowej i agresji ZSRR na Polskę, od 27 września 1939 przebywał w majątku Gubrynowiczów w Porażu. Zmarł 4 lipca 1946 w Krakowie.
Jego żoną 10 września 1903 w Krakowie była Izabela z domu Wodzicka herbu Leliwa (1882–1966, córka Stanisława Wodzickiego, oficera powstania listopadowego). Ich dziećmi byli: Antoni (1904–1986), Stanisław (1906–1977), Franciszek Ksawery Maria Antoni Klemens (1911–1999), Jan (1917–1992), Zofia (1919–2010) i Elżbieta (1921–2009).
Upamiętnienie.
W 1934 w Lesku został ustanowiony pomnik (określany jako „Głaz Legionowy” bądź „Kamień Legionistów”) upamiętniający "wyruszających w bój o niepodległość ojczyzny z powiatu leskiego w szeregi Legionów Polskich". Na tablicy został wymieniony m.in. August Krasicki (a także np. Stanisław Charzewski, Wiktor Robel, Marian Wisz).
W 1990 zostało wmurowane epitafium Augusta i Izabeli Krasickich w kościele Nawiedzenia Najświętszej Maryi Panny w Lesku.
W Muzeum Ogrodu Botanicznego Uniwersytetu Jagiellońskiego przechowywane są jego ryciny roślin.

</doc>
<doc id="1426679" url="https://pl.wikipedia.org/wiki?curid=1426679" title="Po prostu miłość">
Po prostu miłość



</doc>
<doc id="1426680" url="https://pl.wikipedia.org/wiki?curid=1426680" title="Toivo Nykanen">
Toivo Nykanen



</doc>
<doc id="1426681" url="https://pl.wikipedia.org/wiki?curid=1426681" title="Johan Grottumsbraten">
Johan Grottumsbraten



</doc>
<doc id="1426683" url="https://pl.wikipedia.org/wiki?curid=1426683" title="Jacek Mueller">
Jacek Mueller



</doc>
<doc id="1426685" url="https://pl.wikipedia.org/wiki?curid=1426685" title="Żniadowo">
Żniadowo



</doc>
<doc id="1426686" url="https://pl.wikipedia.org/wiki?curid=1426686" title="Psychedelices">
Psychedelices



</doc>
<doc id="1426690" url="https://pl.wikipedia.org/wiki?curid=1426690" title="Jacek Morajko">
Jacek Morajko

Jacek Morajko (ur. 26 kwietnia 1981 w Opolu) – polski kolarz szosowy. Mistrz Polski w sezonie 2010, reprezentant Polski, olimpijczyk (IO 2008).
Kariera sportowa.
Karierę sportową rozpoczął w klubie Klubie Turystyki Kolarskiej KTUKOL w Głuchołazach. Następnie reprezentował kluby: LKS - Chio Ziemia Nyska, LKS Ziemia Opolska. W latach 2000-2002 ścigał się także we francuskich młodzieżowych zespołach AC Chatellerault i ASPTT Tours. W 2002 wystąpił w barwach reprezentacji Polski w mistrzostwach świata, zajmując w wyścigu szosowym ze startu wspólnego w kategorii U-23 108. miejsce.
Karierę zawodową rozpoczął w 2003, do 2008 ścigał się w barwach grup portugalskich, od 2009 był zawodnikiem grupy Mróz, w 2011 CCC Polsat Polkowice, w 2012 Vacansoleil - DCM Pro Cycling Team.
Jego największymi sukcesami w karierze są zwycięstwa w Małopolskim Wyścigu Górskim, Wyścigu Olimpijczyków i Solidarności oraz mistrzostwo Polski w wyścigu szosowym ze startu wspólnego – wszystkie osiągnięte w 2010. Był także wicemistrzem Polski w wyścigu szosowym ze startu wspólnego w 2007.
W 2008 uczestniczył w letnich igrzyskach olimpijskich w Pekinie, w wyścigu szosowym ze startu wspólnego zajął 54. miejsce. W 2012 reprezentował Polskę na mistrzostwach świata, zajmując 102. miejsce w wyścigu szosowym ze startu wspólnego.
Kilkukrotnie startował w Tour de Pologne (2004 – 52 m., 2009 – 18 m., 2010 – 35 m., 2011 – 89 m.)

</doc>
<doc id="1426691" url="https://pl.wikipedia.org/wiki?curid=1426691" title="Stefania Betcherowa">
Stefania Betcherowa

Stefania Betcherowa (ur. 19 sierpnia 1882 w Warszawie, zm. 2 lipca 1945 tamże) – polska aktorka. 
Córka Jana i Marii z Masłowskich. Występowała od 1910, początkowo w Kijowie, następnie w Częstochowie i Warszawie. Od 1919 występowała na stałe w warszawskich teatrach rewiowych i kabaretowych. W latach 1931–1939 odtwórczyni wielu ról w polskich filmach.

</doc>
<doc id="1426692" url="https://pl.wikipedia.org/wiki?curid=1426692" title="Julian Goslar">
Julian Goslar

Julian Maciej Goslar (ur. 24 lutego 1820 prawdopodobnie we Lwowie, zm. 5 lutego 1852 w Wiedniu) – polski działacz rewolucyjny, uczestnik Wiosny Ludów, autor broszur politycznych i poezji więziennej. Uczestniczył w przygotowaniach do rewolucji 1846 w Rzeszowskiem i na Podhalu.
Życiorys.
Pochodził z rodziny niemieckich kolonistów, jego ojciec Jan był niższym urzędnikiem skarbowym. Kiedy ojciec wcześnie zmarł, wtedy ciężar wychowania Juliana, jego dwóch braci oraz dwóch sióstr spadł na matkę. Żyli skromnie.
Julian ukończył szkołę w Wadowicach, następnie rozpoczął naukę w gimnazjum w Tarnowie. Tam nawiązał kontakty polityczne i rozpoczął działalność konspiracyjną. W 1839 został wydalony ze szkoły, utrzymywał się z dawania lekcji. 
Ponadto w dalszym ciągu prowadził działalność konspiracyjną i agitację wśród chłopów. Działał w okolicach Sanoka, Przemyśla i Rzeszowa. Działając w zgodzie z ideologią Ludu Polskiego prowadził agitację antyfeudalna i antyklerykalną. Obarczał kler wypaczaniem nauki Jezusa Chrystusa dla własnych interesów i zysku. Instruował chłopów aby w czasie powstania słuchali tylko tych księży, którzy będą popierali zniesienie pańszczyzny. Został aresztowany przez policję w Przemyślu, ale udało mu się zbiec. Ukrywał się na Podhalu, a później na Słowacji, gdzie nawiązał kontakt z Jerzym Bułharynem, planowanym na dowódcę ataku na Lesko i Dobromil.
Wielokrotnie gościł u Leona Przerwy-Tetmajera w jego dworze w Łopusznej.
W lutym 1846 działał w cyrkule sanockim, przygotowując działania partyzantki Bułharyna i podejmując próby agitacji rewolucyjnej wśród oficerów austriackich w Sanoku i Samborze. Został aresztowany i ciężko pobity przez chłopów w Haczowie, następnie oddany władzom austriackim. Był więziony w Sanoku. W lipcu 1847 został skazany we Lwowie na karę śmierci, zamienioną na 18 lat ciężkiego więzienia w Spielbergu koło Brna, wchodził w skład tajnej organizacji więziennej ("Rzeczpospolita Grajgórska"). Zwolniony w 1848 na mocy amnestii cesarza Ferdynanda, udał się do Lwowa, gdzie nawiązał kontakt z Towarzystwem Demokratycznym Polskim, wkrótce wysłany przez Centralną Radę Narodową do Wiednia, gdzie uczestniczył w Wiośnie Ludów.
Po upadku Wiednia przebywał w Styrii, aresztowany w 1849 wyrokiem sądu wojennego skazany na 5 lat ciężkiego więzienia w Kufsteinie. Po półtora roku wypuszczony dzięki nowej amnestii cesarza Franciszka Józefa I. Po wyjściu na wolność przygotowywał nową rewolucję w Galicji. Wskutek donosu jednego z konfidentów aresztowany w 1851, po raz trzeci został postawiony przed sądem wojennym w Wiedniu i otrzymał wyrok śmierci. Został stracony w lutym 1852 przez powieszenie na szubienicy, razem z Węgrem Mihálym Patakim Piringerem, przygotowującym spisek w Niemczech i na Węgrzech.
Upamiętnienie.
Był określany mianem „rewolucjonisty ziemi sanockiej”. W Sanoku jego imieniem i nazwiskiem nazwano ulicę w dzielnicy Wójtostwo.

</doc>
<doc id="1426693" url="https://pl.wikipedia.org/wiki?curid=1426693" title="Bet Arje">
Bet Arje

Bet Arje (hebr. בית אריה) – samorząd lokalny położony w Dystrykcie Judei i Samarii, w zachodniej części Samarii w Izraelu. Miejscowość jest położona pomiędzy terytoriami Autonomii Palestyńskiej.
Historia.
Osada została założona w 1981. W 1989 osada otrzymała status samorządu lokalnego. Osadę nazwano na cześć litewskiego Żyda Arjego Ben Eli’ezera, który w latach 50. i 60. XX wieku był członkiem Knesetu.

</doc>
<doc id="1426694" url="https://pl.wikipedia.org/wiki?curid=1426694" title="Kultura sabatinowska">
Kultura sabatinowska

Kultura sabatinowska – kultura archeologiczna epoki brązu. Jej nazwa pochodzi od miejscowości Sabatinowka na Ukrainie, gdzie przebadano stanowisko archeologiczne, przynależne do tej kultury.
Geneza.
Powstanie kultury sabatinowskiej było zwieńczeniem procesów rozgrywających się w obrębie kultury grobów zrębowych. Rozwinęła się ona na bazie ludności kultury ceramiki wielowałeczkowej, przy silnej presji ze strony kultury zrębowej oraz w sytuacji odcięcia przez nią od surowców kaukaskich, co zmusiło ją do kontaktów ze światem siedmiogrodzikim.
Chronologia i obszar występowania.
Kultura sabatinowska rozwijała się według lat kalibrowanych w przedziale czasowym około 1600/1500-1200 lat p.n.e. Powstała w zachodniej części obszarów stepowych między Dnieprem a dolnym Dunajem, skąd rozprzestrzeniła się w kierunku wschodnim po dorzecze Bohu.
Gospodarka.
W okresie rozwoju kultury sabatinowskiej miało miejsce znaczne polepszenie warunków klimatycznych. Przełożyło się to na ogromne znaczenie upraw rolniczych w omawianej jednostce. Przeważały zboża, o czym świadczą duże ilości znalezisk sierpów brązowych. Duże znaczenie miała również hodowla zwierząt, polegająca na wypasaniu stad w dużej odległości od osad i trzymaniu ich w specjalnych zagrodach. Najprawdopodobniej przechowywano też paszę dla zwierząt, co umożliwiło uniezależnienie produkcji hodowlanej od zmienności pór roku.
Osadnictwo i budownictwo.
Stosowanie gospodarki rolniczej wpłynęło na znaczne ustabilizowanie osadnictwa. Pomiędzy dolnym Dunajem a Bohem odkryto około siedmiuset osiedli, z których niektóre osiągały wielkie rozmiary. Osady kultury sabatinowskiej lokowane były zarówno w dolinach rzek, jak i w głębi obszarów stepowych. Wokół głównych osad, silnie zabudowanych, o charakterze protomiejskim, rozwinięta była sieć mniejszych osiedli, związanych z wypasem zwierząt. Budowano kamienne, kamienno-ziemne i glinobite, wielopiętrowe budynki. Na jeden budynek składało się kilka izb, osiągały one dość znaczne rozmiary, a charakterystyczną i często występującą formą były apsydy.
Inwentarz.
W ceramice omawianej jednostki kulturowej charakterystyczne były ucha sięgające wysoko ponad krawędź wylewu. Wśród naczyń zachowały się także przypadki wykonanych z surowców organicznych mis (drewno, kora drzewna). Niezwykle rozwinięta była metalurgia i odlewnictwo, uzależnione od surowców siedmiogrodzkich, jednak niezależne w formach wytworów, które znamy z ich znalezisk oraz licznych form odlewniczych. Liczne są sztylety, przypominające kształtem te z kultury grobów zrębowych, siekierki z tulejką, sierpy, groty włóczni i oszczepów, brzytwy, szpilki, bransolety, czy wisiorki.
Zanik i wpływ na rozwój innych kultur.
Od XIII wieku p.n.e. zaczął nasilać się proces wysychania pastwisk stepowych, co między XIII a VII wiekiem p.n.e. doprowadziło do przesunięcia się granicy obszarów półpustynnych o 200 kilometrów na północ. Wywołało to znaczne problemy gospodarcze i zmusiło część ludności do poszukiwania nowych siedzib. Przypuszcza się, że wraz z innymi ludami, ludność kultury sabatinowskiej wzięła udział w wędrówce Ludów Morza i wywędrowała w kierunku Azji Mniejszej. Pozostała jej część wzięła udział w kształtowaniu się kultury biełozierskiej.

</doc>
<doc id="1426695" url="https://pl.wikipedia.org/wiki?curid=1426695" title="Live Trax Vol. 1">
Live Trax Vol. 1

Live Trax Vol. 1 jest pierwszym albumem koncertowym Dave Matthews Band z serii Live Trax. Dwupłytowe wydawnictwo dokumentuje występ zespołu z 8 grudnia 1998 roku z Centrum Centre w Worcester. Album ukazał się na rynku 2 listopada 2004 roku. 
Albumy koncertowe Dave Matthews Band z serii Live Trax można nabyć jedynie poprzez oficjalny sklep internetowy zespołu, również w formacie mp3. 
Na koncercie zagranym w Worcester można usłyszeć piosenki z 3 pierwszych albumów studyjnych zespołu: "Under the Table and Dreaming", "Crash", a zwłaszcza z "Before These Crowded Streets". Do pięciu oficjalnych członków Dave Matthews Band dołączyli: gitarzysta Tim Reynolds oraz klawiszowiec Butch Taylor. Gościnnie zespół wspomagał również wirtuoz banjo - Béla Fleck. 
Lista utworów.
CD 2.
Bis:

</doc>
<doc id="1426697" url="https://pl.wikipedia.org/wiki?curid=1426697" title="Giwat Ze’ew">
Giwat Ze’ew

Giwat Ze’ew (, ) – samorząd lokalny położony w Dystrykcie Judei i Samarii, w zachodniej części Samarii w Izraelu. Miejscowość jest położona pomiędzy terytoriami Autonomii Palestyńskiej.
Historia.
Osada została założona w 1982. W 1984 osada otrzymała status samorządu lokalnego.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 10,8 tys. mieszkańców.
Populacja osady pod względem wieku (dane z 2006):

</doc>
<doc id="1426699" url="https://pl.wikipedia.org/wiki?curid=1426699" title="HD 4203 b">
HD 4203 b

HD 4203 b – gazowy olbrzym krążący wokół starej gwiazdy HD 4203. Jest to planeta cięższa i większa od Jowisza, poruszająca się po silnie wydłużonej orbicie, raz znajdując się blisko swojej gwiazdy, a raz oddalając się od niej. Planeta została odkryta w 2001 roku przy użyciu Teleskopów Kecka.

</doc>
<doc id="1426700" url="https://pl.wikipedia.org/wiki?curid=1426700" title="Har Adar">
Har Adar

Har Adar (hebr. הר אדר) – samorząd lokalny położony w Dystrykcie Judei i Samarii, w zachodniej części Samarii w Izraelu. Miejscowość jest położona pomiędzy terytoriami Autonomii Palestyńskiej.
Historia.
Osada została założona w 1982 roku na wzgórzu Giwat ha-Radar. W 1995 roku osada otrzymała status samorządu lokalnego.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 2,4 tys. mieszkańców.
Populacja osady pod względem wieku (dane z 2006):

</doc>
<doc id="1426701" url="https://pl.wikipedia.org/wiki?curid=1426701" title="Manuel León Hoyos">
Manuel León Hoyos

Manuel León Hoyos (ur. 10 lutego 1989 w Méridzie) – meksykański szachista, arcymistrz od 2008 roku.
Kariera szachowa.
Jest szóstym i jednocześnie najmłodszym w historii meksykańskim arcymistrzem. Wielokrotnie reprezentował swój kraj na mistrzostwach świata oraz państw panamerykańskich juniorów w różnych kategoriach wiekowych. 
Pierwszy znaczący sukces na arenie międzynarodowej odniósł w 2005 r., zwyciężając w turnieju "Mix" memoriału José Raúla Capablanki w Hawanie. W kolejnych latach odniósł następujące sukcesy:
W 2010 r. zadebiutował w narodowej drużynie na szachowej olimpiadzie w Chanty-Mansyjsku.
Najwyższy ranking w dotychczasowej karierze osiągnął 1 października 2012 r., z wynikiem 2603 punktów zajmował wówczas 1. miejsce wśród meksykańskich szachistów.

</doc>
<doc id="1426702" url="https://pl.wikipedia.org/wiki?curid=1426702" title="Manuel Leon Hoyos">
Manuel Leon Hoyos



</doc>
<doc id="1426703" url="https://pl.wikipedia.org/wiki?curid=1426703" title="Live Trax Vol. 2">
Live Trax Vol. 2

Live Trax Vol. 2 jest drugim wydawnictwem Dave Matthews Band z serii Live Trax. Koncert miał miejsce w Golden Gate Park w San Francisco, 12 września 2004 roku. Gościem specjalnym zespołu był Carlos Santana, który zagrał razem z Dave Matthews Band kilka piosenek m.in. "Sugar Will" oraz cover piosenki Boba Dylana - All Along the Watchtower. 3-płytowe wydawnictwo zawiera 3 piosenki wcześniej niepublikowane: "Joy Ride", "Hello Again" oraz wcześniej wspomniany "Sugar Will". Hello Again znalazł się na wydanym rok później albumie studyjnym Stand Up. 

</doc>
<doc id="1426706" url="https://pl.wikipedia.org/wiki?curid=1426706" title="Ma’ale Efrajim">
Ma’ale Efrajim

Ma’ale Efrajim (hebr. מעלה אפרים) – samorząd lokalny położony w Dystrykcie Judei i Samarii, we wschodniej części Samarii w Izraelu. Miejscowość jest położona pomiędzy terytoriami Autonomii Palestyńskiej.
Historia.
Osada została założona w 1978. W 1981 osada otrzymała status samorządu lokalnego.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 1,4 tys. mieszkańców.
Populacja osady pod względem wieku (dane z 2006):
&lt;br&gt;

</doc>
<doc id="1426707" url="https://pl.wikipedia.org/wiki?curid=1426707" title="Live Trax Vol. 3">
Live Trax Vol. 3

Live Trax Vol. 3 – trzecie wydawnictwo Dave Matthews Band z serii Live Trax. Jest to dwupłytowy album dokumentujący koncert zespołu, który odbył się 27 sierpnia 2000 roku w Meadows Music Theatre w Hartford. Był to ostatni z 3 koncertów zespołu granych w Meadows Music Theatre dzień po dniu.

</doc>
<doc id="1426709" url="https://pl.wikipedia.org/wiki?curid=1426709" title="Grzegorz Müller">
Grzegorz Müller



</doc>
<doc id="1426710" url="https://pl.wikipedia.org/wiki?curid=1426710" title="Jacek Müller">
Jacek Müller



</doc>
<doc id="1426713" url="https://pl.wikipedia.org/wiki?curid=1426713" title="Wojna w Osetii Południowej">
Wojna w Osetii Południowej



</doc>
<doc id="1426715" url="https://pl.wikipedia.org/wiki?curid=1426715" title="Ełk Zachód">
Ełk Zachód

Ełk Zachód – nieczynny przystanek osobowy w województwie warmińsko-mazurskim, w północno-zachodniej części Ełku.

</doc>
<doc id="1426716" url="https://pl.wikipedia.org/wiki?curid=1426716" title="Amaury Duval">
Amaury Duval

Charles Alexandre Amaury Duval (ur. 28 stycznia 1760 w Rennes, zm. 12 listopada 1838 w Paryżu) – francuski prawnik, dyplomata, pisarz. 
Życiorys.
Był autorem wielu książek na temat historii Paryża. Do jego dzieł należą:
Był bratem dramaturga Alexandre Duval. Jeden z dwóch jego synów, Eugène-Emmanuel Amaury-Duval, był malarzem.

</doc>
<doc id="1426718" url="https://pl.wikipedia.org/wiki?curid=1426718" title="Weissenberg">
Weissenberg

Osoby:
Zobacz też:

</doc>
<doc id="1426720" url="https://pl.wikipedia.org/wiki?curid=1426720" title="Goda">
Goda

Osoby:
Zobacz też

</doc>
<doc id="1426721" url="https://pl.wikipedia.org/wiki?curid=1426721" title="Goeda">
Goeda



</doc>
<doc id="1426722" url="https://pl.wikipedia.org/wiki?curid=1426722" title="Powiat Gorlitz">
Powiat Gorlitz



</doc>
<doc id="1426723" url="https://pl.wikipedia.org/wiki?curid=1426723" title="Powiat Goerlitz">
Powiat Goerlitz



</doc>
<doc id="1426724" url="https://pl.wikipedia.org/wiki?curid=1426724" title="Landkreis Görlitz">
Landkreis Görlitz



</doc>
<doc id="1426725" url="https://pl.wikipedia.org/wiki?curid=1426725" title="Wokrjes Zhorjelc">
Wokrjes Zhorjelc



</doc>
<doc id="1426726" url="https://pl.wikipedia.org/wiki?curid=1426726" title="Coritiba FC">
Coritiba FC



</doc>
<doc id="1426727" url="https://pl.wikipedia.org/wiki?curid=1426727" title="Weisswasser/O.L.">
Weisswasser/O.L.



</doc>
<doc id="1426730" url="https://pl.wikipedia.org/wiki?curid=1426730" title="Mistrzynie olimpijskie w grze podwójnej">
Mistrzynie olimpijskie w grze podwójnej



</doc>
<doc id="1426731" url="https://pl.wikipedia.org/wiki?curid=1426731" title="Landkreis Leipzig">
Landkreis Leipzig



</doc>
<doc id="1426732" url="https://pl.wikipedia.org/wiki?curid=1426732" title="Bohlen">
Bohlen



</doc>
<doc id="1426733" url="https://pl.wikipedia.org/wiki?curid=1426733" title="Mistrzynie olimpijskie w grze pojedynczej">
Mistrzynie olimpijskie w grze pojedynczej



</doc>
<doc id="1426734" url="https://pl.wikipedia.org/wiki?curid=1426734" title="Boehlen">
Boehlen



</doc>
<doc id="1426736" url="https://pl.wikipedia.org/wiki?curid=1426736" title="Markranstadt">
Markranstadt



</doc>
<doc id="1426737" url="https://pl.wikipedia.org/wiki?curid=1426737" title="Markranstaedt">
Markranstaedt



</doc>
<doc id="1426738" url="https://pl.wikipedia.org/wiki?curid=1426738" title="Rotha">
Rotha

Rotha – dzielnica miasta Sangerhausen w Niemczech, w kraju związkowym Saksonia-Anhalt, w powiecie powiat Mansfeld-Südharz.

</doc>
<doc id="1426739" url="https://pl.wikipedia.org/wiki?curid=1426739" title="Roetha">
Roetha



</doc>
<doc id="1426740" url="https://pl.wikipedia.org/wiki?curid=1426740" title="Meissen">
Meissen



</doc>
<doc id="1426742" url="https://pl.wikipedia.org/wiki?curid=1426742" title="Dobeln">
Dobeln



</doc>
<doc id="1426743" url="https://pl.wikipedia.org/wiki?curid=1426743" title="Doebeln">
Doebeln



</doc>
<doc id="1426744" url="https://pl.wikipedia.org/wiki?curid=1426744" title="Floha">
Floha



</doc>
<doc id="1426745" url="https://pl.wikipedia.org/wiki?curid=1426745" title="Floeha">
Floeha



</doc>
<doc id="1426746" url="https://pl.wikipedia.org/wiki?curid=1426746" title="Rosswein">
Rosswein



</doc>
<doc id="1426747" url="https://pl.wikipedia.org/wiki?curid=1426747" title="Pi Mensae">
Pi Mensae

Pi Mensae ("π Men") – gwiazda w gwiazdozbiorze Góry Stołowej, odległa o około 60 lat świetlnych od Słońca. Gwiazdę okrążają co najmniej trzy planety.
Charakterystyka obserwacyjna.
Jest to gwiazda słabo widoczna nieuzbrojonym okiem w sprzyjających warunkach. Należy do obiektów nieba południowego, jest odległa o około 10° od południowego bieguna niebieskiego.
Charakterystyka fizyczna.
Pi Mensae to żółty karzeł, gwiazda ciągu głównego należąca do typu widmowego G0. Jest o 44% jaśniejsza od Słońca, ma temperaturę powierzchniową ponad 6000 K. Jej promień i masa są o około 10% większe niż promień i masa Słońca. Wiek gwiazdy jest oceniany na około 3 miliardy lat.
Układ planetarny.
Pi Mensae ma układ planetarny o nietypowej strukturze, zawierający trzy znane planety. W 2001 roku dzięki pomiarom zmian prędkości radialnej gwiazdy został odkryty masywny gazowy olbrzym, Pi Mensae b, okrążający ją po bardzo ekscentrycznej orbicie. Planeta ta ma masę minimalną ponad dziesięciokrotnie większą niż Jowisz i potrzebuje 5,7 roku na okrążenie gwiazdy.
W 2018 roku na daleką orbitę okołoziemską został wysłany teleskop kosmiczny TESS, mający wykrywać planety przez obserwacje tranzytów. Pierwszą planetą odkrytą dzięki zebranym przez niego danym była mała, wewnętrzna planeta obiegająca Pi Mensae. Ma ona promień 2,14 i krąży po ciasnej orbicie z okresem obiegu 6,27 dnia. Dzięki wykryciu sygnału zmian prędkości radialnej o tym samym okresie stwierdzono, że jest to superziemia; jej masa jest oceniana na ponad trzykrotnie większą od masy Ziemi.
W 2022 roku, wraz z poprawą parametrów znanych planet, wykryto sygnał pochodzący od trzeciej planety w układzie. Obiekt ma masę minimalną podobną do masy Neptuna, porusza się po ekscentrycznej orbicie.

</doc>
<doc id="1426748" url="https://pl.wikipedia.org/wiki?curid=1426748" title="Landkreis Nordsachsen">
Landkreis Nordsachsen



</doc>
<doc id="1426749" url="https://pl.wikipedia.org/wiki?curid=1426749" title="Stalowe magnolie (film 1989)">
Stalowe magnolie (film 1989)

Stalowe magnolie (oryg. "Steel Magnolias") − film z 1989 roku w reżyserii Herberta Rossa powstały na podstawie off-brodwayowskiej sztuki Roberta Harlinga z 1987 roku. Fabuła oparta jest na osobistych doświadczeniach Harlinga ze swoją zmarłą siostrą, która chorowała na cukrzycę typu 1. Akcja komediodramatu dzieje się w Luizjanie.
Fabuła.
Małe miasteczko na Południu Stanów. Sześć kobiet o różnym statusie, wieku i doświadczeniach spotyka się regularnie w salonie kosmetycznym Truvy. Toczy się na pozór przeciętne, nudne życie – nacechowane miłością, macierzyństwem, cierpieniem, chorobą, poświęceniem, śmiercią. Związku łączącego kobiety nic nie jest w stanie rozerwać.
Wersja polska.
Dubbingowana wersja polska: Start International Polska
Reżyseria: Ewa Złotowska
Udział wzięli:
i inni
Nagrody i nominacje.
Oscary za rok 1989
Złote Globy 1989
Nagrody BAFTA 1990

</doc>
<doc id="1426750" url="https://pl.wikipedia.org/wiki?curid=1426750" title="Laussig">
Laussig



</doc>
<doc id="1426751" url="https://pl.wikipedia.org/wiki?curid=1426751" title="Schonwolkau">
Schonwolkau



</doc>
<doc id="1426752" url="https://pl.wikipedia.org/wiki?curid=1426752" title="Schoenwoelkau">
Schoenwoelkau



</doc>
<doc id="1426755" url="https://pl.wikipedia.org/wiki?curid=1426755" title="Gruenhain-Beierfeld">
Gruenhain-Beierfeld



</doc>
<doc id="1426757" url="https://pl.wikipedia.org/wiki?curid=1426757" title="Joehstadt">
Joehstadt



</doc>
<doc id="1426758" url="https://pl.wikipedia.org/wiki?curid=1426758" title="Zwonitz">
Zwonitz



</doc>
<doc id="1426760" url="https://pl.wikipedia.org/wiki?curid=1426760" title="Zwoenitz">
Zwoenitz



</doc>
<doc id="1426761" url="https://pl.wikipedia.org/wiki?curid=1426761" title="Konigswalde">
Konigswalde



</doc>
<doc id="1426762" url="https://pl.wikipedia.org/wiki?curid=1426762" title="Sibel Özkan">
Sibel Özkan

Sibel Özkan (ur. 3 marca 1988 w Afyon) – turecka sztangistka, trzykrotna medalistka mistrzostw świata i Europy.
Kariera.
Na igrzyskach olimpijskich w Pekinie w 2008 roku zdobyła srebrny medal w kategorii do 48 kg, w dwuboju uzyskując 199 kg. 22 lipca 2016 roku straciła medal, gdyż wykryto u zawodniczki niedozwolony środek – stanozolol. Na rozgrywanych rok później mistrzostwach świata w Goyang zajęła drugie miejsce, przegrywając tylko z Chinką Wang Mingjuan. Wynik ten powtórzyła podczas mistrzostw świata w Ałmaty cztery lata później, a na mistrzostwach świata w Antalyi w 2010 roku zdobyła złoty medla. Zwyciężyła także na mistrzostwach Europy w Tbilisi (2015) i mistrzostwach Europy w Førde (2016) oraz zdobyła srebrny medal podczas mistrzostw Europy w Lignano (2008).

</doc>
<doc id="1426763" url="https://pl.wikipedia.org/wiki?curid=1426763" title="Koenigswalde">
Koenigswalde



</doc>
<doc id="1426765" url="https://pl.wikipedia.org/wiki?curid=1426765" title="Żel agarozowy">
Żel agarozowy

Żel agarozowy - żel służący do elektroforetycznego rozdziału kwasów nukleinowych. Przygotowuje się go przez zmieszanie agarozy z buforem o zasadowym pH i podgrzanie aż do utworzenia jednorodnego roztworu. Do żelu dodaje się małą ilość substancji pozwalającej uwidocznić kwasy nukleinowe, najczęściej bromek etydyny.

</doc>
<doc id="1426767" url="https://pl.wikipedia.org/wiki?curid=1426767" title="Jastrzębie (polana)">
Jastrzębie (polana)

Jastrzębie – polana w Gorcach. Znajduje się na grzbiecie odchodzącym od Kudłonia w północnym kierunku, do miejscowości Lubomierz. Zajmuje wierzch tego grzbietu i górną część zboczy wschodnich opadających do doliny potoku Rychlów oraz zboczy zachodnich opadających do doliny potoku Rosocha. Nazwa polany pochodzi od gnieżdżących się tutaj dawniej drapieżnych ptaków. Dawniej polana była wypasana, miejscami koszona, a nawet niektóre jej fragmenty były uprawiane jako pole orne, o czym świadczą dobrze zachowane równoległe rzędy ugorów na jej podwierzchołkowych, wschodnich zboczach. Po zaprzestaniu użytkowania zarasta borówczyskami, maliniakami i lasem, część polany została też sztucznie zalesiona świerkami.
Z polany roztacza się jeden z najszerszych widoków na Beskid Wyspowy. Widoczna jest stąd większość jego szczytów od Lubonia Wielkiego aż po Modyń. We wschodnim kierunku widoczne są pobliskie wzniesienia Gorców: Wielki Wierch, Kiczora Kamienicka, Jaworzynka, grzbiet Gorca Troszackiego i Kudłoń, a w dole źródliska potoku Rosocha.
Polana znajduje się poza obszarem Gorczańskiego Parku Narodowego, w granicach wsi Lubomierz, w województwie małopolskim, w powiecie limanowskim, w gminie Mszana Dolna.

</doc>
<doc id="1426770" url="https://pl.wikipedia.org/wiki?curid=1426770" title="Rafał Szukiel">
Rafał Szukiel

Rafał Szukiel (ur. 5 listopada 1976 w Mrągowie) - polski żeglarz sportowy. Jest reprezentantem Polski i zawodnikiem klubu AKS OSW Olsztyn.
Dziesiąty zawodnik w klasie Finn na igrzyskach olimpijskich w Pekinie. Triumfator prestiżowych regat Kieler Woche, jednej z największych najstarszych imprez żeglarskich na świecie. Czwarty zawodnik klasyfikacji generalnej Pucharu Świata w sezonie 2009.

</doc>
<doc id="1426771" url="https://pl.wikipedia.org/wiki?curid=1426771" title="Gustaw II Adolf Waza">
Gustaw II Adolf Waza



</doc>
<doc id="1426775" url="https://pl.wikipedia.org/wiki?curid=1426775" title="Joanna Wiatr">
Joanna Wiatr

Joanna Wiatr (ur. 5 czerwca 1987) – polska siatkarka plażowa, mistrzyni Polski, brązowa medalistka mistrzostw Europy do lat 23 (wspólnie z Katarzyną Urban).
Kariera.
Swoją przygodę z siatkówką zaczynała od gry na hali. Treningi rozpoczęła w IV klasie szkoły podstawowej, na zajęciach wychowania fizycznego. Następnie trafiła do klubu MKS Dąbrowa Górnicza, w którym osiągnęła swoje pierwsze sukcesy. Wraz z zespołem została mistrzynią Polski kadetek oraz wywalczyła brązowy medal mistrzostw Polski juniorów.
W wieku 16 lat z hali przeniosła się na piasek. W 2004 roku wespół z Katarzyną Urban zdobyła mistrzostwo Polski kadetek oraz juniorek. Wspólnie świętowały mistrzostwa Europy i świata do lat 18. W 2005 roku również z Katarzyną Urban wywalczyła wicemistrzostwo świata do lat 19.
Pierwszy poważny seniorski sukces przyszedł w 2007 roku. Wspólnie z Katarzyną Urban została mistrzynią Polski. Rok później obroniła wywalczony tytuł. W 2009 roku zdobyła srebrny medal, a w 2010 ponownie wywalczyła tytuł mistrzyni Polski.

</doc>
<doc id="1426778" url="https://pl.wikipedia.org/wiki?curid=1426778" title="Małgorzata Leijonhufvud">
Małgorzata Leijonhufvud

Małgorzata Leijonhufvud "Margareta Eriksdotter" (ur. 1 stycznia 1516, zm. 26 sierpnia 1551) – szwedzka królowa, druga żona Gustawa I Wazy.
Życiorys.
Była córką Eryka Abrahamssona Leijonhufvuda. 1 października 1536 poślubiła króla Gustawa I Wazę. Była jego drugą żoną.
Z małżeństwa Małgorzaty i Gustawa pochodzili:

</doc>
<doc id="1426779" url="https://pl.wikipedia.org/wiki?curid=1426779" title="Phm">
Phm



</doc>
<doc id="1426781" url="https://pl.wikipedia.org/wiki?curid=1426781" title="Podatek VAT">
Podatek VAT



</doc>
<doc id="1426782" url="https://pl.wikipedia.org/wiki?curid=1426782" title="Mistrzowie olimpijscy w tenisie ziemnym w grze mieszanej">
Mistrzowie olimpijscy w tenisie ziemnym w grze mieszanej



</doc>
<doc id="1426789" url="https://pl.wikipedia.org/wiki?curid=1426789" title="Tunel Rokijski">
Tunel Rokijski

Tunel Rokijski (ros. Рокский тоннель, "Rokskij tonniel"; oset. Ручъы тъунел, "Rucz΄y t΄unel"; gruz. როკის გვირაბი, "Rokis Gwirabi") – tunel drogowy pod głównym pasmem Wielkiego Kaukazu, łączący Osetię Północną w Rosji z Osetią Południową w Gruzji.
Historia.
Tunel został ukończony w 1983, za czasów Związku Radzieckiego, a uruchomiony w 1986 roku. Jego długość wynosi 3730 m, znajduje się na wysokości około 2000 m n.p.m. Pobliska Przełęcz Rokijska znajduje się na wysokości ok. 3000 m n.p.m. i jest przejezdna tylko latem. W związku z tym tunel jest jedyną drogą łączącą Osetię Północną z Południową dostępną cały rok. Jest to jedna z trzech tras łączących Rosję z Gruzją. Przejście Gantiadi-Adler znajdujące się w Abchazji przez gruzińskie władze jest uznawane za nielegalne. Druga droga została zablokowana przez władze rosyjskie przy przejściu granicznym Stepancminda-Wierchnij Łars w czerwcu 2006 roku. Władze Osetii Południowej wykorzystując ten fakt zarządziły pobieranie opłat za przejazd tunelem. Opłaty stanowiły główne źródło dochodów budżetowych. Wówczas Gruzja – mając poparcie USA – rozpoczęła negocjacje sugerując, że tunel powinien być pod kontrolą międzynarodową, a nie jak wcześniej pod secesją osetyjską, czy pod kontrolą rosyjskich sił pokojowych.
Tunel Rokijski został wykorzystany przez rosyjskie oddziały zbrojne podczas wojny w Osetii Południowej w 2008 roku.
Przez tunel przechodzi droga transkaukaska.
Nazwa.
Na 41 posiedzeniu Komisji Standaryzacji Nazw Geograficznych poza Granicami Rzeczypospolitej Polskiej w dniu 29 października 2008 postanowiono przyjąć egzonim Tunel Rokijski dla tunelu w Rosji i Gruzji. Inne proponowane nazwy to: Tunel Roki i Tunel Rocki.
We wrześniu 2017 roku Biuro Prasowe Północnej Osetii wydało oświadczenie, że nazwa tunelu Roki powinna zostać zmieniona i zastąpiona im. Bilara Kobelieva, inicjatora tunelu i byłego przywódcy północnoosetyjskiego.
Remont tunelu.
W 2011 roku tunel został zamknięty z powodu remontu. Samochody mogły korzystać z równoległego małego tunelu wentylacyjnego zgodnie z opracowanym harmonogramem, który wprowadzał ruch wahadłowy. 5 listopada 2014 tunel został ponownie otwarty. Tunel został poszerzony, zaizolowano ściany oraz rozbudowano systemu bezpieczeństwa.

</doc>
<doc id="1426795" url="https://pl.wikipedia.org/wiki?curid=1426795" title="Bob Kane">
Bob Kane

Bob Kane, właśc. Robert Kahn (ur. 24 października 1915 w Nowym Jorku, zm. 3 listopada 1998 w Los Angeles) – amerykański rysownik i twórca komiksów, współtwórca postaci Batmana razem z Billem Finger'em.

</doc>
<doc id="1426801" url="https://pl.wikipedia.org/wiki?curid=1426801" title="Immanu’el">
Immanu’el

Immanu’el () – samorząd lokalny położony w Dystrykcie Judei i Samarii, w środkowej części Samarii w Izraelu. Miejscowość jest położona pomiędzy terytoriami Autonomii Palestyńskiej. Osada została założona w 1983 roku. Według Izraelskiego Centrum Danych Statystycznych miejscowość zamieszkiwana była przez 2700 osób w 2006 r., głównie Żydów z ultraortodoksyjnego odłamu charedim. Powierzchnia miejscowości wynosi 2,75 km². Społeczność międzynarodowa twierdzi, że osiedla żydowskie budowane na Zachodnim Brzegu Jordanu są nielegalne w świetle prawa międzynarodowego, jednakże rząd izraelski kwestionuje to stanowisko prawne.
Historia.
Osada została założona w 1982 roku. Status samorządu lokalnego uzyskała w 1985 roku.
W latach 90. Immanu’el było osadą rozwijającą się bardzo prężnie, jednakże na mocy Porozumienia z Oslo inwestycje budowlane zostały zamrożone, czego skutkiem są nadal niedokończone budynki mieszkalne i infrastrukturalne.
Mieszkańcy Immanu’el znajdują zatrudnienie w miejscowościach sąsiadujących z osadą, m.in. w mieście Ari’el znajdującym się w odległości 19,4 km.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 2700 mieszkańców.
Populacja osady pod względem wieku (dane z 2006):

</doc>
<doc id="1426804" url="https://pl.wikipedia.org/wiki?curid=1426804" title="Komlavi Loglo">
Komlavi Loglo

Komlavi Loglo (ur. 30 grudnia 1984 w Badou) – togijski tenisista, reprezentant w Pucharze Davisa, olimpijczyk z Pekinu (2008).
Kariera tenisowa.
Karierę zawodową Loglo rozpoczął w 2003 roku. W swoim dorobku ma siedem tytułów z serii ITF Men's Circuit.
W latach 2000–2003 reprezentował Togo w Pucharze Davisa rozgrywając łącznie osiemnaście meczów, z których w trzynastu zwyciężał.
Dnia 31 marca 2008 roku otrzymał zaproszenie do udziału w igrzyskach olimpijskich w Pekinie. W 1 rundzie został wyeliminowany przez Kevina Andersona.
W rankingu gry pojedynczej Loglo najwyżej był na 316. miejscu (1 października 2007).

</doc>
<doc id="1426810" url="https://pl.wikipedia.org/wiki?curid=1426810" title="Karne Szomeron">
Karne Szomeron

Karne Szomeron (hebr. קרני שומרון) – samorząd lokalny położony w Dystrykcie Judei i Samarii, w zachodniej części Samarii w Izraelu. Miejscowość jest położona pomiędzy terytoriami Autonomii Palestyńskiej.
Historia.
Osada została założona w 1977. W 1984 założono osiedle Ginot Szomeron, a w 1991 osiedle Newe Menachem. W 1991 osiedla zostały połączone pod wspólną nazwą Karne Szomeron. Osada uzyskała wówczas status samorządu lokalnego.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 6,3 tys. mieszkańców.
Populacja osady pod względem wieku (dane z 2006):
Komunikacja.
Przy miasteczku przebiega droga ekspresowa nr 55 (Kefar Sawa-Nablus).
Edukacja.
W mieście znajduje się wiele szkół począwszy od przedszkola aż po szkoły średnie. Szkoły dzielą się na religijne oraz świecie. W Karne Szomeron działa żłobek dla dzieci w wielu od 3 miesięcy do 3 lat oraz przedszkole dla dzieci w wielu od 3 do 6 lat. W dzielnicy Ginot Szomeron znajduje się świecka szkoła podstawowa Rimon School. W mieście działają także szkoły religijne. Dwie szkoły podstawowe Lapidim School oraz Masuah School oraz Talmud Torah HaShomron (Barka’i) przeznaczone wyłącznie dla chłopców. W Karnei Shomron działają religijne szkoły średnie dla chłopców Yeshivat HaShomron, Yeshivat Halichot Olam oraz Ulpanat Lehava przeznaczona dla dziewcząt.

</doc>
<doc id="1426813" url="https://pl.wikipedia.org/wiki?curid=1426813" title="Wasted (singel Def Leppard)">
Wasted (singel Def Leppard)

Wasted – singiel z roku 1979, będącym pierwszym wydawnictwem brytyjskiego zespołu Def Leppard. Grupa, grająca w stylu hard rock, osiągnęła spory sukces wraz ze swoim debiutanckim albumem "On Through the Night", który uzyskał status platynowego. Singel ten miał w założeniu promować tę płytę, ale utwory, które się na nim znalazły, są różne w swoich wersjach od tych samych utworów zamieszczonych na albumie.
Te alternatywne wersje utworów nie są dostępne w jakości cyfrowej, gdyż nie zostały nigdy oficjalnie wydane na jakiejkolwiek płycie kompaktowej, nie licząc wydawnictw pirackich.
Spis utworów.
płyta winylowa, 7", Singel

</doc>
<doc id="1426814" url="https://pl.wikipedia.org/wiki?curid=1426814" title="Kedumim">
Kedumim

Kedumim (hebr. קדומים) – samorząd lokalny położony w Dystrykcie Judei i Samarii, w zachodniej części Samarii w Izraelu. Miejscowość jest położona pomiędzy terytoriami Autonomii Palestyńskiej.
Historia.
W 1974 roku, grupa Gusz Emunim wraz z rabinem Menachemen Feliksem oraz Benjaminem Kacowerem, postanowiła założyć osadę żydowska na ziemiach nazywanych Samarią. Rząd Izraela uznała jednak obozowisko za nielegalne w świetle prawa Rząd Izraela przy użyciu Siły Obronnych Izraela wielokrotnie usuwały osadników z ich prowizorycznych schronień. W 1975 roku zawarto porozumienie z Rządem Izraela, które przewidywało pozwolenie na osiedlenie się 30 rodzin w bazie wojskowej Kadum położonej na południowy wschód od Nablus/Shechem. Z czasem wokół bazy wojskowej powstawały małe osiedla mieszkalne, które przekształciły się w miasto Kedumim. W 1992 roku Kedumim otrzymało prawa miejskie. Po 30 latach od założenia miasta Kedumim jest obok miasta Ari’el jednym z większych skupisk osadnictwa żydowskiego na terenie Judei i Samarii.
Kompromis Rządu Izraela z osadnikami pozwalający na osiedlenie się rodzin żydowskich nazwano "Porozumieniem z Sebastia" ponieważ obok dzisiejszego miasta Kedumim znajdowała się stacja kolejowa zbudowana na terenach Palestyny przez Imperium Osmańskie. Porozumienie to pozwoliło na ekspansję osadnictwa żydowskiego w południowej części Judei i Samarii. Pierwszym burmistrzem Kedumim była Daniella Weiss, członkini i aktywistka ruchu Gusz Emunim
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 3,2 tys. mieszkańców.
Populacja osady pod względem wieku (dane z 2006):
Komunikacja.
Przy miasteczku przebiega droga ekspresowa nr 55 (Kefar Sawa-Nablus).
Edukacja.
Mieszkańcy Kedumim mają do dyspozycji wiele placówek edukacyjnych takich jak żłobki, przedszkola, dwie szkoły podstawowe, jesziwę Bnei Chayil, jesziwę Har Efrayim, szkołę średnią Lehava Ulpana (1000 dziewcząt) oraz lokalną szkołę muzyczną i bibliotekę publiczną.

</doc>
<doc id="1426816" url="https://pl.wikipedia.org/wiki?curid=1426816" title="Litohoto">
Litohoto



</doc>
<doc id="1426818" url="https://pl.wikipedia.org/wiki?curid=1426818" title="Kirjat Arba">
Kirjat Arba

Kirjat Arba (hebr. קריית ארבע) – samorząd lokalny położony w Dystrykcie Judei i Samarii, w zachodniej części Judei w Izraelu. Miasteczko leży przy Hebronie, pomiędzy terytoriami Autonomii Palestyńskiej.
Historia.
Osada została założona w 1968. Status samorządu lokalnego otrzymała w 1979.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 7 tys. mieszkańców.
Populacja osady pod względem wieku (dane z 2006):
&lt;br&gt;

</doc>
<doc id="1426820" url="https://pl.wikipedia.org/wiki?curid=1426820" title="Bitwa nad Greenbrier River">
Bitwa nad Greenbrier River

Bitwa nad Greenbrier (zwana także bitwą pod Camp Bartow) – starcie zbrojne, które miało miejsce 3 października 1861 podczas wojny secesyjnej.
Po zwycięstwie w bitwie pod Cheat Mountain wojska Unii otrzymały rozkaz wyparcia konfederatów z Wirginii Zachodniej. Rankiem dnia 3 października generał brygady Joseph J. Reynolds poprowadził oddział rozpoznawczy w sile dwóch brygad z fortu Cheat Mountain Summit w kierunku wschodnim, z zamiarem ataku i zniszczenia wojsk konfederackich w Camp Bartow.
Wojskom północy udało się wkroczyć na tereny zajęte przez przeciwnika, a około godziny 7 rano rozpoczął się długotrwały gwałtowny pojedynek artyleryjski. W trakcie ostrzału Reynolds uderzył najpierw na lewe, a później na prawe skrzydło wojsk konfederackich. Oba ataki zostały jednak odparte przez dobrze zdyscyplinowane i wyposażone oddziały generała Henry R. Jacksona. Około południa Reynolds wstrzymał ataki, po czym wycofał się z powrotem do Cheat Mountain Summit.
Pomimo odparcia ataków przeciwnika, w listopadzie 1861 konfederaci opuścili Camp Bartow i skierowali się na korzystniejsze dla siebie pozycje w okolicy Camp Allegheny.

</doc>
<doc id="1426822" url="https://pl.wikipedia.org/wiki?curid=1426822" title="Władysław Kordan">
Władysław Kordan

Władysław Kordan (ur. 29 maja 1960 w Prabutach) – profesor doktor habilitowany.
Życiorys.
Absolwent ART W Olsztynie. W latach 1999–2002 prodziekan, w latach 2002–2008 dziekan Wydziału Bioinżynierii Zwierząt UWM w Olsztynie, w latach 2008–2012 prorektor UWM w Olsztynie, aktualnie kierownik Katedry Biochemii i Biotechnologii Zwierząt UWM, specjalność: nauki rolnicze (zootechnika, biologia rozrodu zwierząt, biochemia zwierząt). Doktorat uzyskał w 1991 r., habilitację w 2001, tytuł profesora nadał mu Prezydent Rzeczypospolitej Polskiej w 2012 r. Od 2014 roku pracuje na stanowisku profesora zwyczajnego. Promotor dwóch prac doktorskich, konsultant i doradca merytoryczny w 5 przewodach habilitacyjnych. Recenzent 4 rozpraw doktorskich, 10 przewodów habilitacyjnych, 2 postępowań o tytuł naukowy profesora oraz ponad 140 prac naukowych do wydawnictw naukowych indeksowanych w bazie JCR. Autor ponad 280 prac naukowych, w tym ponad 100 z wyliczonym IF. Członek komitetów redakcyjnych czasopism naukowych Polish Journal of Veterinary Sciences i Journal of Urology (indeksowanych w bazie JCR). 
Badania naukowe.
Prowadzi badania w zakresie:
Publikacje.
Autor ponad 280 publikacji naukowych, w tym ponad 110 oryginalnych prac twórczych (105 w czasopismach międzynarodowych z wyliczonym IF, indeksowanych w bazie Web of Science). Całkowity IF wymienionych publikacji wynosi ponad 140.
Autolustracja.
Po publikacjach prasowych w 2008 roku dotyczących domniemanej współpracy ze Służbą Bezpieczeństwa PRL prof. Kordan złożył do Sądu Okręgowego w Olsztynie wniosek o autolustrację. Według Oddziału Instytutu Pamięci Narodowej w Białymstoku Władysław Kordan miał być tajnym współpracownikiem SB o pseudonimie „Paweł” w latach 1980-1986. Działający w pierwszej instancji Sąd Okręgowy w Olsztynie wydał orzeczenie 30 grudnia 2011 roku, w którym uznał, że profesor złożył niezgodne z prawdą oświadczenie lustracyjne. Od tego wyroku Władysław Kordan odwołał się do Sądu Apelacyjnego w Białymstoku, który w kwietniu 2012 roku uchylił wyrok i skierował sprawę do ponownego rozpatrzenia. Po ponownym rozpatrzeniu sprawy przez Sąd Okręgowy w Olsztynie, 29 listopada 2013 roku profesor został uniewinniony. Decyzję sądu zaskarżył prokurator IPN w Białymstoku. Sąd Apelacyjny ponownie nakazał rozpatrzenie sprawy. Na kolejnym posiedzeniu Sądu Okręgowego w Olsztynie profesor Kordan wycofał wniosek o autolustrację, a Sąd przychylił się do tego wniosku. Prokurator IPN złożył zażalenie w sprawie tego postanowienia. W dniu 5 grudnia 2014 roku Sąd Apelacyjny w Białymstoku prawomocnie postanowił utrzymać w mocy decyzję Sądu Okręgowego w Olsztynie i umorzył postępowanie lustracyjne wobec prof. Władysława Kordana.

</doc>
<doc id="1426825" url="https://pl.wikipedia.org/wiki?curid=1426825" title="Rock Brigade">
Rock Brigade

Rock Brigade – singiel wydany w 1980 roku przez brytyjski hardrockowy zespół Def Leppard. Pochodzi z ich debiutanckiego albumu "On Through the Night". To drugi singel zespołu, który został wydany tylko w USA. Strona B płyty zawiera utwór „When the Walls Came Tumbling Down”. Ta piosenka jest uważana przez wielu fanów jako jedna z najbardziej popularnych kompozycji zespołu.

</doc>
<doc id="1426826" url="https://pl.wikipedia.org/wiki?curid=1426826" title="Iwan Popow">
Iwan Popow

Iwan Popow, ros. Иван Попов (ur. 20 marca 1990 w Rostowie nad Donem) – rosyjski szachista, arcymistrz od 2007 roku.
Kariera szachowa.
Sukcesy szachowe zaczął odnosić w bardzo młodym wieku, w 1999 r. reprezentował Rosję na rozegranych w Litochoronie mistrzostwach Europy juniorów do lat 10, gdzie podzielił VI miejsce.
Pierwsze sukcesy na arenie międzynarodowej zaczął odnosić w 2004 r., dwukrotnie zdobywając normy arcymistrzowskie w kołowych turniejach w Moskwie. W 2005 r. podzielił I m. w Satce, natomiast w 2006 r. wypełnił w Mińsku trzecią normę na tytuł arcymistrza. Do innych jego sukcesów należą:
Najwyższy ranking w dotychczasowej karierze osiągnął 1 września 2013 r., z wynikiem 2656 punktów zajmował wówczas 96. miejsce na światowej liście FIDE, jednocześnie zajmując 22.. miejsce wśród rosyjskich szachistów.

</doc>
<doc id="1426828" url="https://pl.wikipedia.org/wiki?curid=1426828" title="British Rail Class 333">
British Rail Class 333

British Rail Class 333 - typ elektrycznych zespołów trakcyjnych dostarczonych w roku 2000 przez koncern Siemens AG, o konstrukcji opartej na wprowadzonych pociągach British Rail Class 332. Zbudowano 16 składów, zaś miejscem ich eksploatacji od początku była północna Anglia. Obecnie są one częścią taboru przewoźnika Northern Rail. 

</doc>
<doc id="1426829" url="https://pl.wikipedia.org/wiki?curid=1426829" title="Jańsborsk">
Jańsborsk



</doc>
<doc id="1426830" url="https://pl.wikipedia.org/wiki?curid=1426830" title="Kevin Anderson (tenisista)">
Kevin Anderson (tenisista)

Kevin Anderson (ur. 18 maja 1986 w Johannesburgu) – południowoafrykański tenisista, dwukrotny finalista turniejów wielkoszlemowych w grze pojedynczej, reprezentant kraju w Pucharze Davisa, olimpijczyk.
Kariera tenisowa.
W roku 2007 Anderson rozpoczął karierę zawodową. Początkowo startował w zawodach kategorii ITF Futures oraz ATP Challenger Tour. W rozgrywkach z cyklu ATP Tour wygrał siedem tytułów z dwudziestu osiągniętych finałów. W 2017 doszedł do finału wielkoszlemowego US Open (przegrał z Rafaelem Nadalem), rok później był w finale Wimbledonu (przegrał z Novakiem Đokoviciem).
Jako deblista Anderson wygrał jedne zawody kategorii ATP Tour z czterech rozegranych finałów.
W roku 2008 Anderson reprezentował RPA w Pucharze Davisa. Odniósł wówczas pięć zwycięstw oraz jedną porażkę. Pokonał m.in. Jarkko Nieminena w rundzie przeciwko Finlandii. W 2011 roku zespół RPA z Andersonem w składzie był bliski awansu do grupy światowej, najwyższej klasy w turnieju. Południowoafrykańczycy przegrali w play-offach z Chorwacją 1:4, a Anderson zdobył dla drużyny punkt po zwycięstwie nad Ivanem Dodigiem.
W 2008 roku Anderson zagrał na igrzyskach olimpijskich w Pekinie. Z gry pojedynczej odpadł w II rundzie wyeliminowany przez Nicolasa Kiefera. W grze podwójnej, w której tworzył parę z Jeffem Coetzeem, w I rundzie przegrał z parą Nicolás Almagro–David Ferrer.
W rankingu gry pojedynczej Anderson najwyżej był na 5. miejscu (16 lipca 2018), a w klasyfikacji gry podwójnej na 58. pozycji (17 listopada 2014).
W maju 2022 ogłosił zakończenie kariery zawodniczej.

</doc>
<doc id="1426835" url="https://pl.wikipedia.org/wiki?curid=1426835" title="Nerses IV Wdzięczny">
Nerses IV Wdzięczny

Nerses IV Šnorhali zwany Wdzięcznym, arm. Ներսէս Շնորհալի (1098 lub 1102 w Gaziantep – 1172 lub 13 sierpnia 1173 w Hromkla) – chrześcijański poeta ormiański. Święty Apostolskiego Kościoła Ormiańskiego oraz Kościoła Katolickiego.
Przez sześć lat pełnił funkcję katolikosa Wielkiego Domu Cylicyjskiego, działał także na rzecz ekumenizmu. W historii zapisał się przede wszystkim jako czołowy liryk ormiański, autor poematu lirycznego "Jezus, Syn jedyny Ojca", uważanego za jedno z arcydzieł średniowiecznej epiki europejskiej, które stawia Nersesa w jednym rzędzie z Dantem czy Miltonem; w dystychu elegijnym zawarł on całe biblijne dzieje zbawienia, opatrując je wstawkami modlitewnymi i pokutnymi. Jednocześnie przyczynił się on do ożywienia literackiego języka ormiańskiego poprzez wprowadzenie do wzniosłego stylu zwrotów przejętych z mowy ludowej, był nowatorem formy poetyckiej, udoskonalił i zakorzenił rym w narodowym pieśniarstwie. Napisał także szereg pieśni do dziś wykorzystywanych w niedzielnej liturgii.
Przez długi czas nieznany w Polsce, został przetłumaczony przez ks. Marka Starowieyjskiego oraz Jerzego Litwiniuka.
Życie.
Nerses urodził się na zamku rodzinnym Kowk, w Gaziantep, w 1098 bądź 1102; obok dokładnej daty narodzin, nie znamy również imienia, jakie otrzymał na chrzcie, a jedynie to, które nosił już jako kapłan. Przydomek Šnorhali oznacza "piękny", ale również "wdzięczny". Nadany mu on został w starczym wieku, bądź pośmiertnie, dla uczczenia przymiotów szczególnej łagodności w sporach i wrażliwości na bliźnich, jakimi miał się odznaczać.
Najwięcej pewnych informacji o pochodzeniu, rodzinie i życiu Nersesa zachowało się w poetyckim memoriale jego własnego autorstwa, który dopisał jako ostatni rozdział poematu "Jezus, Syn jedyny Ojca". Wiemy stąd np. to, że jego bratem był patriarcha Grigoris III, zaś siostra, Maria, była rekluzką, czyli pustelniczką ormiańską mieszkającą w małej celi.
Otrzymał staranne wykształcenie, najpierw w domu, później w zaś w Czerwonym Klasztorze, do którego wstąpił. W latach 1166 – 1172 lub 1173 pełnił funkcję katolikosa Wielkiego Domu Cylicyjskiego.
Twórczość.
Tradycyjny pogląd na literaturę wschodniochrześcijańską dopatruje się w twórczości Nersesa Šnorhali wybitnego wkładu w średniowieczną poezję religijną. Kojarzony jest on powszechnie jako czołowa postać epoki rozkwitu wielkiej literatury armeńskiej, zaś jego wpływ jako pieśniarza wielu badaczy porównuje do pisarstwa św. Grzegorza z Nareku, którego psalmy Ormianie uważają za księgę świętą. Badacz piśmiennictwa patrystycznego, ks. Marek Starowieyski, stawia Nersesa w gronie takich pisarzy jak Augustyn z Hippony, Dante Alighieri czy John Milton, nadając jego głównemu dziełu – poematowi "Jezus, Syn jedyny Ojca" – rangę arcydzieła.
Nerses był autorem pieśni religijnych, poematów i wierszy historycznych (między innymi "Elegia na zdobycie Edessy przez pogan" (1144) ), a także wierszowanych zagadek opartych na folklorze.
Do tej części twórczości Nersesa należą dwa dzieła uważane za najsłynniejsze w jego dorobku: psalmiczy "Żal po Edessie" oraz poemat będący liryczną repliką wybranych fragmentów Pisma Świętego, "Jezus, Syn jedyny Ojca".
Zhamagirk

</doc>
<doc id="1426837" url="https://pl.wikipedia.org/wiki?curid=1426837" title="Sun Peng">
Sun Peng

Sun Peng (; ur. 19 października 1983 w Liaoning) – chiński tenisista.
Kariera tenisowa.
W swojej sportowej karierze Peng wygrał trzy turnieje kategorii ITF Men's Circuit w grze pojedynczej.
W 2008 roku uczestniczył w igrzyskach olimpijskich w Pekinie, odpadając z rywalizacji singlowej w I rundzie.
W latach 2003–2008 Peng reprezentował Chiny w Pucharze Davisa grając łącznie w 18 meczach, z których w 7 zwyciężył.
W rankingu gry pojedynczej Peng najwyżej był na 290. miejscu (25 lipca 2005), a w klasyfikacji gry podwójnej na 670. pozycji (2 sierpnia 2004).

</doc>
<doc id="1426838" url="https://pl.wikipedia.org/wiki?curid=1426838" title="Placówka naukowa">
Placówka naukowa



</doc>
<doc id="1426839" url="https://pl.wikipedia.org/wiki?curid=1426839" title="Chiltern Railways">
Chiltern Railways

Chiltern Railways – brytyjski przewoźnik kolejowy posiadający koncesję na obsługę dalekobieżnej trasy pasażerskiej z Londynu do Birmingham, a także kilku tras podmiejskich w hrabstwach położonych na północny zachód od Londynu (głównie Warwickshire i Buckinghamshire).
Przedsiębiorstwo po raz pierwszy uzyskało koncesję w roku 1996. Początkowo przyznano ją na sześć lat, ale później została przedłużona aż do 2022 roku. Pociągi przewożnika zatrzymują się na 62 stacjach. Chiltern Railways jest jedną ze spółek koncernu Deutsche Bahn.
Tabor.
Przedsiębiorstwo dysponuje 59 pociągami:

</doc>
<doc id="1426841" url="https://pl.wikipedia.org/wiki?curid=1426841" title="Stripes">
Stripes

Stripes jest to framework stworzony do budowy aplikacji webowych przy użyciu technologii Java (Java EE/J2EE). Jego zadaniem jest wspomaganie obsługi warstwy widoku i warstwy kontrolera w trójwarstwowym modelu aplikacji MVC. Framework ten obsługuje (przechwytuje) akcje wywoływane na formatkach, jak też przekierowuje otrzymane wyniki do określonych miejsc, w których mają być zaprezentowane. Dodatkową funkcjonalnością jest rozbudowana możliwość kontroli pozyskiwanych danych, jak też ich walidacji. Stripes dostarcza własny zestaw tagów, które można powiązać z tagami zwykłego kodu HTML. Głównym powodem stworzenia tego frameworka było ograniczenie nakładów pracy, związanych z nauką i konfiguracją innych tego typu rozwiązań (Struts, WebWork 2, Spring Framework).
Framework powstał pod koniec pierwszej dekady XXI wieku, pojawiał się wtedy w programach zajęć, w 2008 ukazał się m.in. podręcznik "Stripes: The Official Guide to Stripes Java Web Framework", ostatnia stabilna wersja ukazała się w 2015 i nie była następnie rozwijana. Pod koniec drugiej dekady XXI wieku Stripes nie był już wymieniany na listach zalecanych frameworków Java.

</doc>
<doc id="1426843" url="https://pl.wikipedia.org/wiki?curid=1426843" title="Harlan (krater księżycowy)">
Harlan (krater księżycowy)

Harlan (dawniej "Marinus D") – krater na powierzchni Księżyca o średnicy około 63 km.

</doc>
<doc id="1426850" url="https://pl.wikipedia.org/wiki?curid=1426850" title="Spiterstulen">
Spiterstulen

Spiterstulen – norweskie schronisko turystyczne położone w górach Jotunheimen, na wysokości 1104 metrów n.p.m., w dolinie Visdalen, nad rzeką Visą. Jest to popularne miejsce do rozpoczęcia wędrówek na najwyższy szczyt Skandynawii, Galdhøpiggen oraz Glittertind, drugi pod względem wielkości. W niedalekiej odległości od obiektu jest w sumie 17 szczytów przekraczających 2300 metrów n.p.m.
Do schroniska możliwy jest dojazd prywatną, górską drogą (odcinek drogi posiada asfalt i jest płatny 80NOK - po przyjeździe do schroniska). Turystów dowożą również autobusy z miasteczka Lom.
Jest to największe prywatne schronisko w górach Jotunheimen.
Historia.
Spiterstulen jest jednym z najstarszych schronisk w górach Jotunheimen. W XVIII wieku pojawiła się w tym miejscu chata pasterska. W 1836 Steiner Sulheim przebudował ją na pierwsze prymitywne schronisko, służące turystom i myśliwym. Prawdziwe schronisko turystyczne stanęło w 1881, kiedy to rozpoczęła się ekspansja turystyczna w okoliczne rejony górskie.
W 1910 wybudowano kolejne kilka innych budynków w surowym, górskim stylu. W 1926 przy schronisku stanęła skrzynka pocztowa, a pod koniec lat 30. XX wieku w miejscu dawnej chaty pasterskiej stanął nowy budynek główny. Ostatnia wielka przebudowa miała miejsce w 1978, kiedy zburzono stary budynek główny i wybudowano nowy, w stylu modernistycznym. Do dzisiaj ocalało kilka małych budynków z przełomu XIX i XX wieku.
Obecnie przez schronisko przewija się 20 tysięcy turystów rocznie.
Wyposażenie schroniska.
Schronisko organizuje wyprawy z przewodnikiem na najbliższe szczyty górskie. Sezon turystyczny w schronisku trwa od 1 marca do 1 maja oraz od 20 maja do 10 października.

</doc>
<doc id="1426854" url="https://pl.wikipedia.org/wiki?curid=1426854" title="Littoral Combat Ship">
Littoral Combat Ship

Littoral Combat Ship − amerykański program i seria stosunkowo niewielkich oraz relatywnie tanich okrętów walki przybrzeżnej (wody przybrzeżne), których zastosowanie bojowe opiera się na wykorzystaniu przystosowanych do konkretnych rodzajów misji modułowych pakietów wyposażenia ""plug-and-fight". Sam zaś okręt niewyposażony w moduły, nazywany jest jedynie "Sea frame" - okrętem szkieletowym.
Program LCS został ogłoszony 1 listopada 2001 roku, kiedy US Navy rozpoczęło nowy program okrętów nawodnych przyszłości - "Future Surface Combatant Program"" Program zakładał dostarczenie Marynarce całkowicie nowych generacji wszystkich klas okrętów nawodnych, w tym:
Marynarka Wojenna Stanów Zjednoczonych planowała pierwotnie budowę 55 okrętów LCS, w tym sześciu okrętów pierwszej generacji - Flight 0. Z uwagi jednak na przekroczenie planowanych kosztów budowy jednostek prototypowych "Freedom" (LCS-1) oraz "Independence" (LCS-2), postanowiono zrezygnować z budowy pozostałych jednostek tej generacji (LCS-3 do LCS-6), restrukturyzując w roku 2007 cały program i rozpoczynając program kolejnej generacji Flight 1. W ramach zrestrukturyzowanego programu, Kongres Stanów Zjednoczonych przyznał środki finansowe na rozpoczęcie programu jednego okrętu w roku 2008 oraz dwóch okrętów w roku 2009. Nowe okręty Flight 1 będą numerowane od LCS-5.
W styczniu 2015 roku USN poinformowała, że okręty przyszłych serii zostaną przemianowane na fregaty (FF, Fast Frigate), osiemnaście zaplanowanych jednostek otrzymało symbol LCS.
W grudniu 2019 roku podjęto decyzję o łącznej budowie 38 przybrzeżnych okrętów bojowych, w tym 16 okrętów klasy Freedom i 19 okrętów klasy Independence.
W polskim piśmiennictwie zwraca się uwagę, że okręty klasy LCS w istocie stanowią odpowiedniki korwet.

</doc>
<doc id="1426857" url="https://pl.wikipedia.org/wiki?curid=1426857" title="Frankenstein’s Children">
Frankenstein’s Children

Frankenstein’s Children – piąta płyta zespołu Big Cyc wydana w 1994 roku.

</doc>
<doc id="1426862" url="https://pl.wikipedia.org/wiki?curid=1426862" title="Icchak Meir Alter">
Icchak Meir Alter

Icchak Meir Rothenberg Alter (jid. יצחק מאיר אלטער; ur. 1798 w Magnuszewie, zm. 10 marca 1866 w Górze Kalwarii) – polski rabin, talmudysta, założyciel i pierwszy cadyk chasydzkiej dynastii Ger. 
Nazywany przez swoich zwolenników "reb Icie Majer", "Mądry RIM" (akronim od Rabbi Icchak Meir) lub "Chidusze ha-Rim".
Życiorys.
Icchak Meir Alter urodził się w Magnuszewie. Był synem Izraela z Góry Kalwarii. Już w dzieciństwie wyróżniał się błyskotliwością i oryginalnością przemyśleń. Nauki pobierał u Israela Hopsztajna z Kozienic, Simchy Bunema z Przysuchy, a następnie u Menachema Mendla Morgensterna z Kocka. Po śmierci cadyka Morgensterna w 1859 roku, Alter skupił wokół siebie większość jego uczniów. Ten rok uznaje się za powstanie chasydzkiej dynastii Ger. Od 1843 roku był honorowym członkiem rabinatu warszawskiego, co umocniło wpływy chasydyzmu na tym terenie. W Warszawie przez pewien czas prowadził założoną przez siebie synagogę oraz jesziwę, znajdujące się przy Żelaznej 57.
Alter za najważniejszy obowiązek uznawał studiowanie Tory, podkreślał radość, jaką niesie nauka talmudyczna, nie uznawał cudów oraz przeciwstawiał się wierze w cudotwórczą moc cadyka, nie przyjmował datków od swoich zwolenników. Utrzymywał się z wyrobu i handlu tabaką, czym zajmowała się jego żona. Angażował się w działalność polityczną, m.in. walczył o zniesienie ukazu o kantonistach.
Icchak Meir Alter zmarł 10 marca 1866. Został pochowany w ohelu na cmentarzu żydowskim w Górze Kalwarii. Jego wydane pośmiertnie w 1875 roku w Warszawie dzieło "Chidusze ha-Rim" było jedną z ważniejszych prac dotyczących rytuału judaizmu i lekturą w polskich jesziwach. Był także autorem kilku tomów komentarzy do Talmudu.
Życie prywatne.
Od 1811 roku żoną Altera była Feigele Lipszyc, córka Moszego Lipszyca, z którą miał 14 dzieci. Wieku dorosłego dożył tylko jeden syn: Abraham Mordechaj oraz trzy córki: Cyna Pesia, Lea Hudes i Estera.

</doc>
<doc id="1426863" url="https://pl.wikipedia.org/wiki?curid=1426863" title="Specjalne strefy ekonomiczne Chińskiej Republiki Ludowej">
Specjalne strefy ekonomiczne Chińskiej Republiki Ludowej

Specjalne strefy ekonomiczne (chin. trad. 經濟特區, chin. upr. 经济特区, pinyin "jīngjì tèqū") – obszary Chińskiej Republiki Ludowej wydzielone administracyjnie i celnie z jej terytorium, celem ściągnięcia kapitału zagranicznego.
Historia.
Decyzja o utworzeniu specjalnych stref ekonomicznych zapadła na III plenum KC KPCh jedenastej kadencji w 1979 roku, jako element otwarcia Chin na świat i reform gospodarczych.
W sierpniu 1980 utworzono dwie pierwsze strefy, w niewielkich miejscowościach Shenzhen i Zhuhai. O wyborze tych miejsc zdecydowało przede wszystkim ich położenie naprzeciwko Hongkongu i Makau.
Rok później utworzono kolejne dwie strefy: Shantou i położony naprzeciw Tajwanu Xiamen.
Niedługo potem pojawił się projekt utworzenia specjalnej strefy ekonomicznej na wyspie Hajnan, która w zamierzeniu władz miała się stać "drugim Tajwanem". W 1988 utworzono nową prowincję Hajnan o statusie specjalnej strefy ekonomicznej.
W 1990 roku wydzielono kolejną strefę ekonomiczną, dzielnicę Pudong na obszarze miasta Szanghaj.
Funkcjonowanie.
Specjalne strefy ekonomiczne są wyłączone administracyjnie z terytorium ChRL (z wyjątkiem Hajnanu, który sam w sobie jest prowincją). Oddzielone są też od reszty Chin barierą celną.
W specjalnych strefach ekonomicznych obowiązują dogodne warunki dla inwestycji zagranicznych, m.in. 15% podatek liniowy, prawo transferu zysków, możliwość taniej dzierżawy ziemi. Nie obowiązuje w nich także ograniczenie udziału kapitału obcego w spółkach mieszanych do 49%.

</doc>
<doc id="1426866" url="https://pl.wikipedia.org/wiki?curid=1426866" title="Reakcja łańcuchowa ligazy">
Reakcja łańcuchowa ligazy

Reakcja łańcuchowa ligazy, ligazowa reakcja łańcuchowa, LCR (z ang. "ligase chain reaction") – metoda stosowana w biologii molekularnej do wykrywania określonych fragmentów kwasów nukleinowych.
Dla poszukiwanej sekwencji projektuje się dwa komplementarne, bezpośrednio sąsiadujące z sobą fragmenty DNA (sondy), każdy o długości na przykład 20 nukleotydów. Jeśli szukana sekwencja znajduje się w mieszaninie reakcyjnej, wówczas sondy z nią hybrydyzują (łączą się), ustawiając się tuż obok siebie. Obecna w mieszaninie ligaza DNA ma wówczas możliwość utworzenia wiązania chemicznego między obiema sondami i zespolenia ich w jedną cząsteczkę DNA (w tym przykładzie o długości 40 nukleotydów). Etapy hybrydyzacji i ligacji powtarza się wielokrotnie, po czym przeprowadza elektroforetyczny rozdział mieszaniny w celu sprawdzenia obecności połączonych sond DNA (w tym przykładzie o długości 40 nukleotydów).

</doc>
<doc id="1426867" url="https://pl.wikipedia.org/wiki?curid=1426867" title="Pomnik marszałka Józefa Piłsudskiego w Szczecinie">
Pomnik marszałka Józefa Piłsudskiego w Szczecinie

Pomnik Marszałka Józefa Piłsudskiego – umieszczony w Szczecinie przy placu Szarych Szeregów (daw. pl. Sprzymierzonych), pomiędzy al. Wojska Polskiego i ul. Wielkopolską.
Historia.
Projektantem i wykonawcą pomnika jest Bohdan Ronin-Walknowski, odlewu dokonano w Szczecińskiej Stoczni Remontowej „Gryfia” a wykonawcą całości otoczenia pomnika był Wydział Inżynierii Miejskiej Urzędu Miasta Szczecin. Pomnik odsłonięty został 19 marca 2000 roku. Brązowe popiersie (wys. 96 cm) stoi na cokole z czerwonego granitu (wys. 2,2 m). Od przodu napis "Józef Piłsudski 1867 – 1935".

</doc>
<doc id="1426868" url="https://pl.wikipedia.org/wiki?curid=1426868" title="Galop roboczy">
Galop roboczy



</doc>
<doc id="1426869" url="https://pl.wikipedia.org/wiki?curid=1426869" title="Dendrobates duellmani">
Dendrobates duellmani

Dendrobates duellmani - gatunek płaza z rodziny drzewołazów.
Charakterystyka.
Plecy czarne z trzema pomarańczowymi pasami. Nogi też są czarne w niebieskie wzory. Brzuch czarny.
Rozmiary.
Samce 15-17 mm, samice 16-18 mm.
Występowanie.
Występuje w Peru.

</doc>
<doc id="1426875" url="https://pl.wikipedia.org/wiki?curid=1426875" title="Zapas Młodych Koni">
Zapas Młodych Koni

Zapas Młodych Koni – instytucja zajmująca się zaopatrywaniem Wojska Polskiego II RP w młode konie (remonty).
Podporządkowany był Wojskowemu Zakładowi Remontu Koni i był centralnym zakładem służby remontu.
Zapas Młodych Koni przyjmował konie kupione po wycenie przez Komisje Doboru Koni.
Do zadań zapasu należało gromadzenie, pielęgnowanie oraz oswajanie z porządkiem stajennym, ludźmi i rzędem, młodych koni lepszej krwi, zakupionych przez komisje remontowe, przed osiągnięciem przez nie przepisowego do użytku wojskowego wieku.
Zapas prowadził gospodarkę rolną we własnym zakresie, celem zaspokojenia potrzeb własnych. Konie – po osiągnięciu przepisowego wieku, wydawane były poszczególnym formacjom wojskowym, według rozdzielnika ministra spraw wewnętrznych (Departament X Spraw Poboru).
W 1923 roku istniały trzy zapasy młodych koni:
W 1939 roku funkcjonował jeden Zapas Młodych Koni w Jarosławiu. Zgodnie z planem mobilizacyjnym „W” w okresie mobilizacji powszechnej miał przejść w stan Zapasu Koni OK X w Radymnie wraz z personelem, końmi i posiadanym materiałem, w terminie i według zarządzeń, które miał wydać dowódca Okręgu Korpusu Nr I. Zapas Koni OK X miał być sformowany w 15 dniu mobilizacji powszechnej przez 10 Dywizjon Taborów w Radymnie, przy czym już od drugiego dnia mobilizacji miał być gotowy do przyjmowania nadwyżek.
Kadra zapasów młodych koni.
Kierownicy Zapasu Młodych Koni nr 1 w Górze Kalwarii
Oficerowie
Kierownicy Zapasu Młodych Koni nr 2 w Wyrzysku
Oficerowie
Kierownicy Zapasu Młodych Koni nr 3 w Zamościu i Radymnie

</doc>
<doc id="1426879" url="https://pl.wikipedia.org/wiki?curid=1426879" title="Miasta otwarte Chińskiej Republiki Ludowej">
Miasta otwarte Chińskiej Republiki Ludowej

Miasta otwarte – miasta w Chińskiej Republice Ludowej, decyzją władz otwarte dla kapitału zagranicznego.
Charakterystyka.
Decyzję o utworzeniu miast otwartych władze ChRL podjęły w maju 1984, w ramach kontynuacji polityki otwarcia Chin na świat i reform gospodarczych. Miasta otwarte, podobnie jak specjalne strefy ekonomiczne miały być otwarte dla inwestycji zagranicznych, jednak bez odrębności administracyjnej i celnej, a także z nieco mniejszymi uprawnieniami dla kapitału obcego niż w SSE.
W 1984 na wschodnim wybrzeżu Chin utworzono 14 miast otwartych: Dalian, Qinhuangdao, Tiencin, Yantai, Qingdao, Lianyungang, Nantong, Szanghaj, Ningbo, Wenzhou, Fuzhou, Kanton, Zhanjiang i Beihai. Wkrótce w miastach tych, celem usprawnienia ich funkcjonowania, zaczęto wydzielać strefy rozwoju ekonomicznego i technologicznego.
W 1988 OZPL zatwierdziło projekt sekretarza generalnego KC KPCh Zhao Ziyanga, zgodnie z którym status miasta otwartego otrzymały wszystkie miasta położone na półwyspie Liaotung, prowincji Hebei (wraz z miastami wydzielonymi Pekin i Tiencin), półwyspie Shandong, delcie Jangcy i Rzeki Perłowej, trójkącie Xiamen-Zhangzhou-Quanzhou i w regionie autonomicznym Kuangsi.
W 1992 Rada Państwa podjęła decyzję o nadaniu statusu miasta otwartego wszystkim stolicom prowincji i regionów autonomicznych, a także szeregowi miast nadgranicznych.

</doc>
<doc id="1426881" url="https://pl.wikipedia.org/wiki?curid=1426881" title="Okręg wyborczy Plymouth">
Okręg wyborczy Plymouth

Okręg wyborczy Plymouth powstał w 1442 r. i wysyłał do brytyjskiej Izby Gmin dwóch deputowanych. Okręg obejmował miasto Plymouth. Został zlikwidowany w 1918 r.

</doc>
<doc id="1426883" url="https://pl.wikipedia.org/wiki?curid=1426883" title="Diana Walstad">
Diana Walstad

Diana Walstad – amerykańska naukowiec, mikrobiolog, akwarystka, popularyzatorka akwarium low-tech, autorka książki "Ecology of the Planted Aquarium: A Practical Manual and Scientific Treatise for the Home Aquarist".

</doc>
<doc id="1426885" url="https://pl.wikipedia.org/wiki?curid=1426885" title="Osetyjska Droga Wojenna">
Osetyjska Droga Wojenna

Osetyjska Droga Wojenna (ros. Военно-Осетинская дорога, gruz. ოსეთის სამხედრო გზა) - droga zbudowana w latach 1854-1889 przez Imperium Rosyjskie w celu polepszenia komunikacji z Kaukazem Południowym.
Biegnie dolinami rzek Rioni i Ardon, łącząc Kutaisi w Gruzji z Ałagirem w Rosji. Przecina pasmo Wielkiego Kaukazu, przechodząc przez Przełęcz Mamison. Jej długość wynosi 270 km.

</doc>
<doc id="1426887" url="https://pl.wikipedia.org/wiki?curid=1426887" title="Marek Richter">
Marek Richter

Marek Richter (ur. 29 lutego 1964 w Gdyni) – polski aktor i wokalista.
Życiorys.
W 1989 ukończył Studium Wokalno-Aktorskie im. D. Baduszkowej przy Teatrze Muzycznym w Gdyni. Na scenie zadebiutował 21 stycznia 1989. W latach 1988–1990 występował w Teatrze Muzycznym w Gdyni. W latach 1996–1998 był aktorem Teatru Dramatycznego w Elblągu, a także występował gościnnie w Teatrze im. Jaracza w Olsztynie oraz w latach 2001–2002 w Teatrze Wybrzeże w Gdańsku.
Współtwórca i menedżer Teatru Atelier im. Agnieszki Osieckiej w Sopocie. Występował w tym teatrze w latach 1989–1999.
Poza pracą aktorską Marek Richter zajmuje się także działalnością edukacyjną. Jest wykładowcą w swoim rodzimym studium. Zaangażował się jako animator zajęć teatralnych w Teatrze Junior i w Zespole Szkół Plastycznych w Gdyni.
Wybrane role teatralne.
W Teatrze Muzycznym w Gdyni:
W Teatrze Atelier w Sopocie:
W Teatrze Dramatycznym w Elblągu:
W Teatrze im. Stefana Jaracza w Olsztynie:
W Opera Nova w Bydgoszczy:
W Teatrze Wybrzeże w Gdańsku:

</doc>
<doc id="1426888" url="https://pl.wikipedia.org/wiki?curid=1426888" title="Zakir Hussain">
Zakir Hussain

Zakir Hussain () (ur. 8 lutego 1897 w Hajdarabadzie, zm. 3 maja 1969) – prezydent Indii w latach 1967–1969.
Życiorys.
Jego ojciec był Pasztunem. Zakir Hussain uczęszczał do muzułmańskiej szkoły w Etawah, a następnie studiował na Aligarh Muslim University w Aligarh. W 1920 roku znalazł się w grupie studentów i wykładowców, dążących do powołania niezależnego od władz brytyjskich Narodowego Uniwersytetu Muzułmańskiego "Jamia Millia Islamia". Po studiach wyjechał do Berlina, na tamtejszym uniwersytecie uzyskał tytuł doktora ekonomii.
Po uzyskaniu przez Indie niepodległości został wicekanclerzem Aligarh Muslim University, funkcję tę sprawował do 1956 roku. W 1956 został wybrany do parlamentu, a w latach 1957–1962 był gubernatorem stanu Bihar. Od 1962 do 1967 roku był wiceprezydentem Indii. 13 maja 1967 został wybrany na prezydenta.

</doc>
<doc id="1426891" url="https://pl.wikipedia.org/wiki?curid=1426891" title="Przełęcz Mamisońska">
Przełęcz Mamisońska

Przełęcz Mamisońska (ros. Мамисонский перевал, "Mamisonskij pieriewał"; gruz. მამისონის უღელტეხილი, "Mamisonis Ugheltechili"; oset. Мамысоны æфцæг, "Mamysony afcag") – przełęcz w centralnej części Pasma Głównego Wielkiego Kaukazu, na granicy Rosji i Gruzji, między dolinami Ardonu i Rioni. Znajduje się na wysokości 2819 m n.p.m. Przez przełęcz przebiega Osetyjska Droga Wojenna.

</doc>
<doc id="1426894" url="https://pl.wikipedia.org/wiki?curid=1426894" title="Gazeta Noworudzka">
Gazeta Noworudzka

Gazeta Noworudzka – tygodnik ukazujący się od numeru lipiec/sierpień 1990 roku na terenie miasta i gminy Nowa Ruda oraz Radkowa, jest jednym z najstarszych czasopism regionu. 
Pierwotnie wydawane przez Komitet Obywatelski w Nowej Rudzie, obecnie przez Stowarzyszenie Komitet Obywatelski Ziemi Kłodzkiej i Wydawnictwo Ziemia Kłodzka, najpierw jako miesięcznik (do września 1992 r.), potem dwutygodnik (do stycznia 2001 r.). Redaktorami naczelnymi byli w przeszłości: Danuta Nowak-Saj, Karol Maliszewski, Andrzej Behan, Irena Caryk, Ryszard Rybka, Wojciech Grzybowski, Irena Żabska; obecnie jest nim Paweł Golak.
Przynosi aktualne wiadomości społeczno-polityczne, kulturalne i gospodarcze z życia regionu. Zawiera stałe rubryki m.in. słowo na niedzielę, wolne miejsca pracy, dodatek sportowy "Sprintem przez stadiony", miejscowe informacje i ogłoszenia.
Jest też wzorcem dla wydawanego przez firmę Intergol tygodnika – Gazety Kłodzkiej charakteryzującego się podobną szatą graficzną (layout) i zestawem informacji.
Gazeta Noworudzka dostępna jest również w wersji internetowej. Zrzeszona jest w Stowarzyszeniu Gazet Lokalnych.

</doc>
<doc id="1426901" url="https://pl.wikipedia.org/wiki?curid=1426901" title="Samorząd Regionu Szomeron">
Samorząd Regionu Szomeron

Samorząd Regionu Szomeron (hebr. מועצה אזורית שומרון) – samorząd regionu położony w Dystrykcie Judei i Samarii, w Izraelu.
Samorządowi podlegają osady rolnicze położone w północnej części Samarii, w otoczeniu terytoriów Autonomii Palestyńskiej. Siedziba władz administracyjnych samorządu znajduje się w strefie przemysłowej przy osiedlu Barkan.
Osiedla.
W 2 moszawach, 27 osiedlach i 29 nieautoryzowanych osiedlach żyje tutaj około 41 000 mieszkańców.

</doc>
<doc id="1426907" url="https://pl.wikipedia.org/wiki?curid=1426907" title="Droga transkaukaska">
Droga transkaukaska

Droga transkaukaska (ros. "Транскавказская автомагистраль") – górska droga przecinająca pasmo Wielkiego Kaukazu przez Przełęcz Roki (3008 m n.p.m.), łącząca Osetię Północną z Osetią Południową, a szerzej - Rosję z Gruzją.
Została zbudowana w latach 1971–1981 przez Związek Radziecki, jako trasa alternatywna dla Gruzińskiej Drogi Wojennej i Osetyjskiej Drogi Wojennej. W zimie droga jest często zamknięta z powodu zagrożenia lawinowego.
Zobacz też.
Tunel Roki

</doc>
<doc id="1426908" url="https://pl.wikipedia.org/wiki?curid=1426908" title="Okręg wyborczy Exeter">
Okręg wyborczy Exeter

Okręg wyborczy Exeter powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. W 1885 r. liczbę mandatów przypadających na okręg zmniejszono do jednego. Okręg obejmuje miasto Exeter w hrabstwie Devon.

</doc>
<doc id="1426914" url="https://pl.wikipedia.org/wiki?curid=1426914" title="Samuel Sánchez Gonzalez">
Samuel Sánchez Gonzalez



</doc>
<doc id="1426916" url="https://pl.wikipedia.org/wiki?curid=1426916" title="Oka (piosenka)">
Oka (piosenka)

Oka – piosenka powstała w lipcu 1943 r. w obozie 1 Dywizji im. Tadeusza Kościuszki w Sielcach nad Oką. Jej melodia została zaczerpnięta przez autora tekstu, Leona Pasternaka, z piosenki "Szumią Oleandry" z wodewilu Stefana Turskiego "Lola z Ludwinowa".
Jako związana z „kościuszkowcami” była w okresie PRL często wykonywana przez zespoły wojskowe, pojawiła się też np. w serialu "Czterej pancerni i pies". 
Pod tytułem „Szumi dokoła las” Stefan Janik zrealizował w 1968 roku film animowany, który w symbolicznej formie przedstawiał historię wojska polskiego od czasów Piastów do końca II wojny światowej. 
Tekst piosenki:

</doc>
<doc id="1426926" url="https://pl.wikipedia.org/wiki?curid=1426926" title="Bisakodyl">
Bisakodyl

Bisakodyl (łac. "Bisacodylum") – organiczny związek chemiczny, preparat przeczyszczający stosowany do działania w jelicie grubym dla wzmożenia wydzielania śluzu i przyspieszenia ruchu robaczkowego wywołującego wypróżnienie. Nie wchłania się bezpośrednio z jelita cienkiego. Po jego zastosowaniu konsystencja stolca jest miękka.
Wskazania.
Używanie preparatu nie podrażnia błony śluzowej, nawet gdy jest on dłużej używany. Wskazany jest w zaparciach na różnym tle. Stosuje się go w celu opróżnienia jelita przed badaniami rektoskopowymi oraz radiologicznymi, a także przed wykonaniem zabiegu chirurgicznego w odnośnej okolicy.
Wypróżnienie następuje po upływie 4 do 10 godzin od przyjęcia środka doustnie, natomiast w przypadku podania go doodbytniczo czas potrzebny do jego zadziałania jest o wiele krótszy i wynosi około jednej godziny.
Przeciwwskazania.
Środek ten nie może być stosowany u osób chorych na zespół ostrego brzucha, gdy występuje ostre zapalenie jelita prostego (czyli odbytnicy) oraz gdy pacjent ma żylaki odbytu, szczególnie w stanie zapalnym.
Preparaty.
"Bisacodyl" oraz "Dulccobis", dostępne w postaci:

</doc>
<doc id="1426931" url="https://pl.wikipedia.org/wiki?curid=1426931" title="Pomnik Adama Mickiewicza w Szczecinie">
Pomnik Adama Mickiewicza w Szczecinie

Pomnik Adama Mickiewicza – znajduje się w Szczecinie przy placu Mickiewicza, w pobliżu parku im. Stefana Żeromskiego.
Historia.
Dzieło projektu Sławomira Lewińskiego odsłonięte zostało 3 maja 1960 r. z okazji Tysiąclecia Państwa Polskiego. Betonowy posąg przedstawia poetę w pozie zadumanego pielgrzyma, zwrócony jest w kierunku Odry. Na cokole pomnika umieszczono tabliczkę: "Adam Mickiewicz". W 1993 r. odnowiony został przez syna autora pomnika - Jakuba Lewińskiego.

</doc>
<doc id="1426940" url="https://pl.wikipedia.org/wiki?curid=1426940" title="Maciej Gołębiowski">
Maciej Gołębiowski

Maciej Gołębiowski (ur. 10 listopada 1979 w Otwocku) – polski kierownik produkcji, producent i aktor.
Życiorys.
Absolwent Organizacji Produkcji Filmowej i Telewizyjnej na Wydziale Radia i Telewizji Uniwersytetu Śląskiego w Katowicach (2002). Popularność przyniosła mu rola Waldemara Ślebody w serialu Plebania.
Życie prywatne.
W 2004 roku ożenił się z aktorką-lalkarką Moniką Zdziech, z którą ma syna Mateusza (ur. 2005) oraz córkę Kornelię (ur. 2011).

</doc>
<doc id="1426946" url="https://pl.wikipedia.org/wiki?curid=1426946" title="Henoch Henich Kohen Lewin">
Henoch Henich Kohen Lewin

Henoch Henich Kohen Lewin (ur. 1798 w Lutomiersku, zm. 21 marca 1870 w Aleksandrowie Łódzkim) – polski rabin, drugi cadyk chasydzkiej dynastii Ger.
Życiorys.
Urodził się w Lutomiersku. Był synem Pinchasa Lewina i jego żony Sory Chany z domu Szatan. Nauki pobierał u rabina Simchy Bunema z Przysuchy, Jaakowa Icchaka Halewiego Horowica z Lublina, a następnie u Menachema Mendla Morgensterna z Kocka oraz Icchaka Meira Altera z Góry Kalwarii. Po śmierci tego drugiego został drugim cadykiem chasydzkiej dynastii Ger. Wprowadził do dynastii wiele innowacji, m.in. przeniósł siedzibę na czas jego urzędowania do Aleksandrowa, przyjmował prośby skierowane do niego przez kobiety. Był zwolennikiem mistycznych i ekstatycznych trendów w chasydyzmie. Wcześniej w latach 1837–1853 był rabinem w Aleksandrowie Łódzkim, następnie w latach 1853–1859 w Nowym Dworze Mazowieckim i w latach 1859–1864 (lub do 1866) w Przasnyszu. 
Lewin zmarł 21 marca 1870 roku i został pochowany na cmentarzu żydowskim w Aleksandrowie Łódzkim. Był autorem wydanego pośmiertnie dzieła, zatytułowanego "Haszawa le-Tora" (pierwsze wydanie w 1929 roku).
Życie prywatne.
Henoch Henich Kohen Lewin był dwukrotnie żonaty. Jego pierwszą żoną była Chana Hensze Fejge Pachter z Przysuchy, z którą miał troje dzieci: Jechiela Efraima, Brachę Szyfrę Miriam oraz Chaję Ciporę. Drugą żoną była Chaja Basia Rabinowicz, córka rabina Jehoszuy Uszera Rabinowicza z Parysowa.

</doc>
<doc id="1426951" url="https://pl.wikipedia.org/wiki?curid=1426951" title="Jezioro Skorzęcińskie">
Jezioro Skorzęcińskie



</doc>
<doc id="1426955" url="https://pl.wikipedia.org/wiki?curid=1426955" title="Dzwonek drobny">
Dzwonek drobny

Dzwonek drobny ("Campanula cochleariifolia" Lam.) – gatunek rośliny należący do rodziny dzwonkowatych ("Campanulaceae"). Występuje w Europie, głównie w górach: w Alpach, Apeninach, Karpatach, Pirenejach, górach Półwyspu Bałkańskiego, a także w Jurze. W Polsce występuje na Babiej Górze i w Tatrach, gdzie jest dość pospolity.
Zastosowanie.
Roślina ozdobna. Nadaje się do ogrodów skalnych i jako roślina obwódkowa na rabatach. Równie dobrze można nim obsadzać murki i szczeliny skalne. Dobrze wygląda też pomiędzy kamieniami. Tworzy gęste kępy, rozrastające się szybko za pomocą rozłogów. Najsilniej kwitną młode pędy na zewnątrz kępy, środkowe, starsze pędy często są bezkwiatowe.
Uprawa.
Jest to jeden z najłatwiejszych w uprawie gatunków dzwonków. Rozmnaża się go przez podział wczesną wiosną, lub pod koniec sierpnia, po przekwitnięciu. Najlepiej rośnie na stanowisku słonecznym lub lekko zacienionym. Jest mrozoodporny. Gleba powinna być lekka, żwirkowo-kamienista, wapienna i stale wilgotna.
Nazewnictwo.
Łacińska nazwa rodzajowa pochodzi od słowa "campánula" oznaczającego dzwonek, kształt kwiatu przypomina bowiem dzwonek. Łacińska nazwa gatunkowa określa kształt liści (warzuchopodobne), pochodzi od rośliny warzucha ("Cochlearia"), która ma podobne liście. Polska nazwa gatunkowa (drobny) odnosi się do drobnego wzrostu tej rośliny.

</doc>
<doc id="1426956" url="https://pl.wikipedia.org/wiki?curid=1426956" title="Moto Hagio">
Moto Hagio

 – japońska mangaka. Razem z Riyoko Ikedą i Keiko Takemiyą zaliczana jest do , która zmieniła oblicze shōjo-mangi w latach 70. XX wieku. 
Artystka była wielokrotnie nagradzana, a jej mangi doczekały się adaptacji w formie anime, sztuk teatralnych, słuchowisk radiowych i seriali telewizyjnych. Moto Hagio stworzyła również projekty postaci do anime pt. "Toki no Tabibito -Time Stranger-" (1986) oraz do gry video, "Illusion of Gaia" (1994). Do najważniejszych prac artystki należą m.in.: "Klan Poe", "Thomas no shinzō", "Zankoku na kami ga shihai suru", "Było ich jedenaścioro" oraz "Barubara Ikai".
W 2008 zadebiutowała także jako aktorka w filmie . 
Obecnie mieszka w prefekturze Saitama.

</doc>
<doc id="1426957" url="https://pl.wikipedia.org/wiki?curid=1426957" title="Campanula cochleariifolia">
Campanula cochleariifolia



</doc>
<doc id="1426960" url="https://pl.wikipedia.org/wiki?curid=1426960" title="Sotha Sil">
Sotha Sil



</doc>
<doc id="1426961" url="https://pl.wikipedia.org/wiki?curid=1426961" title="Andrzej Bryg">
Andrzej Bryg

Andrzej Bryg (ur. 12 czerwca 1961 w Rzeszowie, zm. 25 sierpnia 2001 w Krakowie) – polski aktor filmowy, telewizyjny i teatralny.
Kariera.
Kariera teatralna.
Andrzej Bryg po raz pierwszy w sztuce teatralnej zagrał 14 listopada 1982 roku na deskach Teatru Nowego w Warszawie w musicalu pt. "Opera za trzy grosze" w reżyserii Janusza Nyczaka na podstawie dzieła Bertolta Brechta. W 1984 roku został absolwentem Państwowej Wyższej Szkoły Teatralnej w Warszawie. Występował w teatrach: Teatrze im. Juliusza Słowackiego w Krakowie (1984–1995), Teatrze Ludowym w Krakowie (1994), Teatrze Nowym w Łodzi (1995–1996), Teatrze Powszechnym w Łodzi (1996–1997) oraz Teatrze im. Ludwika Solskiego w Tarnowie (2001).
Kariera filmowa.
Grał zazwyczaj role drugoplanowe i epizodyczne w filmach i serialach telewizyjnych. Debiut na wielkim ekranie zaliczył w 1986 roku w filmie pt. "Ojcowizna", w którymi wcielił się w rolę Andrzeja. Znany jest głównie z roli Pana Piotrka, ochroniarza Turkota w filmie pt. "Pieniądze to nie wszystko" oraz Niszczuka w filmie pt. "Wiedźmin".

</doc>
<doc id="1426964" url="https://pl.wikipedia.org/wiki?curid=1426964" title="Alex Gasperoni">
Alex Gasperoni

Alex Gasperoni (ur. 30 czerwca 1984 w San Marino) – sanmaryński piłkarz występujący na pozycji pomocnika, reprezentant San Marino w latach 2003–2019.
Kariera klubowa.
Grę w piłkę nożną rozpoczął w akademii San Marino Calcio. W styczniu 2003 roku został wypożyczony do AC Mezzolara (Serie D), gdzie zaliczył 12 ligowych występów. Sezon 2003/04 spędził na wypożyczeniu w Castel San Pietro Terme Calcio, gdzie zanotował 17 spotkań w Serie D. Po powrocie do San Marino Calcio rozegrał dla tego klubu 2 mecze na poziomie Serie C2. Latem 2005 roku został graczem SS Murata, z którą zdobył trzykrotnie mistrzostwo San Marino, dwukrotnie krajowy puchar oraz dwukrotnie superpuchar. W lipcu 2007 roku zadebiutował w europejskich pucharach w meczu z Tampere United (0:2) w kwalifikacjach Ligi Mistrzów 2007/08. W trakcie gry dla SS Murata (2005–2010), dzięki zezwalającym na to przepisom FSGC, występował jednocześnie we włoskich zespołach z Serie D: Narnese Calcio, US Tolentino, AS Cervia 1920 oraz z Prima Categoria Emilia-Romagna: Sportingu NovaValmarecchia oraz Olympii Nova-Secchiano. Będąc graczem Sportingu, doznał poważnej kontuzji, po której przeszedł półroczną rekonwalescencję.
Przed sezonem 2010/11 Gasperoni został zawodnikiem SP Tre Penne, gdzie występował przez 11 kolejnych lat – z przerwą na półroczne wypożyczenie do Riccione Calcio 1926 (Prima Categoria) w 2019 roku. W jego barwach rozegrał 256 spotkań we wszystkich rozgrywkach i wywalczył czterokrotnie mistrzostwo kraju, Puchar San Marino oraz trzykrotnie Superpuchar San Marino, co czyni go jednym z najbardziej zasłużonych graczy w historii klubu. W lipcu 2013 roku wystąpił w wygranym 1:0 meczu z Szirakiem Giumri w kwalifikacjach Ligi Mistrzów 2013/14, który był pierwszym zwycięstwem odniesionym przez sanmaryński klub w rozgrywkach klubowych pod egidą UEFA. W 2016 roku został przez FSGC nominowany do nagrody Pallone di Cristallo. Latem 2021 roku Gasperoni odszedł do AC Libertas.
Kariera reprezentacyjna.
Alex Gasperoni w latach 2002–2006 występował w reprezentacji San Marino U-21 i był jej kapitanem. 20 sierpnia 2003 zadebiutował w seniorskiej kadrze San Marino w zremisowanym 2:2 towarzyskim meczu z Liechtensteinem, w którym strzelił bramkę. Wraz z Nicolą Ciaccim i Lorenzo Lazzarim są oni jedynymi sanmaryńskimi piłkarzami, którzy zdobyli gola w debiucie w drużynie narodowej. 28 kwietnia 2004 Gasperoni wystąpił w wygranym 1:0 meczu przeciwko Liechtensteinowi w Serravalle, w którym San Marino odniosło jedyne dotychczasowe zwycięstwo. Ogółem w latach 2003–2019 Gasperoni rozegrał w drużynie narodowej 48 spotkań (46 zakończyło się porażką) i zdobył 1 bramkę.
Życie prywatne.
Brat Bryana Gasperoniego.

</doc>
<doc id="1426966" url="https://pl.wikipedia.org/wiki?curid=1426966" title="Bagrat IV">
Bagrat IV

Bagrat IV (ur. 1018, zm. 24 listopada 1072) – król Gruzji od 1027 z dynastii Bagratydów.
Życiorys.
Był synem Jerzego I i jego żony Mariam, królewny armeńskiej. Był dwukrotnie żonaty. Po raz pierwszy ożenił się z Heleną, córkę Bazylego Argerosa. Jego drugą żoną była Borena, Osetynka.

</doc>
<doc id="1426972" url="https://pl.wikipedia.org/wiki?curid=1426972" title="Pang Wei">
Pang Wei

Pang Wei (; ur. 19 lipca 1986 r. w Baoding) – chiński strzelec sportowy specjalizujący się w konkurencjach w strzelaniu z pistoletu, mistrz olimpijski, mistrz świata.

</doc>
<doc id="1426973" url="https://pl.wikipedia.org/wiki?curid=1426973" title="Wei Pang">
Wei Pang



</doc>
<doc id="1426978" url="https://pl.wikipedia.org/wiki?curid=1426978" title="Francesca Halsall">
Francesca Halsall

Francesca Halsall (ur. 12 kwietnia 1990 w Southport) – brytyjska pływaczka specjalizująca się w stylu dowolnym, mistrzyni świata i Europy.
Kariera sportowa.
Największy indywidualny sukces odniosła w mistrzostwach świata w 2009 w Rzymie zdobywając srebrny medal w wyścigu na 100 m stylem dowolnym.
Na początku 2017 roku zakończyła karierę pływacką.

</doc>
<doc id="1426980" url="https://pl.wikipedia.org/wiki?curid=1426980" title="Jemma Lowe">
Jemma Lowe

Jemma Louise Lowe (ur. 31 marca 1990 w Hartlepool) – brytyjska pływaczka, medalistka mistrzostw Świata na krótkim basenie.

</doc>
<doc id="1426981" url="https://pl.wikipedia.org/wiki?curid=1426981" title="Muzeum Północno-Mazowieckie w Łomży">
Muzeum Północno-Mazowieckie w Łomży

Muzeum Północno-Mazowieckie w Łomży - muzeum regionalne powstałe 14 marca 1948 z inicjatywy polskiego etnografa Adama Chętnika. Muzeum gromadzi eksponaty związane z kulturą i sztuką kurpiowską od prehistorii po czasy współczesne.
Historia.
Pierwsze starania Adama Chętnika w celu utworzenia placówki miały miejsce w 1946 roku, kiedy to powstał pod jego kierownictwem Instytut Północno-Mazowiecki. W instytucie funkcjonowały trzy główne działy: zniszczeń wojennych ziemi łomżyńskiej po II wojnie światowej, geologiczno-paleontologiczny oraz dział etnografii i kultury ludowej, organizowany w Nowogrodzie w muzeum typu skansenowskiego.
Muzeum rozpoczęło swoją działalność dwa lata później w swojej pierwszej siedzibie, przy alei Legionów 18 (obecnie 26), o łącznej powierzchni użytkowej 108 m². 15 marca 1948 o godzinie 15.00 odbyło się uroczyste otwarcie muzeum, które już od 20 listopada wystawiło swoją pierwszą stałą ekspozycję „Kultura i przyroda Północno-Wschodniego Mazowsza”. Do 1957 roku muzeum zaprezentowało 12 czasowych wystaw.
W 1958 roku muzeum przeniosło się na 3. piętro budynku powiatowego, a następnie Wojewódzkiego Domu Kultury, przy ulicy Sadowej 5. Od tej pory muzeum dysponowało łączną powierzchnią użytkowej 278 m², która pozwalała na udostępnienie zwiedzającym aż trzech stałych ekspozycji: „Rękodzieło i sztuka ludowa”, „Jantar – bursztyn w Dorzeczu Narwi Środkowej” oraz „Fauna i flora miejscowa”. Do 1980 roku muzeum zaprezentowało 122 czasowe wystawy.
Od 1981 roku muzeum prowadziło swoją działalność w nowej siedzibie, przy ulicy Krzywe Koło 1, będącej dawną XIX-wieczną plebanią parafii ewangelicko-augsburskiej, zwanej „Domem Pastora”. Odtąd muzeum dysponowało łączną powierzchnią użytkową 544 m², jednak zwiedzającym udostępniono tylko jedną stałą ekspozycję „Bursztyn dorzecza Narwi Środkowej” ze względu na niedogodne warunki lokalowe. Pomimo wspomnianych uciążliwości, muzeum zdołało zaprezentować do roku 2005 aż 197 czasowych wystaw.
W 2006 roku muzeum przeniosło się do obecnej siedziby, przy ulicy Dwornej 22 (na rogu ulic Dwornej i Giełczyńskiej), o łącznej powierzchni użytkowej 1550 m². Od tego czasu budynek muzeum przechodził kapitalny remont i nie była prowadzona działalność kulturowa, poza wystawieniem skromnej ekspozycji tymczasowej i sprzedażą publikacji muzealnych.
W lipcu 2009 roku rozpoczęła się modernizacja zabytkowego budynku muzeum, która jest współfinansowana przez Unię Europejską w ramach Regionalnego Programu Operacyjnego Województwa Podlaskiego na lata 2007–2013. Całkowity koszt modernizacji wyniesie 5,2 mln zł. Po zakończeniu modernizacji budynek będzie miał 4 kondygnacje nadziemne, a muzeum uzyska nową powierzchnię wystawienniczą, tj. sale wystaw czasowych – 216 m² (dotychczas 90 m²), sale wystaw stałych – 245 m² (dotychczas 40 m²). Po remoncie budynek muzeum będzie przystosowany do potrzeb osób niepełnosprawnych i zostanie wznowiona działalność wystawienniczą.
Przez ponad 30 lat funkcję dyrektora sprawował dr Jerzy Jastrzębski. Od 1 grudnia 2021 r. dyrektorem placówki jest Paulina Bronowicz-Chojak. 
Imprezy cykliczne.
Muzeum Północno-Mazowieckie w Łomży jest ponadto organizatorem kilku imprez cyklicznych o znaczeniu ponadregionalnym. Są to:

</doc>
<doc id="1426982" url="https://pl.wikipedia.org/wiki?curid=1426982" title="Pomnik księcia Bogusława X i jego żony królewny Anny Jagiellonki w Szczecinie">
Pomnik księcia Bogusława X i jego żony królewny Anny Jagiellonki w Szczecinie

Pomnik księcia Bogusława X i jego żony królewny Anny Jagiellonki usytuowany jest przy ulicy Korsarzy w Szczecinie, w północno-zachodnim narożniku Zamku Książąt Pomorskich, obok Wieży Dzwonów. 
Pomnik zaprojektowany przez Leonię Chmielnik i Annę Paszkiewicz odsłonięto 22 lipca 1974 w Narodowe Święto Odrodzenia Polski (30 rocznica). Przedstawia dwie historyczne postacie: z lewej książę pomorski Bogusław X, z prawej jego żona królewna Anna Jagiellonka stojące obok siebie i zwrócone w stronę miasta. Królewna ubrana jest w długą, sięgającą do ziemi jednoczęściową suknię i umiejscowiona jest stopień wyżej, aniżeli współmałżonek. Książę zrównany wzrostem z Anną Jagiellonką, ukazany jest w szatach królewskich, spiętych pasem. Na ramionach władca ma długi, opadający do ziemi płaszcz a na głowie płaskie nakrycie. Na piersi ma zawieszony łańcuch z medalionem, będący oznaką książęcej godności.
Pomnik wykonany jest w żółtym piaskowcu. Na cokole umieszczony został napis o treści „Bogusław X i Anna Jagiellonka 1491”.

</doc>
<doc id="1426990" url="https://pl.wikipedia.org/wiki?curid=1426990" title="Hinkelien Schreuder">
Hinkelien Schreuder

Hinkelien Schreuder (ur. 13 lutego 1984 w Goor), holenderska pływaczka, medalistka mistrzostw Świata na krótkim basenie.

</doc>
<doc id="1426994" url="https://pl.wikipedia.org/wiki?curid=1426994" title="Alina Dumitru">
Alina Dumitru

Alina Alexandra Dumitru-Croitoru (ur. 30 sierpnia 1982) − rumuńska judoczka startująca w kategorii do 48 kilogramów, złota medalistka letnich igrzysk olimpijskich w Pekinie.
Alina Alexandra Dumitru jest trzykrotną brązową medalistką mistrzostw świata i ośmiokrotną mistrzynią Europy.

</doc>
<doc id="1426998" url="https://pl.wikipedia.org/wiki?curid=1426998" title="Wojna w Osetii Południowej (1991–1992)">
Wojna w Osetii Południowej (1991–1992)

Wojna w Osetii Południowej – konflikt zbrojny w latach 1991–1992 na terytorium Osetii Południowej pomiędzy siłami zbrojnymi Gruzji a uzbrojonymi oddziałami nieregularnymi złożonymi z mieszkańców Osetii Południowej oraz wspierającymi ich oddziałami przybyłymi z sąsiedniej Osetii Północnej i z Rosji.
Historia.
Na fali pieriestrojki w ZSRR z lat 80. XX i Jesieni Ludów, 10 listopada 1989 Rada Delegatów Ludowych radzieckiego Południowoosetyjskiego Okręgu Autonomicznego podjęła decyzję o przyłączeniu Obwodu do Północnoosetyjskiej ASRR; Sąd Najwyższy Gruzińskiej SRR uznał jednak tę decyzję za sprzeczną z prawem. Faktyczny rozpad ZSRR zapoczątkowany ogłoszeniem przez Litwę niepodległości w marcu 1990 spowodował, że ujawniły się aspiracje niepodległościowe także w Gruzji; kilka wchodzących dotychczas w skład Gruzińskiej SRR autonomicznych republik radzieckich (abchaska, adżarska i osetyjska) nie akceptowało jednak zwierzchnictwa Tbilisi.
Po ogłoszeniu 10 grudnia 1990 przez Radę Najwyższą Gruzji likwidacji Południowoosetyjskiego Okręgu Autonomicznego wojska gruzińskie wkroczyły 5 stycznia 1991 do stolicy Osetii Południowej Cchinwali i okolicznych wsi, spotykając się z ostrzałem ze strony miejscowych separatystów. 29 stycznia przewodniczący miejscowego parlamentu autonomicznego, Torez Kułumbegow, zaproszony został do Tbilisi na negocjacje, tam jednak niezwłocznie go aresztowano pod zarzutem nawoływania do waśni narodowościowych.
Najcięższe walki toczyły się w marcu i kwietniu i po względnym uspokojeniu latem ponownie w połowie września 1991. Gruzja zablokowała drogi prowadzące do Cchinwali uniemożliwiając dostawy żywności i zaopatrzenia oraz wstrzymała dostawy energii elektrycznej, Osetyjczycy blokowali w odwecie wsie zamieszkane przez Gruzinów. Po obu stronach doszło do aktów przemocy.
W lutym 1992 walki wzmogły się, gdy na odsiecz Południowej Osetii sporadycznie kierowane było zaopatrzenie (w tym wojskowe) z Rosji; niezależni obserwatorzy potwierdzali wsparcie wojskowe ze strony oddziałów rosyjskiego ministerstwa spraw wewnętrznych. Władze rosyjskie, w tym prezydent Borys Jelcyn i przewodniczący Rady Najwyższej Rusłan Chasbułatow także wspierały tendencje separatystyczne (względem Gruzji) tego regionu.
Spotkanie prezydentów Gruzji (Szewardnadze) i Rosji (Jelcyna) 24 czerwca 1992 doprowadziło do zawieszenia broni, które nastąpiło 14 lipca. Rosja i Gruzja uzgodniła, że teren Osetii Południowej, wciąż formalnie należącej do Gruzji, patrolowany będzie przez siły pokojowe złożone z żołnierzy rosyjskich, gruzińskich i południowoosetyjskich. Ten stan rzeczy utrzymywał się we względnym spokoju aż do roku 2004; gdy po wyborze Saakaszwilego na prezydenta Gruzji dochodziło coraz częściej do sporadycznych zakłóceń zawieszenia broni. W sierpniu 2008, kilka godzin przed ceremonią otwarcia XXIX Igrzysk Olimpijskich w Pekinie, rozpoczęła się kolejna wojna.

</doc>
<doc id="1427000" url="https://pl.wikipedia.org/wiki?curid=1427000" title="Bitwa pod Kessler’s Cross Lanes">
Bitwa pod Kessler’s Cross Lanes

Bitwa pod Kessler’s Cross Lanes – jedno ze zbrojnych starć wojny secesyjnej, do którego doszło 26 sierpnia 1861 roku w stanie Wirginia. 
Dnia 28 lipca 1861 generał Robert E. Lee przejął dowództwo nad siłami konfederackimi w północno-zachodniej Wirginii. W skład nich wchodziły dwie brygady z tzw. Army Kanawhy ("Army of the Kanawha"). Obie brygady dowodzone były przez byłego gubernatora Wirginii generała Henry’ego A. Wise’a oraz generała brygady Johna B. Floyda. Obaj dowódcy mieli odmienne zdania dotyczące kampanii, w związku z czym nie byli skłonni do współpracy. 
Głównym terenem walk w zachodniej Wirginii był rejon dopływu rzeki Gauley do Kanawhy ze znajdującym się na niej mostem. Tereny nieopodal mostu (Gauley Bridge) zostały opuszczone po porażce w bitwie pod Rich Mountain (11 lipca), gdy generał Wise zarządził wymarsz z Charlestonu do White Sulphur Springs. 
Chcąc zapobiec planowanemu na 24 października referendum w sprawie oderwania się obszaru Wirginii Zachodniej od reszty stanu i Konfederacji, Armia Kanawhy wyruszyła dnia 7 sierpnia ponownie ku Gauley Bridge, gdzie oczekiwały już wojska Floyda. Tymczasem Wise ruszył dnia 24 sierpnia w kierunku Gauley Bridge zamierzając ochronić tyły wojsk Floyda. Ten z kolei nie czekając zaatakował dnia 26 sierpnia o godzinie 5 rano pod Kessler’s Cross Lanes, jedzących posiłek żołnierzy Unii z 7 pułku z Ohio pod wodzą Erastusa Tylera. W wyniku ataku federalni pierzchli z pola bitwy. Dowódcom udało się zebrać ich ponownie między Gauley Bridge a Charleston. Po tej porażce Floyd zajął stanowiska w okolicy Carnifex Ferry.

</doc>
<doc id="1427001" url="https://pl.wikipedia.org/wiki?curid=1427001" title="Wilhelm Kettler">
Wilhelm Kettler

Wilhelm Kettler (ur. 20 lipca 1574 w Mitawie, zm. 7 kwietnia 1640 w Kukułowie) – książę Kurlandii i Semigalii w latach 1587–1616.
Życiorys.
Pochodził z dynastii Kettlerów. Był młodszym synem Gottharda Kettlera i Anny Meklemburskiej.
Tron objął po śmierci ojca w 1587. Współrządził Księstwem Kurlandii i Semigalii wraz z bratem Fryderykiem Kettlerem. Od 1595 zarządzał Kurlandią, rezydował w Goldyndze.
Toczył spór ze szlachtą inflancką o przywileje. Jego stanowczość i zawziętość w kwestii zachowania absolutystycznych rządów doprowadziły do wybuchu konfliktu, którego konsekwencją była śmierć przywódcy opozycji. Wilhelm Kettler został oskarżony o zabójstwo i zdetronizowany.
Wygnany z Kurlandii udał się wraz z rodziną do Rzeszy Niemieckiej. Ostatecznie znalazł schronienie na Pomorzu Zachodnim, na dworze Bogusława XIV. W 1628 książę pomorski nadał mu probostwo kamienieckie i dwór w Kukułowie pod Kamieniem Pomorskim, gdzie mieszkał do końca swoich dni.
Wilhelm Kettler pochowany jest w krypcie pod pałacem w Mitawie.
Życie prywatne.
W 1609 poślubił Zofię Hohenzollern, córkę księcia pruskiego Albrechta Fryderyka Hohenzollerna. Ze związku tego pochodził jedyny syn księcia, Jakub Kettler.

</doc>
<doc id="1427002" url="https://pl.wikipedia.org/wiki?curid=1427002" title="Kispest-Honved Budapeszt">
Kispest-Honved Budapeszt



</doc>
<doc id="1427008" url="https://pl.wikipedia.org/wiki?curid=1427008" title="Katalog Collindera">
Katalog Collindera

Katalog Collindera – astronomiczny katalog gromad otwartych utworzony przez szwedzkiego astronoma Pera Collindera. Został opublikowany w 1931 roku jako uzupełnienie książki Collindera "On structural properties of open galactic clusters and their spatial distribution". Obiekty katalogu są oznaczone jako "Coll + numer katalogowy" lub "Cr + numer katalogowy", np. "Coll 399" lub "Cr 399". W swoich badaniach gromad otwartych Per Collinder oparł się głównie na New General Catalogue. Katalog ten składa się z 471 obiektów. Obiekty w katalogu zostały ułożone według rosnącej rektascensji. Pozycje od 463 do 471 zostały dopisane już po utworzeniu głównej części katalogu.
Niektóre ważniejsze obiekty z katalogu:

</doc>
<doc id="1427010" url="https://pl.wikipedia.org/wiki?curid=1427010" title="Tymczasowy Rząd Polski Centralny na Litwie">
Tymczasowy Rząd Polski Centralny na Litwie

Tymczasowy Rząd Polski Centralny na Litwie – powołany w czasie powstania listopadowego w czerwcu 1831 w Żejmach na Litwie. Jego utworzenie związane było z wyprawą gen. Antoniego Giełguda. Działał za pośrednictwem władz powiatowych, wyłonionych w czasie powstania. Działał do lipca 1831.

</doc>
<doc id="1427011" url="https://pl.wikipedia.org/wiki?curid=1427011" title="Tom Daley">
Tom Daley

Tom Daley, właściwie Thomas Robert Daley (ur. 21 maja 1994 w Plymouth) − brytyjski sportowiec specjalizujący się w skokach do wody z 10-metrowej wieży.
Życiorys.
Kariera sportowa.
W 2008 był uczestnikiem Igrzysk olimpijskich w Pekinie, gdzie zajął siódme miejsce. W wieku czternastu lat i 81 dni został najmłodszym w historii mężczyzną, który kiedykolwiek reprezentował Wielką Brytanię na Igrzyskach Olimpijskich. W 2008 został mistrzem Europy w skokach do wody z 10-metrowej wieży.
W 2009, jako piętnastolatek, zdobył złoty medal w skokach do wody z 10-metrowej wieży podczas pływackich Mistrzostw Świata rozgrywanych w Rzymie. Zyskał wynik 539,85 punktu.
W 2012 na igrzyskach olimpijskich w Londynie zdobył brązowy medal w skokach do wody z wieży 10-metrowej, a w skokach synchronicznych zajął czwarte miejsce wraz z Peterem Waterfieldem. W 2016, wraz z Danielem Goodfellowem, zdobył w tej samej dyscyplinie brązowy medal podczas igrzyskach olimpijskich w Rio de Janeiro.
Życie prywatne.
2 grudnia 2013 poinformował za pośrednictwem portalu YouTube, że jest gejem i pozostaje w związku z mężczyzną. Film z wyznaniem Daleya osiągnął ponad 4,5 mln wyświetleń dzień po publikacji na YouTube. Później opublikowano informację, że jego partnerem życiowym jest starszy o 20 lat scenarzysta Dustin Lance Black. 1 października 2015, po dwóch latach związku, ogłosili zaręczyny na łamach magazynu „The Times”, a w maju 2017 wzięli ślub. W czerwcu 2018 zostali rodzicami syna, Robbiego Raya, którego urodziła im matka zastępcza.

</doc>
<doc id="1427016" url="https://pl.wikipedia.org/wiki?curid=1427016" title="Rodney R. Porter">
Rodney R. Porter



</doc>
<doc id="1427019" url="https://pl.wikipedia.org/wiki?curid=1427019" title="Rodney Porter">
Rodney Porter



</doc>
<doc id="1427020" url="https://pl.wikipedia.org/wiki?curid=1427020" title="Dąbrowiecka Góra">
Dąbrowiecka Góra

Dąbrowiecka Góra – punkt oporu wchodzący w skład umocnień Przedmościa Warszawskiego, wybudowany w 1940 przez Niemców. Mieści się na terenie Karczewa w województwie mazowieckim w powiecie otwockim.
W latach 1940–41 wojska niemieckie przystąpiły do odbudowy umocnień Przedmościa Warszawskiego (niem. "Brückenkopf Warschau") pochodzących jeszcze z 1915. Nowa koncepcja niemieckich planistów zakładała wysunięcie prawego skrzydła obrony aż na Dąbrowiecką Górę koło Dąbrówki.
W skład punktu oporu Dąbrowiecka Góra wchodziły:
Obecnie oba schrony zostały wydzierżawione przez Stowarzyszenie na Rzecz Zabytków Fortyfikacji „Pro Fortalicium”, trwają prace nad przywróceniem im dawnego wyglądu.
Regelbau 120a.
Schron Regelbau 120a ma wymiary 14 × 11,5 metra i jest największym ze schronów wzniesionych przez Niemców na Przedmościu Warszawskim. Grubość jego żelbetowych ścian i stropu wynosi 2 metry. Schron pierwotnie posiadał dwie strzelnice osłonięte pancernymi płytami ze stali: jedną w kazamacie flankującej, i drugą w strzelnicy obrony wejścia. Na szczycie znajduje się pancerna kopuła obserwacyjna 441P01 o średnicy 1,5 metra o grubości pancerza 250 mm. Znajdują się w niej cztery otwory na lunety boczne oraz górny otwór dla peryskopu obrotowego.
Wyposażenie schronu składało się z piecyka węglowego, filtrów powietrza, dziewięciu prycz dla załogi. Pomiędzy pomieszczeniami znajdowały się stalowe, gazoszczelne drzwi, zaś główne wejście zabezpieczała przeciwszturmowa krata typu 491P1 i drzwi pancerne. Wszystkie zewnętrzne elementy schronu były pokryte kamuflażem i dodatkowo okryte siatką maskującą.
Regelbau 514.
Drugi z obiektów – Regelbau 514 ma wymiary 9 × 10 metrów i ściany o grubości 2 m. Wewnątrz przewidziano prycze dla sześcioosobowej załogi, a wyposażenie składało się z filtrów powietrza, peryskopu w stropie i piecyka węglowego. Schron posiadał strzelnicę obrony wejścia osłoniętą pancerną płytą grubości 25 mm oraz drugą płytę typu 78P9 wmontowaną w ścianę izby bojowej. Miała ona wymiary 3,8 × 3 metry, grubość 200 mm i masę 18 ton. Osłaniała ona główne uzbrojenie schronu – ckm MG-34 na lawecie fortecznej nowego typu z jarzmem kulistym.
Po ustaniu działań wojennych część metalowych elementów została rozkradziona, zaś schrony zdewastowane.

</doc>
<doc id="1427022" url="https://pl.wikipedia.org/wiki?curid=1427022" title="Strojniś nadobny">
Strojniś nadobny

Strojniś nadobny ("Philaeus chrysops") - gatunek średniej wielkości pająka z rodziny skakunowatych (Salticidae).
Opis.
Jeden z największych przedstawicieli skakunowatych w Polsce; samce, o czarnym głowotułowiu i ceglastoczerwonym odwłoku z czarnym wzdłużnym pasem, osiągają 8 mm długości, zaś szaro-brązowe samice nawet 12 mm.
Siedliska.
Strojniś nadobny jest gatunkiem wyjątkowo ciepłolubnym, stąd częściej spotykany jest na południu Europy; w Polsce zanotowany tylko w kilkunastu stanowiskach, głównie na południu kraju. Występuje na nasłonecznionych murawach o rzadkiej roślinności, najczęściej położonych na stokach o południowej ekspozycji.
Pożywienie.
Żywi się niewielkimi bezkręgowcami, na które poluje - jak inni przedstawiciele skakunowatych - długimi skokami. W polowaniu pająkom tym pomaga bardzo dobry wzrok, dorównujący sprawnością wzrokowi człowieka.
Ochrona.
W Polsce podlega ścisłej ochronie gatunkowej.

</doc>
<doc id="1427024" url="https://pl.wikipedia.org/wiki?curid=1427024" title="Otwór okrągły">
Otwór okrągły

Otwór okrągły (łac. "foramen rotundum") – otwór w środkowym dole podstawy czaszki znajdujący się wewnątrz kości klinowej.
Topografia i zawartość.
Otwór okrągły znajduje się u nasady skrzydła większego kości klinowej. Jest on umiejscowiony jest do tyłu od przyśrodkowego brzegu szczeliny oczodołowej górnej. Łączy on środkowy dół czaszki z dołem skrzydłowo-podniebiennym. Wewnątrz niego przebiega nerw szczękowy – druga gałąź nerwu trójdzielnego.

</doc>
<doc id="1427027" url="https://pl.wikipedia.org/wiki?curid=1427027" title="Osiedle Wronia">
Osiedle Wronia

Osiedle Wronia – osiedle Piotrkowa Trybunalskiego; składa się z trzech bloków mieszkalnych (jeden z nich był hotelem robotniczym) wybudowanych dla pracowników mieszczącej się na tej samej ulicy fabryki domów oraz z kilku domów jednorodzinnych. Ulica Wronia znajduje się w południowo-zachodniej części miasta. Obecnie przy ulicy Wroniej znajduje się nowo wybudowany areszt śledczy, który zastąpił stary, znajdujący się przy ulicy Wojska Polskiego oraz Powiatowy Urząd Skarbowy, Urząd Statystyczny, Agencja Restrukturyzacji i Modernizacji Rolnictwa, a także różnego rodzaju prywatne przedsiębiorstwa, m.in. Atlas i Baumit.

</doc>
<doc id="1427037" url="https://pl.wikipedia.org/wiki?curid=1427037" title="Philaeus chrysops">
Philaeus chrysops



</doc>
<doc id="1427043" url="https://pl.wikipedia.org/wiki?curid=1427043" title="Witold Dobrowolski">
Witold Dobrowolski



</doc>
<doc id="1427046" url="https://pl.wikipedia.org/wiki?curid=1427046" title="Witold Dobrowolski (archeolog)">
Witold Dobrowolski (archeolog)

Witold Dobrowolski (ur. 13 stycznia 1939, zm. 25 stycznia 2019) – polski archeolog, historyk sztuki i etruskolog. Studiował archeologię śródziemnomorską na Uniwersytecie Warszawskim. Wieloletni pracownik Muzeum Narodowego w Warszawie. Pochowany na cmentarzu Bródnowskim w Warszawie (kwatera 6I-1-18).

</doc>
<doc id="1427051" url="https://pl.wikipedia.org/wiki?curid=1427051" title="Duszpasterstwo Harcerek i Harcerzy">
Duszpasterstwo Harcerek i Harcerzy

Duszpasterstwo Harcerek i Harcerzy – zorganizowana działalność społeczna Kościoła, którego początki sięgają 1982 roku, a głównym terenem działania był Kraków (kościółek pw. św. Idziego, o. hm. Dominik Orczykowski OFM, o. hm. Adam Studziński OP). 
Historia.
Działalność Duszpasterstwa Harcerek i Harcerzy przejawiała się głównie w organizowaniu tzw. harcerskich mszy świętych z prywatnej inicjatywy księży – dawnych harcerzy i kapelanów; hierarchia kościelna zachowywała początkowo pewną powściągliwość.
Formalnie Duszpasterstwo powstało w 1985, w oparciu o "Instrukcję Kurii Metropolitalnej w Warszawie dla Duszpasterstw Harcerzy" – z inicjatywy niejawnego Ruchu Harcerskiego. Naczelnym duszpasterzem został ks. bp Kazimierz Górny. 
W latach 1982-1988 odbywały się Zloty Duszpasterzy Harcerskich: w Krakowie, Ołtarzewie (1982), Gdańsku, Trzebini (1983), Warszawie, Poznaniu (1984), Warszawie, Oświęcimiu-Brzezince (1985), Warszawie (1986), Warszawie, Krakowie, Warszawie (1987), Krakowie i Zakopanem (1988). 
Duszpasterstwo koordynowało także udział harcerstwa w służbie sanitarnej i pomocniczej podczas Pielgrzymki Ojca Świętego do Ojczyzny, co wywołało sprzeciw władz komunistycznych wyrażony min. w piśmie Urzędu ds. Wyznań Sekretariatu Episkopatu Polski, z dn. 23 lipca 1987 roku.
Przeciwko uczestnikom duszpasterstwa harcerskiego przez co najmniej 7 lat Służba Bezpieczeństwa PRL prowadziła działania operacyjne zmierzające do ich kompromitowania i rozbijania środowiska – prowadzono podsłuch telefoniczny, kontrolę korespondencji, przesłuchiwano niepełnoletnich harcerzy, prowadzono zakulisowe naciski na dyrekcje szkół i kierownictwo uczelni, w których uczyli się uczestnicy duszpasterstwa. Znane są przypadki m.in. nacisków SB na Komendę Hufca Chorzów w celu zmiany drużynowej na osobę „o pozytywnych poglądach społeczno-politycznych”, zwolnienia z pracy czy zmuszenia do emigracji instruktorów związanych z duszpasterstwem.

</doc>
<doc id="1427054" url="https://pl.wikipedia.org/wiki?curid=1427054" title="Centralny Obóz Pracy w Potulicach">
Centralny Obóz Pracy w Potulicach

Centralny Obóz Pracy dla Niemców w Potulicach – polski obóz pracy, funkcjonujący w latach 1945–1950 w Potulicach. W okresie tym w obozie zginęło około 3500 Niemców.
Zwłoki niemieckich więźniów wrzucano za miejscowością do dołów na wyrobisku po piasku, które potem zamieniono na wysypisko śmieci.
Polski obóz został założony w miejscu funkcjonującego od 1 lutego 1941 r. niemieckiego obozu przesiedleńczego Lebrechtsdorf.

</doc>
<doc id="1427058" url="https://pl.wikipedia.org/wiki?curid=1427058" title="Ōtsuzumi">
Ōtsuzumi



</doc>
<doc id="1427060" url="https://pl.wikipedia.org/wiki?curid=1427060" title="Kotsuzumi">
Kotsuzumi



</doc>
<doc id="1427062" url="https://pl.wikipedia.org/wiki?curid=1427062" title="Włodzimierz Sokołowski">
Włodzimierz Sokołowski

Włodzimierz Sokołowski (ur. 3 września 1940 w Mijaczowie ob. dzielnica Myszkowa, zm. 29 czerwca 2012 w Nowym Jorku) – polski lekkoatleta skoczek o tyczce, wielokrotny mistrz i rekordzista Polski, olimpijczyk, inżynier architekt.
Życiorys.
Sport.
Wystąpił na igrzyskach olimpijskich w 1964 w Tokio, ale odpadł w eliminacjach. W finale Pucharu Europy w 1965 w Stuttgarcie był piąty. Na mistrzostwach Europy w 1966 w Budapeszcie zajął w finale 6. miejsce. Na europejskich igrzyskach halowych w 1967 w Pradze zajął 8. miejsce, a na europejskich igrzyskach halowych w 1968 w Madrycie – 9. miejsce. Na mistrzostwach Europy w 1971 w Helsinkach był w finale piąty.
Był mistrzem Polski w 1963, 1964, 1965, 1966 i 1971, a także wicemistrzem w 1968 i 1969.
Sześciokrotnie poprawiał rekord Polski od 4,69 m do 5,05 m. Jako pierwszy Polak pokonał granicę 5 metrów.
W latach 1962-1971 dwadzieścia dwa razy startował w meczach reprezentacji Polski, odnosząc 1 zwycięstwo indywidualne.
Rekord życiowy:
Był zawodnikiem Rakowa Częstochowa (1958-1961), Lotnika Warszawa (1962-1967) i Legii Warszawa (1967-1973). W 1973 przystąpił do zawodowej grupy lekkoatletycznej International Track Association, która działała w latach 1972-1976; występował tam jako "Wally Sokol". W 1981 zdobył złoty medal mistrzostw świata weteranów w skoku o tyczce w kategorii zawodników powyżej 40. roku życia.
Kariera pozasportowa.
Ukończył architekturę na Politechnice Warszawskiej. Był największą miłością Kaliny Jędrusik, co opisała jej pasierbica Magdalena Dygat-Dudzińska w swojej książce "Rozstania".
Przeprowadził się do Stanach Zjednoczonych. Jako architekt pracował m.in. przy projektowaniu budynku 7 World Trade Center, oraz wieżowców Donalda Trumpa przy 62 Ulicy i 3 Alei.
Zmarł nagle 29 czerwca 2012 w Nowym Jorku. 14 lipca został pochowany w Myszkowie.

</doc>
<doc id="1427065" url="https://pl.wikipedia.org/wiki?curid=1427065" title="Niemiecki obóz przesiedleńczy w Potulicach">
Niemiecki obóz przesiedleńczy w Potulicach

Niemiecki obóz przesiedleńczy w Potulicach - Lebrechtsdorf – niemiecki obóz przesiedleńczy i pracy, zbudowany w 1941 w Potulicach, jako podobóz Stutthofu (od jesieni 1941 do początku 1942). W styczniu 1942 r. obóz w Potulicach został organizacyjnie usamodzielniony. Szacuje się, że na terenie obozu przebywało około 25 tys. osób.
W czasie okupacji niemieckiej w okresie II wojny światowej, Potulice znalazły się w granicach III Rzeszy. Nazwę wsi zmieniono na "Potulitz", a później "Lebrechtsdorf". We wsi założono niemiecki obóz przesiedleńczy i obóz pracy Lebrechtsdorf. Obóz zaczął funkcjonować z dniem 1 lutego 1941 r.
Historia obozu.
Obóz został założony 1 lutego 1941 r. jako obóz zbiorczy dla polskich rodzin wysiedlanych z Pomorza, a następnie kierowanych na teren Generalnego Gubernatorstwa. Obóz początkowo mieścił się w budynkach miejscowego folwarku. W okresie od jesieni 1941 do początku 1942 r. pełnił funkcję „wychowawczego” obozu pracy. W tym czasie rozpoczęto rozbudowę, która trwała aż do końca 1944 r. Od 1 września 1942 r. podporządkowano mu obozy Centrali Przesiedleńczej w Smukale i Toruniu.
Do obozu Niemcy kierowali wysiedlane rodziny polskie, których gospodarstwa zostały przekazane osadnikom niemieckim. Więźniowie obozu początkowo kierowani byli do prac w gospodarstwach rolnych i dużych zakładach przemysłowych na terenie okręgu Gdańsk – Prusy Zachodnie. Po rozbudowie obozu, na jego terenie powstawały także filie przedsiębiorstw przemysłowych. Na terenie obozu funkcjonował również wydzielony obóz dla dzieci ze wschodu (Ostjugendbewahrlager).
W dniu 21 stycznia 1945 r. w obozowej ewidencji było odnotowanych 11 188 osób. Na terenie obozu przebywało 5339 osób, w tym 660 dzieci i 189 chorych. Poza obozem w komandach na terenie przedsiębiorstw Gdańska, Gdyni, Elbląga, Bydgoszczy i Piły były 4552 kolejne osoby, a w gospodarstwach rolnych – 1327 osób. Przyjmuje się, że ogółem w obozie było więzionych około 25 tys. osób. W ewidencji zgonów odnotowano 1297 osób, w tym 767 dzieci.
W dniu 21 stycznia 1945 władze niemieckie zarządziły ewakuację i rozpoczęły niszczenie dokumentacji. Część zdjęć uratował Kazimierz Koperski, więzień obozów Stutthof i Lebrechtsdorf (Potulice).
Cmentarz wojenny zlokalizowany jest nieopodal terenu obozowego, na skraju lasu i pobliskich łąk. Na cmentarzu spoczywa blisko 1300 więźniów. W 1969 r. odsłonięto na cmentarzu pomnik, upamiętniający miejsce spoczynku ofiar obozu hitlerowskiego.

</doc>
<doc id="1427070" url="https://pl.wikipedia.org/wiki?curid=1427070" title="Otwór owalny (czaszka)">
Otwór owalny (czaszka)

Otwór owalny (łac. "foramen ovale") — mały otwór w środkowym dole czaszki położony wewnątrz kości klinowej.
Topografia i zawartość.
Otwór położony jest w skrzydle większym kości klinowej nieco do tyłu i do boku od otworu okrągłego. Do tyłu i ku bokowi od otworu owalnego znajduje się otwór kolcowy. Jest on większy od o. okrągłego i kolcowego. Łączy on środkowy dół czaszki z dołem podskroniowym. Zawiera nerw żuchwowy (V3) – trzecią gałąź n. trójdzielnego.
Wokół otworu owalnego znajduje się skupisko naczyń żylnych tworzące splot. Jest to splot żylny otworu owalnego (łac. "plexus venosus foraminis ovalis"). Jest to jedno z połączeń pomiędzy układem żylnym wewnątrzczaszkowym a układem żylnym zewnątrzczaszkowym. Stanowi on połączenie pomiędzy zatoką jamistą a splotem żylnym skrzydłowym.

</doc>
<doc id="1427071" url="https://pl.wikipedia.org/wiki?curid=1427071" title="University of Liverpool">
University of Liverpool

Uniwersytet Liverpoolski, Uniwersytet w Liverpoolu (ang. University of Liverpool) – brytyjski uniwersytet państwowy w Liverpoolu.
Historia.
Zaczątkiem uczelni był University College Liverpool, powołany w 1881 i afiliowany w 1884 przy Uniwersytecie Wiktorii (Victoria University, w Manchesterze). Placówka uzyskała niezależność ("royal charter") na mocy ustawy z 1903. Od czerwonej cegły, z jakiej zbudowano pierwsze budynki, pochodzi nazwa "redbrick university", którą określa się grupę sześciu najstarszych angielskich uniwersytetów. 
Związki z Polską.
6 listopada 1942 doktorat honorowy prawa otrzymał gen. Władysław Sikorski.

</doc>
<doc id="1427075" url="https://pl.wikipedia.org/wiki?curid=1427075" title="Tsuzumi">
Tsuzumi

 – japoński bęben ręczny z grupy bębnów klepsydrowatych. 
Ogólne słowo "tsuzumi" odnosi się głównie do "ko-tsuzumi" mniejszego bębna tego rodzaju. Oba rodzaje składają się z drewnianego korpusu w kształcie klepsydry. Korpus jest związany w sposób umożliwiający regulację barwy dźwięku poprzez zmianę naprężenia sznurów.
Jest jedynym japońskim typem bębna uderzanym ręką bez użycia pałeczek.
Wykorzystywany jest m.in. w teatrze nō, w którym tradycyjnie korzysta się z dwóch rodzajów "tsuzumi": trzymanego przy barku, mniejszego bębna "ko-tsuzumi" (小鼓) oraz trzymanego przy biodrach, większego bębna "ō-tsuzumi" (大鼓) inaczej zwanego "ō-kawa" (大革).

</doc>
<doc id="1427085" url="https://pl.wikipedia.org/wiki?curid=1427085" title="Problem Napoleona">
Problem Napoleona

Problem Napoleona – geometryczny problem konstrukcyjny. Dane są w nim okrąg i jego środek. Celem jest podzielenie okręgu na cztery równe łuki za pomocą wyłącznie cyrkla. Napoleon Bonaparte znany był jako matematyk amator, lecz nie wiadomo czy zadał lub rozwiązał to zadanie. Wymóg rozwiązania problemu wyłącznie za pomocą cyrkla (bez użycia linijki) wprowadził włoski matematyk Lorenzo Mascheroni, przyjaciel Napoleona.
Znany jest też tzw. prawdziwy problem Napoleona, w którym za pomocą samego cyrkla należy wyznaczyć środek danego okręgu. W poniższym artykule opisane jest jego rozwiązanie wraz z dowodem.
Należy wspomnieć, iż Georg Mohr w 1672 roku wydał książkę "Euclides Danicus" zawierającą rozwiązanie tego zadania – wcześniej od Mascheroniego – lecz odkryto ją dopiero w 1928 roku.
Problem Napoleona.
Łuk o środku w dowolnym punkcie formula_1 z okręgu formula_2 zawierający punkt formula_3 (środek formula_2) przecina formula_2 w punktach formula_6 oraz formula_7 Podobnie łuk o środku w formula_8 zawierający formula_3 przecina formula_2 w formula_1 i formula_12 Należy zauważyć, że długości formula_13 są równe długości promienia formula_14
Łuk o środku w formula_6 do którego należy formula_8 i łuk o środku w formula_17 do którego należy formula_1 przecinają się w punkcie formula_19 Długości formula_20 oraz formula_21 wynoszą formula_22 pomnożone przez długość promienia okręgu formula_14
Łuk o środku w formula_17 i promieniu równym formula_25 (czyli formula_26 pomnożone przez promień okręgu formula_2) przecina formula_2 w punktach formula_29 oraz formula_30 Czworokąt formula_31 jest kwadratem, a łuki formula_32 okręgu formula_2 są wszystkie równe czwartej części obwodu formula_14
Prawdziwy problem Napoleona.
Konstrukcja.
Niech formula_2 będzie okręgiem, w którym szukany jest jego środek.
Twierdzenie.
Skonstruowany wyżej punkt formula_1 jest poszukiwanym środkiem okręgu formula_14
Dowód.
Ideą dowodu jest skonstruowanie, samym cyrklem, długości formula_65 przy danych długościach formula_66 oraz formula_67
Na rysunku trójkąt formula_68 jest prostokątny, gdyż formula_69 zaś odcinek formula_70 jest prostopadły do formula_71 a więc
skąd
Podobny zabieg wykonuje się w tej konstrukcji dwukrotnie:
Zatem formula_1 jest środkiem okręgu formula_14

</doc>
<doc id="1427086" url="https://pl.wikipedia.org/wiki?curid=1427086" title="Curling na wózkach na Zimowych Igrzyskach Paraolimpijskich 2006">
Curling na wózkach na Zimowych Igrzyskach Paraolimpijskich 2006

W 2006 curling debiutował na Zimowych Igrzysk Paraolimpijskich. Curlerzy na wózkach rywalizowali w dniach 12-18 lutego w Pinerolo Palaghiaccio w Pinerolo. 
Pierwszy tytuł mistrzów olimpijskich zdobyli Kanadyjczycy, drugie miejsce zajęli Brytyjczycy wyprzedzając Szwedów.

</doc>
<doc id="1427087" url="https://pl.wikipedia.org/wiki?curid=1427087" title="Helios Gomez">
Helios Gomez



</doc>
<doc id="1427093" url="https://pl.wikipedia.org/wiki?curid=1427093" title="Paweł Iwiński">
Paweł Iwiński

Paweł Iwiński (ur. 28 czerwca 1949), polski lekkoatleta - tyczkarz.
Czołowy polski tyczkarz lat 70., reprezentant klubu Budowlani Bydgoszcz. Rekord życiowy, będący zarazem ówczesnym rekordem Polski - 5.33 (1973). Zdobywca 5 medali, (w tym 2 złotych) w międzynarodowych mistrzostwach weteranów.

</doc>
<doc id="1427095" url="https://pl.wikipedia.org/wiki?curid=1427095" title="Kultura biełozierska">
Kultura biełozierska

Kultura biełozierska, kultura epoki brązu rozwijająca się w pomiędzy XII a X wiekiem p.n.e. na terenie zachodniej części stepów pomiędzy Dnieprem a dolnym Dunajem. Kultura ta wykształciła się z wcześniejszej kultury sabatinowskiej. Charakteryzowała się stopniowym zmniejszaniem roli stałych osad w stosunku do nomadzkiego stylu życia z dominującą hodowlą zwierząt. Ze względu na kryzys dostępu do surowców wyroby brązowe uległy miniaturyzacji, natomiast zwiększyła się ilość wyrobów z krzemienia. Pochowki były szkieletowe w pozycji skurczonej złożone w grobach płaskich lub kurhanowych.

</doc>
<doc id="1427097" url="https://pl.wikipedia.org/wiki?curid=1427097" title="Owens-Illinois">
Owens-Illinois

Owens-Illinois – przedsiębiorstwo specjalizujące się w produkcji opakowań dla produktów spożywczych. Przedsiębiorstwo utrzymuje pozycję największego producenta opakowań szklanych w obu Amerykach, Australii, Nowej Zelandii, Chinach i Europie (po nabyciu BSN Glasspack w roku 2004). Szacuje się, że co druga butelka szklana wyprodukowana na świecie jest wyrobem Owens-Illinois, podmiotów stowarzyszonych lub licencjobiorców.
Do roku 2007 przedsiębiorstwo zajmowało się również produkcją opakowań plastikowych w Ameryce Północnej, Ameryce Południowej, Azji, Australii i Europie. Wśród plastikowych opakowań produkowanych przez O-I były m.in. pojemniki, zamknięcia i opakowania na leki. W lipcu 2007 O-I sprzedał zakłady produkujące opakowania plastikowe przedsiębiorstwu Rexam PLC, producentowi opakowań z Wielkiej Brytanii.
Owens-Illinois był notowany na Dow Jones Industrial Average od 1 czerwca 1959 do 12 marca 1987 roku.
Zakłady w Polsce.
Owens-Illinois pojawił się na polskim rynku wraz z prywatyzacją Huty Szkła „Jarosław” w roku 1993.
Kolejnym zakładem w Polsce jest Huta Szkła Antoninek w Poznaniu kupiona w roku 1998 od UNP Holdings BV.
1 lipca 2014 Owens-Illinois otworzył Centrum Usług Finansowych w Poznaniu w budynku Malta House.
Oznaczenie miejsca produkcji (hut) na produktach (butelki i słoiki):
E19 OI - Huta Szkła Jarosław
E18 OI- Huta Szkła Antoninek (Poznań)

</doc>
<doc id="1427098" url="https://pl.wikipedia.org/wiki?curid=1427098" title="Carlos Mota Pinto">
Carlos Mota Pinto

Carlos Alberto da Mota Pinto (ur. 25 lipca 1936 w Pombal, zm. 7 maja 1985 w Coimbrze) – portugalski polityk, prawnik i nauczyciel akademicki, współzałożyciel Partii Socjaldemokratycznej, parlamentarzysta, wicepremier i minister, od 1978 do 1979 premier Portugalii.
Życiorys.
Ukończył w 1958 studia prawnicze na Uniwersytecie w Coimbrze, pracował na tej uczelni. Kształcił się również na Uniwersytecie Genewskim. Doktoryzował się w Coimbrze w 1972. Był później profesorem na Universidade Católica Portuguesa, a także wykładowcą uczelni zagranicznych.
Po rewolucji goździków z 1974 był jednym z założycieli Ludowej Partii Demokratycznej, przekształconej później w Partię Socjaldemokratyczną. Od 1975 był posłem do konstytuanty i następnie Zgromadzenia Republiki. Przez pewien czas kierował frakcją poselską partii, ustąpił po sporach wewnątrz ugrupowania. Od lipca 1976 do grudnia 1977 sprawował urząd ministra handlu i turystyki w rządzie Mária Soaresa. W październiku 1978 objął urząd premiera Portugalii, który sprawował do sierpnia 1979.
Pozostał aktywnym politykiem. Od czerwca 1983 do lutego 1985 był wicepremierem i ministrem obrony narodowej w kolejnym gabinecie Mária Soaresa. W 1983 został wiceprzewodniczącym PSD, a od 1984 do 1985 stał na czele tego ugrupowania.
Życie prywatne.
Był żonaty z Marią Fernandą Cardoso Correią, z którą miał trzech synów Paula (ur. 1966), Nuna (ur. 1970) i Alexandre’a (ur. 1971).

</doc>
<doc id="1427100" url="https://pl.wikipedia.org/wiki?curid=1427100" title="Biarritz Olympique">
Biarritz Olympique

Biarritz Olympique – zespół rugby mający siedzibę w małej miejscowości francuskiej Baskonii Biarritz. Drużyna powstała w 1913 r. i jest jednym z najbardziej utytułowanych klubów rugby we Francji.

</doc>
<doc id="1427101" url="https://pl.wikipedia.org/wiki?curid=1427101" title="Otwór kolcowy">
Otwór kolcowy

Otwór kolcowy () – jest jednym z licznych otworów położonych w podstawie czaszki. Znajduje się wewnątrz kości klinowej.
Topografia i zawartość.
Otwór zlokalizowany jest ku tyłowi i nieco do boku od otworu owalnego u nasady kolca kości klinowej (łac. "spina ossis sphenoidalis"). Jest on najmniejszym z bliźniaczo położonych (otworu okrągłego i otworu owalnego). Otwór kolcowy łączy środkowy dół czaszki z dołem podskroniowym i zawiera:

</doc>
<doc id="1427102" url="https://pl.wikipedia.org/wiki?curid=1427102" title="Stopa cukrzycowa">
Stopa cukrzycowa

Stopa cukrzycowa − zespół specyficznych przypadłości dotykających stopę. Jest powikłaniem cukrzycy. Występuje u 6-10% pacjentów z cukrzycą. Nieleczona, prowadzi do nieodwracalnych deformacji i martwic stopy, co często kończy się amputacją.
Przyczyny.
Stopa cukrzycowa jest powikłaniem wieloletniej, źle leczonej cukrzycy. Hiperglikemia utrzymująca się przez dłuższy czas, doprowadza do uszkodzenia naczyń krwionośnych (szczególnie tętnic), co skutkuje zmniejszeniem ich elastyczności, zarastaniem i nasiloną miażdżycą. Z powodu niedokrwienia tkanek stopy dochodzi do zaburzeń ich czynności. Z drugiej zaś strony zwiększa lepkość krwi, co powoduje skłonność trombocytów do zlepiania się (agregacji), a w następstwie powstawanie szkodliwych zakrzepów. Następstwem tych patologicznych zmian jest groźne niedotlenienie tkanek.
Oprócz powyższego mechanizmu, istnieje jeszcze inny – zespół neuropatyczny, spowodowany uszkodzeniem nerwów obwodowych. Dochodzi do zmniejszenia czucia i wibracji, efektem czego jest nieodczuwanie bólu przy otarciach czy uszkodzeniach naskórka.
Objawy.
Neuropatycznego zespołu stopy cukrzycowej.
Osłabienie czucia w stopie (słabsze odczuwanie bólu i efekt „skarpetek”), a jednocześnie uczucie pieczenia, mrowienia i palenia. Natomiast osłabienie napięcia mięśni i kości, powoduje deformacje i martwice.
Niedokrwiennego zespołu stopy cukrzycowej.
Przewlekłe niedotlenienie tkanek sprawia, iż obumierają – tworzą się skrzepy, opuchlizny, wrzody, martwice i pęknięcia. Jednocześnie deformują się paznokcie, tkanki miękkie zanikają, a cała stopa jest sina.
Wspólnym i ostatecznym objawem jest skrajne wyniszczenie stopy, jej podatność na infekcje, nieustanny ból i niemożność chodzenia.
Leczenie i zapobieganie.
Profilaktyka.
Zdrowie stóp diabetyka zależy przede wszystkim od wyrównanych poziomów cukru we krwi oraz pielęgnacji stóp. Chorzy na cukrzycę mają je bardzo wrażliwe, a jednocześnie mniej odczuwają nacisk na nie (znieczulica skóry). Dlatego zalecane jest noszenie odpowiedniego obuwia i bezuciskowych skarpet oraz chronienie przed zimnem i zranieniami, a także nienarażanie ich na zbyt długi kontakt z wodą i dokładne osuszanie. Tak jak we wszystkich powikłaniach cukrzycy największa rola zapobiegawcza przypada na właściwe unormowanie poziomu glikemii (najlepiej normoglikemia) w trakcie leczenia cukrzycy.
Leczenie.
Leczenie stopy cukrzycowej jest trudne i nie zawsze skuteczne. Podstawowe znaczenie ma dobre wyrównanie cukrzycy. Preferowana jest intensywna insulinoterapia. W wyjątkowych przypadkach dopuszczalne jest stosowanie doustnych leków hipoglikemizujących, jeżeli takie leczenie zapewnia prawidłowe wyrównanie metaboliczne cukrzycy oraz nie ma wskazań do leczenia insuliną. Ważnym elementem leczenia (szczególnie w zespole neuropatycznej stopy cukrzycowej) jest odciążenie stopy. Stosuje się odpowiednie obuwie odciążające przodostopie i piętę. Odciążenie stopy uzyskuje się również za pomocą kul, wózka inwalidzkiego, opatrunku gipsowego. W przypadku potwierdzonego zakażenia stosuje się antybiotyki, które dobierane są w zależności od rodzaju patogenu i ciężkości zakażenia. Często konieczne jest postępowanie chirurgiczne - drenaż, nacinanie, usunięcie martwych tkanek, opatrunki klasyczne i opatrunki zapewniające wilgotne środowisko rany. W szczególnych przypadkach możliwe są zabiegi wewnątrznaczyniowe. Amputacje powinny być możliwie oszczędne. Alternatywną i obiecującą metodą leczenia infekcji stopy cukrzycowej jest terapia fotodynamiczna wykorzystująca fotosensybilizatory, które po aktywacji światłem o odpowiedniej długości fali są zdolne do produkcji tlenu singletowego unieszkodliwiającego bakterie.

</doc>
<doc id="1427103" url="https://pl.wikipedia.org/wiki?curid=1427103" title="Finlandia na Zimowych Igrzyskach Paraolimpijskich 2006">
Finlandia na Zimowych Igrzyskach Paraolimpijskich 2006

Reprezentacja Finlandii na Zimowych Igrzyskach Paraolimpijskich 2006 liczyła 7 sportowców.

</doc>
<doc id="1427104" url="https://pl.wikipedia.org/wiki?curid=1427104" title="Węgry na Zimowych Igrzyskach Paraolimpijskich 2006">
Węgry na Zimowych Igrzyskach Paraolimpijskich 2006

Reprezentacja Węgier na Zimowych Igrzyskach Paraolimpijskich 2006 liczyła 2 sportowców.

</doc>
<doc id="1427105" url="https://pl.wikipedia.org/wiki?curid=1427105" title="Boris Graczow">
Boris Graczow

Boris Graczow, ros. Борис Грачёв (ur. 27 marca 1986 w Moskwie) – rosyjski szachista, arcymistrz od 2006 roku.
Kariera szachowa.
W latach 1995–2006 wielokrotnie reprezentował Rosję w mistrzostwach świata oraz Europy juniorów, największy sukces odnosząc w swoim debiucie w São Lourenço, gdzie zdobył tytuł mistrza świata do lat 10. Był również kilkukrotnym medalistą mistrzostw Rosji juniorów, m.in. srebrnym w latach 2000 (do lat 14) oraz 2001 (do lat 16), natomiast w 2006 r. podzielił (wspólnie z Nikitą Witiugowem) I-II m. w kategorii do lat 20.
W 2001 r. zwyciężył w kołowym turnieju w Moskwie, w 2002 r. podzielił I m. (wspólnie z Denisem Jewsiejewem i Dmitrijem Boczarowem) w otwartym turnieju w Samarze, natomiast w 2003 r. zajął I m. w Moskwie. W 2004 r. zdobył w Cappelle-la-Grande pierwszą normę arcymistrzowską, dwie pozostałe uzyskując w 2006 r. w Dagomysie (na drużynowych mistrzostwach Rosji) oraz w Pardubicach. Również w 2006 r. podzielił I m. w Moskwie (2006, wspólnie z Aleksandrem Lastinem) oraz podzielił II m. we Włodzimierzu nad Klaźmą (2006, za Aleksiejem Korniewem, wspólnie z Farruchem Amonatowem). W 2008 r. odniósł kolejny sukces, dzieląc w rozegranych w Płowdiwie indywidualnych mistrzostwach Europy VI-IX m. (po barażach). Podzielił również II m. w "openie" w Biel (za Władimirem Biełowem, wspólnie z Falko Bindrichem, Borysem Awruchem, Leonidem Kritzem, Ivanem Ivaniseviciem, Christianem Bauerem i Sebastienem Maze). W 2009 r. zwyciężył w arcymistrzowskim turnieju w Lublinie oraz w otwartym turnieju w Biel, natomiast w 2010 r. w kolejnym arcymistrzowskim turnieju rozegranym w Lublinie podzielił I m. wspólnie z Bartłomiejem Macieją i Mateuszem Bartlem. W 2011 r. zwyciężył w kołowym turnieju festiwalu "Moscow Open" w Moskwie.
Najwyższy ranking w dotychczasowej karierze (stan na wrzesień 2017) osiągnął 1 marca 2012 r., z wynikiem 2705 punktów zajmował wówczas 35. miejsce na światowej liście FIDE, jednocześnie zajmując 11. miejsce wśród rosyjskich szachistów.

</doc>
<doc id="1427110" url="https://pl.wikipedia.org/wiki?curid=1427110" title="Chińska Republika Ludowa na Zimowych Igrzyskach Paraolimpijskich 2006">
Chińska Republika Ludowa na Zimowych Igrzyskach Paraolimpijskich 2006

Reprezentacja Chińskiej Republiki Ludowej na Zimowych Igrzyskach Paraolimpijskich 2006 liczyła 8 sportowców.

</doc>
<doc id="1427111" url="https://pl.wikipedia.org/wiki?curid=1427111" title="Carex ovalis">
Carex ovalis



</doc>
<doc id="1427114" url="https://pl.wikipedia.org/wiki?curid=1427114" title="Carex davalliana">
Carex davalliana



</doc>
<doc id="1427119" url="https://pl.wikipedia.org/wiki?curid=1427119" title="M.U.G.E.N">
M.U.G.E.N

M.U.G.E.N – program na licencji freeware do tworzenia własnych gier 2D (bijatyk), napisany w C. Silnik gry został wydany w roku 1999 przez firmę Elecbyte i rozwijany był przez kolejne cztery lata. Od roku 2003 firma zaniechała wsparcia dla silnika, niemniej jednak Elecbyte powrócił do rozwoju silnika i wydał w 2009 nową wersję silnika. Aktualizacje wypuszczone w latach 2004-2008 to nieoficjalne wersje oryginalnego silnika.
Silnik jest łatwo konfigurowalny. Można modyfikować wiele elementów gry, m.in. postacie, areny i wygląd samego silnika. Społeczność M.U.G.E.N skupia się wokół internetowych for tematycznych, na których użytkownicy udostępniają stworzone przez siebie gry, a także postacie, które często przedstawiają bohaterów popularnych gier komputerowych.
Etymologia nazwy M.U.G.E.N.
Wyraz "mugen" wywodzi się prawdopodobnie z języka japońskiego, gdzie oznacza sen, fantazje, tudzież nieskończoność. Oficjalnie firma Elecbyte twierdzi, że zapomnieli co miał oznaczać akronim, który wybrali do nazwy, niemniej dołączona dokumentacja sugeruje że silnik pierwotnie miał służyć w tworzeniu shoot'em'upów.
Historia.
Pierwsza wersja silnika, napisanego z myślą o systemie MS-DOS, pojawiła się 17 lipca 1999 roku. Dwa lata później, bo w listopadzie 2001 roku wydany został port programu dla systemu operacyjnego Linux, Elecbyte zaprzestał udoskonalania silnika dla MS DOS. Jeszcze w tym samym roku na stronie producenta pojawiła się prośba o dotacje finansowe, dzięki którym programiści mogliby legalnie skompilować wersje dla systemu operacyjnego Windows. W 2003 roku witryna firmy Elecbyte zniknęła z Internetu.
W 2007 roku ponownie pojawia się witryna internetowa Elecbyte. Można było na niej znaleźć krótki FAQ, z którego dowiadujemy się, iż firma rzekomo pracowała nad kolejną edycją silnika. W 2009 roku Elecbyte zaktualizował swoją witrynę o forum i stronę na której można pobrać nową wersję silnika. Nowa wersja silnika jest wzbogacona o m.in. obsługę wielu rozdzielczości (od Low-Res po Full HD) oraz lokalizację.
Ostatnia aktualizacja silnika została wypuszczona w 2011 roku, a nowa wersja wciąż jest w toku.
Tryby rozgrywki.
M.U.G.E.N oferuje graczom osiem trybów rozgrywki: "arcade, team arcade, versus, team versus, team co-op, survival, survival co-op" oraz "training". Część z nich pozwala na wybór ilości zawodników walczących jednocześnie na ekranie. Walki można toczyć w trybie jeden na jednego, drużynowo (do czterech postaci walczących kolejno po pokonaniu towarzysza z drużyny), oraz dwóch na dwóch. Istnieje również tryb "watch", który pozwala na oglądanie przebiegu walki z obiema zawodnikami sterowanymi przez komputer. Wersja dla systemu Windows miała docelowo zawierać również opcje "tag", dającą możliwość zmiany walczących postaci w trakcie trwania rundy.
Konfigurowalność.
Użytkownicy tworzący i modyfikujący elementy silnika są zazwyczaj nazywani autorami. Autorzy tworzą elementy takie jak postacie, areny oraz elementy interfejsu. Zazwyczaj autorzy przenoszą postacie z innych bijatyk 2D. Część autorów tworzy również elementy od podstaw.
Ze względu na konfigurowalną naturę silnika wersje mugen mogą się różnić nawet w niewielkim stopniu. Każda osoba ma możliwość pobrania kopii silnika i tworzenia lub dodawaniu elementów według własnych potrzeb. Grupy autorów nieraz współpracują przy tworzeniu pełnych gier przy pomocy silnika. Gry są dostępne w bardzo różnej jakości; są wypuszczane na licencji która zezwala na używanie silnika do użytku niekomercyjnego.
Dragon Ball Z Mugen Edition 2.
W Polsce M.U.G.E.N zawdzięcza w dużej mierze swoją popularność japońskiemu serialowi animowanemu pod tytułem Dragon Ball. Przed laty, na platformę MS-DOS, pojawiła się gra Dragon Ball Mugen Edition 2 stworzona przez fanów - grupę EmuBoarding. Postaciami występującymi w grze byli właśnie bohaterowie anime Dragon Ball Z. Od tego czasu znaczna część polskich fanów serialu zaczęła mylnie utożsamiać wyraz M.U.G.E.N wyłącznie z tą konkretną bijatyką.

</doc>
<doc id="1427122" url="https://pl.wikipedia.org/wiki?curid=1427122" title="Lebrechtdorf">
Lebrechtdorf



</doc>
<doc id="1427131" url="https://pl.wikipedia.org/wiki?curid=1427131" title="Yu Xinyuan">
Yu Xinyuan

Yu Xinyuan (; ur. 13 lutego 1985 w Pekinie) – chiński tenisista.
Kariera tenisowa.
Xinyuan wielokrotnie wygrywał zawody z cyklu ITF Men's Circuit w grze pojedynczej i grze podwójnej.
W 2006 roku wywalczył brązowy medal podczas igrzysk azjatyckich w Dosze w grze mieszanej, w parze z Sun Tiantian.
W 2008 roku uczestniczył w igrzyskach olimpijskich w Pekinie, odpadając z rywalizacji singlowej i deblowej w I rundzie.
W latach 2004–2008 Xinyuan reprezentował Chiny w Pucharze Davisa grając łącznie w 21 meczach, z których w 13 zwyciężył.
W rankingu gry pojedynczej Xinyuan najwyżej był na 389. miejscu (10 lipca 2006), a w klasyfikacji gry podwójnej na 136. pozycji (3 listopada 2008).

</doc>
<doc id="1427139" url="https://pl.wikipedia.org/wiki?curid=1427139" title="Taveirosaurus">
Taveirosaurus



</doc>
<doc id="1427140" url="https://pl.wikipedia.org/wiki?curid=1427140" title="Cetiosaurus">
Cetiosaurus



</doc>
<doc id="1427143" url="https://pl.wikipedia.org/wiki?curid=1427143" title="Apatosaurus">
Apatosaurus



</doc>
<doc id="1427146" url="https://pl.wikipedia.org/wiki?curid=1427146" title="Tianchisaurus">
Tianchisaurus



</doc>
<doc id="1427147" url="https://pl.wikipedia.org/wiki?curid=1427147" title="Jurassosaurus">
Jurassosaurus



</doc>
<doc id="1427148" url="https://pl.wikipedia.org/wiki?curid=1427148" title="Pożegnanie Ojczyzny">
Pożegnanie Ojczyzny

Polonez a-moll „Pożegnanie Ojczyzny” (fr. "Polonaise „Les adieux à la Patrie”"), znany jako Polonez Ogińskiego (oznaczenie autorskie – Polonez nr 13) – polonez fortepianowy w tonacji a-moll skomponowany przez Michała Kleofasa Ogińskiego przed 1794 rokiem, jeden z najbardziej znanych polskich polonezów, szczególnie tych z doby przedchopinowskiej.
Charakterystyka ogólna.
Polonez ukazał się drukiem w roku 1794, w roku insurekcji kościuszkowskiej, której uczestnikiem był Ogiński i po której był zmuszony wyjechać z Polski. Jego rękopis nie zachował się. Jest jednym z 26 polonezów fortepianowych skomponowanych przez tego kompozytora.
Należy do gatunku polonezów melancholijnych (a więc nie jest tańcem użytkowym, lecz stylizowanym), powstałego na przełomie XVIII-XIX ww. w okresie sentymentalizmu, kiedy w całej Europie styl klasyczny zaczął ustępować miejsca romantyzmowi. Jako utwór muzyczny, polonez „Pożegnanie Ojczyzny” wywarł duży wpływ na innych kompozytorów.
Popularność.
Jest to jeden z najbardziej znanych polonezów, zwłaszcza w Polsce i na Białorusi, w których jest traktowany jako melodia narodowa. Bywa również wykonywany jako pieśń m.in. do słów napisanych po polsku przez Halinę Szymulską i do białoruskich słów Wiaczesława Szarapowa (w wykonaniu zespołu Piesniary).
W XX wieku Polonez Ogińskiego był powszechnie wykorzystywany w Polsce jako tradycyjna melodia do otwierającego tańca wykonywanego przez maturzystów na rozpoczęcie komersu, a później również na studniówkach.
. Wykonywany jest też przy prezentacji organów w Świętej Lipce.
Utwór dał również nazwę pociągowi Polonez, który od 1973 do 2019 roku kursował na trasie Warszawa – Moskwa. Podczas odjazdu z Dworca Białoruskiego w Moskwie z głośników odtwarzana była melodia Poloneza Ogińskiego.
W latach 1991–1993, u zarania niepodległości Białorusi, pojawiały się także projekty uznania „Pożegnania Ojczyzny” za narodowy hymn Białorusi. Jako nieoficjalny hymn melodię Poloneza Ogińskiego wykorzystało Białoruskie Zrzeszenie Wojskowych (БЗВ) podczas składania publicznej przysięgi na wierność Białorusi, które miało miejsce na Placu Niepodległości w Mińsku dnia 8 września 1992 (w rocznicę bitwy pod Orszą z 1514).
W kulturze.
W 1937 roku ukazała się powieść historyczna Antoniego Wysockiego pt. "Polonez Ogińskiego" (Warszawa, wyd. F. Hoesick).
Utwór ten posłużył jako główny wątek radzieckiego filmu "Polonez Ogińskiego" (reż. Lew Gołub, prod. Belarusfilm, 1971) o pseudohistorycznej fabule. W czasie okupacji hitlerowskiej poloneza wykonuje na organach organista-Polak, ukrywający się (od września 1939 r.) w białoruskim Zdzięciole i pomagający radzieckim partyzantom. Film przyczynił się do niezwykłej popularności poloneza w krajach byłego ZSRR.
Polonez był wykorzystywany również w polskich filmach, m.in. w "Popiele i diamencie" (reż. Andrzej Wajda, 1958), "Matce swojej matki" (reż. Robert Gliński, 1996) oraz "Sali samobójców" (reż. Jan Komasa, 2011).
Numizmatyka.
Fragment szóstego taktu poloneza został przedstawiony w kolażu na odwrocie banknotu o nominalnej wartości 50 białoruskich rubli w 2009 roku.

</doc>
<doc id="1427149" url="https://pl.wikipedia.org/wiki?curid=1427149" title="Polonez Pożegnanie Ojczyzny">
Polonez Pożegnanie Ojczyzny



</doc>
<doc id="1427150" url="https://pl.wikipedia.org/wiki?curid=1427150" title="Brachiosaurus">
Brachiosaurus



</doc>
<doc id="1427152" url="https://pl.wikipedia.org/wiki?curid=1427152" title="Allosaurus">
Allosaurus



</doc>
<doc id="1427154" url="https://pl.wikipedia.org/wiki?curid=1427154" title="Saltasaurus">
Saltasaurus



</doc>
<doc id="1427156" url="https://pl.wikipedia.org/wiki?curid=1427156" title="Akwarium low-tech">
Akwarium low-tech

Akwarium low-tech – typ słodkowodnego akwarium naturalnego o słabym zaawansowaniu technicznym.
Pod pojęciem akwarium low-tech kryje się metoda zakładania, utrzymywania i opieki nad akwarium oparta na założeniu, że dla zrównoważenia procesów chemicznych i biologicznych (zobacz: równowaga biologiczna (akwarystyka), cykl azotowy w akwariach) występujących w akwarium a niezbędnych dla jego dobrostanu (stabilnych parametrów wody, zdrowia i wzrostu roślin, zwierząt, eliminacji glonów) w zupełności wystarczą procesy naturalne bez potrzeby wspomagania ich stosowaniem skomplikowanych, kosztownych urządzeń technicznych, specjalistycznych środków chemicznych lub czasochłonnych zabiegów pielęgnacyjnych a wybrane procesy np. intensywniejsza niż w normalnych warunkach nitryfikacja wzmożona przez wydajny filtr jest dla akwarium szkodliwa.
Założenia metody akwarium low-tech.
w akwarium low-tech w przeciwieństwie do akwarium high-tech nie stosuje się następujących urządzeń i zabiegów pielęgnacyjnych:
Inne.
Popularyzatorką metody akwarium low-tech jest Diana Walstad. Zamiennie do tego terminu spotyka się na forach akwarystycznych i w artykułach opisujących metodę termin "Akwarium a la Diana Walstad" lub po prostu "Akwarium a la Diana". Akwaryści na swoich forach dyskusyjnych dla podkreślenia że ich akwarium jest typu low-tech podają tuż po rozmiarach zbiornika skrót "LT" np. "akwarium 60x30x35 LT"

</doc>
<doc id="1427159" url="https://pl.wikipedia.org/wiki?curid=1427159" title="Polonez Ogińskiego">
Polonez Ogińskiego



</doc>
<doc id="1427165" url="https://pl.wikipedia.org/wiki?curid=1427165" title="Dolomedes">
Dolomedes

Dolomedes – rodzaj stosunkowo dużych (do ponad 3 cm), przeważnie związanych z wodą pająków z rodziny darownikowatych (Pisauridae). Do rodzaju "Dolomedes" należy kilkadziesiąt gatunków, między innymi występujących na wszystkich kontynentach poza Antarktydą.
Gatunki.
W Europie, w tym w Polsce, występują dwa gatunki: bagnik przybrzeżny ("Dolomedes fimbriatus") i bagnik nadwodny ("Dolomedes plantarius").

</doc>
<doc id="1427170" url="https://pl.wikipedia.org/wiki?curid=1427170" title="Picea orientalis">
Picea orientalis



</doc>
<doc id="1427171" url="https://pl.wikipedia.org/wiki?curid=1427171" title="Minea Blomqvist">
Minea Blomqvist

Minea Blomqvist (ur. w Espoo) – fińska zawodowa golfistka, uczestnicząca głównie w amerykańskim LPGA Tour; posiada ona też prawo gry na Ladies European Tour.
Życie osobiste.
Blomqvist jest córką Kiti i Seppo Blomqvist, ma dwoje młodszego rodzeństwa: brata Janiego i siotrę Janninę.
Jej narzeczonym jest fiński zawodowy golfista Roope Kakko. Od lipca 2009 Minea spodziewała się ich pierwszego dziecka, które przyszło na świat ostatniego dnia marca 2010.
W 2008 przeprowadziła się na stałe do Stanów Zjednoczonych, gdzie mieszka w okolicy klubu Champions Gate na Florydzie.
Kariera amatorska.
Blomqvist w latach 2001–2003 była reprezentantką Fińskiej Kobiecej Reprezentacji Narodowej. W 2002 brała udział w Espirito Santo Trophy World Amateur Golf Team Championships.
Dwukrotnie w latach 2002 i 2003 uczestniczyła w rozgrywkach European PING Junior Solheim Cup,
za drugim razem zdobywając komplet punktów.
Reprezentowała również Europę w 2003 Vagliano Trophy.
Jako amatorka Blomqvist była członkiem Telia Tour. W dwóch pierwszych sezonach (2000-2001) łącznie zagrała w czterech turniejach ani razu nie przechodząc cuta.
W roku 2002 zagrała trzykrotnie, dwukrotnie lokując się w pierwszej dwudziestce, oraz wygrywając Sparbanken Ladies Open.
Kolejny sezon na Telia Tour uwzględniał pięć startów. Tym razem dwukrotnie zajęła drugie miejsce, oraz wygrała CA Ladies Trophy,
co zaowocowało przyznaniem nagrody Telia Player of the Year.
Kariera zawodowa.
Blomqvist przeszła na zawodowstwo w październiku 2003. Początkowo występowała na Nedbank Women’s Golf Tour w Południowej Afryce, obecnie znanym jako Ladies African Tour. Pierwszy tytuł zdobyła już w drugim starcie wygrywając Pam Golding Ladies International.
Sukces powtórzyła tydzień później triumfując w Telkom Women’s Classic.
Oba zwycięstwa pozwoliły jej zakończyć sezon 2004 w tym tourze na pierwszym miejscu.
36. miejsce w kwalifikacjach do Ladies European Tour dały jej tylko warunkową możliwość gry w sezonie 2004. Jej debiut podczas Ladies Open of Portugal na Teneryfie zakończył się zajęciem czwartego miejsca.
Pierwsze zwycięstwo przyszło w lipcu 2004, kiedy to wygrała Ladies Central European Open na Węgrzech.
Występ w tym turnieju rozpoczęła od zagrania rundy 62 uderzeń (-9), będącym jej osobistym rekordem. Dwa tygodnie później po raz pierwszy wystąpiła w turnieju wielkoszlemowym – Women’s British Open rozgrywanym w Sunningdale GC. Wynik po dwóch rundach ledwo pozwolił jej przejść cuta, jednak podczas trzeciej rundy wyrównała swój rekord z turnieju na Węgrzech znowu kończąc rundę w 62 uderzeniach (-10). Rezultat ten był wówczas najniższym wynikiem na 18 dołkach uzyskanym w turnieju wielkoszlemowym przez kobietę lub mężczyznę (wyrównała go w 2006 Lorena Ochoa). W ostateczności zajęła ósme miejsce, co jest jak dotychczas jej najlepszym wynikiem w turnieju klasy major.
Do końca sezonu udało się jej pięciokrotnie zakończyć turniej w pierwszej dwudziestce, oraz dopisać do listy swoich sukcesów kolejną wygraną – tym razem w Öijared Ladies Open rozgrywanym w ramach kalendarza Telia Tour.
Wszystkie te osiągnięcia zaowocowały nadaniem jej wyróżnienia LET Rookie of the Year.
Sezon 2005 rozpoczęła od występu u boku Riikki Hakkarainen reprezentując Finlandię w inauguracyjnej edycji Women’s World Cup of Golf.
W trakcie występów na LET 11-krotnie zanotowała miejsce w pierwszej dwudziestce, wliczając w to dwa z rzędu tytuły wicemistrza, odpowiednio w Ladies English Open,
oraz OTP Bank Ladies Central European Open.
W kwalifikacjach do LPGA Tour zajęła 34. miejsce, otrzymując możliwość warunkowej gry na tym tourze.
Z początkiem roku 2006 Blomqvist wraz z Hakkarainen ponownie reprezentowała Finlandię na Women’s World Cup of Golf w RPA.
Resztę sezonu głównie spędziła na LPGA Tour, gdzie aby grać w turniejach musiała przechodzić wcześniejsze kwalifikacje, tzw. Monday Qualifying.
Na 18 startów najlepsze 24. miejsce zajęła podczas Franklin American Mortgage Championship, a cut przeszła łącznie 11 razy. 102. miejsce na liście zarobków oznaczało konieczność uczestnictwa w kwalifikacjach o kartę na kolejny sezon LPGA.
Na LET wzięła udział w trzech turniejach, spośród których najlepsze 23. miejsce osiągnęła w Finnair Masters.
Sezon 2007 Blomqvist rozpoczęła od mocnego akcentu w postaci trzeciego miejsca podczas MFS Women’s Australian Open.
Pozostałe sześć występów na LET oznaczało jeszcze dwukrotnie miejsce w pierwszej dwudziestce, oraz tylko jeden nieprzekroczony cut. Podczas startów na LPGA zagrała w 16 turniejach, w połowie z nich przechodząc cuta. Najlepszy start zanotowała w CN Canadian Women’s Open zajmując 13. miejsce.
W sezonie 2008 jak dotąd Blomqvist zaliczyła jedno zwycięstwo. Sukces ten osiągnęła podczas Finnair Masters (LET), stając się równocześnie pierwszą Finką która wygrała ten turniej.
Dzięki tej wygranej Blomqvist awansowała na 16. miejsce w rankingu punktów do Solheim Cup 2009.
Innym ważnym osiągnięciem na Ladies European Tour było zajęcie drugiego miejsca ex aequo w skróconym z powodu deszczu do trzech rund Scandinavian TPC Hosted by Annika, gdzie ostatniego dnia zagrała 63 uderzenia (-9).
W pozostałych czterech startach na LET również udało się jej przejść cuta, a podczas Women’s British Open zajęła najlepsze spośród europejskich golfistek 17. miejsce.
Na LPGA Tour trzykrotnie zanotowała miejsce w pierwszej dziesiątce, w tym trzecie podczas Safeway International.
Na koniec sezonu Blomqvist została sklasyfikowana na najlepszym w dotychczasowej karierze 44. miejscu na liście zarobków.
W grudniu Blomqvist została wyróżniona przez fińskie PGA tytułem najlepszego zawodnika sezonu 2008.
Na wyniki sportowe Blomqvist w sezonie 2009 spory wpływ miała informacja o spodziewanym dziecku. Początek sezonu dał Fince sześciokrotny finisz w pierwszej pięćdziesiątce i tylko trzy stracone cuty na 13 startów. Jednak od rozgrywanego na początku lipca U.S. Women’s Open karta odwróciła się na jej niekorzyść. Blomqvist podczas drugiej rundy tego turnieju podjęła decyzję o wycofaniu się z turnieju z powodu braku kontroli nad poprawnym uderzaniem piłki, które doprowadziło do trafienia jednego z kibiców w głowę. Do końca sezonu golfistka zagrała jeszcze w siedmiu turniejach LPGA Tour, przechodząc cuta tylko w jednym z nich.
Przygotowania do nowej roli w życiu osobistym zaowocowały też decyzją Blomqvist o wzięciu liczniejszego udziału w turniejach Ladies European Tour. W rezultacie po Women’s British Open zagrała jeszcze w pięciu turniejach LET. W sierpniowym Finnair Masters, którego tytułu broniła, zajęła trzecie miejsce ex aequo, a w każdym innym przeszła cuta.
Wyniki w turniejach wielkoszlemowych.
DNP = nie brała udziału.
CUT = nie przeszła cuta.
„= „= ex aequo
WC = wycofała się.
Zielone tło dla wygranych. Żółte tło dla miejsca w pierwszej dziesiątce.

</doc>
<doc id="1427173" url="https://pl.wikipedia.org/wiki?curid=1427173" title="Ziemia Kłodzka (czasopismo)">
Ziemia Kłodzka (czasopismo)

Ziemia Kłodzka – Od Kladského pomezí – Glatzer Bergland – regionalny miesięcznik społeczno-kulturalny ukazujący się od Święta Niepodległości 11 listopada 1989 roku (pierwszy numer), nakładem Wydawnictwa Ziemia Kłodzka. Współwydawcami są Stowarzyszenie Komitet Obywatelski Ziemi Kłodzkiej, Solidarność Polsko-Czesko-Słowacka, Ośrodek Kultury i Sztuki we Wrocławiu. Pismo jest w zasadzie periodykiem trójjęzycznym (chociaż nie wszystkie zamieszczane w nim teksty polskie są równolegle tłumaczone na czeski lub niemiecki).
Początek: „Żółw”.
„Żółw” był nielegalnym pismem Komitetu Obywatelskiego „S” Ziemi Kłodzkiej i Nowej Rudy utworzonym na początku 1982 w reakcji na wprowadzenie stanu wojennego. Pismo miało charakter programowy: krytykowano ustrój komunistyczny, popularyzowano historię najnowszą, analizowano stosunki polsko-sowieckie, podejmowano problematykę regionalną, przybliżano idee Solidarności Polsko-Czechosłowackiej. W składzie redakcji byli Stanisław Łukasik, Mirosław Awiżeń, Antoni Misiak, Adam Kwas, Tadeusz Wrona, Jan Saul, Danuta Antonik. W 1983, kiedy na teren ziemi kłodzkiej zaczęło docierać dużo wydawnictw podziemnych, zaprzestano wydawania gazety. W 1989 pismo reaktywowano jako miesięcznik, ukazało się dziewięć numerów, które drukowano nielegalnie na plebanii u ks. Piotra Śliwki z pomocą Juliana Golaka, na powielaczu własnej konstrukcji. W październiku 1989 redakcja rozpoczęła przygotowania do legalnego wydawania pisma. „Żółw” przestał wychodzić, gdy 11 listopada 1989 ukazał się pierwszy numer „Ziemi Kłodzkiej”.
Redakcja.
Pierwszym redaktorem naczelnym był późniejszy burmistrz Nowej Rudy Stanisław Łukasik, później kolejno: Stanisław Tomkiewicz, Marek Kulpa, Jan Zasępa, Adam Kwas, Julian Golak. Obecnie redaktorem naczelnym pisma jest Teresa Bazała. Przewodniczącym Rady Naukowej jest prof. Lesław Koćwin.
Pismo redaguje międzynarodowe kolegium. Część polską redagują: Joanna Golak, Julian Golak, Warcisław Martynowski, prof. Jacek Suchodolski, część czeską Petr Neuman, Helmut Dohnalek, Josef Krám, część niemiecką Horst Ulbrich i Manfred Spata. Wcześniej za część niemiecką odpowiadali: Elisabeth Kynast-Schmidt i Marek Żmiejewski, za czeską – Karel Hrubý, Tomaš Kočička i Radomir Moravec (ówczesny sekretarz Euroregionu Glacensis).
Do autorów publikujących na łamach „Ziemi Kłodzkiej” należą m.in.: ks. Tadeusz Fitych, Zbigniew Gołąb, Henryk Grzybowski, Konrad K. Czapliński, Krystyna Toczyńska-Rudysz, Jacek Suchodolski, wcześniej publikowali też Edward Osowski (1939–2021), Ryszard Grzelakowski (1933–2017) i inni.
Tematyka.
Pismo zajmuje się historią regionu pokazaną z punktu widzenia autorów należących do narodów będących historycznymi współgospodarzami ziemi kłodzkiej, prowadzi dialog polsko-czesko-niemiecki. Zajmuje się też problemami ekologii (dział: "Oficyna pod różą kłodzką"), publikuje wiersze ("Poezja ze słów rozsypanych"), prezentuje ciekawe miejsca regionu i jego zabytki. Jako oprawę publikuje dużo czarno-białych zdjęć, reprodukcje starych pocztówek, a od czasu do czasu również wklejki z fotografiami w kolorze.
Celem czasopisma jest szeroko pojęta promocja regionu, zaznajomienie czytelników z lokalną historią i zabytkami oraz charakterem miejscowej przyrody.
W lipcu 2011 roku została uruchomiona strona internetowa czasopisma oraz strona fanów w społeczności Facebook.
Nagrody.
Czasopismo otrzymało liczne wyróżnienia polskie i zagraniczne, m.in.:

</doc>
<doc id="1427174" url="https://pl.wikipedia.org/wiki?curid=1427174" title="Klan Poe">
Klan Poe

 – shōjo-manga opublikowana w latach 1972-1976 przez wydawnictwo Shōgakukan autorstwa Moto Hagio. W 1976 roku pozycja ta została wyróżniona nagrodą Shōgakukan Manga. Doczekała się również adaptacji w postaci dwóch słuchowisk radiowych. Inspiracją do napisania tej serii było opowiadanie "Mist, Roses and Stars" Shotaro Ishimoriego. Imiona głównych bohaterów są hołdem dla Edgara Allana Poego.
W Polsce wydana przez wydawnictwo Japonica Polonica Fantastica w dwóch tomach, w ramach cyklu wydawniczego Mega Manga.
Na podstawie mangi powstałą adaptacja w formie serialu live action, a także spektaklu, wystawianego przez Takarazuka Revue.
Fabuła.
Bohaterami "Poe no ichizoku" są dwaj 14-letni chłopcy-wampiry, i zmagający się ze swoją niezwykłą naturą podczas podróży po różnych krajach Europy na przestrzeni XIX i XX wieku.
Manga.
Hagio narysowała dwa kolejne rozdziały, zatytułowane , które ukazały się w czasopiśmie „Gekkan Flowers” kolejno w maju 2016 i maju 2017. Rozdziały te zostały później wydane przez Shōgakukan w formie tomiku 10 lipca 2017 roku.
Mangaka narysowała także kolejną serię, zatytułowaną , składającą się z czterech rozdziałów, która ukazywała się w czasopiśmie „Gekkan Flowers” między majem 2018 a czerwcem 2019 roku. Rozdziały te zostały później wydane przez Shōgakukan w formie tomiku 10 lipca 2019 roku.
W lipcu 2019 roku w „Gekkan Flowers” ukazał się kolejny rozdział, będący początkiem nowej mangi z tej serii, zatytułowany .
Wpływ w kulturze.
Postać Edgara Portsnella w znacznym stopniu wpłynęła na twórczość Luci’fer Luscious Violenoue, czego przykładem jest album artystki z 1993 roku zatytułowany .

</doc>
<doc id="1427175" url="https://pl.wikipedia.org/wiki?curid=1427175" title="Awdańcy">
Awdańcy

Awdańcy – ród rycerski bliżej nieokreślonego pochodzenia, z korzeniami przynajmniej z X wieku, używający herbu Abdank.
Pochodzenie rodu.
Dokładne pochodzenie Awdańców, jak również czas i okoliczności, w jakich przybyli na ziemie polskie, nie zostały dotąd całkowicie wyjaśnione. Na temat pochodzenia tego rodu sformułowano szereg mniej lub bardziej prawdopodobnych hipotez. Z racji dużej dowolności w interpretowaniu faktów historycznych i braku oparcia w źródłach pisanych hipotezy te należy na razie uznać za wymagające weryfikacji na drodze badań historycznych. Mimo wielu niepewności i znaków zapytania dotyczących pochodzenia rodu Awdańców wielu badaczy zgadza się, że jego założyciele rodu mogli być z pochodzenia Skandynawami lub Anglosasami, oraz że Awdańcy do Polski przybyli na przełomie X-XI wieku. Według Władysława Semkowicza protoplasta rodu miał normańskie korzenie, nosił imię Auda (oznaczające skarb) i osiadł w okolicach Krzywinia w Wielkopolsce ok. 1000 roku. Zdaniem archeolog Teresy Kiersnowskiej Awdańcy przybyli do Polski wraz z powracającym z wyprawy kijowskiej Bolesławem Chrobrym. Świadczyć o tym może cmentarzysko w Lutomiersku, gdzie znaleziono pochówki pochodzenia nordyckiego bądź ruskiego (rytuał pochówku był charakterystyczny dla obyczajów z terenów Szwecji). Obecne badania genetyczne prowadzone przez Łukasza Lubicz-Łapińskiego wykazują, że w rodach pieczętujących się herbem Abdank występuje zarówno popularna wśród ludów m.in. słowiańskich haplogrupa R1A1, jak również skandynawska I1, co świadczyć może o pochodzeniu tego rodu zarówno ze Słowian, jak i Skandynawów.
Ród Awdańców największe znaczenie osiągnął w XI-XII wieku, kiedy jego członkowie piastowali wysokie godności dworskie i kościelne. Do historycznych przedstawicieli Awdańców należeli m.in.:
Kolebką rodu były okolice Lubinia, Krzywinia i Kościana w Wielkopolsce. Po śmierci św. Stanisława Awdańcy udali się wraz z Bolesławem Śmiałym na wygnanie na Węgry, powrócili do Polski w 1086 wraz z Mieszkiem Bolesławowicem, synem Bolesława II. Ród stracił znaczenie w XIV wieku.
Legenda herbowa.
Legenda herbowa mówi, że nazwa Abdank pochodzi od podziękowania, jakie skierował cesarz do polskiego posła Skarbimira (Skarbka) w czasach Bolesława Krzywoustego. Niemiecki władca, chcąc zaimponować polskiemu posłowi bogactwem, pokazał mu wielkie kufry pełne złota. Skarbek zdjął wówczas z palca pierścień i ze słowami „Idź złoto do złota. My Polacy bardziej się w żelazie kochamy i żelazem bronić będziemy” wrzucił go do cesarskiego skarbca. Zaskoczonemu cesarzowi nie pozostało nic innego jak powiedzieć "hab dank" – „dziękuję”. Słowa te stały się nowym zawołaniem rodu, przez co zmieniono pierwotną nazwę herbu ze Skarbek na Abdank. Według historii przekazanej przez Marcina Kromera zawołaniem tym posługiwał się jeden z dowódców podboju Pomorza za panowania Bolesława Krzywoustego, oraz posła do Czech Jana Skarbka z Góry (Śląsk), który uposażył opactwo cysterskie w Koprzywnicy.
Historia.
Najstarszy pień rodowy do połowy XII w..
Pierwsze historycznie potwierdzone ślady Awdańców w Polsce wiążą się z początkami opactwa benedyktyńskiego w Lubiniu. Stara tradycja przypisuje właśnie Awdańcom założenie i uposażenie tego klasztoru. Tradycja ta znajduje oparcie w dwóch źródłach; w klasztorze i jego tradycją piśmienniczą, oraz przekazywane przez ród Awdańców z pokolenia na pokolenie przekazy ustne dotyczące tego wydarzenia. Przekazy te są szczególnie trwałe w tej gałęzi rodu, która jeszcze do schyłku średniowiecza utrzymała się w swym gnieździe rodowym w okolicy Lubinia. Tę rodową tradycję utrwalili także znani kronikarze, heraldycy i badacze dziejów Polski, od Galla Anonima i Jana Długosza począwszy, poprzez heraldyków Paprockiego, Okońskiego, historyków zakonu benedyktyńskiego ks. Szczygielskiego i ks. Krzywińskiego, kończąc na polskim mediewiście okresu międzywojennego Władysławie Semkowiczu. Charakter i struktura osadnictwa Awdańców w okolicach lubińskiego klasztoru, bezpośrednie sąsiedztwo i układ topograficzny ich majątków względem dóbr klasztornych sugerują, że pierwotne uposażenie opactwa zostało wydzielone z ziem Awdańców, a co za tym idzie, osadzenie zakonu benedyktynów w Lubiniu, miało charakter fundacji prywatnej. W takim przypadku udział księcia dotyczył zapewne głównie pierwszej fazy fundacji i ograniczył się do przeprowadzenia akcji dyplomatycznej, celem sprowadzenia mnichów z Flandrii (Leodium) do Polski, przed ostatecznym osadzeniem benedyktynów na ziemiach Awdańców. Takie działania nie mogły się obejść rzecz jasna bez udziału i inicjatywy księcia i pewnie dlatego spis dobrodziejów klasztoru otwierają książęta Bolesław i Władysław. Przewodnia rola Awdańców w fundacji wydaje się być jednak bezsporna. Jak wynika z powyższych wypowiedzi, losy rodu Awdańców w momencie zarania jego dziejów na ziemiach polskich, związane są nierozłącznie, z losami klasztoru benedyktynów w Lubiniu. Z tego względu nieocenionym źródłem służącym do badań historycznych na dziejami tego rycerskiego rodu, a także do weryfikacji niektórych rodowych legend, są zachowane w oryginale lub w późniejszych odpisach rękopisy klasztoru. Tak też dzieje się w przypadku próby odtworzenia najstarszego pnia rodowego Awdańców. Już w najstarszych zapiskach dotyczących klasztoru na czele najstarszych braci i dobrodziejów zaraz po książętach Bolesławie i Władysławie, wyróżnia się purpurowym atramentem szereg rycerzy. Rycerzami tymi są: "Scarbimirus", "Jascotel", "Scarbimirus", "Predvoy", "Henricus", "Caderic", "Michael", "Pacoslau". Tych ośmiu rycerzy stojących w zapiskach zaraz za książętami Bolesławem i Władysławem, tworzy najstarszą historycznie potwierdzoną żyjącą generację rodu Awdańców, stanowiącą pień rodowy sięgający ostatnich dziesięcioleci XI wieku. Rycerze ci w rzeczywistości mogą być przedstawicielami nawet trzech pokoleń rodu, czego dziś już nie sposób sprawdzić, niemniej jednak wśród nich wzorem innych rodów doszukiwać się należy seniora rodu, najstarszego i cieszącego się najwyższym respektem żyjącego ówcześnie Awdańca, którego uznać można symbolicznie za protoplastę rodu na ziemiach polskich.
Michał Skarbek.
Pomimo pierwszej pozycji Skarbimira, zaraz za książętami Bolesławem i Władysławem, w księdze brackiej klasztoru i w tradycji rodu Awdańców, pozycję seniora rodu i rolę fundatora opactwa przypisuje się Michałowi, znanemu też jako Michał Skarbek z Góry. Jako pierwszy pogląd ten umacnia Jan Długosz, który tworząc swą kronikę opiera się, przede wszystkim, na niezachowanych do dzisiaj kronikach klasztornych. Pod datą 1113 r., Jan Długosz podaje informację o śmierci Michała z rodu Awdańców, nadmieniając bardzo wyraźnie, że to właśnie on założył i z własnego majątku uposażył klasztor benedyktynów w Lubiniu, w którym po swojej śmierci znalazł miejsce wiecznego spoczynku. Wątpliwości w kwestii pierwszeństwa Michała w rodzie Awdańców i jego roli jako fundatora opactwa benedyktyńskiego w Lubiniu, rozwiewają późniejsze odpisy dokonane z nekrologu lubińskiego. W swoim odpisie nekrologu ks. Krzywiński podaje na samym początku oraz pod datami 24 lutego i 2 listopada kommemorację i anniwersarz komesa Michała, pod datą zaś 28 października zawiera zapiskę nekrologiczną o następującej treści: „Michaelis Skarbek militis de Góra, fundatoris monasterii huius, in ecclesia nostra quiescentis, circa annum 1113”. 
W odpisie nekrologu z XV w., który przechowywany jest z Cesarskiej Bibliotece w Petersburgu, znajduje się zapis, który informuje o tym, że w klasztorze lubińskim czczono szczególnie pamięć komesa Michała, a odprawiając anniwersarz za dusze zmarłych braci i dobrodziejów klasztoru, tylko jego wspominano z imienia: „Commemoratio Michaelis comitis et anniversarius, et omnium fratrum, propinquorum, benefactorum defunctorum ordinis nostri”. Na podstawie informacji przekazanych w odpisach nekrologu lubińskiego można zatem stwierdzić, że tradycja rodowa Awdańców i tradycja klasztorna słusznie uważają komesa Michała za właściwego fundatora opactwa benedyktynów w Lubiniu. 
Ustalenie tego faktu jest tym bardziej ważne dla badań nad rodem Awdańców, a w szczególności nad jego najstarszym pniem rodowym, ponieważ pozwala w sposób bardzo przybliżony datować czas przybycia do Polski całego rodu, jak również jego najdawniejszego protoplasty. Daty te należy wiązać bezpośrednio z datą fundacji opactwa, którą obecnie nauka określa na 1070 rok. Data ta wiąże się z działalnością fundatora i założyciela Lubinia, komesa Michała. Dzięki pracy kronikarzy znamy również inne szczegóły dotyczące komesa Michała. Gall Anonim opowiadając o wyprawie Bolesława Krzywoustego na Kołobrzeg w roku 1105, wspomina, że książę Bolesław po spaleniu grodu i złupieniu podgrodzia za radą starego Michała cofnął się ze swym rycerstwem poza mury grodu („reccessit inde Boleslavus magni Michaelis consilio extra muros”). Michael o którym wspomina Gall Anonim przez wszystkich naukowców kojarzony jest jednoznacznie z komesem Michałem, który z racji zajmowanego stanowiska wicekróla był zapewne doradcą wojskowym Bolesława Krzywoustego. Michał w roku 1105 był również niewątpliwie już bardzo starym człowiekiem. Inna pochodząca z 1110 roku wzmianka dająca się chronologicznie zdeterminować, dotyczy inwentarza skarbca katedralnego w Krakowie, pośród wielu innych osobistości wspomniany jest w niej także komes Michał.
Michał Awdaniec.
W najdawniejszych materiałach źródłowych pojawia się także postać kanclerza Michała, późniejszego biskupa poznańskiego. Osobę kanclerza Michała wiązać należy również, z rodem Awdańców. W spisie najdawniejszych braci zakonu, tak żyjących, jak i zmarłych, pojawiają się dwie osoby o tym samym imieniu Michał. Dlatego właśnie, wcześniejsi badacze niekiedy błędnie próbowali utożsamiać imię Michała z komesem Michałem założycielem i fundatorem opactwa benedyktynów w Lubiniu, sądząc, że jest to jedna i ta sama osoba. Jako pierwszy postaci tej przyjrzał się bliżej prof. Tadeusz Wojciechowski, który od dawna był przekonany, że imię Michał zapisywane w nekrologu lubińskim czarnym atramentem, nie musi być wcale, i nie jest tożsame z komesem Michałem, zapisywanym w innych miejscach tego samego rękopisu purpurowym atramentem. Prawdopodobnie z racji koloru użytego do zapisu musiała być to postać o niższej randze w państwie niż komes Michał, choć zdaniem profesora Wojciechowskiego nie musiało to wcale wykluczać braku więzi krwi pomiędzy dwoma Michałami. Podejrzenia profesora Wojciechowskiego zdawał się potwierdzać również fakt, że w spisie zmarłych nekrologu lubińskiego obie postacie stoją obok siebie: „Michael, Michael cum uxore”. Profesor Wojciechowski dokonując analizy porównawczej trzech źródeł: nekrologu lubińskiego, kroniki Galla Anonima, a także nekrologu bamberskiego, dokonał dwóch niezwykle ważnych dla polskiej mediewistyki odkryć. Po pierwsze odkrył związek jaki istniał w państwie wczesnopiastowskim pomiędzy urzędem kanclerskim a godnością biskupa poznańskiego. Związek ów polegał na tym, że każdy kanclerz z czasem wstępował na stolec biskupi w Poznaniu. Późniejszy badacz dziejów rodu Awdańców, Władysław Semkowicz, pogłębił jeszcze analizę profesora Wojciechowskiego, dodając przypuszczenie, iż wzorem ówczesnego państwa czeskiego, gdzie kanclerstwo piastował zawsze proboszcz wyszehradzki, który potem postępował zwyczajową drogą na urząd biskupa, również w Polsce mógł funkcjonować podobny zwyczaj. Dlatego też, zdaniem Semkowicza, należy uznać, że kanclerz Michael w czasie piastowania urzędu kanclerza był równocześnie proboszczem poznańskim, a potem wstąpił na urząd biskupa Poznania. Z analizy kroniki Galla Anonima wynika, że biskup poznański Michał, umarł w podobnym czasie co komes Michał, czyli około roku 1113. Nie jest to jednak jedna i ta sama osoba, jak wcześniej sądzili niektórzy mediewiści. Nekrolog lubiński podaje bardzo dokładną datę śmierci biskupa poznańskiego Michała 7 sierpnia 1113 roku. Za nekrologiem lubińskim, dokładnie o dziesięć dni później, informację o śmierci biskupa Michała podaje nekrolog bamberski. Kommemoracja zawarta w nekrologu bamberskim jest dla historii rodu Awdańców niezwykle ważna, ponieważ przekazuje informację dotyczącą pochodzenia biskupa Michała: „Michael episcopus Poloniae, de quo dantur IV unicate de Lubendorf”. Informacja dotycząca pochodzenia biskupa Michała jest drugim ważnym odkryciem profesora Wojciechowskiego. Zdaniem Wojciechowskiego, a także Semkowicza, który w pełni potwierdza tezę autora Szkiców z XI wieku, nie ulega żadnej wątpliwości, że miejscowość wspomniana w nekrologu bamberskim jako „Lubendorf”, tożsama jest w pełni z Lubiniem, pierwotnym gniazdem rodowym Awdańców. Obydwaj badacze stwierdzają zgodnie, że zapiska pochodząca z nekrologu bamberskiego jest koronnym dowodem na pochodzenie biskupa Michała z rodu Awdańców.
Rozpad rodu na gałęzie dzielnicowe.
Podział Polski na dzielnice w drugiej połowie XII i w XIII w. nie pozostał bez wpływu na losy rodu i przyspieszył jego rozpad na gałęzie dzielnicowe. Nowo powstałe gałęzie rodu utrzymywały jeszcze ze sobą wzajemny kontakt, a także podkreślały swoje korzenie z gniazda rodowego związanego z opactwem lubińskim, z czasem jednak poczucie wspólnoty coraz bardziej słabło. Przyczyniały się do tego przede wszystkim okoliczności natury politycznej i ekonomicznej, które wzmacniały więzi danego odłamu z lokalnym władcą. W takich okolicznościach utrwalił się silny i wyraźny podział pnia rodowego na gałęzie dzielnicowe: wielkopolską, śląską, małopolską, łęczycko-sieradzką, kujawsko-pomorską, mazowiecką i wreszcie ruską. Rozpad rodu na gałęzie dzielnicowe, z których każda rozpadła się na szereg pobocznych gałązek rodzinnych, nie spowodował jednak zupełnej zatraty poczucia jedności rodowej. Silną podporę znalazła jedność rodowa, prastarym zawołaniu, w którym tkwiło imię i przechowywała się pamięć protoplasty rodu, a także we wspólnym godle rodowym, które to podobnie jak samo zawołanie sięgało swymi początkami do czasów przeddzielnicowych, czasów pierwotnej jedności całego rodu Awdańców. Herb rodowy Awdańców zachował się w niezmienionym kształcie we wszystkich gałęziach rodu, dzięki czemu wszystkie gałęzie rodowe, nie wyłączając śląskiej (mimo że z czasem zatraciła nawet poczucie narodowości, ulegając zniemczeniu), utrzymywały świadomość rodowej łączności oraz wspólnej tradycji rodowej.
Gałąź wielkopolska.
Poza gniazdem rodowym w ziemi krzywińskiej występuje osadnictwo Awdańców w innych stronach Wielkopolski. Na pierwszy plan wysuwają się przede wszystkim nazwy własne miejsc i osad, które utworzone zostały od imion właściwych dla przedstawicieli rodu Awdańców.
Awdańce wielkopolscy należeli niewątpliwie do tej części rycerstwa, które powołało na tron Władysława Łokietka (po tragicznej śmierci Przemysława II (1296), której moralnymi sprawcami byli Zarembowie i skupiająca się koło nich opozycja), wbrew testamentowi Przemysła II, przelewającego swe prawa do Wielkopolski na Henryka głogowskiego.
Gałąź śląska.
W roku 1371 Jan Habedank i jego syn Mikołaj Habedank sprzedali Konradowi Oleśnickiemu swój młyn pod Pruśnicą, zwany w dokumencie Młynem Habdankowym (Habedancks-Mühle). Ta cenna, choć nieco późna wzmianka, pozwala stwierdzić ponad wszelką wątpliwość, istnienie na Śląsku gałęzi rodu Awdańców, a zarazem wskazuje kierunek i miejsce z którego przybyli oni na Śląsk. Pruśnica bowiem, pod którą leżał ów młyn Awdańców, i o której mowa w tzw. falsyfikacie Laskonogiego odległa jest tylko o 20 km. w kierunku południowym od granicy śląsko-wielkopolskiej, stanowiącej jednocześnie granicę wielkopolskiego osadnictwa Awdańców, a w szczególności tzw. gniazda dupińskiego. Oddziela je od okolic Pruśnicy bagnista dolina Baryczy i jej dopływów, stanowiące terytorium kasztelanii milickiej.
Gałąź małopolska.
Najdawniejsze ślady osadnictwa rycerskiego w Małopolsce, sięgające wstecz do XII wieku, a częściowo nawet jeszcze starszych czasów, wyśledzić się dają na południowym skłonie wyżyny małopolskiej, na lewym brzegu rzeki Wisły. Najgęściej jednak skupiają się stare majątki rycerskie w okolicy Krakowa, co jest zjawiskiem najzupełniej zrozumiałym wobec roli, jaką od zarania dziejów odgrywał gród wawelski, prastare centrum życia politycznego nie tylko dla Małopolski, ale i w pewnych okresach dla całego państwa piastowskiego. Otóż w tych stronach, w okolicach Krakowa, nietrudno odnaleźć pierwsze ślady osadnictwa Awdańców, jako jednego z najstarszych i najwybitniejszych rodów możnowładczych, który także i tam szukał sobie oparcia majątkowego, by skutecznie wywierać wpływ na bieg spraw publicznych.
Gałąź mazowiecka.
Ze względu na ubóstwo najdawniejszych materiałów źródłowych tj. rękopisów oraz nowszych, drukowanych materiałów, a także zapisków sądowych na Mazowszu, odtworzenie pełnego obrazu rozsiedlenia Awdańców w tej dzielnicy skazane jest z góry na niedokładność i fragmentaryczność. W poszukiwaniu siedzib rodowych Awdańców na Mazowszu z konieczności trzeba się odwołać do onomastyki nazw miejscowych. Materiał onomastyczny przeanalizowany pod tym kątem dostarcza ciekawych wniosków i wskazuje na duże zagęszczenie siedzib rodowych Awdańców w południowo-zachodniej części Mazowsza w szczególności na ziemi rawskiej i czerskiej.
Gałąź sieradzka.
Więzy polityczne, jakie łączyły przez wiele wieków Ziemię Sieradzką i Ziemię Łęczycką, niejednokrotnie każą we wszelkiego rodzaju badaniach na siedzibami rodowymi rycerstwa traktować je wspólnie. Ziemie Sieradzka i Łęczycka stanowią jakby ogniwo pośrednie pomiędzy Wielkopolską i Śląskiem z jednej a Małopolską, Mazowszem i Kujawami z drugiej strony. Tym bardziej ciekawą jest kwestia rozsiedlenia rodu Awdańców, w obu tych krainach przejściowych. Pod względem obfitości materiałów źródłowych, Ziemia Sieradzka jawi się jednak jako bardziej upośledzona w stosunku do Ziemi Łęczyckiej.
Według źródeł z 1226 roku jedną z siedzib rodu na ziemiach sieradzkich jest wieś Skalmierz.
Gałąź łęczycka.
Ziemia Łęczycka posiada wyjątkowo obfity zasób dokumentów archiwalnych, oraz najstarsze wydane zapiski sądowe do roku 1400. Na podstawie najdawniejszych ksiąg łęczyckich i zapisek herbowych z przełomu XIV i XV wieku można odtworzyć dość dokładny, szczególnie w porównaniu z innymi dzielnicami Polski, obraz rozsiedlenia Awdańców.

</doc>
<doc id="1427176" url="https://pl.wikipedia.org/wiki?curid=1427176" title="Służba remontu (II RP)">
Służba remontu (II RP)

Służba remontu – instytucja administracji wojskowej zajmująca się zaopatrywaniem Wojska Polskiego II RP w młode konie (remonty).
Zadaniem służby remontu podczas pokoju było:
Służba remontu nie posiadała własnego korpusu osobowego. Personel stanowili oficerowie i szeregowi jazdy, artylerii i wojsk taborowych, przydzieleni do służby remontu.
Kierownictwo spoczywało w rękach Ministra Spraw Wojskowych, którego doradcą był szef Departamentu X Spraw Poborowych. Na obszarze Okręgu Korpusu kierownictwo spoczywało w rękach Dowódcy Okręgu Korpusu, którego pomocnikiem i doradcą był szef remontu Okręgu Korpusu. Szefowi podlegali komendanci Komend Uzupełnień Koni, jako kierownicy rejonów służby remontu.
Centralnymi zakładami służby remontu były Zapasy Młodych Koni.

</doc>
<doc id="1427177" url="https://pl.wikipedia.org/wiki?curid=1427177" title="Komendy uzupełnień koni">
Komendy uzupełnień koni

Komendy uzupełnień koni (KUK) – jednostki organizacyjne służby remontu Wojska Polskiego.
Komendy uzupełnień koni zostały utworzone na podstawie rozkazu MSWojsk. Dep. IV Koni L. 754/Rem. T. z 14 kwietnia 1921 roku. Jednocześnie przy każdej powiatowej komendzie uzupełnień ustanowiono stanowisko podoficera ewidencyjnego koni. Podoficer ten pod względem służbowym podlegał komendantowi PKU, a pod względem fachowym komendantowi uzupełnień koni.
Każdy Okręg Korpusu dzielił się na trzy rejony służb remontu, odpowiadające podziałowi na rejony służb: sprawiedliwości, zdrowia i intendentury. W każdym rejonie znajdowała się Komenda Uzupełnień Koni, oznaczona numerem bieżącym i nazwą miejscowości.
Do zadań każdej z komend należało:
Okręg Korpusu Nr I
Okręg Korpusu Nr II
Okręg Korpusu Nr III
Okręg Korpusu Nr IV
Okręg Korpusu Nr V
Okręg Korpusu Nr VI
Okręg Korpusu Nr VII
Okręg Korpusu Nr VIII
Okręg Korpusu Nr IX
Okręg Korpusu Nr X
Z dniem 1 czerwca 1926 roku minister spraw wojskowych zniósł komendy uzupełnień koni, a ich dotychczasowe czynności przekazał oddziałom ogólnym sztabów dowództw okręgów korpusów. Likwidacja komend nastąpiła w związku z wprowadzeniem nowej organizacji kawalerii na stopie pokojowej (Oddz. I Szt. Gen. L. 5400/Org./25 i Dep. II L. 3660 Tjn./Kaw. 25).

</doc>
<doc id="1427179" url="https://pl.wikipedia.org/wiki?curid=1427179" title="Julia Ward Howe">
Julia Ward Howe

Julia Ward Howe (ur. 27 maja 1819 w Nowym Jorku zm. 17 października 1910 w Portsmouth) – amerykańska abolicjonistka, działaczka społeczna, aktywistka polityczna i pisarka. Znana jest jako autorka "Hymnu Bojowego Republiki" oraz pomysłodawczyni Dnia Matki.
Córkami Julii Ward Howe były poetka Laura E. Richards i Maud Howe Elliott, które za napisaną wspólnie biografię matki otrzymały w 1917 roku Nagrodę Pulitzera.

</doc>
<doc id="1427181" url="https://pl.wikipedia.org/wiki?curid=1427181" title="Jeszcze Polska nie zginęła">
Jeszcze Polska nie zginęła



</doc>
<doc id="1427183" url="https://pl.wikipedia.org/wiki?curid=1427183" title="Poe no Ichizoku">
Poe no Ichizoku



</doc>
<doc id="1427185" url="https://pl.wikipedia.org/wiki?curid=1427185" title="ÍBV Vestmannaeyjar">
ÍBV Vestmannaeyjar



</doc>
<doc id="1427192" url="https://pl.wikipedia.org/wiki?curid=1427192" title="Damiano Vannucci">
Damiano Vannucci

Damiano Vannucci (ur. 30 lipca 1977 w San Marino) – sanmaryński piłkarz występujący na pozycji obrońcy lub pomocnika, reprezentant San Marino w latach 1996–2012.
Kariera klubowa.
Wychowanek włoskiego klubu Rimini Calcio. W 1996 roku rozpoczął karierę na poziomie seniorskim w AC Bellaria Igea Marina, występującej w Eccellenza Emilia-Romagna. Od połowy 1997 roku grał kolejno: w Realu Misano (Eccellenza), CBR Pietracuta (Prima Categoria) oraz Tropicalu Coriano (Promozione). Przed sezonem 2003/04 przeniósł się do SS Virtus, w barwach którego został z 15 golami królem strzelców Campionato Sammarinese. W sezonie 2004/05 był on graczem Serenissimy Juvenes Dogana, z którą występował przez rok na poziomie Prima Categoria.
Latem 2005 roku Vannucci przeszedł do Perticara Calcio (Seconda Categoria). Wiosną 2006 roku przez krótki okres grał w AC Libertas, wspomagając klub w play-off Campionato Sammarinese oraz w rozgrywkach Pucharu San Marino 2006, zakończonych zdobyciem tego trofeum. Po powrocie do Perticary uzyskał z tym klubem awans do Prima Categoria w sezonie 2006/07. Wiosną 2008 roku ponownie występował w AC Libertas, gdzie rozegrał 6 ligowych spotkań i powrócił do Perticary. Od 2010 roku kontynuował karierę w rodzimych klubach: SS Virtus, AC Juvenes/Dogana (Puchar San Marino), SP La Fiorita (dwukrotnie Puchar oraz Superpuchar San Marino) oraz SS Folgore/Falciano. Po sezonie 2013/14 zakończył grę w piłkę nożną i objął posadę trenera przygotowania fizycznego w SS Folgore/Falciano.
Kariera reprezentacyjna.
W latach 1992–1995 Vannucci występował w młodzieżowych reprezentacjach San Marino w kategorii U-16, U-18 oraz U-21.
9 października 1996 zadebiutował w seniorskiej reprezentacji San Marino w przegranym 0:3 meczu z Belgią w eliminacjach Mistrzostw Świata 1998. 28 kwietnia 2004 wystąpił w wygranym 1:0 towarzyskim meczu z Liechtensteinem, który to mecz jest jedynym dotychczasowym zwycięstwem odniesionym przez San Marino. W 2009 roku wyprzedził Mirco Gennariego w klasyfikacji ilości rozegranych spotkań w reprezentacji; w 2015 roku miano to przejął od niego Andy Selva. W latach 1996–2012 otrzymywał regularne powołania od Massimo Boniniego oraz Giampaolo Mazzy i łącznie rozegrał w zespole narodowym 69 spotkań, nie zdobył żadnej bramki.

</doc>
<doc id="1427195" url="https://pl.wikipedia.org/wiki?curid=1427195" title="Lorenzo Mascheroni">
Lorenzo Mascheroni

Lorenzo Mascheroni (ur. 13 maja 1750 w Bergamo, zm. 14 lipca 1800 w Paryżu) – włoski matematyk.
Życiorys.
Urodził się niedaleko Bergamo w Lombardii. Na początku zainteresowany głównie naukami humanistycznymi (poezją i greką), ostatecznie został profesorem matematyki w Pawii. 
W dziele "Geometria cyrkla" wykazał, że wszelkie geometryczne konstrukcje, które mogą być wykonane za pomocą cyrkla i linijki, mogą być również wykonane za pomocą samego cyrkla. Jednak prawo do miana odkrywcy tego twierdzenia (obecnie znanego jako twierdzenie Mohra-Mascheroniego) należy do Georga Mohra, którzy opublikował dowód już w 1672. 
W swojej publikacji "Adnotationes ad calculum Integrale Euleri" Mascheroni wyprowadził stałą, która jest obecnie znana jako stała Eulera.

</doc>
<doc id="1427204" url="https://pl.wikipedia.org/wiki?curid=1427204" title="Sikorka (Dąbrowa Górnicza)">
Sikorka (Dąbrowa Górnicza)

Sikorka (do XIX w., "Sikorki") - dzielnica Dąbrowy Górniczej. Zajmuje powierzchnię 3,46 km2 i leży w odległości ok. 14 km na północny wschód od centrum miasta.
Historia.
Wzmianki o tej dzielnicy sięgają XIII wieku. W 1457 roku wioska praktycznie przestała istnieć poprzez doszczętne zrabowanie i spalenie jej przez wojska zaciężne złożone z Czechów, Ślązaków i Polaków powracających bez żołdu po wojnie z Krzyżakami. Zniszczeń w Sikorce dokonał wówczas m.in. Janusz Oświęcimski. Pod koniec XIV wieku w skład wsi wchodziło 12 łanów kmiecych (z czego 2 należały do sołtysa), dwór z folwarkiem pod przysiółkiem Bugaj oraz młyn Smardz nad Trzebyczką. Wieś należała w drugiej połowie XV wieku do Mateusza Ujejskiego herbu Nowina, sędziego siewierskiego. Od Ujejskich przeszła w roku 1550 do Jana Podczaszego i znajdowała się w jego rodzinie do 1580 roku. W 1581 wchodziła w skład klucza sławkowskiego, należącego do biskupów krakowskich.
Przed wybuchem II wojny światowej, większość gruntów ornych w Sikorce było własnością rodzin żydowskich a Sikorka należała do gminy Wojkowice Kościelne. Po II wojnie światowej przechodziły kolejno pod administrację gminy Wojkowice Kościelne (1945-1949), gminy Ząbkowice (1950-1954), gromady Tuczna Baba (1954–72), gminy Ząbkowice (1973-1975), miasta Ząbkowice (1975-1977) i wreszcie miasta Dąbrowy Górniczej od 1 lutego 1977.
Przyroda.
W dwudziestoleciu międzywojennym przez Sikorkę przepływała rzeka Trzebyczka, która następnie zanikła na jej terenie z powodu wybudowania studni głębinowych na terenie wsi.
Na terenie Sikorki znajduje się pomnik przyrody - bożodrzew, rosnący przy ul. Hallerczyków 165, mający ok. 130 cm obwodu.
Ulice.
W skład dzielnicy Sikorka wchodzą obecnie następujące ulice: Czajkowa, Gilowa, Grabowa, Hallerczyków, Idzikowskiego, Pomłynie, Ptasia, Relaksowa, Skowronkowa, Słowikowa, Sowia, Szpakowa i Wilgowa.

</doc>
<doc id="1427205" url="https://pl.wikipedia.org/wiki?curid=1427205" title="Dobiesław Puchała">
Dobiesław Puchała

Dobiesław Puchała (ur. ?, zm. 1441) herbu Wieniawa – rycerz-husyta, założyciel rodu Puchała (niem. "Puchalla"), zamieszkałego na Śląsku w majątku ziemskim w okolicach Namysłowa od roku 1430 do 1445. Starosta gniewkowski od 1418 r., starosta bydgoski od 1430 r.
Życiorys.
Pochodził z Wielkopolski, ze wsi Dziadowice i Kotwasice w okolicy Turku. W roku 1435 zapisał posag żonie Małgorzacie na wsi Dziadowice. Za młodu przebywał na Węgrzech, na dworze królewskim Zygmunta Luksemburskiego. Powrócił do Polski w 1410 r. na wieść o szykującej się wojnie z zakonem krzyżackim. Walczył w bitwie pod Grunwaldem, po czym otrzymał od króla Władysława Jagiełły miasto Świecie, a od września 1410 r. zarządzał także zamkiem w Radzyniu Chełmińskim w ziemi chełmińskiej. W październiku 1410 r. uczestniczył w bitwie pod Koronowem, w której wyróżnił się męstwem. W listopadzie 1410 roku pokonał pod Golubiem przeważające siły wojsk inflanckiej gałęzi zakonu krzyżackiego. W ostatnich miesiącach 1410 r. organizował obronę ziemi dobrzyńskiej. 
W 1414 r. uczestniczył w kolejnej wojnie polsko-krzyżackiej, wyróżniając się w potyczce koło Lubicza nad Drwęcą. W latach 1416-1417 przebywał na Węgrzech. 
Król Władysław Jagiełło prawdopodobnie już przed 1418 r. osadził go na Kujawach. Po tym jak został starostą gniewkowskim (ok. 1418 r.) wraz z Januszem Brzozogłowym – starostą bydgoskim osłaniał Kujawy od strony Prus Zakonnych przed napadami Krzyżaków. 
W 1420 r. został zwerbowany w Inowrocławiu, za zgodą króla polskiego, przez księcia szczecińskiego do walki z margrabią brandenburskim Fryderykiem I. Po śmierci biskupa włocławskiego Jana Kropidły (zm. 1421) przejął w imieniu króla Zamek w Raciążku, który wiosną 1422 r. zwrócił kapitule włocławskiej. Potem udał się do księcia Zygmunta Korybutowicza, namiestnika wielkiego księcia litewskiego Witolda w Pradze. Otrzymał od niego miasto Uniczów. Umocnił je i uczynił zeń ważny punkt strategiczny na drodze między Polską a Czechami. Po ugodzie kieżmarskiej Jagiełły i Witolda z Zygmuntem Luksemburskim (marzec 1423) wrócił do kraju. 
W latach 1424-1428 brał udział w wyprawie Zygmunta Korybutowicza do Czech. W 1428 r. opanował miasto Odry na Śląsku Opawskim, po czym miał je przekazać Zygmuntowi Luksemburskiemu w myśl traktatu, jaki król czeski zawarł z Jagiełłą. Puchała miasta nie przekazał, w związku z czym, aby go do tego skłonić, król podarował mu starostwo bydgoskie.
Pozostawał jednak na Śląsku i prowadził działania, za wiedzą i zgodą króla, wymierzone przeciw Zygmuntowi Luksemburskiemu. W 1430 r. wraz z Korybutowiczem i księciem opolskim Bolkiem IV opanował Bytom i Gliwice oraz przeszkodził księciu oleśnickiemu w zdobyciu Kluczborka.
Puchała powrócił do Polski w marcu 1431 r. Towarzyszył husytom, którzy przybyli do Krakowa na dysputę z profesorami Uniwersytetu. W czasie jej trwania dokonał z oddziałem husyckim wypadu na Słowację, paląc 1 kwietnia 1431 r. Lewoczę.
Latem 1431 r. Puchała przybył do Bydgoszczy. Jako starosta wielokrotnie naruszał rozejm polsko-krzyżacki przygotowując się do walki z zakonem. W 1433 r. pośredniczył w zawarciu układu Polski z taborytami czeskimi w celu udziału ich w wyprawie na ziemie należące do Krzyżaków. W maju tego roku był pod Gorzowem, gdzie poniósł porażkę, a w czerwcu operował koło Świecia z oddziałem rycerstwa krakowskiego. Brak pewnych wiadomości o jego udziale w wyprawie polsko-husyckiej na Gdańsk. Prawdopodobnie pozostał na Kujawach i w Bydgoszczy. 13 września 1433 r. przyczynił się do zdobycia krzyżackiego zamku Nowy Jasiniec k. Koronowa. W latach 1434-1435 zakon krzyżacki wielokrotnie skarżył się na Puchałę, nawet w Rzymie i domagał się przesunięcia go na inne starostwo w głębi Polski. Puchała dzierżył jednak urząd aż do śmierci.
Dobiesław jako starosta miał zastępcę w osobie swojego brata Zawiszy oraz pisarza Mateusza z Oporowa. Zmarł wiosną 1441 r.

</doc>
<doc id="1427211" url="https://pl.wikipedia.org/wiki?curid=1427211" title="Fulton Sheen">
Fulton Sheen

Peter John Sheen, właśc. Fulton John Sheen (ur. 8 maja 1895 w El Paso, zm. 9 grudnia 1979 w Nowym Jorku) – amerykański duchowny katolicki, birytualista, biskup pomocniczy Nowego Jorku, biskup Rochesteru i arcybiskup tytularny Newport oraz tercjarz dominikański.
Życiorys.
Pochodził z rodziny średniozamożnych rolników, miał 3 braci. Jako chłopiec był ministrantem. Religijni rodzice wspólnie z dziećmi co wieczór odmawiali różaniec. Wszyscy synowie wyróżniali się ogromną inteligencją. Fulton po ukończeniu szkoły średniej wstąpił do seminarium duchownego w St. Paul, a następnie obronił doktorat w Waszyngtonie. Po święceniach w 1919 wyjechał na prestiżowy uniwersytet w Leuven w Belgii, gdzie jako pierwszy Amerykanin uzyskał nagrodę kardynała Merciera za najlepszy traktat filozoficzny. Powrócił do rodzinnej diecezji Peoria. Wykładał też na uniwersytecie w Waszyngtonie. Rozgłos zyskał jako kaznodzieja, rekolekcjonista i nauczyciel prowadząc od 1930 r. audycję radiową, której słuchały 4 mln Amerykanów. Głośne były nawrócenia ważnych osobistości pod wpływem jego nauk radiowych.
W 1948 wziął go pod swoje skrzydła kardynał Spellman, arcybiskup Nowego Jorku. 11 czerwca 1951 został jego biskupem pomocniczym. Sakry udzielił kardynał Adeodato Giovanni Piazza. Od tego samego roku rozpoczął cykl cotygodniowych programów telewizyjnych pt. "Life is Worth Living", które stały się popularne. Był to cykl wykładów na różne tematy prowadzone przez biskupa na żywo. Program powstawał w latach 1951–1957 i 1961–1968.
21 października 1966 Sheen został biskupem Rochester. Zrezygnował z tej funkcji w 1969. Do końca życia znany był jako płomienny mówca, a kazania, które głosił, przyciągały tłumy. Zachowało się wiele nagrań z jego wystąpień. Napisał 66 książek i wiele artykułów. Tempa życia nie zwolnił nawet, gdy okazało się, że jest chory na serce. Podczas wizyty Jana Pawła II w Nowym Jorku w październiku 1979 Sheen został nazwany przez papieża „wiernym synem Kościoła”. Zmarł 2 miesiące później w prywatnej kaplicy przed Najświętszym Sakramentem.
W 2002 otwarto jego proces beatyfikacyjny. 28 czerwca 2012 roku Benedykt XVI zatwierdził dekret o heroiczności cnót arcybiskupa. Od tego momentu przysługuje mu tytuł: Czcigodny Sługa Boży. 5 lipca 2019 papież Franciszek podpisał dekret uznający cud za wstawiennictwem Fultona Sheena, co otwiera drogę do jego beatyfikacji. Beatyfikacja miała nastąpić 21 grudnia 2019, ale 2 grudnia 2019 ogłoszono, że beatyfikacja abp. Sheena została przełożona na czas nieokreślony na wniosek biskupów, w tym bp. Salvatore Matano.
Publikacje.
W języku polskim ukazały się:

</doc>
<doc id="1427212" url="https://pl.wikipedia.org/wiki?curid=1427212" title="Hornswoggle">
Hornswoggle

Hornswoggle, właśc. Dylan Postl (ur. 29 maja 1986 w Oshkosh) – amerykański zawodowy zapaśnik oraz menedżer wrestlingowy.
Cierpi na karłowatość. Występował w federacji World Wrestling Entertainment. 21 grudnia 2007 został oficjalną maskotką tag teamu D-Generation X i pozostał nim aż do rozpadu drużyny. Był ostatnim posiadaczem pasa WWE Cruiserweight Championship. Na Bragging Rights 2010 był maskotką SmackDown.
W 2014 roku wystąpił w filmie "".
W 2016 roku został zwolniony z WWE.
Osiągnięcia.
3x WWE Cruiserweight Championship

</doc>
<doc id="1427215" url="https://pl.wikipedia.org/wiki?curid=1427215" title="Kamow Ka-29">
Kamow Ka-29



</doc>
<doc id="1427218" url="https://pl.wikipedia.org/wiki?curid=1427218" title="Mikael Forssell">
Mikael Forssell

Mikael Kaj Forssell (ur. 15 marca 1981 w Steinfurcie) – fiński piłkarz, grający na pozycji napastnika.
Kariera.
Forssell strzelał wiele goli w młodzieżowej drużynie HJK, co spowodowało, że w latach 1996 i 1997 otrzymał on nagrodę dla Najlepszego Fińskiego Piłkarza Roku. W drużynie seniorskiej zadebiutował w wieku 16 lat, 1 września 1997 w meczu przeciwko FF Jaro. Jego bramkostrzelność w drużynie młodzieżowej spowodowała, że zainteresowały się nim utytułowane europejskie kluby. W 1998 roku Mikael Kaj Forssell trafił do grającej w Premiership Chelsea.
W tej drużynie nie grał jednak w podstawowym składzie, stąd też angielski klub zdecydował się go wypożyczyć, najpierw do Crystal Palace, a następnie do Borussii Mönchengladbach i Birmingham City. Dobra forma w Birmingham skłoniła działaczy tego klubu do wykupu Fina z Chelsea. Tak też się stało – w roku 2005 Forssell został zakupiony za 3 miliony funtów i podpisał trzyletni kontrakt. W 2008, po wygaśnięciu kontraktu, przeszedł do Hannoveru 96, gdzie między innymi w przedsezonowym sparingu strzelił 10 goli w towarzyskim meczu z FC Boffzen (Hannover wygrał 23:0).
We wrześniu 2011 przeszedł na zasadzie wolnego transferu do Leeds United.
W reprezentacji Finlandii Forssell zadebiutował 9 czerwca 1999 roku w meczu przeciwko Mołdawii.
Życie osobiste.
9 sierpnia 2014 w kościele św. Jana w Helsinkach poślubił Metti Lukkarilę. W maju 2014 jego partnerka urodziła mu córkę.

</doc>
<doc id="1427222" url="https://pl.wikipedia.org/wiki?curid=1427222" title="Liubow Gałkina">
Liubow Gałkina



</doc>
<doc id="1427227" url="https://pl.wikipedia.org/wiki?curid=1427227" title="Janko Zwycięzca (film)">
Janko Zwycięzca (film)

Janko Zwycięzca – polski niemy film fabularny z 1921 roku. Główny bohater filmu, Jaś Czyżyk, po wielu perypetiach zdobywa swoją upragnioną miłość.

</doc>
<doc id="1427228" url="https://pl.wikipedia.org/wiki?curid=1427228" title="Drożdże winne">
Drożdże winne



</doc>
<doc id="1427234" url="https://pl.wikipedia.org/wiki?curid=1427234" title="E.G. Marshall">
E.G. Marshall

E.G. Marshall, Everett Eugene Marshall, właśc. Everett Eugene Grunz (ur. 18 czerwca 1914 w Owatonna w stanie Minnesota, zm. 24 sierpnia 1998 w Bedford w stanie Nowy Jork) – amerykański aktor, znany z filmu z 1957 roku pt. "Dwunastu gniewnych ludzi". Dwukrotny zdobywca Nagrody Emmy.

</doc>
<doc id="1427236" url="https://pl.wikipedia.org/wiki?curid=1427236" title="Dom Maklerski Banku Ochrony Środowiska">
Dom Maklerski Banku Ochrony Środowiska

Dom Maklerski Banku Ochrony Środowiska Spółka Akcyjna (DM BOŚ) – polskie biuro maklerskie założone w 1995 przez Bank Ochrony Środowiska. Siedziba i centrala DM BOŚ znajduje się w Warszawie, a oddziały terenowe – w 8 miastach Polski.
Działalność.
Podstawowym obszarem działalności DM BOŚ jest świadczenie usług dla inwestorów indywidualnych na rynku wtórnym papierów wartościowych i OTC – Forex.
Biuro pośredniczy więc w zawieraniu transakcji, zarówno na polskich rynkach giełdowych (GPW, NewConnect), pozagiełdowych (BondSpot), zagranicznych giełdach towarowych i rynkach nieregulowanych – Forex.
Wśród instrumentów dostępnych w ofercie biura znajdują się akcje, prawa do akcji, obligacje skarbowe, instrumenty pochodne – opcje, kontrakty terminowe i kontrakty CFD na m.in. waluty, towary i indeksy giełdowe.
W przypadku giełdowych kontraktów terminowych DM BOŚ od 2002 roku jest liderem rynku – np. w 2020 roku udział DM BOŚ w rynku kontraktów terminowych wyniósł 19,82% (drugi udział w kolejności wynosił 18,20%).
Ponadto biuro umożliwia zawieranie transakcji terminowych na niektórych zagranicznych giełdach towarowych.
Pośredniczy również w sprzedaży jednostek uczestnictwa kilku funduszy inwestycyjnych
i zajmuje się zarządzaniem portfelem papierów wartościowych na zlecenie klienta.
Duży obszar działalności DM to narzędzia dla inwestorów indywidualnych do automatyzacji analiz i handlu na GPW i OTC – „Automaty Bossa”. Dom Maklerski jest aktywny na polu edukacji i branżowych blogów.
DM BOŚ uczestniczy także we wprowadzaniu spółek do obrotu giełdowego, publicznych i niepublicznych emisjach papierów wartościowych oraz pełni funkcję animatora rynku.
DM BOŚ jest członkiem GPW, który spełnia wymagania Kategorii 3 Regulacji S oraz Zasady 144A na podstawie amerykańskiej Ustawy o papierach wartościowych z 1933 r., z późn. zm. (ang. Regulation S under the United States Securities Act of 1933). Dzięki temu może działać w segmencie akcji spółek amerykańskich podlegających ograniczeniom z powodu amerykańskiego prawa papierów wartościowych.
Nagrody i wyróżnienia.
Od lat DM BOŚ jest nagradzany branżowymi nagrodami i doceniany przez inwestorów. GPW w Warszawie docenia największy udział w obrotach na rynku kontraktów terminowych i aktywność na rynku NewConnect. W kwietniu 2021 r. DM został uznany przez inwestorów za Najlepszy Dom Maklerski 2020 r. w Ogólnopolskim Badaniu Inwestorów - podobnie jak w 2020, 2012, 2011 i 2008. Od początku istnienia rankingu (15 edycji) DM BOŚ zajmuje pozycję na podium. W 2019 KDPW uhonorowało biuro Nagrodą 25-lecia za zasługi dla rozwoju rynku kapitałowego. W 2020 r. podczas Konferencji Invest Cuffs DM BOŚ został uznany za Najlepszy Dom Maklerski roku 2019, w 2017 dodatkowo był Najlepszym Polskim Brokerem Forex i Brokerem CFD. Branżowa gazeta "Parkiet" uznała DM BOŚ za Dom Maklerski roku 2020 i 2019. 
Historia.
DM BOŚ został założony w 1995 przez Bank Ochrony Środowiska, który pozostaje do dziś jego jedynym akcjonariuszem. Od marca 1996 jest bezpośrednim uczestnikiem Giełdy Papierów Wartościowych w Warszawie. W listopadzie 1996, jako pierwszy dom maklerski w Polsce, zaoferował klientom możliwość składania zleceń i obsługę rachunków przez Internet.
W 2002 przejął zorganizowaną część przedsiębiorstwa Domu Maklerskiego Elimar SA, obejmującą majątek wraz z pracownikami i rachunkami klientów, i od tamtej pory ma znaczący udział w obrocie kontraktami terminowymi. W roku 2009 jako pierwsze bankowe biuro maklerskie DM BOŚ uruchomił platformę „BossaFX” dedykowaną rynkowi Forex.
W 2012 DM BOŚ otworzył w Czechach oddział z ofertą foreksową.

</doc>
<doc id="1427238" url="https://pl.wikipedia.org/wiki?curid=1427238" title="Meczet Dolmabahçe">
Meczet Dolmabahçe

Meczet Dolmabahçe – świątynia muzułmańska wybudowana w latach 1853-1855 w Stambule przez Nikoğosa Balyana, syna znanego budowniczego Karabeta Balyana dla matki sułtana Abdülmecida I - Sułtanki Bezmialem. 
Położony na południe od Pałacu Dolmabahçe, na nabrzeżu.
Widać w nim wpływy baroku i renesansu. Nad kwadratowym meczetem wznosi się jedna kopuła. Meczet posiada łukowate okna, rzadko występujące w tego typu architekturze. Meczet posiada dwa minarety z pojedynczym balkonem.

</doc>
<doc id="1427239" url="https://pl.wikipedia.org/wiki?curid=1427239" title="Ivo Minář">
Ivo Minář

Ivo Minář (ur. 21 maja 1984 w Pradze) – czeski tenisista, reprezentant w Pucharze Davisa, olimpijczyk z Pekinu (2008).
Kariera tenisowa.
Karierę tenisową Minář rozpoczął w 2002 roku.
W grze pojedynczej wielokrotnie wygrywał zawody z cyklu ATP Challenger Tour. W rozgrywkach kategorii ATP World Tour awansował, w styczniu 2005 roku, do finału w Sydney, na nawierzchni twardej.
W grze podwójnej Czech zwyciężył w jednym turnieju rangi ATP World Tour, w Monachium z 2009 roku na kortach ziemnych, gdzie tworzył parę z Janem Hernychem.
W latach 2007, 2009, 2010 i 2012 Minář startował w Pucharze Davisa. W 2012 roku był w składzie drużyny Czech, która wygrała całą edycję.
W 2008 roku zagrał na igrzyskach olimpijskich w Pekinie, z których odpadł w 1 rundzie pokonany przez Oliviera Rochusa.
W rankingu gry pojedynczej Minář najwyżej był na 62. miejscu (20 lipca 2009), a w klasyfikacji gry podwójnej na 120. pozycji (8 maja 2006).

</doc>
<doc id="1427241" url="https://pl.wikipedia.org/wiki?curid=1427241" title="Stadion Miejski w Gliwicach">
Stadion Miejski w Gliwicach

Stadion Miejski im. Piotra Wieczorka w Gliwicach – stadion piłkarski w Gliwicach o pojemności 9913 widzów. Swoje mecze rozgrywa na nim klub Piast Gliwice.
Historia.
W 1927 roku w miejscu, gdzie dziś stoi stadion miejski, do użytku został oddany obiekt mogący pomieścić 15 tys. widzów – Jahn-Stadion. Tam swoje mecze rozgrywała najsilniejsza w latach 30. drużyna – SpVgg Vorwärts-Rasensport.
Po przyłączeniu Gliwic do Polski w roku 1945, zagościła tam najpierw drużyna Budowlanych (znana też jako Lechia). W 1956 roku po fuzji trzech klubów (Sparty z KS Hutnik i KS Budowlani) powstał GKS (Gliwicki Klub Sportowy). W 1964 roku doszło do połączenia GKS Hutnik z SKS „Piast”, w wyniku czego powstał Gliwicki Klub Sportowy „Piast”, który rozgrywał mecze nie tylko na Okrzei, ale i na stadionie XX-lecia.
W połowie lat 60. rozpoczęła się przebudowa stadionu przy Okrzei. Powstała druga płyta, treningowa. Odremontowano też klubowy budynek. W takiej postaci z drewnianymi ławkami stadion ten przetrwał do początku XXI wieku.
W 2006 roku stadion zyskał sztuczne oświetlenie, którego inauguracja odbyła się 21 lipca. Z tej okazji odbył się mecz towarzyski z Pogonią Szczecin. W 2008 roku Piast awansował do Ekstraklasy, co wymusiło rozgrywanie meczów na stadionie MOSiR w Wodzisławiu Śląskim, gdyż obiekt przy Okrzei nie spełniał wymogów licencyjnych. Pierwszy w historii mecz na szczeblu Ekstraklasy na gliwickim obiekcie rozegrany został 3 kwietnia 2009 roku. Piłkarze Piasta podejmowali wówczas Górnika Zabrze.
26 września 2010 Piast rozegrał ostatni mecz na starym stadionie, a 2 dni później rozpoczęła się budowa obecnego stadionu. Stary obiekt został całkowicie wyburzony, a w jego miejscu powstał zupełnie nowy stadion, zaprojektowany przez niemiecką firmę Bremer z Paderborn. Stadion ten jest niemal wierną kopią niemieckiego Benteler-Arena, na którym swe mecze rozgrywa SC Paderborn 07. Wykonawcą obiektu było konsorcjum firm Polimex-Mostostal i ADT and Security. Początkowo koszt budowy miał wynieść 54 mln zł, jednakże ze względu na konieczności przeprojektowania systemu monitoringu i identyfikacji kibiców, koszt ten był wyższy.
Meczem inauguracyjnym na nowym stadionie było spotkanie Piast Gliwice – Wisła Płock rozegrane 5 listopada 2011 roku. Mecz wygrali piłkarze z Gliwic (2:1) przy rekordowej frekwencji 9432 kibiców. Kolejny rekord frekwencji padł 15 maja 2016 podczas meczu z Zagłębiem Lubin i wyniósł 9523 (po tym meczu klub świętował wywalczenie pierwszego w historii wicemistrzostwa). Kolejny rekord padł 19 maja 2019 podczas meczu z Lechem Poznań, po którym Piast został mistrzem Polski. Oglądało go 9913 osób. Po meczu prezydent miasta – Zygmunt Frankiewicz ogłosił, że stadion będzie nosił imię zmarłego wiceprezydenta miasta – Piotra Wieczorka.
Stadion i otoczenie.
Na stadionie znajduje się 9913 miejsc siedzących (w tym: 40 miejsc dla osób niepełnosprawnych i ich opiekunów, 192 miejsca w strefie VIP, 30 miejsc dla komentatorów i 50 dla prasy). Na trybunach znajdują się 2 telebimy oraz oświetlenie o natężeniu 2000 luksów. Pod trybunami mieści się 11 budynków pomocniczych, a w nich toalety, punkt ratownictwa medycznego dla widzów oraz miejsce dla ochrony i policji. Wejście na stadion jest możliwe przez jedną z 32 bramek wejściowych. Stadion został zaprojektowany tak, aby w przyszłości była możliwa rozbudowa o kolejne 5 tys. miejsc. 
Główne boisko stadionu ma wymiary 105 × 68 m (zgodne z wytycznymi UEFA) i podgrzewaną murawę z trawy naturalnej, natomiast boisko treningowe o wymiarach 20 × 40 m ma nawierzchnię z trawy sztucznej.
W trzykondygnacyjnym budynku klubowym znalazły się m.in. pomieszczenia dla zawodników z podziałem na gospodarzy i gości, sale dla trenerów, sędziów, delegata i obserwatora UEFA/PZPN, pokój do badań dopingu, pomieszczenia do rozgrzewki zawodników oraz zaplecze biurowe.
Wokół stadionu znajduje się parking na 146 samochodów osobowych i 11 autobusów oraz parking rowerowy.

</doc>
<doc id="1427242" url="https://pl.wikipedia.org/wiki?curid=1427242" title="6 Szkolny Pułk Moździerzy">
6 Szkolny Pułk Moździerzy

6 Szkolny Pułk Moździerzy (6 szkol. pm) – szkolny oddział artylerii Wojska Polskiego.
Formowanie i zmiany organizacyjne.
W kwietniu 1945 Naczelny Dowódca WP polecił szefowi Mobilizacji i Uzupełnień WP sformować, w terminie do 15 maja tego roku 1 Szkolną Dywizję Piechoty. Głównym zadaniem dywizji miało być szkolenie podoficerów dla wszystkich jednostek piechoty WP. Jednym z oddziałów dywizji był 6 szkolny pułk moździerzy.
Jednostkę sformowano na podstawie etatu nr A-4/2 298, zgodnie z którym pułk miał liczyć 1068 ludzi, zorganizowanych w:
W związku z pogorszeniem stanu bezpieczeństwa wiosną i latem 1945 w województwie białostockim władze państwowe podjęły decyzję o skierowaniu na ten teren dużej jednostki wojskowej.
W tym celu, w dniu 1 września 1945, ND WP wydał rozkaz nr 0228/Org., w którym polecił do dnia 15 września tego roku rozformować 1 Szkolną Dywizję Piechoty i na jej bazie zorganizować do 1 października 1945 18 Dywizję Piechoty. Tym samym 6 szkolny pułk moździerzy po niespełna sześciomiesięcznym okresie funkcjonowania został rozformowany.

</doc>
<doc id="1427243" url="https://pl.wikipedia.org/wiki?curid=1427243" title="Bernard Giraudeau">
Bernard Giraudeau

Bernard René Giraudeau (ur. 18 czerwca 1947 w La Rochelle, zm. 17 lipca 2010 w Paryżu) – francuski aktor, scenarzysta, reżyser i producent filmowy.
Życiorys.
Wczesne lata.
Urodził się w La Rochelle, w regionie Poitou-Charentes, w departamencie Charente-Maritime. W 1963, w wieku 16 lat, odbył szkolną praktykę mechanika floty Francuskiej Marynarki Wojennej, jednak rok później zrezygnował z dalszej edukacji. W latach 1964-1966 służył na śmigłowcowcu „Jeanne d’Arc”, fregacie „Duquesne”, a następnie na lotniskowcu „Clemenceau”. Odbył dwie światowe podróże z Królewską Marynarką Wojenną, zanim w 1970 wstąpił do konserwatorium Conservatoire national supérieur d’art dramatique (CNSAD), które ukończył w 1974. 
Kariera.
Swoje pierwsze kroki na dużym ekranie uczynił w dwóch dramatach kryminalnych: "Rewolwer" ("Revolver", 1973) oraz "Dwaj ludzie z miasta" ("Deux hommes dans la ville", 1973) u boku Jeana Gabina, Alaina Delona i Gérarda Depardieu. W komedii romantycznej "Prywatka" ("La Boum", 1980) z Sophie Marceau pojawił się jako Éric Thompson. 
W 1987 zadebiutował po drugiej stronie kamery jako reżyser, choć w dalszym ciągu występował jako aktor. Zdobył sześciokrotnie nominację do nagrody Cezara; za drugoplanową kreację François w dramacie wojennym "Lekarz" ("Le Toubib", 1979) z udziałem Alaina Delona, dwie nominacje za swój pierwszy reżyserowany film "Odmienny" ("L’Autre", 1991), za drugoplanową postać Francisa w dramacie "Ukochany syn" ("Le Fils préféré", 1994) z Gérardem Lanvinem i Jeanem-Markiem Barrem, za rolę L’Abbée de Vilecourta w komediodramacie romantycznym "Śmieszność" ("Ridicule", 1996) z Jeanem Rochefortem i Fanny Ardant oraz za kreację Frédérica Delamonta w dramacie kryminalnym "Kwestia smaku" ("Une affaire de goût", 2000).
Życie prywatne.
Chorował na raka nerki. Została mu usunięta lewa nerka (2000), doszło do przerzutów nowotworowych (2005). Pomagał innym chorym, wspierając Instytut Curie oraz Institut Gustave’a Roussy. W ostatnich latach poświęcił się pisaniu. Zmarł 17 lipca 2010 w paryskim szpitalu.
Był żonaty z Anny Duperey, miał dwoje dzieci: syna Gaëla (ur. 1982) i córkę Sarę (ur. 1985).

</doc>
<doc id="1427244" url="https://pl.wikipedia.org/wiki?curid=1427244" title="DM BOŚ">
DM BOŚ



</doc>
<doc id="1427245" url="https://pl.wikipedia.org/wiki?curid=1427245" title="Festiwal w Dafne">
Festiwal w Dafne

Festiwal w Dafne - określenie (opisanego między innymi przez Polibiusza) festiwalu z r. 167/166 p.n.e., które zorganizował Antioch IV w Dafne. Odbył się na nim przegląd wojsk oraz procesje z kosztownymi przedmiotami i wielodniowe świętowanie. Festiwal był również częścią kampanii przeciwko państwu Partów.
Uroczystość otwierał pochód, w którym szło kolejno:
Podczas procesji między innymi niesiono posągi bóstw i wiele drogocennych przedmiotów (np. wonności czy srebrne i złote naczynia).
Po zakończeniu pochodu rozpoczynało się świętowanie: zawody, zapasy, polowania i ucztowanie. W czasie festiwalu przygotowywano ok. 1000 - 1500 sof biesiadnych.

</doc>
<doc id="1427247" url="https://pl.wikipedia.org/wiki?curid=1427247" title="Filtr mechaniczny">
Filtr mechaniczny

Filtr mechaniczny – w akwarystyce urządzenie techniczne, rodzaj filtra służące do odfiltrowania z toni wodnej zanieczyszczeń mechanicznych.
Przeznaczenie.
Filtr mechaniczny służy do odfiltrowania z toni wodnej i zatrzymania we wkładzie filtracyjnym detrytusu, resztek pokarmu zwierząt akwariowych, szczątków roślin wodnych, upostaciowionej materii organicznej, zanieczyszczeń które przeniknęły do toni wodnej w wyniku wzruszenia podłoża czy też kurzu i zanieczyszczeń które dostały się do wody z powietrza osiadając na jej powierzchni. Dzięki filtrom mechanicznym uzyskuje się zarówno efekt estetyczny poprzez zwiększenie przejrzystości wody i jej wyklarowanie jak i usuwa się z obiegu materii w akwarium odfiltrowane zanieczyszczenia, chociaż to następuje dopiero po oczyszczeniu (wypłukaniu) wkładu filtra poza obrębem akwarium.
Zasada działania.
Filtr mechaniczny może być zarówno filtrem wewnętrznym jak i zewnętrznym. Filtr mechaniczny działa poprzez wymuszenie obiegu wody przez wkład filtra o parametrach zależnych od oczekiwanego efektu i stopnia oczyszczenia wody. Jako wkłady do filtracji mechanicznej stosuje się:
Wszystkie wkłady mechaniczne stosowane w filtrach mechanicznych powinny być obojętne chemicznie, nie wydzielać do wody samoistnie lub w wyniku reakcji z nią żadnych substancji chemicznych. Poza ogólnym podziałem filtrów filtry mechaniczne można podzielić na te o szybkim i o powolnym przepływie wody przez wkład filtracyjny. Filtry o powolnym przepływie mają zastosowanie w akwariach z narybkiem i najczęściej są filtry gąbkowe zasilane napowietrzaczem.
Zastosowanie.
Filtr mechaniczny może być zastosowany jako:
Inne.
Swoistym rodzajem filtra mechanicznego jest prefiltr - plastikowa siatka lub koszyczek zakładany na rurę ssącą filtra zewnętrznego zabezpieczający go przed zasysaniem dużych zanieczyszczeń np. liści, całych roślin ryb czy innych zwierząt.

</doc>
<doc id="1427249" url="https://pl.wikipedia.org/wiki?curid=1427249" title="Maciej Adamek">
Maciej Adamek

Maciej Adamek (ur. 16 lipca 1968 w Gdańsku) – polski reżyser i scenarzysta; członek Europejskiej Akademii Filmowej.
Życiorys.
Absolwent filologii polskiej na Uniwersytecie Gdańskim oraz Wydziału Reżyserii łódzkiej PWSFTviT (1997).
Twórca przede wszystkim filmów dokumentalnych, zdobywca nagród i wyróżnień na festiwalach filmowych w Polsce i za granicą.

</doc>
<doc id="1427252" url="https://pl.wikipedia.org/wiki?curid=1427252" title="Zwój trójdzielny">
Zwój trójdzielny

Zwój trójdzielny/zwój troisty (Gassera) (łac. "ganglion trigeminale") zwany również zwojem półksiężycowatym (łac. "ganglion semilunare") — zwój czuciowy utworzony przez część włókien pnia nerwu trójdzielnego.
Topografia.
Zwój troisty znajduje się na wewnętrznej powierzchni podstawy czaszki. Leży w zagłębieniu kostnym na przedniej powierzchni szczytu piramidy kości skroniowej zwanym wyciskiem nerwu trójdzielnego (łac. "impressio nervi trigemini"). Zwój leży w przestrzeni między dwiema blaszkami opony twardej, w tzw. jamie Meckela. Zwój jest zgrubieniem na przebiegu korzenia czuciowego nerwu trójdzielnego. Korzeń ruchowy tego nerwu omija zwój leżąc przyśrodkowo i ku dołowi od niego. Biegnie on dalej ku przodowi i dołowi i dążąc do otworu owalnego w tej okolicy zespala się z zasadniczym pniem nerwu żuchwowego (V3). Przyśrodkowo od zwoju znajduje się boczna ściana zatoki jamistej, bocznie natomiast sąsiaduje on z płatem skroniowym. Ku przodowi i poniżej zwoju znajduje się otwór poszarpany a więc także tętnica szyjna wewnętrzna. Od strony przyśrodkowej zwój otrzymuje włókna współczulne od oplatającego ją splotu szyjno-tętniczego wewnętrznego (łac. "plexus caroticus internus"). Do zwoju troistego dochodzą także drobne gałązki tętnicze z odcinka jamistego tętnicy szyjnej wewnętrznej oraz gałązki odchodzące od tętnicy oponowej środkowej. Poniżej zwoju biegnie nerw skalisty większy (biegnąc w bruździe kanału nerwu skalistego większego) i dochodzi on do szczytu piramidy kości skroniowej w, którego pobliżu przechodzi przez otwór poszarpany (foramen lacerum) i przechodzi na zewnętrzną powierzchnię podstawy czaszki gdzie wchodzi otworem tylnym do kanału skrzydłowego. W jego obrębie zespala się z n. skalistym głębokim (od splotu szyjno-tętniczego wewnętrznego) tworząc n. kanału skrzydłowego (Widiusza).
Od zwoju odchodzą trzy główne gałęzie tworzące nerw trójdzielny. Są to:

</doc>
<doc id="1427253" url="https://pl.wikipedia.org/wiki?curid=1427253" title="Internationalized Domain Name">
Internationalized Domain Name

IDN () – rodzaj domeny internetowej, zawierającej znaki spoza ASCII, czyli m.in. litery ze znakami diakrytycznymi (np. w języku polskim są to litery: ą, ć, ę, ł, ń, ó, ś, ź, ż).
Ponieważ system nazw domenowych opiera się na siedmiobitowych znakach standardu ASCII, wielojęzyczne nazwy domen internetowych są przekształcane z formy zapisanej w Unikodzie do znaków siedmiobitowych, opierając się na sposobie zapisu zwanym Punycode, opisanym w .
Technicznie nazwa domeny IDN składa się z alfabetu łacińskiego (bez znaków narodowych) i rozpoczyna się prefiksem "xn--", jest to informacja dla przeglądarki, że w nazwie znajdują się zakodowane znaki spoza ASCII. Jeśli wpiszemy taki adres do przeglądarki obsługującej IDN, wyświetli się nazwa domeny zawierająca znaki międzynarodowe. Podobnie jeśli wpiszemy do przeglądarki nazwę domeny wraz ze znakami międzynarodowymi, to zostaną one wewnętrznie przekodowane i poprawnie zinterpretowane, dzięki czemu wyświetli się zawartość strony www.
Gdy domeny IDN nie były jeszcze popularne, do ich obsługi konieczna była instalacja dodatkowych rozszerzeń w programach.
Obecnie wszystkie nowe przeglądarki internetowe, a także inne programy (np. pocztowe) standardowo obsługują domeny IDN.
Standard IDN pozwolił nie tylko na używanie polskich znaków w domenach, można stosować także inne, m.in. arabskie, chińskie, greckie itp.

</doc>
<doc id="1427254" url="https://pl.wikipedia.org/wiki?curid=1427254" title="Zwój troisty">
Zwój troisty



</doc>
<doc id="1427255" url="https://pl.wikipedia.org/wiki?curid=1427255" title="Leszek Dziarek">
Leszek Dziarek

Leszek Feliks Dziarek (ur. 18 maja 1957 w Sandomierzu) – polski perkusista, kompozytor, wokalista, autor tekstów i aranżer.
Życiorys.
Muzyk współpracujący z wieloma znanymi artystami z kręgu polskiej muzyki popularnej, rockowej i jazzowej, m.in. Holy Dogs, Stan d’Art, Muniek Staszczyk, Dogz, Katarzyna Gärtner, KSU, K.A.S.A., Wojciech Waglewski, Włodzimierz Kiniorski, One Million Bulgarians, Jacek Kochan, Wańka Wstańka, RSC, Zbigniew Jakubek, Die Sicherheit, Henryk Gembalski, Corruption, Andrzej Rusek, Andrzej Chochół, Mateusz Pospieszalski, Paweł Mąciwoda, Janusz Iwański, Histeryk Flip, Andrzej Przybielski, Konrad Materna, Jarosław Piątkowski, Dowód Tożsamości, Wojciech Tramowski, Marian Zych, Krzysztof Głuch, Maciej Strzelczyk, The End, Aleksander Korecki, Jarosław Kidawa, Paweł Gawlik, Lost Way, Małgorzata Ostrowska, Andrzej Grabowski.

</doc>
<doc id="1427256" url="https://pl.wikipedia.org/wiki?curid=1427256" title="Zwój Gassera">
Zwój Gassera



</doc>
<doc id="1427260" url="https://pl.wikipedia.org/wiki?curid=1427260" title="Filtr diatomowy">
Filtr diatomowy

Filtr diatomowy – w akwarystyce jest to rodzaj filtra mechanicznego wykorzystujący jako wkład filtracyjny ziemię okrzemkową.
Ze względu na właściwości ziemi okrzemkowej, filtry diatomowe mają zdolność do odfiltrowywania tak drobnych zanieczyszczeń jak, pyłki roślin, jednokomórkowe pierwotniaki i glony, niektóre bakterie. Są to parametry nieosiągalne dla innych filtrów mechanicznych stosowanych akwarystyce. Filtry diatomowe mają zastosowanie w akwariach ze szczególnie wrażliwymi na zanieczyszczenia mechaniczne rybami oraz w akwariach dekoracyjnych i wystawowych dla osiągnięcia efektu kryształowo czystej wody. Dla sprawnego działania, podawana do nich woda, powinna być wstępnie oczyszczona w innym filtrze mechanicznym. Mimo osiąganych parametrów mało popularne ze względu na ceny.

</doc>
<doc id="1427261" url="https://pl.wikipedia.org/wiki?curid=1427261" title="Antyle Holenderskie na Letnich Igrzyskach Olimpijskich 2008">
Antyle Holenderskie na Letnich Igrzyskach Olimpijskich 2008

Antyle Holenderskie na Letnich Igrzyskach Olimpijskich 2008 reprezentowało 3 zawodników – sami mężczyźni. Wystąpili oni w trzech dyscyplinach: lekkoatletyce, pływaniu, strzelectwie.
Był to trzynasty start reprezentacji Antyli Holenderskich na letnich igrzyskach olimpijskich.
Wyniki reprezentacji.
Lekkoatletyka.
Churandy Martina startował w dwóch konkurencjach. W sprincie zajął czwarte miejsce tracąc do podium 0,02 sekundy. W biegu na 200 metrów awansował do finału, awansując z półfinału z drugiego miejsca.
20 sierpnia w biegu na 200 m przybiegł na 2. miejscu i nawet został udekorowany srebrnym medalem.
Jednak protest Stanów Zjednoczonych i powtórki telewizyjne ukazały, że biegacz przekroczył swój tor biegu - w związku z tym został on zdyskwalifikowany, zaś srebrny medal otrzymał reprezentant USA: Shawn Crawford.
Pływanie.
Rodion Davelaar reprezentował Antyle Holenderskie w pływaniu na igrzyskach olimpijskich w Pekinie na dystansie 50 metrów stylem dowolnym, ale nie odniósł żadnych sukcesów.
Strzelectwo.
Philip Elhage startował w konkurencji pistoletu pneumatycznego z dystansu 10 metrów. Nie zakwalifikował się do finału zajmując 46. miejsce z wynikiem 566 punktów. Wyprzedził dwóch zawodników.

</doc>
<doc id="1427264" url="https://pl.wikipedia.org/wiki?curid=1427264" title="Wieża Zegarowa Dolmabahçe">
Wieża Zegarowa Dolmabahçe

Wieża Zegarowa Dolmabahcze – wieża zegarowa przy Pałacu Dolmabahçe w Stambule w Turcji. Została wystawiona na rozkaz sułtana Abdülhamida II przez ormiańskiego architekta Sarkisa Balyana w latach 1890-1895. 
Wieża zegarowa została dodana do Pałacu Dolmabahçe i stoi naprzeciwko bramy wychodzącej na plac na nadbrzeżu Bosforu po europejskiej stronie miasta, obok Meczetu Dolmabahcze.
Zaprojektowana w stylu neobaroku. Posiada cztery piętra i ma wysokość 27 metrów. Podłoga wieży wykonana jest z marmuru, a ściany z ciosanego kamienia. Zegary na czterech jej stronach zamówiono we francuskiej firmie Jean-Paul Garnier i ozdobiono herbami osmańskimi. W 1979 oryginalny mechanizm zegarów został częściowo wymieniony na elektroniczny. Na dwóch przeciwstawnych ścianach wieży umieszczono Tugrę sułtana Abdülhamida II.

</doc>
<doc id="1427273" url="https://pl.wikipedia.org/wiki?curid=1427273" title="Standardowe umiejętności magiczne">
Standardowe umiejętności magiczne



</doc>
<doc id="1427274" url="https://pl.wikipedia.org/wiki?curid=1427274" title="Pejotl">
Pejotl



</doc>
<doc id="1427275" url="https://pl.wikipedia.org/wiki?curid=1427275" title="Termofiltr">
Termofiltr

Termofiltr – w akwarystyce rodzaj filtra zintegrowanego z grzałką i termostatem
Rozwiązanie stosowane w filtrach kanistrowych, jego zaletą jest równomierne rozprowadzenie ogrzanej wody w akwarium, szybka reakcja na zmiany temperatury, szybkie wyrównywanie temperatury i ograniczenie jej wahań oraz ograniczenie ilości urządzeń technicznych w akwarium.

</doc>
<doc id="1427277" url="https://pl.wikipedia.org/wiki?curid=1427277" title="Konklawe 1775">
Konklawe 1775



</doc>
<doc id="1427278" url="https://pl.wikipedia.org/wiki?curid=1427278" title="Konklawe 1800">
Konklawe 1800



</doc>
<doc id="1427279" url="https://pl.wikipedia.org/wiki?curid=1427279" title="Henryk Jacenciuk">
Henryk Jacenciuk

Henryk Jacenciuk (ur. 24 października 1923 w Kupientynie, zm. 8 sierpnia 2008 w Pile) – polski ksiądz, salezjanin, profesor.
Życiorys.
Pierwszą profesję zakonną złożył na ręce Inspektora prowincji warszawskiej 29 października 1944. Od 1 lipca 1949 do 1 lipca 1950 pełnił funkcję ekonoma domu w Aleksandrowie. 29 czerwca 1951 przyjął święcenia kapłańskie, a już 1 lipca 1951 skierowany został do pełnienia funkcji prefekta domu w Różanystoku. 1 lipca 1954 opuścił Różanystok i udał się do Lądu, gdzie sprawował funkcję radcy studiów teologii. Od 1 lipca 1956 był studentem Akademii Teologii Katolickiej w Warszawie. 1 lutego został z powrotem skierowany do Lądu na stanowisko katechety, a po ukończeniu przerwanych studiów pracował jako wykładowca teologii. 1 lipca przełożeni skierowali go na proboszcza parafii pw. Świętego Krzyża w Rumi. Rumię opuścił w lipcu 1972, by zostać ekonomem inspektorialnym w Łodzi. W 1979 zapadła decyzja o podzieleniu dotychczasowych dwóch prowincji salezjańskich na cztery, zajmował w tym czasie stanowisko ekonoma inspektorialnego inspektorii warszawskiej. Dekretem Generała Salezjańskiego z dnia 18 maja 1980 skierowano go na urząd nowo utworzonej Inspektorii Świętego Wojciecha w Pile. Objął ten urząd 25 czerwca 1980 i pełnił do 4 sierpnia 1986. Następnie 5 sierpnia 1986 powołano go na stanowisko ekonoma inspektorialnego prowincji pilskiej, którą to funkcję pełnił do 28 kwietnia 1998. Od 1998 do śmierci był rezydentem w parafii pw. Świętej Rodziny w Pile. 
Zmarł 8 sierpnia 2008 na chorobę nowotworową w pilskim szpitalu. Pochowany został 12 sierpnia na cmentarzu komunalnym w Pile w mogile zbiorowej salezjanów. Ceremonię pogrzebową poprzedziła msza w kościele pw. Świętej Rodziny, której przewodniczył bp Tadeusz Werno, a homilię wygłosił ks. Władysław Kołyszko.

</doc>
<doc id="1427280" url="https://pl.wikipedia.org/wiki?curid=1427280" title="Ames (Hiszpania)">
Ames (Hiszpania)

Ames, miejscowość w Hiszpanii w prowincji A Coruña we wspólnocie autonomicznej Galicia.

</doc>
<doc id="1427281" url="https://pl.wikipedia.org/wiki?curid=1427281" title="Matt Le Tissier">
Matt Le Tissier



</doc>
<doc id="1427282" url="https://pl.wikipedia.org/wiki?curid=1427282" title="Andrei Kanczelskis">
Andrei Kanczelskis



</doc>
<doc id="1427284" url="https://pl.wikipedia.org/wiki?curid=1427284" title="Ablepharus">
Ablepharus

Ablepharus – rodzaj jaszczurki z podrodziny Eugongylinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Czechach, Rumunii, Bułgarii, Bośni I Hercegowinie, Czarnogórze, Chorwacji, na Węgrzech, w Albanii, Grecji, Turcji, Rosji, Gruzji, Iranie, Iraku, Omanie, Azerbejdżanie, Armenii, Tadżykistanie, Kazachstanie, Kirgistanie, Uzbekistanie, Turkmenistanie, Syrii, Libanie, Zjednoczonych Emiratach Arabskich, Izraelu, Indiach, Pakistanie, Afganistanie, Jordanii i Egipcie. 
Systematyka.
Etymologia.
"Ablepharus": "ablepharos" „bez brwi”.
Podział systematyczny.
Do rodzaju należą następujące gatunki: 

</doc>
<doc id="1427291" url="https://pl.wikipedia.org/wiki?curid=1427291" title="Andora na Letnich Igrzyskach Olimpijskich 2008">
Andora na Letnich Igrzyskach Olimpijskich 2008

Andorę na Letnich Igrzyskach Olimpijskich 2008 reprezentowało pięciu sportowców: 3 mężczyzn i 2 kobiety.
Był to dziewiąty występ Andory na letnich igrzyskach olimpijskich.

</doc>
<doc id="1427293" url="https://pl.wikipedia.org/wiki?curid=1427293" title="Zofia Leśniewska">
Zofia Leśniewska



</doc>
<doc id="1427301" url="https://pl.wikipedia.org/wiki?curid=1427301" title="Podział administracyjny w Polsce">
Podział administracyjny w Polsce



</doc>
<doc id="1427303" url="https://pl.wikipedia.org/wiki?curid=1427303" title="Hyaku-monogatari">
Hyaku-monogatari

Gra rozpoczynała się po zmroku w pokoju, w którym zapalano świece. Uczestnicy gry kolejno prezentowali swoje kaidany – opowieści grozy. Po zakończonej opowieści gaszono jedną świecę, tym samym stopniowo zaciemniając pokój i budując nastrój.
Powszechnie wierzono, że gra miała być swoistym rytuałem przyzywania. Opowiadane kaidany miały gromadzić energię duchową w pomieszczeniu, a gaszenie świec miało pozwalać duchom podchodzić coraz bliżej, aż do ostatecznego ujawnienia się po zgaszeniu ostatniej świecy.
Zabawa w hyaku-monogatari przetrwała do dzisiaj, w uwspółcześnionej formie (latarka zamiast świec). Popularna jest wśród japońskich nastolatków, pojawia się także jako jedna z nocnych atrakcji na niektórych polskich konwentach mangi i anime.

</doc>
<doc id="1427304" url="https://pl.wikipedia.org/wiki?curid=1427304" title="Ashley Benson (aktorka)">
Ashley Benson (aktorka)

Ashley Victoria Benson (ur. 18 grudnia 1989 w Kalifornii) – amerykańska aktorka.
Życiorys.
Grała wiele epizodów w serialach telewizyjnych np. w "Bez pardonu", "Życie na fali", "Zoey 101", "Prezydencki poker", "Życie przede wszystkim". W 2005 roku zagrała w filmie kinowym "Dziś 13, jutro 30". Popularność przyniosła jej rola Hanny Marin w młodzieżowym serialu "Słodkie kłamstewka".
Benson pojawiła się w teledysku Lil’ Romeo &amp; Solange – "True Love". Pracuje także jako modelka. W sesji do magazynu "Vogue Magazine", pozowała z Britney Spears. W czerwcu 2014 została twarzą marki H&amp;M Divided.

</doc>
<doc id="1427307" url="https://pl.wikipedia.org/wiki?curid=1427307" title="MSX2">
MSX2



</doc>
<doc id="1427309" url="https://pl.wikipedia.org/wiki?curid=1427309" title="Acontias">
Acontias

Acontias – rodzaj jaszczurki z podrodziny Acontinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Afryce. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1427323" url="https://pl.wikipedia.org/wiki?curid=1427323" title="Strzelectwo na Letnich Igrzyskach Olimpijskich 2008 – karabin pneumatyczny 10 m kobiet">
Strzelectwo na Letnich Igrzyskach Olimpijskich 2008 – karabin pneumatyczny 10 m kobiet

Karabin pneumatyczny na 10 metrów kobiet to pierwsza konkurencja, w której rozdano medale w strzelectwie i na całych Letnich Igrzyskach Olimpijskich w Pekinie.
Dyscyplina rozpoczęła się o godzinie 8:30 czasu miejscowego. Wtedy to rozegrano kwalifikacje do finału. Decydująca faza, która miała wyłonić mistrzynię olimpijską odbyła się o godzinie 10:30 czasu miejscowego.
W samych kwalifikacjach do finałowej serii tej konkurencji wystartowało 47 zawodniczek (w tym 2 Polki: Agnieszka Staroń i Sylwia Bogacka). Do finału zakwalifikowało się osiem najlepszych zawodniczek kwalifikacji. W gronie najlepszych znalazła się Bogacka, która na możliwych 400 punktów zdobyła 397, Staroń uzyskała 393 oczka. Najlepszą okazała się Kateřina Emmons (400 punktów), która poprawiła rekord olimpijski z Aten. Wtedy to Rosjanka Lubow Gałkina miała o jeden punkt mniej. Finałowa seria liczyła 10 strzałów dla każdej z uczestniczki, czyli 80 strzałów finałowych. Do sumy wyniku walczących zawodniczek w finale liczyły się także strzały z kwalifikacji. 
Złoty medal zdobyła Czeszka Kateřina Emmons, która utrzymała prowadzenie z kwalifikacji. Z 10 finałowych strzałów tylko w dwóch była najlepsza. Jednak druga Rosjanka Lubow Gałkina też tylko dwukrotnie zwyciężała co przy wygranych kwalifikacjach dało Czeszce przewagę 1,4 punktu. Jedyna reprezentantka Polski - Sylwia Bogacka zajęła 8. miejsce. Tracąc do siódmej zawodniczki 1,6 punktu. Obrończyni tytułu olimpijskiego z Aten Du Li straciła do Czeszki 1,9 punktu.
Dzięki zwycięstwu Emmons Czechy stały się pierwszymi liderami w klasyfikacji medalowej igrzysk w Pekinie.

</doc>
<doc id="1427326" url="https://pl.wikipedia.org/wiki?curid=1427326" title="Tunes of War">
Tunes of War

Tunes of War – szóste studyjne wydawnictwo heavy metalowej formacji Grave Digger. Został wydany w 1996 roku nakładem GUN Records. Jest to album koncepcyjny, opowiadający tysiąc lat z historii Szkocji.

</doc>
<doc id="1427330" url="https://pl.wikipedia.org/wiki?curid=1427330" title="The Dark of the Sun">
The Dark of the Sun

 The Dark of the Sun – trzeci minialbum heavy metalowego zespołu Grave Digger, wydany przez G.U.N. Records w 1997 roku. Zawiera trzy, ponownie nagrane, wczesne utwory grupy.

</doc>
<doc id="1427331" url="https://pl.wikipedia.org/wiki?curid=1427331" title="Bitwa pod Carnifex Ferry">
Bitwa pod Carnifex Ferry

Bitwa pod Carnifex Ferry – starcie zbrojne, które miało miejsce 10 września 1861 w trakcie wojny secesyjnej podczas kampanii w Wirginii. 
Po bitwie pod Kessler’s Cross Lanes dowódcą okręgu wojskowego w Ohio został generał brygady William S. Rosecrans, powołany przez generała McClellana. Nowy dowódca poprowadził trzy dodatkowe brygady do wsparcia sił Unii na południu. 
Rankiem 10 września generał konfederacki John B. Floyd nakazał generałowi Wise wzmocnienie własnych oddziałów siłami dwóch pułków. Wojska te w ostatniej chwili miały połączyć się z siłami Floyda, do czego jednak nie doszło.
Po południu wojska Rosecransa uderzyły na stanowiska konfederatów w okolicy Carnifex Ferry. Bitwę trwającą wiele godzin zakończyło zapadnięcie zmroku. 
Na skutek przewagi liczebnej wojsk Unii, Floyd opuścił o północy pole walki, kierując się na Meadow Bluff w zachodniej Wirginii. Odpowiedzialnością za porażkę generał zrzucił na generała Wise, którego siły miały znajdować się w odległości 20 km na północny zachód od wojsk Floyda. 
Zwycięstwo w bitwie zapewniło wojskom północy odzyskanie kontroli nad doliną Kanawha.
Bibliografia.
W myśl zasad weryfikowalności przyjętych na polskojęzycznej Wikipedii, nie jest to wystarczająco wiarygodne źródło informacji.

</doc>
<doc id="1427334" url="https://pl.wikipedia.org/wiki?curid=1427334" title="Poznań Strzeszyn">
Poznań Strzeszyn

Poznań Strzeszyn – przystanek kolejowy w Poznaniu, na granicy osiedli administracyjnych Podolany i Strzeszyn, leżący na linii kolejowej nr 354 (Poznań POD — Piła Główna), wybudowany w 1932, wyremontowany w 2019. Obok znajdowała się także bocznica dla wagonów towarowych.
W roku 2017 przystanek obsługiwał 50–99 pasażerów na dobę.
Do wiosny 2008 na przystanku istniał drewniany budynek stacyjny, który został rozebrany z powodu złego stanu technicznego. Położony przy pętli autobusowej Podolany (linie MPK Poznań nr 160 i 168), w dość sporej odległości od właściwych zabudowań osiedla Strzeszyn.

</doc>
<doc id="1427335" url="https://pl.wikipedia.org/wiki?curid=1427335" title="Oblężenie Masady">
Oblężenie Masady

Oblężenie Masady – oblężenie w roku 73 naszej ery, w końcowym okresie wojny żydowskiej (66–73).
Masada była twierdzą żydowską znajdującą się nad Morzem Martwym. Wybudowana na zlecenie króla Heroda Wielkiego, była twierdzą prawie niedostępną, jedną z trzech największych żydowskich twierdz. Zamknęła się w niej grupa najbardziej radykalnych żydowskich przeciwników Rzymu – grupa sykariuszy pod wodzą Eleazara ben Jaira.
Jesienią roku 72 Rzymianie, chcący sobie ostatecznie podporządkować całą Judeę, podjęli próbę zdobycia twierdzy. Stroną rzymską, w której główną siłę stanowił Legion X Fretensis, dowodził namiestnik Flawiusz Silwa. Początkowo Rzymianie opasali masyw góry łańcuchem cyrkumwalacji – wałami i umocnieniami, co miało spowodować śmierć głodową Żydów, co jednak nie odniosło skutku, gdyż Żydzi posiadali duże ilości wody w cysternach i żywności w składach (zboże, oliwa, daktyle i wino pochodziły podobno z czasów Heroda Wielkiego, a zachowały się dzięki suchemu i czystemu powietrzu).
Rzymianie musieli więc obrać inną taktykę – rozpoczęli uciążliwe prace, sypiąc siłami tysięcy żydowskich jeńców wysokie rampy ziemne i podsuwając machiny stromą ścieżką od strony zachodniej. 1 maja 73 roku Rzymianie zdołali skruszyć za pomocą tarana mur na jednym odcinku, ale Żydzi wznieśli w wyrwie drewnianą barykadę, którą Rzymianie próbowali spalić. W osiągnięciu tego celu przeszkadzał im wiatr, jednakże, gdy zmienił kierunek, udało się Rzymianom wzniecić jej pożar.
Ponieważ zapadała noc, Flawiusz Silwa zdecydował, iż ostateczny szturm będzie miał miejsce następnego dnia. Wtedy jednak okazało się, że twierdza nie była przez nikogo broniona – zbiorowe samobójstwo popełniło 960 osób.
Do samobójstwa powstańców skłonił ich przywódca, Eleazar ben Jair. Najpierw każdy mężczyzna zabił swoją żonę i dzieci, a następnie wylosowano spośród nich dziesięciu, którzy zabili pozostałych mężczyzn. Z tych dziesięciu wyznaczono jednego, który zabił dziewięciu mężczyzn, a na końcu sam popełnił samobójstwo. Według tradycji życie zdołało uratować 7 osób – 2 kobiety i 5 dzieci, które ukryły się w kanałach doprowadzających wodę do cystern.
Zakończenie oblężenia Masady jest równoznaczne z zakończeniem wojny żydowskiej.

</doc>
<doc id="1427336" url="https://pl.wikipedia.org/wiki?curid=1427336" title="Kultura karasukska">
Kultura karasukska

Kultura karasukska – kultura epoki brązu rozwijająca się w pierwszej połowie II tysiąclecia p.n.e. na terenie wschodniej części stepów pomiędzy Uralem, Sajanem a Tienszanem. Nazwa pochodzi od miejscowości Karasuk na terenie Chakasji. Kultura ta charakteryzowała się dużymi (często po więcej niż 100 grobów) cmentarzami o charakterze rodowych nekropolii. Cmentarze te otaczane były kolistym lub czworokątnym ogrodzeniem z płyt kamiennych. Pochówki były w pozycji skurczonej, składane w kamiennej skrzyni. Razem ze zmarłymi składano różnego rodzaju noże, groty włóczni, topory ale również mięso (wołowinę, baraninę, koninę). Gospodarka opierała się na hodowli głównie bydła, owiec i koni. Latem szukano dogodnych pastwisk, na zimę wracano do stałych osad. Wyroby z brązu były zdobione motywami geometrycznymi lub zoomorficznymi.

</doc>
<doc id="1427338" url="https://pl.wikipedia.org/wiki?curid=1427338" title="Panna Maliczewska">
Panna Maliczewska

Panna Maliczewska – sztuka teatralna Gabrieli Zapolskiej, komedia w trzech aktach. Ten utwór dramatyczny został napisany w 1910 roku.
Fabuła.
Główną bohaterką sztuki jest Stefka Maliczewska, 19-letnia panna, początkująca aktorka, która pragnie zasmakować wielkiej kariery. Jest piękna, wrażliwa i ambitna, ale przy tym naiwna i niezbyt mądra. Nie jest osobą zamożną, stale popada w długi. 
Wskutek tego staje się utrzymanką bogatego mecenasa Dauma. Sytuację jeszcze bardziej komplikuje fakt, że w Stefce zakochany jest Filo, syn Dauma. Pragnie ją poślubić, a i dziewczynie młodzieniec nie jest obojętny, co doprowadza Dauma do wściekłości i powoduje zerwanie z kochanką. Zostaje ona z kolei utrzymanką innego swego wielbiciela, Boguckiego. Z czułego adoratora zmienia się on jednak szybko w despotycznego właściciela.

</doc>
<doc id="1427339" url="https://pl.wikipedia.org/wiki?curid=1427339" title="Ostritz">
Ostritz

Ostritz (, , ) – miasto w niemieckim kraju związkowym Saksonia, w okręgu administracyjnym Drezno, w powiecie Görlitz na terenie Łużyc Górnych. Ostritz leży w południowo-wschodniej części Saksonii na lewym brzegu Nysy Łużyckiej, bezpośrednio przy granicy z Polską. Ostritz graniczy tu bezpośrednio z polskimi wsiami Krzewina, Bratków, Posada w powiecie zgorzeleckim, w gminie Bogatynia.
Nazwa.
Pierwotną nazwą miejscowości była łużycka nazwa "Wostrow" lub "Wostrowc". Po podbiciu w średniowieczu Słowian połabskich z plemion Serbów lużyckich mieszkających na Łużycach nazwa została później zgermanizowana na "Ostritz".
Historia.
Historia miejscowości sięga wczesnośredniowiecznej osady słowiańskiej, istniejącej już w 500 roku. Około 1230 król czeski nadał miejscowość rodowi Dohnów, a w 1234 królowa czeska Kunegunda założyła opactwo cysterek (Klasztor St. Marienthal), które jest najstarszym nieprzerwanie działającym żeńskim klasztorem cysterskim na terenie dzisiejszych Niemiec. W latach 1319–1337 miejscowość znajdowała się w granicach piastowskiego księstwa jaworskiego, jednego z polskich księstw dzielnicowych. Z tego okresu pochodzą dokumenty wystawione przez księcia Henryka I jaworskiego w Zgorzelcu i Żytawie, poświadczające przeniesienie własności lasu i części dochodów wsi na rzecz klasztoru. W 1337 miejscowość ponownie znalazła się we władaniu Czech, a w 1346 w całości przeszła na własność klasztoru, co zatwierdził król czeski Jan Ślepy. W 1357 zostały nadane prawa miejskie na mocy dokumentu wystawionego w Pradze. W 1368 miał miejsce konflikt z pobliską Żytawą, niechętną powstaniu nowego, konkurencyjnego miasta w okolicy, skutkujący najazdem żytawian i zniszczeniem wznoszonych murów miejskich i ratusza. Konflikt zażegnano sądownie, poświadczając ważność nadanych praw miejskich, a około 1405 rozpoczęto odbudowę ratusza. W latach 1527, 1561 oraz 1583 miasto zostało strawione w dużej części przez pożary. Miasto pozostawało częścią Czech do 1635, gdy na mocy pokoju praskiego przeszło pod panowanie Saksonii, znajdując się w efekcie od 1697 do 1763 we władaniu królów Polski Augusta II Mocnego i Augusta III Sasa, a od 1871 w granicach Niemiec. W 1824 i 1841 miały miejsce kolejne pożary miasta. W latach 1873–1875 zbudowano linię kolejową łączącą Zgorzelec z Żytawą, która przebiegała przez miasto. W 1938 nazistowska administracja zamknęła szkołę klasztorną.
W 2008 w obecności duchownych niemieckich i polskich w mieście został odsłonięty pierwszy we wschodnich Niemczech pomnik Jana Pawła II.
W mieście, w dniach 20-21.04.2018 r., odbył się festiwal "Schild und Schwert" ("Tarcza i Miecz") z okazji urodzin Adolfa Hitlera, w który wzięli udział neonaziści z całej Europy, m.in. 50 neonazistów z Polski.
Komunikacja.
W czasach NRD pasażerowie linii kolejowej Görlitz-Żytawa mogli wsiąść i wysiąść w Krzewinie i przejść pod nadzorem WOP do Ostritz.
Ciekawostka.
Energia do funkcjonowania miasta pochodzi z ekologicznych źródeł. Energię elektryczną produkują wiatraki, oraz kolektory słoneczne, ciepło wytwarza spalarnia biomasy. Ostritz jest miastem modelowym w Niemczech dla korzystania z ekologicznych, odnawialnych źródeł energii.

</doc>
<doc id="1427340" url="https://pl.wikipedia.org/wiki?curid=1427340" title="HMS Canada (1913)">
HMS Canada (1913)

HMS Canada – brytyjski pancernik z okresu I wojny światowej. Pierwotnie zamówiony przez Chile, po wybuchu I wojny światowej przejęty przez Royal Navy. W 1920 sprzedany Chile, gdzie służył do 1958 jako „Almirante Latorre”.
Historia.
W 1911 rząd Chile złożył w brytyjskiej stoczni Armstrong Whitworth zamówienie na dwa pancerniki, które były nieznacznie zmienioną wersją pancerników typu "Iron Duke". Zamówienie było odpowiedzią na budowany dla Brazylii pancernik „Rio de Janeiro”. Pierwszy z zamówionych okrętów początkowo nazwano „Valparaiso”, a następnie „Almirante Latorre”. Stępkę pod budowę okrętu położono 27 listopada 1911. Wodowanie nastąpiło 27 listopada 1913. Okręt znajdujący się w budowie, w związku z wybuchem I wojny światowej został przejęty przez rząd brytyjski, dokończony i wcielony do Royal Navy we wrześniu 1915. W porównaniu do jednostek typu "Iron Duke", okręt był większy i posiadał silniejsze uzbrojenie.
Po przejęciu przez Royal Navy okręt został wcielony do 4 Eskadry Liniowej w ramach której wziął udział w bitwie jutlandzkiej w 1916. Podczas bitwy wystrzelił 42 pociski z dział artylerii głównej. Po bitwie okręt wszedł w skład 1 Eskadry Liniowej.
W 1919 na okręcie rozpoczął się remont połączony z modernizacją, po zakończeniu którego okręt sprzedano Chile w 1920 za cenę, która stanowiła połowę kosztów jego budowy. Okręt wszedł w skład Chilijskiej Marynarki Wojennej jako „Almirante Latorre”. Po japońskim ataku na Pearl Harbor Stany Zjednoczone bezskutecznie próbowały zakupić okręt od Chile. W 1951 w okrętowej siłowni wybuchł pożar, w wyniku którego jednostka pozostawała nieaktywna do końca swojej służby. Pancernik był ostatnim pozostającym w służbie wielkim okrętem – uczestnikiem bitwy jutlandzkiej. W 1958 okręt został wycofany ze służby i w 1959 złomowany w Japonii. Części okrętu posłużyły do odrestaurowania japońskiego okrętu muzeum „Mikasa”.

</doc>
<doc id="1427341" url="https://pl.wikipedia.org/wiki?curid=1427341" title="Stefka Maliczewska">
Stefka Maliczewska



</doc>
<doc id="1427344" url="https://pl.wikipedia.org/wiki?curid=1427344" title="Sveti Filip i Jakov">
Sveti Filip i Jakov

Sveti Filip i Jakov – wieś w Chorwacji, w żupanii zadarskiej, siedziba gminy Sveti Filip i Jakov. W 2011 roku liczyła 1667 mieszkańców.

</doc>
<doc id="1427350" url="https://pl.wikipedia.org/wiki?curid=1427350" title="Rebellion (singel Grave Digger)">
Rebellion (singel Grave Digger)

Rebellion to drugi singiel niemieckiej grupy heavy metalowej Grave Digger, wydany w 1996 roku przez G.U.N. Records.

</doc>
<doc id="1427351" url="https://pl.wikipedia.org/wiki?curid=1427351" title="Proporczykowiec nigeryjski">
Proporczykowiec nigeryjski



</doc>
<doc id="1427352" url="https://pl.wikipedia.org/wiki?curid=1427352" title="Mtkvari">
Mtkvari



</doc>
<doc id="1427355" url="https://pl.wikipedia.org/wiki?curid=1427355" title="The Battle of Bannockburn">
The Battle of Bannockburn

The Battle of Bannockburn jest trzecim singlem heavy metalowej grupy Grave Digger. Wydany został przez G.U.N. Records w 1998 roku.

</doc>
<doc id="1427356" url="https://pl.wikipedia.org/wiki?curid=1427356" title="Kulbaka">
Kulbaka

Kulbaka – typ siodła wojskowego pokrytego skórą stosowany m.in. przez kawalerię.
Kulbaka żołnierska charakteryzuje się wysokimi łękami, pozwalającymi jeźdźcowi na pewne trzymanie się w siodle w trakcie walki szablą – gdy podczas wykonywania cięcia znad głowy, jeździec jest uniesiony wysoko w strzemionach, a energia związana z takim ciosem powoduje silne i nagłe przemieszczenie się jego środka ciężkości.
Również siodła stosowane przez kowboi posiadały konstrukcję charakterystyczną dla kulbaki. Związane było to z wymogami jeźdźca chwytającego bydło przy pomocy lassa.
Kulbaka to dawniej na Podlasiu zakrzywiony sierpowato nóż scyzoryk z drewnianą rączką używany uniwersalnie, np.przy plecieniu koszy z wikliny.

</doc>
<doc id="1427359" url="https://pl.wikipedia.org/wiki?curid=1427359" title="Knights of the Cross">
Knights of the Cross

Knights of the Cross – siódmy studyjny album heavy metalowej grupy Grave Digger, wydany w 1998 roku przez GUN Records. Jest to drugi album z trylogii poświęconej historii średniowiecza, opowiadający historię Zakonu Templariuszy.

</doc>
<doc id="1427363" url="https://pl.wikipedia.org/wiki?curid=1427363" title="Ostredok">
Ostredok



</doc>
<doc id="1427376" url="https://pl.wikipedia.org/wiki?curid=1427376" title="Luke Young">
Luke Young

Luke Paul Young (ur. 19 lipca 1979 w Harlow) – piłkarz angielski grający na pozycji prawego obrońcy w Queens Park Rangers.
Young karierę piłkarską rozpoczynał w Tottenhamie Hotspur, w którym zadebiutował w listopadzie 1998 roku. Przez trzy sezony rozegrał dla londyńskiego klubu 76 występów. Zdobył także Puchar Ligi Angielskiej. W lipcu 2001 roku trafił do Charltonu Athletic. Grał tam do 2007 roku. W tym czasie zagrał w 208 meczach. W sezonie 2004/2005 został wybrany najlepszym zawodnikiem klubu według kibiców. Następnie Young występował przez jeden sezon w Middlesbrough, a w sierpniu 2008 roku trafił do Aston Villi, gdzie gra do dziś.
W reprezentacji Anglii rozegrał łącznie siedem spotkań. Zadebiutował w 2005 roku w meczu z USA. Wcześniej Young występował w kadrze U-18 i U-21.
Kariera klubowa.
Tottenham Hotspur.
Young urodził się w Harlow w hrabstwie Essex. W wieku 10 lat trafił do Tottenhamu Hotspur, któremu kibicował w dzieciństwie. Początkowo występował w drużynach młodzieżowych i rezerwach zespołu.
28 listopada 1998 roku zadebiutował w pierwszej drużynie w przegranym 1:2 wyjazdowym spotkaniu Premier League z West Ham United. W 1999 roku Tottenham zdobył Puchar Ligi Angielskiej po zwycięstwie w finale nad Leicesterem City. Young w tamtym spotkaniu był na ławce rezerwowych. Sezon 1998/1999 zakończył z 22 występami we wszystkich rozgrywkach. W następnym sezonie zagrał w 26 meczach.
19 listopada 2000 roku w meczu z Liverpoolem Young doznał kontuzji stopy. Do gry powrócił 2 stycznia 2001 roku, kiedy to zagrał w wygranym 4:2 ligowym spotkaniu z Newcastle United. W sezonie 2000/2001 Young wystąpił w 28 spotkaniach.
Young w Tottenhamie występował do 2001 roku. Rozegrał w tym czasie 76 spotkań. Young grał w Tottenhamie na lewej obronie, a czasem także jako środkowy obrońca. Prawym obrońcą klubu był wówczas Stephen Carr. Young po opuszczeniu Tottenhamu przyznał, że pozostanie w tym zespole na dłużej mogłoby zniszczyć jego karierę, ponieważ nie mógł grać tam gdzie chciał.
Charlton Athletic.
Latem 2001 roku Sol Campbell przeszedł do Arsenalu i Tottenham zaproponował Youngowi przedłużenie kontraktu o dwa lata. Mimo to 24 lipca 2001 roku Young przeszedł testy medyczne i dzień później podpisał czteroletni kontrakt z Charltonem Athletic. Klub ten zapłacił za niego 3 miliony funtów i zobowiązał się także płacić 250 tysięcy po każdym sezonie, w którym utrzymają się w Premier League. Suma ta więc wzrosła do 4 milionów.
Pierwszy mecz dla klubu z The Valley rozegrał 18 sierpnia, a Charlton przegrał z Evertonem 2:1. Sezon 2001/2002 Young zakończył z 38 występami we wszystkich rozgrywkach. W następnym sezonie zagrał 34-krotnie. W październiku 2003 roku Young doznał kontuzji stawu skokowego i do stycznia nie pojawił się na boisku. W sezonie 2003/2004 wystąpił łącznie w 25 meczach.
25 sierpnia 2004 roku w wygranym 3:0 meczu ligowym z Aston Villą zdobył swoją pierwszą bramkę dla Charltonu, a cały sezon 2004/2005 zakończył z 41 występami i dwoma golami. Został wybrany najlepszym piłkarzem sezonu według kibiców.
2 kwietnia 2006 roku w spotkaniu z West Ham United doznał kontuzji stawu skokowego. Z tego powodu w sezonie 2005/2006 później już nie wystąpił.
19 lipca 2006 roku przedłużył kontrakt z zespołem o cztery lata. W połowie grudnia tego samego roku Young doznał kontuzji więzadła kolanowego. Z tego powodu nie grał przez dwa miesiące i na boisko powrócił 24 lutego 2007 roku, kiedy to wystąpił w meczu z West Ham United.
Jednak pod koniec sezonu 2006/2007 klub spadł z ligi i Young otrzymał pozwolenie na odejście z zespołu. Przez cały okres gry w Charltonie Young był podstawowym zawodnikiem i występował na środku obrony u boku takich zawodników jak: Jorge Costa, Mark Fish czy Jonathan Fortune. Łącznie w Charltonie rozegrał 187 spotkań i zdobył 4 gole. Przez pewien czas Young był także kapitanem tego klubu.
Middlesbrough.
Zawodnikiem zainteresowały się między innymi Portsmouth i Everton, a Young ostatecznie trafił do Middlesbrough. Podpisał czteroletni kontrakt, a zespół ten zapłacił za niego sumę 2,5 miliona funtów. W Middlesbrough Young zadebiutował 26 sierpnia w zremisowanym 2:2 domowym meczu z Newcastle United. Natomiast pierwszego i jedynego gola w barwach nowej drużyny zdobył w potyczce ze swoim pierwotnym klubem, Tottenhamem (1:1). W Middlesbrough spędził jeden sezon rozgrywając w nim 35 spotkań. Kibice tego klubu nadali mu pseudonim "Mr.Consistent".
Aston Villa.
Mimo zainteresnowania Fulham, 7 sierpnia 2008 roku Young podpisał trzyletni kontrakt z Aston Villą. Klub z Birminghamu wyłożył za niego kwotę 5,5 milionów funtów. Aston Villa zobowiązała się także zapłacić 500 tysięcy funtów po rozegraniu przez Younga 60 meczów dla nowego zespołu.
W Aston Villi Young zadebiutował 17 sierpnia 2008 w wygranym 4:2 ligowym spotkaniu z Manchesterem City. Na początku października Young doznał kontuzji 29 października w wygranym 3:2 meczu Premier League z Blackburn Rovers zdobył swoją pierwszą bramkę dla tego klubu. W sezonie 2008/2009 rozegrał 43 mecze we wszystkich rozgrywkach. Przed sezonem 2009/2010 Young doznał kontuzji uda. Do gry powrócił 4 listopada 2009 roku, kiedy to wystąpił w ligowym spotkaniu z West Ham United.
Queens Park Rangers.
27 sierpnia 2011 roku podpisał trzyletni kontrakt z Queens Park Rangers.
Kariera reprezentacyjna.
Young występował w reprezentacji Anglii U-18 i U-21, w barwach której rozegrał 17 spotkań i zdobył jednego gola.
Do pierwszej reprezentacji po raz pierwszy został powołany w 2005 roku. 28 maja tego samego rokuzadebiutował w wygranym 2:1 towarzyskim spotkaniu z USA, gdy w 76. minucie zmienił Andy'ego Johnsona. Natomiast w meczu eliminacji do Mistrzostw Świata w Niemczech przeciwko Walii po raz pierwszy rozegrał 90 minut. W listopadzie 2009 roku Young miał zastąpić kontuzjowanego Glena Johnsona w meczu z Brazylią. Young nie chciał wystąpić w tym meczu i zrezygnował jednak z gry w reprezentacji, aby skoncentrować się tylko na piłce klubowej.
Życie prywatne.
W czasie gry w Tottenhamhie Hotspur Young poznał Jessie O’Reilly, która została jego dziewczyną.
12 sierpnia 2009 roku brat przyrodni Younga, Andre został znaleziony martwy na Krecie. Young ma także innego brata, Neila, który był piłkarzem i przez 14 lat występował w Bournemouth.
W 2001 roku Young został trzykrotnie złapany w czasie jazdy samochodem pod wpływem alkoholu. Otrzymał później 30-miesięczny zakaz jazdy; musiał zapłacić też 55 funtów i przez 160 godzin pracować społecznie.

</doc>
<doc id="1427381" url="https://pl.wikipedia.org/wiki?curid=1427381" title="Kayaköy">
Kayaköy

Kayaköy (gr. "Λειβησι / Levissi") – wieś w południowo-zachodniej Turcji położona 8 km. od Fethiye.
Historia.
Miasto zostało zbudowane na miejscu starożytnego miasta Karmylissos (Καρμυλησσός) w XVIII wieku. Nastąpiło to po zniszczeniu Fethiye przez trzęsienie ziemi w 1856 i pożarze w 1885 roku. 
Po wojnie grecko-tureckiej Kayaköy zostało w większości opuszczone po wymianie ludności między Grecją, a Turcją. Mieszkańcy zgłosili deklarację, aby wpisać Kayaköy na listę światowego dziedzictwa.
Popkultura.
Kayaköy było inspiracją fikcyjnej miejscowości "Eskişehir", w powieści "Birds Without Wings" autorstwa Louisa de Bernièresa

</doc>
<doc id="1427382" url="https://pl.wikipedia.org/wiki?curid=1427382" title="Kayakoy">
Kayakoy



</doc>
<doc id="1427383" url="https://pl.wikipedia.org/wiki?curid=1427383" title="MS Edward Dembowski">
MS Edward Dembowski

MS Edward Dembowski – drobnicowiec należący do Polskich Linii Oceanicznych, w latach 1975-1983 siedziba szkoły i internat Liceum Morskiego w Gdyni.
Zbudowany w Göteborgu w roku 1941 pływał jako szwedzki "Sven Salen". W 1954 roku zakupiony przez Polskie Linie Oceaniczne, został wyczarterowany dla przedsiębiorstwa Chipolbrok i pływał na linii do Chin.
W 1973 roku wycofany z eksploatacji i przebudowany na potrzeby szkoły w gdańskiej Stoczni Remontowej. Międzypokłady ładowni nr 2, 3 i 4 przebudowano na sale lekcyjne i 4-osobowe kabiny. Dół ładowni przerobiono na salę gimnastyczną oraz warsztaty praktycznej nauki zawodu (ślusarnia, stolarnia, warsztat obróbki mechanicznej). Ładownia nr 1 pozostała bez zmian do ćwiczeń sztauerskich. Na pokładzie pozostawiono oryginalny osprzęt przeładunkowy (sprzężone bomy ładunkowe).
W latach 1975-1978 „Edward Dembowski” odbył 10 kilkunastodniowych podróży szkolnych po Bałtyku i Morzu Północnym. W 1978 roku Polski Rejestr Statków odmówił odnowienia dokumentów pozwalających na odbywanie rejsów i statek zacumowano w Gdyni jako hulk stojący latem w Basenie Rybackim a zimą przy Skwerze Kościuszki.
Z powodu stanu technicznego internat na statku stanowił zagrożenie pożarowe i sanitarne, a także generował dodatkowe koszty w porównaniu z budynkami szkolnymi na lądzie. W 1982 roku postanowiono wstrzymać nabór nowych uczniów do Liceum Morskiego. Latem 1983 roku w PLO powołano komisję do sprzedaży statku. 1 września 1983 roku opuszczono polską banderę, a 29 marca 1984 roku „Edward Dembowski” opuścił Gdynię na holu.
Dane techniczne.
Statek o długości całkowitej 131,7 m i szerokości 17,3 m oraz zanurzeniu 7,9 m miał nośność 9149 ton. Pojemność brutto wynosiła 41 392 ton rejestrowych. 4 ładownie miały razem pojemność 9141 m³. Silnik spalinowy Burmeister &amp; Wain o mocy 5400 KM napędzał pojedynczą śrubę. Prędkość statku wynosiła 14 węzłów (inne źródła podają 12,1 węzła).

</doc>
<doc id="1427385" url="https://pl.wikipedia.org/wiki?curid=1427385" title="Eran Liss">
Eran Liss

Eran Liss (ur. 2 lipca 1975) – izraelski szachista, arcymistrz od 1995 roku.
Kariera szachowa.
Pierwsze znaczące sukcesy zaczął odnosić pod koniec lat 80. XX wieku. W 1988 r. zdobył w Timisoarze tytuł mistrza świata juniorów do lat 14, natomiast w 1989 i 1993 r. dwukrotnie zwyciężył w mistrzostwach Izraela juniorów. W 1990 r. zdobył drugi w karierze medal MŚ juniorów, zajmując w Singapurze II m. (za Konstantinem Sakajewem) w kategorii do 16 lat. W swojej kolekcji posiada również brązowy medal mistrzostw Europy do lat 20, który zdobył w Holonie w 1995 r. W 1998 r. zwyciężył w Ramat Awiw w indywidualnych mistrzostwach Izraela, pokonując Wiktora Michalewskiego w finale turnieju rozegranego systemem pucharowym.
Do największych sukcesów Erana Lissa w turniejach międzynarodowych należą:
Najwyższy ranking w karierze osiągnął 1 lipca 1997 r., z wynikiem 2540 punktów dzielił wówczas 12-13. miejsce wśród izraelskich szachistów. Od 2000 r. w turniejach klasyfikowanych przez Międzynarodową Federację Szachową startuje bardzo sporadycznie.

</doc>
<doc id="1427391" url="https://pl.wikipedia.org/wiki?curid=1427391" title="Jiří Vaněk">
Jiří Vaněk

Jiří Vaněk (ur. 24 kwietnia 1978 w Domažlicach) – czeski tenisista, olimpijczyk.
Kariera tenisowa.
Karierę zawodową Vaněk rozpoczął w 1995 roku, a zakończył w 2011 roku.
W grze pojedynczej wygrał 11 turniejów rangi ATP Challenger Tour.
W grze podwójnej Czech wygrał 1 zawody kategorii ATP Challenger Tour. W 2005 roku osiągnął finał z cyklu ATP World Tour w Acapulco, gdzie tworzył parę z Tomášem Zíbem.
W 2000 roku uczestniczył w igrzyskach olimpijskich w Sydney. Z zawodów singlowych odpadł w 2 rundzie po porażce z Maksem Mirnym. W 2008 roku zagrał na igrzyskach olimpijskich w Pekinie, z których został wyeliminowany w 1 rundzie przez Michaiła Jużnego.
W rankingu gry pojedynczej Vaněk najwyżej był na 74. miejscu (16 października 2000), a w klasyfikacji gry podwójnej na 94. pozycji (6 lutego 2006).

</doc>
<doc id="1427392" url="https://pl.wikipedia.org/wiki?curid=1427392" title="Matthew Emmons">
Matthew Emmons

Matthew Emmons (ur. 5 kwietnia 1981 r. w Mount Holly) – amerykański strzelec sportowy, specjalista w strzelaniu z karabinu, trzykrotny medalista olimpijski.
Życiorys.
Tytuł w Atenach zdobył w strzelaniu z pozycji leżącej, startuje także w innych konkurencjach. W Pekinie srebro zdobył w strzelaniu z karabinu dowolnego w pozycji leżącej. W Londynie zdobył brąz w strzelaniu z karabinu małokalibrowego z trzech pozycji. Był rekordzistą świata juniorów w strzelaniu z trzech pozycji. W 2002 roku zdobył tytuł mistrza świata.
Jego żoną jest Kateřina Emmons, także medalistka olimpijska, startująca wcześniej pod nazwiskiem Kůrková, z którą ma troje dzieci, a on sam przyjął również czeskie obywatelstwo.

</doc>
<doc id="1427394" url="https://pl.wikipedia.org/wiki?curid=1427394" title="Alexis Patricio Norambuena Ruz">
Alexis Patricio Norambuena Ruz



</doc>
<doc id="1427398" url="https://pl.wikipedia.org/wiki?curid=1427398" title="Tabaré Viudez">
Tabaré Viudez

Tabaré Uruguay Viudez Mora (ur. 8 września 1989 w Montevideo) – urugwajski piłkarz występujący na pozycji pomocnika lub skrzydłowego.
Kariera.
Tabaré Viudez urodził się w Montevideo. Występował w Mistrzostwach Świata U-20 w reprezentacji Urugwaju. Przez dwa sezony występował w urugwajskim Defensor Sporting, gdzie 25 czerwca 2008 zdobył Mistrzostwo Urugwaju. Po udanym sezonie przeniósł się do włoskiego AC Milan. Debiut zaliczył w wygranym meczu przeciwko Atalancie Bergamo zmieniając w 93 minucie Davida Beckhama. 28 sierpnia rozwiązał kontrakt z Milanem. W barwach Rossonerich zagrał 1 mecz w pierwszym zespole, a w Primaverze 13 występów i 2 gole. W 2009 powrócił do Defensoru Sporting, a w 2010 roku podpisał kontrakt z Américą, skąd został wypożyczony do Necaxy, a następnie do Nacionalu.

</doc>
<doc id="1427401" url="https://pl.wikipedia.org/wiki?curid=1427401" title="Nutan">
Nutan

Nutan (Marathi: नूतन) (ur. 4 czerwca 1936 w Indiach, zm. 21 stycznia 1991 na raka piersi) – jedna z czołowych aktorek Bollywood od lat 50. do 70. XX wieku. 
Pochodzi ze sławnej rodziny, jest m.in.: - córką aktorki Shobhny Samarth i reżysera Kumarsen Samarth - starszą siostrą Tanuji - ciotką Kajol i Tanishy.
Debiutowała w wieku 14 lat w filmie "Hamari Beti". Producentem tego filmu była jej matka, Shobhna. W 1952 zdobyła tytuł Miss Indii.
Kariera.
Jej pierwszym największym projektem był film "Seema", za który otrzymała Filmfare dla Najlepszej Aktorki. Następnie osiągnęła sukces dzięki komedii romantycznej "Paying Guest", gdzie grała u boku Deva Ananda. W 1959 zagrała w dwóch hitowych filmach, "Anari" (z Rajem Kapoorem) i "Bimal Roy's Sujata" (z Sunilem Duttem). Od 1960 do 1970 osiągnęła duże sukcesy w filmach "Chhalia" (1960), "Bandini" (1963), "Saraswatichandra" (1968), "Devi" (1970) i "Main Tulsi Tere Aangan Ki" (1978). W latach 80. grała już role matki ("Meri Jung" (1985), "Naam" (1986) i "Karma" (1986)). Za "Mere Jung" dostała Filmfare Award dla Najlepszej Aktorki Drugoplanowej. Zmarła w 1991 roku na raka w wieku 54 lat. Jej ostatnim filmem był "Kanoon Apna Apna" (1989). Jej dwa filmy "Naseebwala" (1992) i "Insaniyat" (1994) były zrealizowane po śmierci.
Życie osobiste.
Miała troje rodzeństwa - 2 młodsze siostry i młodszego brata. Jej rodzice rozeszli się, gdy była jeszcze dzieckiem. Na razie w tej rodzinie, po Nutan, tylko jednej osobie udało się powtórzyć tak wielki sukces - jej siostrzenicy, Kajol (5 nagród Filmfare w kategorii najlepsza aktorka, 1 w kategorii najlepsza rola negatywna).
Nagrody.
Filmfare Awards
Nominacje:
Inne nagrody:

</doc>
<doc id="1427402" url="https://pl.wikipedia.org/wiki?curid=1427402" title="Mistrzostwa Europy w Pływaniu na krótkim basenie 1991">
Mistrzostwa Europy w Pływaniu na krótkim basenie 1991

Pierwsze Mistrzostwa Europy w Pływaniu na krótkim basenie odbyły się w Gelsenkirchen w Niemczech. Trwały od 6 do 8 grudnia 1991 roku. Zawodnicy rywalizowali tylko na dystansach 50 i 100 metrów.

</doc>
<doc id="1427404" url="https://pl.wikipedia.org/wiki?curid=1427404" title="XX Zjazd KPZR">
XX Zjazd KPZR

XX Zjazd Komunistycznej Partii Związku Radzieckiego – pierwszy zjazd partii po śmierci Stalina, który odbył się w dniach 14–25 lutego 1956 roku. Poprzedni, XIX zjazd miał miejsce w 1952, podczas którego nastąpiła zmiana nazwy partii.
Historia.
Zjazd rozpoczął się w Wielkim Pałacu Kremlowskim w Moskwie 14 lutego 1956 roku o godzinie 10:00. Było na nim obecnych 1349 delegatów z głosem decydującym i 81 z głosem doradczym, a także 55 delegacji partii komunistycznych i robotniczych.
W referacie sprawozdawczym I sekretarz Komitetu Centralnego Komunistycznej Partii Związku Radzieckiego, Nikita Chruszczow, uznał za podstawowe zadanie międzynarodowego ruchu robotniczego utrzymanie pokoju i umocnienie jego gwarancji. Postawił także tezę, iż mimo istnienia imperializmu wojny nie są nieuniknione ("Nie ma nieuchronnej konieczności wojen"), a także uznał za możliwą koegzystencję dwóch systemów. Kładł nacisk na pogłębienie współpracy między państwami, zaakceptował różnorodność form przejścia do socjalizmu, wskazując na swoistość formy demokracji ludowej i drogi chińskiej. Potwierdził także socjalistyczny charakter Jugosławii. Krytyce poddał "kult jednostki" (nie używał jednak nazwiska Józefa Stalina). Jeszcze ostrzejsze zdanie na ten temat miał Anastas Mikojan:
Najważniejszym wydarzeniem zjazdu był wygłoszony na zakończenie obrad, na zamkniętym posiedzeniu bez udziału gości, referat Chruszczowa "O kulcie jednostki i jego następstwach", którego celem było odsłonięcie kulis rządów Stalina. Osiągnął to między innymi poprzez przypomnienie opinii Włodzimierza Lenina i Nadieżdy Krupskiej o brutalności i autorytaryzmie Stalina czy ujawnienie mechanizmu czystek w latach 1935–1938 (z inicjatywy Stalina spośród 139 członków KC WKP(b) wybranych na XVII Zjeździe WKP(b) zostało aresztowanych 98; spośród 1966 delegatów na tenże Zjazd aresztowano 1108). O terrorze Stalina Chruszczow mówił między innymi:
Chruszczow uważał, iż dyktatura Stalina była przyczyną "ciężkich następstw w czasie wielkiej wojny ojczyźnianej". Przekazał także informacje o tym, że Stalin zlekceważył informacje o zbliżającej się inwazji wojsk III Rzeszy na ZSRR w 1941 roku. Zakwestionował również zdolności dowódcze Stalina, jako wyolbrzymione przez usłużnych propagandystów, skrytykował dokonane na jego polecenie wysiedlanie z ojczystych terenów Kałmuków, Czeczeńców, Inguszów, Karaczajów czy Bałkarów. Chruszczow uważał, że kryzys jugosłowiański, w następstwie którego Związek Radziecki zerwał stosunki z Jugosławią, wynikał z wyolbrzymienia przez Stalina "błędów i niedociągnięć" w tychże stosunkach. Ujawnił, że Stalin osobiście kierował sprawą lekarzy kremlowskich, nazwał także Ławrientija Berię wrogiem partii.
Krytyka, mimo że nie ujawniła rzeczywistych przyczyn i mechanizmów radzieckiego totalitaryzmu, spowodowała szok w całym ruchu komunistycznym. Zjazd otworzył okres przewartościowań w stosunkach międzynarodowych. Krytyka dokonana przez Chruszczowa została przeniesiona na warunki polskie – pod hasłem "doścignąć KPZR" już 3 marca na naradzie centralnego aktywu partyjnego, zwołanej przez Biuro Polityczne KC PZPR, domagano się rozliczenia za "nadużycie władzy", naprawienie krzywd i ofiar stalinizmu w Polsce. Polska Zjednoczona Partia Robotnicza wkrótce potem zapoznała z treścią tajnego referatu Chruszczowa wszystkich swych członków. Referat był rozpowszechniany również wśród Polaków niezwiązanych z partią, tak w kraju, jak i za granicą.
Inne partie, na przykład Niemiecka Socjalistyczna Partia Jedności, Komunistyczna Partia Czechosłowacji czy Albańska Partia Pracy, traktowały referat jako tajny i nie ujawniały jego treści.
XX Zjazd uważa się za początek odwilży w Związku Radzieckim, a później w państwach Europy Środkowej.

</doc>
<doc id="1427405" url="https://pl.wikipedia.org/wiki?curid=1427405" title="Lacross">
Lacross



</doc>
<doc id="1427406" url="https://pl.wikipedia.org/wiki?curid=1427406" title="Constantine (gra komputerowa)">
Constantine (gra komputerowa)

Constantine – gra wideo stworzona w 2005 roku na podstawie filmu produkcji Warner Bros. "Constantine". Głównym bohaterem gry jest John Constantine - detektyw, posiadający zdolności paranormalne. Potrafi przenosić się do piekła wchodząc do wody, a wydostawać się z niego "wbijając" fiolkę z wodą w klatkę piersiową.
Świat gry ma dwie strony - widoczną dla wszystkich ludzi i mroczną - piekło. Bohater próbując pokonywać przeszkody zmienia położenie przedmiotów w realnym świecie, aby dostać się za przeszkodę w piekle.

</doc>
<doc id="1427409" url="https://pl.wikipedia.org/wiki?curid=1427409" title="Lubow Gałkina">
Lubow Gałkina

Lubow Gałkina, ros. Любовь Галкина (ur. 15 marca 1973 w Ałapajewsku) – rosyjska strzelczyni sportowa, specjalizująca się w strzelaniu z karabinu małokalibrowego i pneumatycznego, trzykrotna medalistka olimpijska, mistrzyni świata.
W Atenach zwyciężyła w strzelaniu z trzech postaw, była także mistrzynią świata w tej konkurencji (2006). Ponadto jest m.in. dwukrotną srebrną medalistką igrzysk olimpijskich i trzykrotną mistrzynią Europy (1999, 2003, 2008).

</doc>
<doc id="1427411" url="https://pl.wikipedia.org/wiki?curid=1427411" title="Nerw skalisty większy">
Nerw skalisty większy

Nerw skalisty większy (łac. "nervus petrosus major") — gałąź nerwu twarzowego. Prowadzi różne rodzaje włókien nerwowych: czuciowe, ruchowe jak i przedzwojowe włókna przywspółczulne oraz smakowe.
Przebieg.
Nerw bierze swój początek w kolanku nerwu twarzowego. Odchodzi on od zwoju kolanka a następnie wychodzi na powierzchnię podstawy czaszki przez rozwór kanału nerwu skalistego większego (łac. "hiatus canalis nervi petrosi majoris"), który znajduje się na przedniej powierzchni części skalistej kości skroniowej. Następnie nerw przebiega w swojej bruździe: bruzda nerwu skalistego większego (łac. "sulcus nervi petrosi majoris") kierując się ku przodowi i nieco przyśrodkowo. Po drodze mija on zwój Gassera oraz tętnicę szyjną wewnętrzną układając się między nimi (bocznie od tętnicy a przyśrodkowo i nieco ku dołowi od zwoju). Mając przed sobą otwór poszarpany nerw przebija przykrywający go chrząstkozrost klinowo-skalisty i wychodzi na zewnętrzną powierzchnię podstawy czaszki w stropie dołu skrzydłowo-podniebiennego. Tam wchodzi do kanału skrzydłowego (łac. "canalis pterygoideus") i zespala się z biegnącym razem z nim nerwem skalistym głębokim (łac. "nervus petrosus profundus"). Zespolenie obu nerwów może nastąpić wcześniej na "wysokości" otworu poszarpanego. Wspólnie utworzony nerw kanału skrzydłowego biegnie do zwoju skrzydłowo-podniebiennego.
Zakres unerwienia.
Nerw skalisty większy zawiera następujące włókna:

</doc>
<doc id="1427412" url="https://pl.wikipedia.org/wiki?curid=1427412" title="Księga wielkich życzeń">
Księga wielkich życzeń

Księga wielkich życzeń – polski film dramatyczny z 1997 roku w reżyserii Sławomira Kryńskiego. Film powstał na zlecenie Canal+ i telewizji Polsat.
Opis fabuły.
W domu dziecka wybucha pożar. Kilka dziewczynek zostaje przyjętych do sanatorium dla osób starszych i przewlekle chorych. Marysia, wychowanka domu dziecka, próbuje zaprzyjaźnić się z Adamem, ale ten się opiera. Dziewczynce udaje się jednak zaprzyjaźnić z innym pensjonariuszem, Henrykiem.

</doc>
<doc id="1427414" url="https://pl.wikipedia.org/wiki?curid=1427414" title="Hotel des Mille Collines">
Hotel des Mille Collines

Hotel des Mille Collines – czterogwiazdkowy hotel w Kigali, w Ruandzie, należący obecnie do Mikcor Hotels Holding. Znany stał się po nakręceniu filmu "Hotel Ruanda".
Podczas ludobójstwa w 1994 r..
W hotelu, podczas ludobójstwa w Rwandzie w 1994 r., schronienie znalazło 1 268 cywilów Tutsi i Hutu. Ukrywani byli oni przez dyrektora hotelu – Paula Rusesabaginę. Historia ta stała się kanwą nakręconego w 2004 r. filmu "Hotel Ruanda". Film kręcony był w podobnym hotelu w Południowej Afryce.
Sam "Hotel des Mille Collines" stał się planem filmowym, dla nakręconego w 2005 r. francusko-amerykańskiego dramatu wojennego "Czasem w kwietniu" (ang. "Sometimes in April"), wyświetlonego w stacji HBO. Film ten również opowiada o Ludobójstwie w Ruandzie.
Hotel obecnie.
Hotel posiada 112 pokoi, 3 sale konferencyjne, bar, restaurację i basen.
15 września 2005 r. hotel został przejęty za 3,2 mln USD od poprzedniego właściciela – Belgijskich linii lotniczych Sabena (byli jego właścicielami od 1994 r.), przez Mikcor Hotels holding.

</doc>
<doc id="1427419" url="https://pl.wikipedia.org/wiki?curid=1427419" title="Hui-Neng">
Hui-Neng



</doc>
<doc id="1427422" url="https://pl.wikipedia.org/wiki?curid=1427422" title="Ferdynand Daszyński">
Ferdynand Daszyński



</doc>
<doc id="1427426" url="https://pl.wikipedia.org/wiki?curid=1427426" title="ORP Orkan (korweta rakietowa)">
ORP Orkan (korweta rakietowa)



</doc>
<doc id="1427427" url="https://pl.wikipedia.org/wiki?curid=1427427" title="ORP Kujawiak (okręt podwodny)">
ORP Kujawiak (okręt podwodny)



</doc>
<doc id="1427428" url="https://pl.wikipedia.org/wiki?curid=1427428" title="Livin’ on a Prayer">
Livin’ on a Prayer

Livin’ on a Prayer – drugi singiel zespołu Bon Jovi z albumu Slippery When Wet. Utwór jest dzisiaj uznawany za klasyk muzyki rockowej i bardzo ważną pozycję w bogatej dyskografii zespołu, a także przede wszystkim za charakterystyczną piosenkę Bon Jovi.
Lider zespołu, John Bon Jovi, nie zaakceptował pierwszej wersji utworu, którą można znaleźć jako ukryty utwór w albumie 100,000,000 Bon Jovi Fans Can’t Be Wrong – "„Nobody’s Hero” (demo)/„Livin’ on a Prayer”". Richie Sambora przekonał go, że jest na tyle dobra aby ją wydać. Dokonano kilku zmian i utwór znalazł się na płycie Slippery When Wet. "Livin’ on a Prayer" szybko znalazło się na brytyjskiej liście przebojów. Na Billboard Hot 100 utwór zajmował pierwsze miejsce przez 4 kolejne tygodnie – od 14 lutego do 7 marca 1987 roku. Piosenka osiągnęła również 4 miejsce na brytyjskiej liście singli.
Po atakach terrorystycznych z 11 września 2001 roku – w których New Jersey, rodzimy stan zespołu, poniósł duże straty z setkami ofiar śmiertelnych – Bon Jovi wykonał specjalną, akustyczną wersje przeboju podczas „Koncertu dla Nowego Jorku”. Zespół zagrał również podobną wersję podczas koncertu „Ameryka: Hołd Bohaterom”.
W 2006 roku głosami internautów przebój z 1986 roku został wybrany numerem 1. „100 Największych Przebojów lat 80.” w specjalnym głosowaniu kanału muzycznego VH'1. Przez wielu krytyków "„Livin’ on a Prayer”" zaliczane jest do największych hitów wszech czasów.
Interpretacja tekstu.
"„Livin’ on a Prayer”" opowiada historię fikcyjnej pary – Tommy’ego i Giny, którzy borykają się z trudnościami finansowymi i utrzymaniem swojego związku.
Ze względu na fragment wspominający o związku zawodowym „Tommy kiedyś pracował w dokach, związek strajkuje (Tommy’emu) wiedzie się kiepsko” niektórzy interpretują tekst jako antyzwiązkowy, chociaż zdania są podzielone. Sam Jon Bon Jovi wyjaśnił, że „napisał tę piosenkę podczas ery Reagana i 'ekonomia skapywania' jest bardzo inspirująca dla pisania piosenek”.
Teledysk.
Teledysk do "„Livin’ on a Prayer”" składa się z dwóch części. Pierwsza, czarno-biała ukazuje zespół w trakcie próby; druga, w kolorze, pokazuje zespół występujący przed publicznością. Wideoklip został nagrany w Mayo Civic Center w Rochester. Reżyserem teledysku był Wayne Isham.

</doc>
<doc id="1427430" url="https://pl.wikipedia.org/wiki?curid=1427430" title="Jock Stein">
Jock Stein

Jock Stein (ur. 5 października 1922, zm. 10 września 1985) – szkocki piłkarz występujący na pozycji środkowego obrońcy, a następnie trener piłkarski, uważany za jednego z najlepszych w swoim fachu w historii szkockiej piłki – obok Billa Shankly’ego, sir Aleksa Fergusona i sir Matta Busby’ego. Jako menedżer wywalczył Puchar Europy, jedenaście tytułów Mistrza Szkocji, jedenaście Pucharów Szkocji oraz sześć Pucharów Ligi Szkockiej.
Kariera piłkarska.
Stein w 1937 roku opuścił Greenfield School w Hamilton i przez krótki czas pracował w fabryce dywanów, a następnie pracował w kopalni jako górnik. W roku 1938 rozpoczął treningi w młodzieżowym klubie Blantyre Victoria. Po czterech latach, w roku 1942, rozpoczął zawodową karierę w Albion Rovers, nadal łącząc grę w piłkę z pracą w kopalni. W 1943 roku został wypożyczony do Dundee United, a po powrocie, w roku 1948 wywalczył z Albion Rovers awans do First Division.
W 1950 roku Stein trafił do walijskiego Llonelli Town, gdzie zarabiał 12 funtów tygodniowo. W Walii spędził jednak zaledwie rok, bowiem z tęsknoty za pozostawioną w Szkocji żoną i młodą córeczką chciał za wszelką cenę powrócić do ojczyzny. Z pomocną dłonią przyszedł wówczas Steinowi Celtic Glasgow, który za 1200 funtów wykupił go z walijskiego klubu.
Po transferze do Celticu Stein został odesłany do rezerw, ale plaga kontuzji w zespole spowodowała, że środkowy obrońca wszedł do podstawowego składu. Już po roku został wicekapitanem Celticu, a gdy ówczesny kapitan Sean Fallon złamał rękę, Stein przejął opaskę na stałe i nosił ją aż do 1956 roku, kiedy to z powodu przewlekłych kłopotów z kostką zakończył piłkarską karierę.
Kariera trenerska.
Po ukończeniu kariery zawodniczej Stein pozostał w Celticu jako trener drużyn: juniorskiej i rezerw.
Dunfermline Athletic.
W 1960 roku został menedżerem Dunfermline Athletic i w ciągu zaledwie sześciu tygodniu uratował The Pars przed spadkiem z ligi. Sezon później triumfował w rozgrywkach Pucharu Szkocji, pokonując w finale Celtic 2:0.
Hibernian.
Z początkiem kwietnia 1964 roku został menedżerem Hibernianu. W stolicy pracował zaledwie rok, ale już na początku swojej przygody zdołał triumfować w rozgrywkach Summer Cup.
Celtic Glasgow.
9 marca 1965 roku Stein powrócił do Glasgow, tym razem w roli szkoleniowca, stając się tym samym pierwszym niekatolickim menedżerem w historii Celticu. W ciągu zaledwie sześciu tygodni przełamał trwającą osiem lat niemoc Celtów, którzy od 1958 roku nie zdobyli żadnego trofeum. Pierwszym sukcesem Steina był triumf w Pucharze Szkocji, gdzie w finale Celtic pokonał Dunfermline 3:2. Rok później Celtic odzyskał tytuł Mistrza Szkocji, na który czekał od 1954 roku, oraz doszedł do półfinału Pucharu Zdobywców Pucharów, gdzie został wyeliminowany przez Liverpool FC.
Złota era.
Bez wątpienia najlepszym okresem zarówno dla Jocka Steina, jak i dla Celticu, był sezon 1966/67. Wówczas to dowodzony przez Steina Celtic wywalczył poczwórną koronę, triumfując w rozgrywkach ligi szkockiej, Pucharu Szkocji, Pucharu Ligi Szkockiej i Pucharu Europy. Pokonując w Lizbonie Inter Mediolan 2:1 Celtic stał się pierwszym klubem, nie tylko szkockim, ale i brytyjskim, który wywalczył miano najlepszej drużyny Starego Kontynentu oraz pierwszym klubem z północy Europy, który sięgnął po to trofeum. Należy podkreślić, że Stein osiągnął historyczny sukces drużyną składającą się wyłącznie ze Szkotów, na dodatek urodzonych w promieniu 40 kilometrów od centrum Glasgow. Po lizbońskim triumfie Bill Shankly wypowiedział słynne już zdanie: „Jock, teraz jesteś nieśmiertelny”.
W roku 1968 Celtic ze Steinem na ławce triumfował w rozgrywkach ligowych oraz w Pucharze Ligi Szkockiej, a sezon później wywalczył potrójną koronę – drugą w przeciągu zaledwie trzech lat. W 1970 roku Stein ponownie doprowadził Celtic do zwycięstwa w lidze i Pucharze Ligi oraz do finałów Pucharu Szkocji (porażka 1:3 z Aberdeen FC) oraz finału Pucharu Europy, gdzie tym razem Celtic okazał się gorszy od Feyenoordu Rotterdam (1:2).
W tym samym roku został odznaczonym Orderem Imperium Brytyjskiego.
W 1975 roku Stein miał bardzo groźny wypadek samochodowy, w którym omal nie zginął. W sezonie 1975/76 obowiązki menedżera pełnił w Celticu Sean Fallon, Stein powrócił do pracy na początku kolejnych rozgrywek.
Leeds United i reprezentacja Szkocji.
W 1978 roku rozstał się z Celtikiem i po krótkim okresie bezrobocia został menedżerem Leeds United. Jednak na Elland Road przebywał zaledwie 45 dni, bowiem zdecydował się na przyjęcie propozycji szkockiej federacji.
Stein wprowadził Szkocję do Mistrzostw Świata w roku 1982 w Hiszpanii. Jego zespół pokonał Nową Zelandię 5:2, uległ Brazylii 1:4 i zremisował ze Związkiem Radzieckim 2:2, w wyniku czego zajął trzecie miejsce w grupie – ustępując ZSRR tylko niekorzystnym bilansem bramkowym – i powrócił do domu.
10 września 1985 roku, w trakcie meczu eliminacji do Mistrzostw Świata w Meksyku z Walią na Ninian Park, Jock Stein zmarł na zawał serca w wieku 62 lat. W roli selekcjonera reprezentacji zastąpił go Alex Ferguson, którego na początku eliminacji Stein mianował swoim asystentem.

</doc>
<doc id="1427434" url="https://pl.wikipedia.org/wiki?curid=1427434" title="Associação Atlética Portuguesa Santista">
Associação Atlética Portuguesa Santista



</doc>
<doc id="1427437" url="https://pl.wikipedia.org/wiki?curid=1427437" title="Paris Saint-Germain FC">
Paris Saint-Germain FC



</doc>
<doc id="1427438" url="https://pl.wikipedia.org/wiki?curid=1427438" title="Tętnica oczna">
Tętnica oczna

Tętnica oczna (, ) — gałąź tętnicy szyjnej wewnętrznej. Zaopatruje ona oczodół, zatokę klinową, komórki sitowe, błonę śluzową małżowiny nosowej górnej i przegrody nosowej, większość błony śluzowej pokrywającej kość sitową, a także częściowo nasadę nosa, powieki, skórę czoła, zatokę czołową i oponę twardą przedniego dołu czaszki.
Przebieg.
Tętnica oczna odchodzi od obwodu tętnicy szyjnej wewnętrznej z przodu i nieco przyśrodkowo. Miejsce odejścia leży tuż powyżej zatoki jamistej w miejscu gdzie tętnica szyjna wewnętrzna tworzy ostry łuk ku tyłowi i ku górze. Tętnica oczna leży wewnątrzoponowo. Po odejściu kieruje się ku przodowi i towarzysząc nerwowi wzrokowemu wchodzi do kanału wzrokowego. Układa się tam bocznie i nieco ku dołowi od nerwu wzrokowego. Następnie tętnica skręca ku górze i kieruje się na przyśrodkową stronę oczodołu. W tym krótkim odcinku biegnie ona poprzecznie przez oczodół. W tym miejscu oddaje tętnicę łzową, która stanowi przedłużenie głównego pnia tętnicy ku przodowi. Ponadto biegnąc poprzecznie odchodzą od niej: tętnica środkowa siatkówki oraz gałęzie do mięśni gałkoruchowych, oraz tętnice rzęskowe tylne długie i tętnice rzęskowe tylne krótkie. Dalej skręca ku przodowi leżąc równolegle do długiej osi oczodołu i kieruje się do przyśrodkowego kąta oka rozpadając się na swoje gałęzie końcowe (tętnica nadoczodołowa, tętnica grzbietowa nosa i tętnica nadbloczkowa). Biegnąc po przyśrodkowej ścianie oczodołu układa się ona pomiędzy m. prostym przyśrodkowym a m. skośnym górnym. W tym odcinku oddaje także gałązki mięśniowe oraz dwie tętnice, które przebijają poprzecznie przyśrodkową ścianę oczodołu i wchodzą do komórek sitowych. Są to tętnica sitowa przednia oraz tętnica sitowa tylna.
Gałęzie.
Grupując gałęzie tętnicy ocznej pod względem obszaru zaopatrzenia wyróżnia się:

</doc>
<doc id="1427440" url="https://pl.wikipedia.org/wiki?curid=1427440" title="Triton">
Triton



</doc>
<doc id="1427441" url="https://pl.wikipedia.org/wiki?curid=1427441" title="Jarkendar">
Jarkendar



</doc>
<doc id="1427442" url="https://pl.wikipedia.org/wiki?curid=1427442" title="George Ward Nichols">
George Ward Nichols

George Ward Nichols (ur. 1837, zm. 1885) – amerykański felietonista, filantrop, twórca instytucji muzycznych w Cincinnati, kombatant wojny secesyjnej po stronie Unii przeciwko Konfederacji w randze pułkownika, autor wywiadu i felietonu w magazynie "Harper’s Magazine" (z lutego 1867), który rozsławił Dzikiego Billa Hickoka (zatytułowany on był „Wild Billl”).
Nichols napisał szereg flagowych felietonów dla "Harper’s": „Sherman’s March”, „Mount Desert”, „Down the Mississippi”, „Six weeks in Florida” „The Indian: What we should do with him”, „How Fort McAllister was taken”, „Street pavements” i „The burning of Columbia”
Nichols ożenił się w 1868 z 12 lat młodszą Maria Longworth (20 marca 1849 – 30 kwietnia 1932), wnuczką Nicholasa Longwortha, patriarchy klanu Longworthów w Cincinnati, późniejszą filantropistką sztuk pięknych i plastyki, założycielką Rockwood Pottery (jednej z najwybitniejszych pracowni artystycznych i przedsiębiorstw w zdobnej ceramice użytkowej amerykańskiej gałęzi nurtu art déco).
W 1878 wspólnie z Reubenem Springerem założyli Cincinnati College of Music, połączone 70 lat po jego śmierci, w roku 1955 z Cincinnati Conservatory w Cincinnati Conservatory College of Music i w 1962 włączone jako takie do University of Cincinnati, przetrwałe w tej formie do chwili obecnej jako jedna z ważniejszych amerykańskich instytucji nauczania, badania, nagrywania i wykonywania muzyki poważnej.

</doc>
<doc id="1427443" url="https://pl.wikipedia.org/wiki?curid=1427443" title="Tętnica grzbietowa nosa">
Tętnica grzbietowa nosa

Tętnica grzbietowa nosa (łac. "arteria dorsalis nasi") — stanowi jedną z końcowych gałęzi tętnicy ocznej. Bierze ona udział w unaczynieniu nosa zewnętrznego. Przez niektórych uważana jest za gałąź tętnicy nadbloczkowej.
Przebieg.
Tętnica grzbietowa nosa odchodzi od tętnicy ocznej na przyśrodkowej ścianie oczodołu. Następnie zstępuje ona w dół i opuszcza oczodół przebijając mięsień okrężny oka powyżej więzadła powiekowego przyśrodkowego. Następnie biegnie ona w dół po bocznej powierzchni piramidy nosa i zespala się z tętnicą kątową (łac. "arteria angularis").
Obszar zaopatrzenia.
Tętnica grzbietowa nosa zaopatruje częściowo grzbiet oraz boczną powierzchnię piramidy nosa.

</doc>
<doc id="1427444" url="https://pl.wikipedia.org/wiki?curid=1427444" title="Daphnia pulex">
Daphnia pulex



</doc>
<doc id="1427445" url="https://pl.wikipedia.org/wiki?curid=1427445" title="Kacper Piorun">
Kacper Piorun

Kacper Piorun (ur. 24 listopada 1991 w Łowiczu) – polski szachista, arcymistrz od 2012, arcymistrz w rozwiązywaniu zadań szachowych od 2011 roku.
Kariera szachowa.
Na liście rankingowej FIDE po raz pierwszy pojawił się 1 lipca 2004 r. z wynikiem 1825 punktów. W ciągu dwóch lat zanotował przyrost 301 pkt (1 lipca 2006 r. – 2126), a po kolejnych dwóch – 319 pkt (1 lipca 2008 r. – 2445), co jest w świecie szachowym wydarzeniem niecodziennym.
W 2006 r. zwyciężył w turnieju "Młode talenty" w Obrze, odnotował również bardzo dobre występy w międzynarodowych otwartych turniejach w Koszalinie (memoriał Józefa Kochana, dz. V-XI m.) i Polanicy-Zdroju (memoriał Akiby Rubinsteina, V m.), w obu zyskując łącznie ponad 100 punktów rankingowych. W 2007 r. zdobył pierwszy w karierze tytuł mistrza Polski juniorów, zwyciężając w Łebie w kategorii do 16 lat. W 2008 r. zwyciężył w międzynarodowych mistrzostwach Małopolski (wspólnie z Kiriłłem Stupakiem) oraz w kołowym turnieju w Rybniku (wspólnie z Mateuszem Bobulą), zdobył w Łebie srebrny medal mistrzostw Polski juniorów do lat 18 oraz odniósł również duży sukces w Warszawie, dzieląc I m. (wspólnie z Grzegorzem Gajewskim i Władimirem Oniszczukiem) w "openie-A" międzynarodowego festiwalu pamięci Mieczysława Najdorfa. Na przełomie 2008 i 2009 r. podzielił II m. (za Grzegorzem Gajewskim, wspólnie z m.in. Dariuszem Świerczem, Maciejem Nurkiewiczem i Wadimem Szyszkinem) w rozegranym w Krakowie turnieju "Cracovia 2008/09". W październiku 2009 r. na mistrzostwach świata w Rio de Janeiro, razem z Piotrem Murdzią oraz Piotrem Górskim, wywalczył drużynowo złoty medal w rozwiązywaniu zadań szachowych. W listopadzie 2009 r. zdobył brązowy medal mistrzostw świata juniorów do 18 lat, rozegranych w Antalyi. W 2010 r. zdobył tytuł drużynowego mistrza świata w rozwiązywaniu zadań, podzielił również I m. (wspólnie ze Zbigniewem Strzemieckim) w memoriale Akiby Rubinsteina w Polanicy-Zdroju. W 2011 r. zdobył w Jesi tytuł mistrza świata w solvingu, za to osiągnięcie otrzymując tytuł arcymistrza w rozwiązywaniu zadań szachowych. W 2012 r. podzielił II m. (za Kamilem Dragunem, wspólnie z Dawidem Arutinianem) we Wrocławiu, natomiast w Pardubicach wypełnił trzecią normę arcymistrzowską, dzięki czemu został pierwszym w historii polskim szachistą, który posiada dwa tytuły arcymistrza. W 2012 r. zajął również II m. (za Ołehem Romanyszynem) w memoriale Mieczysława Najdorfa w Warszawie, a w Kobe zdobył brązowy medal mistrzostw świata w rozwiązywaniu zadań. W 2012 i 2013 r. dwukrotnie zdobył tytuły mistrza Polski w rozwiązywaniu zadań szachowych. W 2013 r. zdobył w Bydgoszczy złoty medal mistrzostw Polski w szachach błyskawicznych, samodzielnie zwyciężył w memoriale Mieczysława Najdorfa w Warszawie oraz zdobył w Batumi dwa medale mistrzostw świata w rozwiązywaniu zadań: złoty (drużynowo) oraz srebrny (indywidualnie). W 2014 r. zdobył w Katowicach srebrny medal Akademickich Mistrzostw Polski, podzielił II m. (za Viktorem Lázničką, wspólnie z Andrijem Wowkiem) w turnieju "Neckar Open" w Deizisau oraz zdobył w Igalo złoty medal drużynowych mistrzostw Europy w rozwiązywaniu zadań szachowych, jak również dwa złote medale (indywidualnie i drużynowo) na mistrzostwach świata w rozwiązywaniu zadań, które odbyły się w Bernie. Również w 2014 r. zdobył trzeci tytuł indywidualnego mistrza Polski w rozwiązywaniu zadań, natomiast w 2015 r. zajął IV m. w finale indywidualnych mistrzostw Polski oraz zwyciężył w kołowym turnieju w Ströbeck.
Zdobył również złoty medal na Mistrzostwach Świata w rozwiązywaniu zadań w roku 2017.
Reprezentował Polskę w turniejach drużynowych, m.in.: , oraz , zdobywając wspólnie z drużyną dwa medale: złoty (2008) i srebrny (2009).
Najwyższy ranking w dotychczasowej karierze osiągnął 1 lipca 2016 r., z wynikiem 2685 punktów zajmował wówczas 52 pozycję na liście rankingowej FIDE i 2. miejsce wśród polskich szachistów.
Na liście rankingowej w dniu 1 kwietnia 2014 r. dotyczącej rozgrywek w rozwiązywaniu zadań zajmował 4. miejsce na świecie z wynikiem 2713 punktów.

</doc>
<doc id="1427446" url="https://pl.wikipedia.org/wiki?curid=1427446" title="Rhagoletis pomonella">
Rhagoletis pomonella



</doc>
<doc id="1427447" url="https://pl.wikipedia.org/wiki?curid=1427447" title="Anthus petrosus">
Anthus petrosus



</doc>
<doc id="1427449" url="https://pl.wikipedia.org/wiki?curid=1427449" title="Alghedonia">
Alghedonia



</doc>
<doc id="1427451" url="https://pl.wikipedia.org/wiki?curid=1427451" title="Herpetotheres cachinnans">
Herpetotheres cachinnans



</doc>
<doc id="1427454" url="https://pl.wikipedia.org/wiki?curid=1427454" title="Dolichovespula saxonica">
Dolichovespula saxonica



</doc>
<doc id="1427462" url="https://pl.wikipedia.org/wiki?curid=1427462" title="Rechan">
Rechan

Rechan (hebr. ריחן) – moszaw położony w samorządzie regionu Szomeron, w Dystrykcie Judei i Samarii, w Izraelu.
Leży w północnej części Samarii.
Historia.
Osada została założona w 1977 jako wojskowa placówka na terytoriach okupowanych przez Izrael. W 1981 placówka została zasiedlona przez cywilnych osadników.
Gospodarka.
Gospodarka moszawu opiera się na hodowli drobiu i szkółce leśnej.

</doc>
<doc id="1427463" url="https://pl.wikipedia.org/wiki?curid=1427463" title="Salit">
Salit

Salit (hebr. סלעית) – moszaw położony w samorządzie regionu Szomeron, w Dystrykcie Judei i Samarii, w Izraelu.
Leży w zachodniej części Samarii, w odległości 8 km na południe od miasta Tulkarm.
Historia.
Osada została założona w 1979.

</doc>
<doc id="1427466" url="https://pl.wikipedia.org/wiki?curid=1427466" title="Charles Stross">
Charles Stross

Charles David George Stross (ur. 18 października 1964 w Leeds) – brytyjski pisarz, tworzący w dziedzinie fantastyki. Tworzy w różnych gatunkach fantastyki: hard science fiction (m.in. "Accelerando"), horroru, fantasy, a także serii mieszającej wątki urban fantasy, lekkiej science fiction i historii alternatywnej ("Merchant Princess"). Trzykrotnie zdobywał nagrody Hugo i Locusa. Jego utwory były także wielokrotnie nominowane do nagród Hugo, Nebuli, Campbella, Clarke’a.
Życiorys.
Napisał swój pierwszy utwór science fiction w wieku 12 lat. Zdobył bakalaureat z farmacji w 1986, następnie w latach 1989-1990 studiował informatykę na . Od 1990 pracował jako programista. Pierwsze opowiadanie, "The Boys", opublikował w 1987 roku w "Interzone". Od 2000 zajmuje się wyłącznie twórczością literacką.
Mieszka w Edynburgu z żoną, Feòrag NicBhride.

</doc>
<doc id="1427467" url="https://pl.wikipedia.org/wiki?curid=1427467" title="Hugo Award">
Hugo Award



</doc>
<doc id="1427469" url="https://pl.wikipedia.org/wiki?curid=1427469" title="Nebula Award">
Nebula Award



</doc>
<doc id="1427472" url="https://pl.wikipedia.org/wiki?curid=1427472" title="Wydział Nauk Społecznych Uniwersytetu Warmińsko-Mazurskiego">
Wydział Nauk Społecznych Uniwersytetu Warmińsko-Mazurskiego

Wydział Nauk Społecznych Uniwersytetu Warmińsko-Mazurskiego (WNS) – wydział Uniwersytetu Warmińsko-Mazurskiego w Olsztynie oferujący studia na kierunkach:
Opis kierunków.
Na kierunku Bezpieczeństwo narodowe prowadzone są studia stacjonarne i niestacjonarne:
Na kierunku Pedagogika prowadzone są studia stacjonarne i niestacjonarne:
Na kierunku Pedagogika specjalna prowadzone są studia stacjonarne i niestacjonarne:
Na kierunku Politologia prowadzone są studia stacjonarne i niestacjonarne:
Na kierunku Praca socjalna oferowane są studia stacjonarne i niestacjonarne:
Na kierunku Socjologia prowadzone są studia stacjonarne i niestacjonarne:
Struktura organizacyjna.
Instytuty:
Katedry:
Władze Wydziału.
Dziekan i prodziekani na kadencję 2008-2012:
Historia Wydziału.
Wydział Pedagogiki i Wychowania Artystycznego powstał 1 września 1999 roku, wraz z utworzeniem Uniwersytetu w Olsztynie. Został powołany z trzech różnych podmiotów organizacyjnych: Wydziału Pedagogicznego WSP, Wydziału Wychowania Artystycznego WSP oraz Instytutu Nauk o Wychowaniu ART. Następnie w 2004 roku w jego struktury włączono Katedrę Socjologii i Instytut Nauk Politycznych, które wcześniej były w strukturze Wydziału Humanistycznego. Zmianie uległa również jego nazwa na Wydział Nauk Społecznych i Sztuki. Obecna jego nazwa to Wydział Nauk Społecznych nadana 1 października 2008 roku.
Z kolei 1 stycznia 2009 ze struktury wydziałowej wyłączono Instytut Sztuk Pięknych oraz Instytut Muzyki, które utworzyły osobną jednostkę - Wydział Sztuki.
WNS posiada uprawnienia do nadawania stopnia naukowego doktora i doktora habilitowanego w dziedzinie nauk humanistycznych w zakresie pedagogiki oraz do nadawania stopnia naukowego doktora w dziedzinie nauk społecznych w dyscyplinie nauki o polityce.
1 października 2010 roku uruchomiony został kierunek Praca socjalna, po tym, jak okazało się, że specjalność na kierunku pedagogika - pedagogika pracy socjalnej, nie daje studentom Uniwersytetu uprawnień do wykonywania zawodu pracownika socjalnego, zgodnie z Ustawą o pomocy społecznej z 2004 roku oraz rozporządzeniu do niej. 

</doc>
<doc id="1427473" url="https://pl.wikipedia.org/wiki?curid=1427473" title="Polana Młaczki">
Polana Młaczki



</doc>
<doc id="1427475" url="https://pl.wikipedia.org/wiki?curid=1427475" title="Kultura abaszewska">
Kultura abaszewska

Kultura abaszewska – kultura archeologiczna epoki brązu z pogranicza strefy stepowej i leśnej we wschodniej Europie.
Geneza.
Proces kształtowania się kultury abaszewskiej został zapoczątkowany przez koczownicze grupy ludności stepowej, penetrującej obszary europejskiego lasostepu w górnym dorzeczu Donu. W pierwszej połowie II tysiąclecia p.n.e. ludność ta przybyła na obszar dorzecza rzek Sury i Swiagi, zajęty dotąd przez osadnictwo kultury bałanowskiej. Jej ekspansja musiała wiązać się z poszukiwaniem rud metali, bowiem ludność tej kultury przejęła miejsca wydobycia związane z ludnością reprezentującą horyzont sejmińsko-turbiński. O charakterze tego procesu poświadczają znaleziska z kurhanu z miejscowości Pepkino w rejonie górno-marijskim, gdzie odkryto zbiorową mogiłę 27 wojowników, w których kościach tkwiły groty strzał. Z czasem ludność kultury abaszewskiej została zepchnięta na prawobrzeżną część Powołża.
Chronologia i obszar występowania.
Kultura abaszewska rozwijała się według lat kalibrowanych w okresie 2200-1700/1600 p.n.e. Swoim zasięgiem obejmowała ona głównie dorzecze Wołgi na odcinku od Jarosławia aż po Kazań, po czym pod koniec II tysiąclecia została zepchnięta przez kulturę grobów zrębowych do dorzecza Wołgi i Wiatki.
Gospodarka.
Dominowała hodowla, często w typie pasterskim, jednak z biegiem czasu wraz ze stabilizacją osadnictwa coraz bardziej rozwinięte było także rolnictwo. Wśród hodowanych zwierząt dominowało bydło, znaczną rolę odgrywały także drobne przeżuwacze, zwłaszcza w okresach charakteryzujących się o wiele większą ruchliwością, czyli na początku istnienia tej kultury oraz w niektórych grupach pod koniec II tysiąclecia p.n.e. W późniejszym okresie dość często zaczęły występować wśród hodowanych zwierząt świnie.
Osadnictwo i budownictwo.
W początkowej fazie istnienia kultury abaszewskiej ludność ją reprezentująca wykazywała się znaczną ruchliwością, co w przełożeniu na osadnictwo wiąże się z istnieniem krótko zamieszkanych osad. Osiedla lokowano często w pobliżu złóż miedzi, dla których zapuszczano się na obszary południowego Uralu. Z biegiem czasu, wraz ze zwiększeniem roli rolnictwa, osadnictwo zaczęło ulegać stabilizacji. Upowszechniły się wtedy wielkie osiedla z budowlami o konstrukcji słupowej i dwuspadowymi dachami. Interesujące obiekty odkryto na stanowisku archeologicznym położonym w miejscowości Šilovskoje pod Woroneżem, gdzie odkryto osiem dużych budynków, pozostałości warsztatu odlewniczego i dwa obiekty kultowe.
Obrządek pogrzebowy.
W kulturze abaszewskiej dominują groby kurhanowe o formie licowanych i przykrywanych drewnem jam. Ciała chowano na osi wschód-zachód, z głową skierowaną na wschód. Typowe są tutaj pochówki wtórne, pochówki zdekompletowane i naruszone oraz kenotafy, czyli symboliczne groby bez szczątków zmarłego. Bardzo dużą rolę w obrządku pogrzebowym odgrywał ogień, o czym świadczą pozostałości znajdujących się nad jamą lub wokół niej spalonych naziemnych konstrukcji, na które dopiero nasypywano kopiec. Do jam grobowych wsypywano także rozżarzony węgiel. Zmarłych zaopatrywano w broń brązową lub krzemienną i liczne ozdoby stroju, a także składano do grobów ofiary ze zwierząt, najczęściej poćwiartowanych sztuk. W strefach, w których ludność abaszewska wchodziła w kontakt z innymi ugrupowaniami, mamy do czynienia z mogiłami zbiorowymi wojowników, co potwierdza agresywny charakter omawianej kultury. Przykładami takich mogił są kurhany w miejscowościach Staro Ardatovsk na Powołżu i Jukalekulev w Baszkirii.
Inwentarz.
Z kulturą abaszewską wiąże się ogromny rozwój metalurgii i odlewnictwa brązowego, jaki zaszedł w drugiej połowie II tysiąclecia p.n.e. na obszarach wschodnioeuropejskiego lasostepu i ogromnego obszaru od Powołża i południowego Uralu na wschodzie do Karelii i Finlandii na zachodzie, gdzie docierały wpływy ludności abaszewskiej. Do charakterystycznych dla omawianej jednostki wyrobów należą: topory ze zwisającym obuchem, groty oszczepów z kutymi tulejkami, sztylety, noże, płaskie siekiery oraz bardzo duża liczba różnego rodzaju ozdób, takich jak wisiorki czy diademy.
Liczne są również wyroby krzemienne, na przykład noże, sierpy i skrobacze.
Zanik.
Pod koniec II tysiąclecia p.n.e. na obszary zajmowane przez kulturę abaszewską napłynęły grupy późnej kultury grobów zrębowych, wypierając ludność omawianej jednostki taksonomicznej w kierunku północnym w dorzecze Wołgi i Wiatki, gdzie około 900 lat p.n.e. jednostka ta zanikła.

</doc>
<doc id="1427476" url="https://pl.wikipedia.org/wiki?curid=1427476" title="Dekanat Gorzów Wielkopolski – Katedra">
Dekanat Gorzów Wielkopolski – Katedra

Dekanat Gorzów Wielkopolski-Katedra – jeden z 30 dekanatów należący do zielonogórsko-gorzowskiej

</doc>
<doc id="1427477" url="https://pl.wikipedia.org/wiki?curid=1427477" title="Dekanat Gorzów Wielkopolski – Chrystusa Króla">
Dekanat Gorzów Wielkopolski – Chrystusa Króla

Dekanat Gorzów Wielkopolski-Chrystusa Króla – jeden z 30 dekanatów należący do zielonogórsko-gorzowskiej

</doc>
<doc id="1427478" url="https://pl.wikipedia.org/wiki?curid=1427478" title="Dekanat Gorzów Wielkopolski – Trójcy Świętej">
Dekanat Gorzów Wielkopolski – Trójcy Świętej

Dekanat Gorzów Wielkopolski-Świętej Trójcy – jeden z 30 dekanatów należący do diecezji zielonogórsko-gorzowskiej, metropolii szczecińsko-kamieńskiej, Kościoła rzymskokatolickiego w Polsce.

</doc>
<doc id="1427480" url="https://pl.wikipedia.org/wiki?curid=1427480" title="Awne Chefec">
Awne Chefec

Awne Chefec (hebr. אבני חפץ) – osiedle żydowskie położone w samorządzie regionu Szomeron, w Dystrykcie Judei i Samarii, w Izraelu.
Osada została założona w 1990 roku.
Leży w zachodniej części Samarii, w pobliżu miasta Tulkarm.
Wewnątrz mieszka około 450 rodzin.
Historia.
Osiedle zostało założone w 1990 przez grupę żydowskich religijnych osadników.

</doc>
<doc id="1427481" url="https://pl.wikipedia.org/wiki?curid=1427481" title="Wydział Teologii Uniwersytetu Warmińsko-Mazurskiego">
Wydział Teologii Uniwersytetu Warmińsko-Mazurskiego

Wydział Teologii Uniwersytetu Warmińsko-Mazurskiego (WT, teo) – wydział Uniwersytetu Warmińsko-Mazurskiego w Olsztynie kształcący na kierunkach:
Opis kierunków.
Na kierunku Nauki o rodzinie prowadzone są studia stacjonarne i niestacjonarne: 
Kierunek Prawo kanoniczne oferuje studia stacjonarne i niestacjonarne:
Na kierunku Teologia prowadzone są studia stacjonarne:
Struktura organizacyjna.
Katedry:
Czasopismo Wydziału.
W Wydziale wydawane jest czasopismo naukowe "Studia Warmińskie".
Historia Wydziału.
Wydział Teologii powstał 1 września 1999 wraz z utworzeniem Uniwersytetu Warmińsko-Mazurskiego w Olsztynie. Kongregacja ds. Wychowania Katolickiego Stolicy Apostolskiej 15 sierpnia 1999 roku erygowała Wydział Teologii na bazie Warmińskiego Instytutu Teologicznego, którego początki sięgają 1980. Jego pierwszym dziekanem został ks. Alojzy Szorc. Do grupy najwcześniej zatrudnionych nauczycieli akademickich należeli m.in. ks.
Stanisław Bafia, ks. Marian Borzyszkowski, ks. Wiesław Jerzy Gogola, bp Jacek Jezierski, ks. Andrzej Kopiczko, ks. Władysław Kowalak, ks. Antoni Misiaszek, ks. Władysław Nowak, ks. Tadeusz Rogalewski, ks. Alojzy Szorc, ks. Józef Turek, ks. Edward Warchoł, ks. Waldemar Wesoły, bp Julian Wojtkowski, ks. Henryk Damian Wojtyska, ks. Henryk Zimoń.
W 2000 Wydział Teologii otrzymał uprawnienia do nadawania stopnia naukowego doktora nauk teologicznych w dyscyplinie teologia, a w 2007 utworzono na nim nowy kierunek – nauki o rodzinie. W tym samym roku wydział otrzymał uprawnienia do nadawania stopnia naukowego doktora habilitowanego nauk teologicznych i utworzył stacjonarne studia doktoranckie.

</doc>
<doc id="1427482" url="https://pl.wikipedia.org/wiki?curid=1427482" title="Itamar (Izrael)">
Itamar (Izrael)

Itamar (hebr.: איתמר) - wieś położona w samorządzie regionu Szomeron, w Dystrykcie Judei i Samarii, w Izraelu.
Leży w centralnej górzystej części Samarii, w pobliżu miasta Nablus w otoczeniu terytoriów Autonomii Palestyńskiej.
Historia.
Osada została założona w 1984 przez grupę żydowskich religijnych osadników.

</doc>
<doc id="1427483" url="https://pl.wikipedia.org/wiki?curid=1427483" title="Elon More">
Elon More

Elon More (hebr.: אלון מורה) - wieś położona w samorządzie regionu Szomeron, w Dystrykcie Judei i Samarii, w Izraelu.
Leży w centralnej górzystej części Samarii, na północny zachód od miasta Nablus w otoczeniu terytoriów Autonomii Palestyńskiej.
Historia.
Osada została założona w 1979 przez grupę żydowskich religijnych osadników.

</doc>
<doc id="1427484" url="https://pl.wikipedia.org/wiki?curid=1427484" title="Jan Purwiński">
Jan Purwiński

Jan Purwiński (ur. 19 listopada 1934 we wsi Dolna k. Iłukszty w łotewskiej Łatgalii, zm. 6 kwietnia 2021 w Żytomierzu) – polski duchowny katolicki.
Życiorys.
Pochodził z polskiej rodziny, zamieszkującej dawne Polskie Inflanty. W 1956 wstąpił do Wyższego Seminarium Duchownego Metropolii Ryskiej. W 1961 przyjął święcenia kapłańskie. Ze względu na polskie pochodzenie, 23 kwietnia 1977 został mianowany proboszczem w parafiach w Indrce i Krasławiu, które w większości zamieszkiwali Polacy. 30 lipca 1977 ogłoszono go administratorem parafii św. Zofii w Żytomierzu. 16 stycznia 1991 Jan Paweł II wyniósł go do godności biskupa kijowsko-żytomierskiego, sakrę biskupią otrzymał 4 marca 1991 w Żytomierzu.
Obejmując diecezję rozpoczął bezskuteczne starania o zwrot budynku Kurii Biskupiej. Nieruchomość, w której po dziś dzień mieści się Muzeum Krajoznawcze wciąż pozostaje we władaniu władz ukraińskich. Przyczynił się do odnowienia sieci parafii i utworzenia Wyższego Seminarium Duchownego w Worzelu koło Kijowa. Chętnie wspierał inicjatywy miejscowej Polonii.
6 grudnia 2019 otrzymał tytuł honorowego obywatelstwa Żytomierza. W 2020 Instytut Pamięci Narodowej uhonorował go nagrodą „Semper Fidelis”.
15 czerwca 2011 Benedykt XVI przyjął jego rezygnację z urzędu, złożoną ze względu na osiągnięcie wieku kanonicznego. Jego następcą został abp Petro Herkulan Malczuk. W 2020 r. otrzymał od Instytutu Pamięci Narodowej nagrodę „Semper Fidelis”.
Zmarł na COVID-19 6 kwietnia 2021 w Żytomierzu.

</doc>
<doc id="1427485" url="https://pl.wikipedia.org/wiki?curid=1427485" title="Barkan (Izrael)">
Barkan (Izrael)

Barkan (hebr. ברקן) - osiedle żydowskie położone w samorządzie regionu Szomeron, w Dystrykcie Judei i Samarii, w Izraelu.
Leży w zachodniej części Samarii na terytorium Autonomii Palestyńskiej, w otoczeniu arabskiego miasta Bidja, arabskich wiosek Sarta, Karawat Bani Hassan, żydowskich osiedli Kirjat Netafim, Rewawa i Beruchin.
W strefie przemysłowej Barkan znajduje się siedziba władz administracyjnych samorządu regionu Szomeron.
Historia.
W dniu 29 listopada 1947 roku Zgromadzenie Ogólne Organizacji Narodów Zjednoczonych przyjęło "Rezolucję nr 181" w sprawie podziału Palestyny na dwa państwa: żydowskie i arabskie. Tutejsze tereny miały znajdować się w państwie arabskie i w wyniku I wojny izraelsko-arabskiej w 1948 roku znalazły się pod okupacją Jordanii. Podczas wojny sześciodniowej w 1967 roku ziemie te zajęły wojska izraelskie.
Współczesna osada została założona w czerwcu 1981 roku przez grupę żydowskich świeckich osadników z syjonistycznej organizacji młodzieżowej Bejtar i prawicowej partii politycznej Herut. Pierwotnie osiedle nazywało się Beit Abba, na cześć Abba Ahimeira (1898-1962) jednego z przywódców żydowskiej organizacji paramilitarnej Lechi z okresu Mandatu Palestyny. 13 czerwca 1995 roku grupa stu żydowskich osadników przybyła do Barkanu w ramach rządowego projektu rozbudowy osiedla. Minister budownictwa Benjamin Ben Eliezer powiedział, że gdyby okazało się, że te ziemie nie należą do osadników, wówczas nastąpiłaby ewakuacja osiedla.
Istnieją plany wybudowania muru bezpieczeństwa, który będzie przebiegał wzdłuż zachodniej i północnej granicy osiedla.
Kultura i sport.
W osiedlu jest ośrodek kultury, biblioteka, korty tenisowe oraz basen pływacki.
Gospodarka.
Na wschód od osiedla znajduje się strefa przemysłowa Barkan (hebr. איזור התעשיה ברקן), którą utworzono w 1982 roku. Swoją działalność prowadzi tutaj około 120 przedsiębiorstw i zakładów produkcyjnych, z branży spożywczej, dziewiarskiej, metalowej i tworzyw sztucznych. Zatrudnienie znajduje tutaj około 6 tys. pracowników, z których 60% stanowią Palestyńczycy z okolicznych arabskich wiosek.
Dużą trudnością dla lokalnego biznesu są powtarzające się oskarżenia o wybudowanie strefy przemysłowej na ziemi ukradzionej Palestyńczykom, oraz o wykorzystywanie taniej arabskiej siły roboczej. Oskarżeniom towarzyszy bojkot produkowanych tutaj towarów. Trudności te zmusiły lokalną wytwórnię win "Barkan Wineries" do przeniesienia się w 2008 roku do kibucu Chulda. Podobne decyzje podjęły także inne firmy, w tym międzynarodowy koncern Unilever.
Komunikacja.
Na południe od wioski przebiega droga ekspresowa nr 5 (Tel Awiw-Ari’el), brak jednak możliwości bezpośredniego wjazdu na nią. Z osiedla wyjeżdża się na wschód na drogę nr 505, którą jadąc na północny zachód dojeżdża się do osiedla Kirjat Netafim, lub jadąc na wschód dojeżdża się do drogi ekspresowej nr 5.

</doc>
<doc id="1427487" url="https://pl.wikipedia.org/wiki?curid=1427487" title="Beracha">
Beracha

Beracha (hebr. ברכה) - wieś położona w samorządzie regionu Szomeron, w Dystrykcie Judei i Samarii, w Izraelu.
Leży w centralnej górzystej części Samarii, w pobliżu miasta Nablus w otoczeniu terytoriów Autonomii Palestyńskiej.
Historia.
Osada została założona w 1983 przez grupę religijnych żydowskich osadników.

</doc>
<doc id="1427489" url="https://pl.wikipedia.org/wiki?curid=1427489" title="Biskupi kijowsko-żytomierscy">
Biskupi kijowsko-żytomierscy

Biskupi kijowsko-żytomierscy – biskupi rzymskokatolickiej diecezji kijowsko-żytomierskiej na Ukrainie. 

</doc>
<doc id="1427490" url="https://pl.wikipedia.org/wiki?curid=1427490" title="Stulsko">
Stulsko

Stulsko (ukr. Стільсько) – wieś na Ukrainie. Należy do rejonu mikołajowskiego w obwodzie lwowskim i liczy 834 mieszkańców. Leży nad rzeką Kłodnicą.
Historia.
Pierwsza wzmianka o wsi pochodzi z 1330. Pomiędzy Stulskiem a Dąbrową (Діброва).
Wieś prawa wołoskiego, położona była w drugiej połowie XV wieku w ziemi lwowskiej województwa ruskiego. 6 stycznia 1554 roku król Zygmunt August potwierdził staroście chełmskiemu Gabrielowi Tarłowi prawa do wsi Rozwadów, Weryń, Uście, Nadiatycze, Demnia, "Stulsko".
W II Rzeczypospolitej do 1934 roku wieś stanowiła samodzielną gminę jednostkową w powiecie żydaczowskim w woj. stanisławowskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej gminy Mikołajów nad Dniestrem w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1427491" url="https://pl.wikipedia.org/wiki?curid=1427491" title="Koszmarny Karolek i Tajny Klub">
Koszmarny Karolek i Tajny Klub



</doc>
<doc id="1427492" url="https://pl.wikipedia.org/wiki?curid=1427492" title="Chinnanit">
Chinnanit

Chinnanit (hebr. חיננית) – wieś położona w samorządzie regionu Szomeron, w Dystrykcie Judei i Samarii, w Izraelu.
Leży w północnej części Samarii.
Historia.
Osada została założona w 1981 przez imigrantów z regionu Kaukazu.

</doc>
<doc id="1427495" url="https://pl.wikipedia.org/wiki?curid=1427495" title="Kościół św. Wojciecha w Koninie">
Kościół św. Wojciecha w Koninie

Kościół św. Wojciecha w Koninie - kościół mieści się w konińskiej dzielnicy Morzysław przy ulicy Portowej. Należy do dekanatu konińskiego II. Jest budowlą wybudowaną w latach 1905-1914. W ścianie prezbiterium zachował się fragment wcześniejszej murowanej budowli z 1785, wzniesionej przez księdza Andrzeja Liszkowskiego.
Historia.
Świątynia została wybudowana przez księdza Stanisława Chmielewskiego. Plan budowy został przygotowany przez budowniczego powiatu konińskiego, pana Zacherta. Budowa rozpoczęła się w 1904 roku. Fundamenty budowli zostały poświęcone przez dziekana konińskiego księdza kanonika Władysława Jankowskiego. Prace obejmowały roboty murarskie, tynkowanie murów, oszklenie i położenie posadzki. W świątyni został zbudowany wielki ołtarz i cztery boczne w kaplicach, zostały one pokryte stiukiem, ozdobione figurami i ornamentacją z gipsu. Wnętrze budowli zostało wykonane według projektu pana Przewalskiego. Ołtarze były jeszcze wykańczane w latach międzywojennych. Piętnastogłosowe organy zostały zamontowane w 1912 roku przez warszawskiego organmistrza Wojciecha Gadkę. Została wykonana ambona i w prezbiterium zostały zamontowane ławki w kształcie stall. W świątyni zostało wstawionych dwanaście ławek z każdej strony, z kolei do zakrystii zostały wstawione szafy dębowe. Budowa świątyni zakończyła się w 1912 roku. Jest to budowla będąca mieszkanką stylów, ponieważ występują tu cechy renesansowe, barokowe i klasycystyczne. Chociaż później były wykonywane jeszcze inne prace, to świątynia została konsekrowana przez biskupa Stanisława Zdzitowieckiego w dniu 14 maja 1914 roku.

</doc>
<doc id="1427496" url="https://pl.wikipedia.org/wiki?curid=1427496" title="Marian Leon Fulman">
Marian Leon Fulman

Marian Leon Fulman (ur. 27 marca 1864 w Starym Mieście, zm. 18 grudnia 1945 w Lublinie) – polski duchowny rzymskokatolicki, biskup diecezjalny lubelski w latach 1918–1945.
Życiorys.
Gimnazjum ukończył w Kaliszu, od 1886 studiował na Akademii Duchownej w Petersburgu. Święcenia kapłańskie przyjął 13 maja 1889 we Włocławku. W 1894 za działalność patriotyczną został uwięziony na Pawiaku i następnie wywieziony do Niżnego Nowogrodu. Po powrocie w 1907 był proboszczem w Częstochowie.
24 września 1918 został mianowany biskupem diecezjalnym diecezji lubelskiej. Konsekrowany został 17 listopada 1918 w Warszawie. Był współtwórcą i pierwszym wielkim kanclerzem Katolickiego Uniwersytetu Lubelskiego. W 1928 przeprowadził pierwszy synod diecezji. Sympatyk Narodowej Demokracji. Aresztowany przez Niemców w ramach tzw. Sonderaktion Lublin, więziony na zamku lubelskim w 1939, skazany na karę śmierci i przewieziony do obozu koncentracyjnego w Oranienburg-Sachsenhausen (1939–1940). Po zwolnieniu z Sachsenchausen internowany w Nowym Sączu (1940–1945).
Zmarł w Lublinie 18 grudnia 1945. Pochowany został w podziemiach archikatedry lubelskiej.
Odznaczenia, upamiętnienie.
W 1938 został odznaczony Wielką Wstęgą Orderu Odrodzenia Polski. Wcześniej, w 1931 otrzymał Krzyż Komandorski z Gwiazdą tego samego orderu.
W połowie lat 20. został pierwszym członkiem honorowym i dożywotnim Komitetu Budowy Domu Żołnierza Polskiego w Lublinie. Jego imieniem nazwano w Lublinie jedną z ulic w dzielnicy Wrotków.

</doc>
<doc id="1427497" url="https://pl.wikipedia.org/wiki?curid=1427497" title="Eugène Bourdon">
Eugène Bourdon

Eugène Bourdon (ur. w Paryżu, 8 kwietnia 1808, zmarł w Paryżu 29 września 1884) – wynalazca, inżynier, w 1849 wymyślił ciśnieniomierz zwany rurką Bourdona, obecnie najpopularniejsze ciśnieniomierze umożliwiające pomiar zarówno niewielkich jak i bardzo wysokich ciśnień (700 MPa). 
Eugène Bourdon założył Bourdon Sedeme przedsiębiorstwo produkujące ciśnieniomierze jego wynalazku. Amerykańskie prawa patentowe Eugene Bourdona zostały kupione przez Edwarda Ashcrofta w 1852. 

</doc>
<doc id="1427498" url="https://pl.wikipedia.org/wiki?curid=1427498" title="Małe kobietki (film 1994)">
Małe kobietki (film 1994)

Małe kobietki (oryg. "Little Women") – film obyczajowy z 1994 roku w reżyserii Gillian Armstrong, będący adaptacją powieści Louisy May Alcott "Małe kobietki".
Film był nominowany podczas 67. ceremonii rozdania nagród do 3 Oscarów:
Obsada.
i inni.

</doc>
<doc id="1427499" url="https://pl.wikipedia.org/wiki?curid=1427499" title="Ratusz w Piszu">
Ratusz w Piszu

Ratusz w Piszu – neogotycki ratusz w Piszu. Wybudowany został w 1900 za pieniądze pochodzące z kontrybucji wypłaconych przez Francję po wojnie francusko-pruskiej 1871. Jeszcze w 1898 w tym miejscu stał stary ratusz, rozebrany. 
W budynku mieści się Muzeum Ziemi Piskiej, Starostwo Powiatowe i Urząd Stanu Cywilnego. Ratusz liczy dwie kondygnacje oraz podpiwniczenie i poddasze. Budynek jest zdobiony ryzalitem z wysokim schodkowym szczytem nad wejściem. Dach, doświetlony lukarnami wieńczy niewielka sygnaturka.

</doc>
<doc id="1427500" url="https://pl.wikipedia.org/wiki?curid=1427500" title="Sada Jacobson">
Sada Jacobson

Sada Jacobson (ur. 14 lutego 1983 w Rochester) – amerykańska szablistka, srebrna medalistka indywidualnie i brązowa drużynowo igrzysk olimpijskich z Pekinu oraz brązowa medalistka igrzysk olimpijskich z Aten, pięciokrotna medalistka mistrzostw świata.

</doc>
<doc id="1427501" url="https://pl.wikipedia.org/wiki?curid=1427501" title="Teofil Laśkiewicz">
Teofil Laśkiewicz

Teofil Emeryk Laśkiewicz (ur. 5 listopada 1869 w Skierniewicach, zm. 23 sierpnia 1925) – polski inżynier technolog, przemysłowiec i współwłaściciel „Zakładów Mechanicznych E. Plage i T. Laśkiewicz” w Lublinie, członek Rady Centralnego Związku Polskiego Przemysłu, Górnictwa, Handlu i Finansów w 1920 roku.
Życiorys.
Był synem Konstantego, pracownika kolei i Melanii z Nagórskich. Żonaty z Zofią z Eustachiewiczów (1880-1955), z którą miał syna Romana (1903-1970).
Ukończył szkołę średnią w Łowiczu, po której rozpoczął studia inżynierskie w Instytucie Technologicznym w Petersburgu. Po ukończeniu studiów w 1894 roku krótko pracował w fabryce w Warszawie, później był przedstawicielem w Odessie Biura Technicznego J. Arkuszewskiego z Łodzi.
W roku 1898 przybył do Lublina gdzie w dniu 2 stycznia 1899 roku zawiązał spółkę z Emil Plage. Spółka została zawiązana na okres 10 lat pod nazwą „Zakładów Mechanicznych E. Plage i T. Laśkiewicz” w Lublinie.
W ciągu kilku następnych lat fabryka rozwijała się i dalej rozbudowywała. Rozszerzał się także asortyment wytwarzanych urządzeń. Stopniowo od kotłów dla gorzelni do kompletnych rozwiązań także dla cukrowni, krochmalni, browarów oraz kuchni polowych. Od 1907 roku zakłady rozpoczęły produkcję na dużą skalę kotłów parowych o niskim i wysokim ciśnieniu oraz konstrukcji żelaznych dla cukrowni i cementowni.
Duża część produkcji sprzedawana była na terenie Imperium Rosyjskiego poprzez sprzedaż bezpośrednią oraz własne biura w Petersburgu, Kijowie, Rostowie nad Donem, Mińsku, Warszawie i Żytomierzu.
„Zakłady Mechaniczne E. Plage i T. Laśkiewicza” były jednym z większych zakładów na terenie Lublina. W 1899 roku zatrudnionych tam było 90 robotników, w 1901 około 150 robotników, a 7 lat później już około 300. Za dobrą jakość produktów zakład uzyskał złoty medal na wystawie rolniczo-przemysłowej w Lublinie w 1901 roku.
Po nagłej śmierci bezpotomnego Emila Plage 12 grudnia 1909 roku udziały przeszły na rodziców, cztery siostry oraz brata Edwarda. Firmę dalej prowadził T. Laśkiewicz. Po śmierci rodziców Emila Plage cały udział w firmie przeszedł na siostry i brata, którzy odsprzedali go w 1911 roku K. Arkuszewskiemu (90%) oraz T. Laśkiewiczowi (10%), którzy zawarli spółkę do dalszego prowadzenia fabryki pod dawnym szyldem.
Od 1910 roku Laśkiewicz był także jednym ze współwłaścicieli krochmalni „Lublin”. Był także akcjonariuszem firmy budowlanej „K. Arkuszewski i S-ka w Lublinie”.
W czasie pierwszej wojny światowej Teofil Laśkiewicz nabył we wsi Jakubowice Murowane majątek ziemski wraz z pałacem, gdzie zamieszkał.
Po wojnie „Zakłady Mechaniczne E. Plage i T. Laśkiewicz” uzyskały zamówienie na produkcję 300 dwupłatowców - samolotów liniowych (rozpoznawczo-bombowych) Ansaldo A.300 i myśliwskich Ansaldo A.1 Balilla na włoskiej licencji i z włoskimi silnikami. A później realizowała zamówienie na francuskie samoloty Potez XV.
Zmarł w Lublinie i został pochowany na cmentarzu przy ul. Lipowej.
Teofil Laśkiewicz bardzo czynnie uczestniczył w życiu Lublina. Był prezesem Oddziału Lubelskiego Związku Przemysłowców Metalowych, Towarzystwa Rzemieślników i Handlowców w Lublinie. Należał do założycieli i był prezesem Rady Nadzorczej Towarzystwa Pożyczkowo-Oszczędnościowego Robotników Chrześcijańskich w Lublinie. Był także członkiem zarządu Lubelskiego Towarzystwa Dobroczynności.

</doc>
<doc id="1427503" url="https://pl.wikipedia.org/wiki?curid=1427503" title="Jan Falandys">
Jan Falandys

Jan Falandys (ur. 18 czerwca 1956 w Sokołowie Małopolskim) – polski zapaśnik, reprezentant Polski, olimpijczyk. Reprezentował barwy Stali Rzeszów. Startował w stylu wolnym w kategorii wagowej 48 kg. 20-krotny mistrz Polski (10-krotny indywidualny i 10-krotny drużynowy mistrz Polski), zdobył też dwukrotnie brązowy medal mistrzostw świata (San Diego, 1979 r.; Kijów, 1983 r.) oraz srebrny (Bukareszt, 1979 r.) i brązowy (Budapeszt, 1983 r.) medal mistrzostw Europy. Reprezentował Polskę na igrzyskach olimpijskich w Moskwie w 1980, gdzie zajął czwarte miejsce. Na turnieju Przyjaźń-84, w Sofii zdobył brązowy medal.

</doc>
<doc id="1427504" url="https://pl.wikipedia.org/wiki?curid=1427504" title="Katie Hoff">
Katie Hoff

Kathryn Hoff; znana jako Katie Hoff (ur. 3 czerwca 1989 roku w Palo Alto) – amerykańska pływaczka, srebrna i brązowa medalistka igrzysk olimpijskich w Pekinie, wielokrotna medalistka mistrzostw świata, była rekordzistka świata.

</doc>
<doc id="1427505" url="https://pl.wikipedia.org/wiki?curid=1427505" title="Eye to the Telescope">
Eye to the Telescope

Eye to the Telescope to pierwszy studyjny album szkockiej piosenkarki KT Tunstall wydany 13 grudnia 2004 roku w Wielkiej Brytanii i 7 lutego 2006 roku w Stanach Zjednoczonych.

</doc>
<doc id="1427507" url="https://pl.wikipedia.org/wiki?curid=1427507" title="Bowling">
Bowling

Bowling (ang. "ten-pin bowling") – rodzaj gry w kręgle. Jest to najpopularniejsza odmiana gry w kręgle. Została stworzona w oparciu o kręgle klasyczne.
W odmianie tej występuje dziesięć pinów ustawionych w trójkąt. Gracz ma za zadanie strącić je w jak najmniejszej liczbie rzutów. Aby strącić je wszystkie w pierwszym rzucie należy uderzyć kulą między pierwszy a trzeci pin (kręgiel) – w przypadku graczy praworęcznych. Między pierwszy a drugi pin dla osób leworęcznych.
Zasady.
Gra składa się z dziesięciu rund (tzw. ramek, ang. "frame") dla każdego gracza. Na początku każdej rundy piny są ponownie ustawiane. W każdej rundzie gracz ma dwa rzuty. Runda kończy się gdy zawodnik strąci wszystkie piny, bądź skończą mu się rzuty. Za każdy strącony pin gracz dostaje 1 punkt.
Wyjątki.
Przykład: zawodnik w pierwszej rundzie zdobył strike, w drugiej rzucił 3 w pierwszym i 6 w drugim rzucie, ma zatem 10 + 3 + 6 = 19 punktów (łącznie 19 strąconych pinów),
Przykładowo jeśli zawodnik w pierwszej rundzie zdobył spare (np. 6 + 4), w pierwszym rzucie drugiej rundy strącił 3 piny, a w drugim 6, to zdobywa (6 + 4) + 3 = 13 punktów (łącznie 13 strąconych kręgli).
Jeśli zawodnik zrobi strike (spare) w ostatniej rundzie, to ma dodatkowe dwa (jeden) rzuty w celu określenia wartości tego strike (spare). Punkty z dodatkowych rzutów są naliczane raz.
Historia.
W latach trzydziestych XX wieku w dziecięcym grobie w Egipcie brytyjski antropolog Sir Flinders Petrie odkrył zestaw przedmiotów, które według niego służyły do prymitywnej formy gry w kręgle. Oznaczałoby to, że historia bowlingu sięga 3200 roku p.n.e..  Istnieją znaczące dowody na to, że pewna forma bowlingu była modna w Anglii w 1366 roku, kiedy to król Edward III miał zakazać tego sportu, chcąc by jego oddziały skupiły się na łucznictwie. Do tego czasu istniało wiele odmian gier z kręglami oraz gier, w których kulę rzucano w przedmioty inne niż kręgle. Sugerowałoby to, że gry te rozwijały się z upływem czasu, od dawniejszych czasów. 
W Europie Zachodniej istniało i nadal istnieje wiele odmian dziewięcio-kręglowych. W Ameryce dyscyplina ta miała swoje lepsze i gorsze okresy. Prawo stanu Connecticut z 1841 roku zdelegalizowała wszelkie tory do „gry w 9 słupków”, prawdopodobnie dlatego, że bowling w znacznym stopniu wiązał się z hazardem. W odpowiedzi wielu wielkich przemysłowców utworzyło tory do gry w swoich rezydencjach. Nie ma pewności co do tego, gdzie wyewoluował bowling, czyli odmiana dziesięcio-kręglowa, ale na początku XX wieku był już szeroko rozpowszechniony.

</doc>
<doc id="1427509" url="https://pl.wikipedia.org/wiki?curid=1427509" title="Actiones famosae">
Actiones famosae

Actiones famosae – w prawie rzymskim grupa powództw pociągających za sobą infamię zasądzonego pozwanego. Tego rodzaju infamię określano jako pośrednia ("infamia mediata"), gdyż uszczuplenie czci następowało z mocy wyroku sądowego, a nie z mocy samego prawa.

</doc>
<doc id="1427511" url="https://pl.wikipedia.org/wiki?curid=1427511" title="Rodzina Borgiów (powieść)">
Rodzina Borgiów (powieść)

Rodzina Borgiów (ang. "The Family") – powieść Mario Puzo opowiadająca o papieżu Aleksandrze VI i jego rodzinie. Autor pracował nad nią ponad dwadzieścia lat. Została ona ukończona przez wieloletnią przyjaciółkę autora, Carol Gino i wydana już po jego śmierci w 2001.
Wprowadzenie.
Rdzeniem powieści są autentyczne wydarzenia na przełomie XV i XVI wieku przeplatane fikcją literacką dotyczącą, późniejszego papieża Aleksandra VI.
Wiele bohaterów w powieści to postaci autentyczne, w tym Niccolò Machiavelli, Duarte Brandão oraz członkowie rodziny Borgiów: Lukrecja Borgia, Vanozza Cattanei, Cezar Borgia, Juan Borgia, Joffre Borgia, Giovanni Borgia.
Opis.
Papież Aleksander VI (dawniej Rodrigo Borgia) wierzy, że Bóg ostatecznie wybaczy mu jego wszystkie grzechy tylko dlatego, że jako papież jest nieomylny. Powieść skupia się na losach rodziny Rodriga Borgii: ukochanej córki papieża Lukrecjii, wieloletniej partnerki Vanozzy Cattanei oraz synów Cezara Borgii, Juana Borgii, Joffreja Borgii, Giovanniego Borgii.
Autor sugeruje, że Borgiowie byli pierwszą rodziną mafijną, która w swoim postępowaniu kieruje się jedynie własnym interesem, dla realizacji którego nie waha się użyć szantażu, przekupstwa czy mordu. Na kartach powieści pojawiają się też Leonardo da Vinci, Niccolò Machiavelli, Girolamo Savonarola.
Streszczenie.
Renesansowe Włochy. W 1492 roku Rodrigo Borgia zostaje wybrany na papieża. Przybiera imię Aleksandra VI. Jest to człowiek szczerze oddany służbie Bogu, lecz równie mocno kocha wiele aspektów świeckiego życia: wystawne przyjęcia, wino i powab kobiecego ciała. Ważne miejsce w jego sercu zajmują jego dzieci: Cezar, Juan i Lukrecja. Aleksander wiąże z nimi wielkie plany, chcąc z ich pomocą wzmocnić pozycję swojej rodziny oraz zjednoczyć sprawować rządy nad rozbitą Italią.
Namiętny romans rodzeństwa (Cezara i Lukrecji) ciągnie się przez całą fabułę. Seksualna inicjacja Lukrecji z jej starszym bratem Cezarem, zaaranżowana przez samego Aleksandra, z czasem przeradza się w namiętne uczucie między rodzeństwem. Stało się to przyczyną rozterek i gwałtownych działań Cezara. Aleksander wydaje za mąż Lukrecję trzy razy z powodów politycznych. Po raz pierwszy z Giovannim Sforza, panem Pesaro), z którym małżeństwo zostało unieważnione z powodu impotencji mężczyzny. Drugie małżeństwo z Alfonsem d’Aragon, zakończyła śmierć królewicza. I wreszcie z Alfonso I d’Este, księciem Ferrary).
Cezar, który zamienia szaty kardynalskie, by stać się naczelnym dowódcą armii ojca, prowadzi podbój za podbojem wypełniając ambicje Aleksandra.
Juan Borgia zostaje zabity przez swojego brata, Joffreja.
Jak w Ojcu chrzestnym miłość, wystawne uroczystości, kompleks dwulicowości przeplatają się z wybuchami przemocy.

</doc>
<doc id="1427513" url="https://pl.wikipedia.org/wiki?curid=1427513" title="Jednotka">
Jednotka

Jednotka (dawniej STV1, jeszcze dawniej ST1) – pierwszy program słowackiej telewizji publicznej.
W czasach federalizmu w Czechosłowacji w 1990 główny kanał ČST1 został podzielony na F1 na zachodzie z siedzibą w Pradze i ST1 na wschodzie z siedzibą w Bratysławie.
Za oficjalną datę uruchomienia stacji przyjmuje się 1 stycznia 1993 w wyniku podziału Czechosłowacji i stacje publiczne w obu krajach zmieniły nazwy: ČT1 w Czechach i STV1 w Słowacji.
W 2004 roku STV1 zmienił swoją nazwę na Jednotka. Głównym programem informacyjnym jest Správy RTVS. Początkowo emitowany był o godzinie 19:30, od 9 stycznia 2012 roku przesunięto porę emisji na godzinę 19:00.
Tak jak czeskie stacje publiczne (ČT1 i ČT2) większość swoich audycji, o ile pozwalają na to prawa autorskie, udostępnia na stronie internetowej stacji, zarówno na żywo, jak i na żądanie. Tak samo robi siostrzany kanał Dvojka.
Kanał jest dostępny w wysokiej rozdzielczości HD (wraz z Dvojką i Trojką).

</doc>
<doc id="1427515" url="https://pl.wikipedia.org/wiki?curid=1427515" title="Blackfield (album)">
Blackfield (album)

Blackfield – debiutancka płyta grupy muzycznej Blackfield.
Przypisy.
Blackfield

</doc>
<doc id="1427518" url="https://pl.wikipedia.org/wiki?curid=1427518" title="Ratusz w Morągu">
Ratusz w Morągu

Ratusz w Morągu – ratusz położony na placu Jana Pawła II w Morągu, w województwie warmińsko-mazurskim. Jest budowlą gotycką, wybudowaną w 1444 roku. W czasie wojen szwedzkich wywieziono z niego dzwon alarmowy i zegar. Spalony i odbudowany po wielkim pożarze miasta w roku 1697. Był później przebudowywany: w 1843 bryła wzbogaciła się o neobarokową wieżyczkę. Po zniszczeniach II wojny światowej został odbudowany w latach 1948-1953. W ratuszu mieściło się muzeum im. Johanna Gotfriera Herdera, mieszkańca Morąga. 
Ceglany budynek został zbudowany na planie prostokąta i nakryty dachem siodłowym. Pierwotnie piętrowy, obecnie dwupiętrowy. Boczne ściany zdobią szczyty schodkowe, a okna są przemieszane z blendami. Na środku dachu umieszczono wieżyczkę o kwadratowej podstawie przechodzącej wyżej w ośmiobok, na którym znajdują się cztery tarcze zegarowe, nakrytą wysmukłym, kilkukondygnacyjnym hełmem z latarnią i zwieńczoną iglicą.
Koło ratusza dwie armaty odlane w Liège w Belgii, pochodzące z czasów wojny francusko-pruskiej z lat 1870-1871, w Morągu od 1914 r. Po drugiej stronie budynku zabytkowa, żeliwna pompa z wylotem wody w kształcie ryby.

</doc>
<doc id="1427520" url="https://pl.wikipedia.org/wiki?curid=1427520" title="Park Tae-hwan">
Park Tae-hwan

Park Tae-hwan (ur. 27 września 1989 w Seulu) – południowokoreański pływak, mistrz olimpijski z Pekinu (2008) na długości 400 m stylem dowolnym, dwukrotny mistrz świata na tym samym dystansie (2007, 2011), trzykrotny mistrz świata na krótkim basenie (2016).
Kariera pływacka.
W 2006 roku, w Szanghaju, Park zdobył dwa srebrne medale mistrzostw świata na basenie krótkim na długościach 400 m i 1500 m stylem dowolnym.
Podczas igrzysk olimpijskich w Pekinie w konkurencji 400 m stylem dowolnym zdobył złoty medal. Na tych samym igrzyskach Park wygrał jeszcze srebrny medal na 200 m stylem dowolnym. Cztery lata później, podczas igrzysk olimpijskich w Londynie, wywalczył dwa srebrne medale, w wyścigu na 200 i 400 m stylem dowolnym.
Na mistrzostwach świata Park ma w swoim dorobku dwa złote medale na dystansie 400 m stylem dowolnym, w Melbourne w 2007 roku i w Szanghaju z 2011 roku. Ponadto w Melbourne Koreańczyk zajął również trzecie miejsce w pływaniu na 200 m stylem dowolnym.
Podczas mistrzostw świata na krótkim basenie w Windsorze zdobył trzy złote medale. Pierwszego dnia mistrzostw zwyciężył na dystansie 400 m stylem dowolnym, uzyskując czas 3:34,59. Następnie został mistrzem świata w konkurencji 200 m kraulem, w której ustanowił nowy rekord mistrzostw i rekord Azji (1:41,03). Zwyciężył też na dystansie 1500 m stylem dowolnym, gdzie również pobił rekord zawodów i rekord kontynentalny (14:15,51). Kilkanaście minut później płynął w finale 100 m stylem dowolnym, w którym z czasem 47,09 zajął siódme miejsce.

</doc>
<doc id="1427521" url="https://pl.wikipedia.org/wiki?curid=1427521" title="Tae-Hwan Park">
Tae-Hwan Park



</doc>
<doc id="1427522" url="https://pl.wikipedia.org/wiki?curid=1427522" title="Tae Hwan Park">
Tae Hwan Park



</doc>
<doc id="1427523" url="https://pl.wikipedia.org/wiki?curid=1427523" title="Operacja Samum (film)">
Operacja Samum (film)

Operacja Samum – polsko-turecki film sensacyjny z 1999 w reżyserii Władysława Pasikowskiego. Film oparty jest na ściśle tajnej operacji Samum przeprowadzonej przez polski wywiad w Iraku w 1990. Film zgromadził 380 tys. widzów w Polsce.

</doc>
<doc id="1427525" url="https://pl.wikipedia.org/wiki?curid=1427525" title="Maszt ze statku s/s „Kapitan K. Maciejewicz”">
Maszt ze statku s/s „Kapitan K. Maciejewicz”

Maszt ze statku s/s Kapitan K. Maciejewicz (nazywany również "Pomnikiem-Masztem im. Kapitana Kapitanów" oraz "Masztem Maciejewicza") – pomnik w Szczecinie, usytuowany na Bulwarze Gdyńskim (Nabrzeże Celne) na Łasztowni, prawym brzegu Odry Zachodniej, przy ul. Zbożowej.
Historia.
Maszt pochodzi ze statku zbudowanego w 1929 r. w Bremie drobnicowca noszącego początkowo nazwę "Wisconsin" i pływającego pod banderą francuską. Po kilku zmianach armatora i przynależności państwowej statek zakupiony został w 1951 r. przez Polskie Linie Oceaniczne, nosił nazwę "Fryderyk Chopin". Przekazany został w 1954 r. przedsiębiorstwu połowowemu Dalmor na bazę rybacką, a od 1960 r. był własnością przedsiębiorstwa Dalekomorskie Bazy Rybackie. Wtedy też (w wyniku protestów Towarzystwa imienia Fryderyka Chopina, które sprzeciwiało się używaniu imienia kompozytora dla bazy rybackiej) przemianowany został na "Kaszuby""."
W 1973 r. statek wycofano z eksploatacji i ustawiono na stałe przy Wałach Chrobrego w Szczecinie, umieszczając na nim Liceum Morskie; uczniowie byli skoszarowani na statku. Stanek nosił wtedy nazwę "Kapitan K. Maciejewicz"; kapitan ż.w. Konstanty Matyjewicz-Maciejewicz był również patronem szkoły. 
Statek został sprzedany na złom w 1982 r. (szkołę przeniesiono do innej siedziby, a trzy lata później , po dwunastu latach działalności, zlikwidowano). Zdemontowany maszt pozostał w Szczecinie. Jeden z bomów ładunkowych i niektóre elementy przejęło Muzeum Narodowe w Szczecinie. Z inicjatywy m.in. prof. Władysława Filipowiaka, dyrektora tego muzeum, maszt został postawiony jako pomnik pomiędzy nitkami Trasy Zamkowej, na wjeździe do miasta. Ustawiony został po raz pierwszy w 1990 r., jego odsłonięcie nastąpiło w trakcie obchodów Dni Morza. 
Na cokole znajdowały się dwie pamiątkowe tablice z brązu, odsłonięte w 1991 r.: od strony południowej z życiorysem „kapitana kapitanów”, a od północnej z historią statku s/s „Kapitan K. Maciejewicz”.
Zdemontowano maszt w lutym 2013 r. w celu poddania go konserwacji. Przez długi czas trwały spory, czy, kiedy i gdzie zostanie postawiony z powrotem (maszt jest bowiem zabytkiem w zbiorach Muzeum Narodowego w Szczecinie, a miejsce dotychczasowego posadowienia było własnością miasta). Podczas demontażu masztu miała miejsce publiczna dyskusja na temat jego przyszłych losów.
W dniu 4 czerwca 2018 roku został ustawiony na fundamencie w nowym miejscu na bulwarze Gdyńskim (pomimo nieprzychylnych tej lokalizacji opinii części mieszkańców Szczecina). 
Maszt-pomnik ze statku s/s Kapitan K. Maciejewicz ma 30 metrów wysokości i waży 30 ton.

</doc>
<doc id="1427527" url="https://pl.wikipedia.org/wiki?curid=1427527" title="Dvojka">
Dvojka

Dvojka (dawniej STV2) – drugi program słowackiej telewizji publicznej.
Kanał powstał 1 stycznia 1993 w wyniku podziału czechosłowackiego kanału ČST2 na czeski ČT2 i słowacki STV2.
W 2004 roku STV2 zmienił swoją nazwę na Dvojka. Dvojka nadaje równolegle z Jednotką Správy RTVS o 19:00, ale z tłumaczeniem na słowacki język migowy. Początkowo emitowany był o godzinie 19:30, od 9 stycznia 2012 przesunięto porę emisji na godzinę 19:00. Ponadto po emisji Správy RTVS na antenie Dvojki emitowany jest program informacyjny Správy - Hírek w języku węgierskim (ze słowackimi napisami).
Tak jak czeskie stacje publiczne (ČT1 i ČT2) większość swoich audycji, o ile pozwalają na to prawa autorskie, udostępnia na stronie internetowej stacji, zarówno na żywo, jak i na żądanie. Tak samo robi siostrzany kanał Jednotka.
Kanał jest dostępny w wysokiej rozdzielczości HD (wraz z Jednotką i Trojką).

</doc>
<doc id="1427528" url="https://pl.wikipedia.org/wiki?curid=1427528" title="AVNRT">
AVNRT



</doc>
<doc id="1427531" url="https://pl.wikipedia.org/wiki?curid=1427531" title="Atrioventricular Nodal Reentry Tachycardia">
Atrioventricular Nodal Reentry Tachycardia



</doc>
<doc id="1427532" url="https://pl.wikipedia.org/wiki?curid=1427532" title="Olimpiada Geograficzna i Nautologiczna">
Olimpiada Geograficzna i Nautologiczna



</doc>
<doc id="1427536" url="https://pl.wikipedia.org/wiki?curid=1427536" title="Petko Karawełow">
Petko Karawełow

Petko Stojczew Karawełow, bułg. Петко Стойчев Каравелов (ur. 5 kwietnia 1843 w Kopriwszticy, zm. 6 lutego 1903 w Sofii) – bułgarski prawnik i polityk, jeden z liderów Partii Liberalnej (1879-ok. 1887), następnie założyciel i pierwszy przewodniczący Partii Demokratycznej (1896–1903), uczestnik założycielskiego zebrania parlamentu Księstwa Bułgarii (1879), deputowany do Zwyczajnego Zgromadzenia Narodowego 1. (1879), 2. (1880), 4. (1884–1886), 8. (1894–1896), 9. (1896–1898), 10. (1899–1900) i 11. kadencji (1901) oraz Wielkiego Zgromadzenia Narodowego 1. kadencji (1879), burmistrz Płowdiwu (1883–1884), minister finansów (1880–1881, 1884-1886 i 1901–1902) oraz premier Księstwa Bułgarii (1880–1881, 1884–1886, 1901–1902).
Życiorys.
Urodził się w rodzinie kupca i poborcy podatkowego Stojcza Karawełowa i Nedelii Doganskiej. Jego starszy brat, Luben Karawełow, został pisarzem i działaczem politycznym. Petko podstawową edukację odebrał w rodzinnej Kopriwszticy, następnie kształcił się w szkole greckiej w Enezie, po czym w 1859 wyjechał z Ljubenem do Rosji, gdzie dwa lata później rozpoczął naukę na Moskiewskim Wydziale Historyczno-Filologicznym. Po kilkukrotnym przerywaniu studiów, ostatecznie w 1869 ukończył prawo. Wkrótce po wybuchu X wojny rosyjsko-tureckiej w 1877 wstąpił do sztabu armii rosyjskiej i wraz z nim przybył do Bułgarii. Następnie objął stanowiska wicegubernatora Widina i okręgowego zarządcy w Tyrnowie. W 1879 został deputowanym na założycielskie zebranie przyszłego parlamentu kraju, zwanego Zgromadzeniem Narodowym. Jako poseł zaangażował się w pracę nad napisaniem konstytucji nowo powstałego Księstwa Bułgarii. Wkrótce stanął na czele radykalnej frakcji Partii Liberalnej, z ramienia której w 1880 został premierem kraju. Po zamachu stanu zorganizowanym 27 kwietnia 1881 przez księcia Aleksandra I i ustanowieniu przezeń wojskowej dyktatury, wyemigrował do Rumelii Wschodniej, gdzie w 1883 objął posadę burmistrza Płowdiwu.
Wkrótce po normalizacji sytuacji politycznej w Księstwie Bułgarii, której przejawem było przywrócenie Konstytucji Tyrnowskiej, w 1884 przybył do Sofii i na nowo objął stanowisko lidera Partii Liberalnej. W tym samym roku został również członkiem rzeczywistym Bułgarskiego Towarzystwa Literackiego (obecnie Bułgarska Akademia Nauk). Po zwycięskich dla liberałów wyborach parlamentarnych, po raz drugi w swej karierze stanął na czele rządu i Ministerstwa Finansów. Jako premier odegrał znaczącą rolę w przekonaniu opinii międzynarodowej do uznania aneksji Rumelii Wschodniej, dokonanej w 1885.
Po odsunięciu od władzy przez oficerów orientacji prorosyjskiej księcia Aleksandra, w sierpniu 1886 sformował tymczasowy gabinet rządowy, a potem przez krótki czas piastował funkcję członka trzyosobowej Rady Regentów księstwa. Będąc przekonanym rusofilem zdecydowanie zaprotestował przeciwko odrzucanej przez Moskwę kandydaturze Ferdynanda I Koburga na stanowisko nowego monarchy. Po jego wyborze poparł bunt wojskowych, za co w 1887 trafił na krótko do aresztu. Po odzyskaniu wolności zaangażował się w działalność opozycyjną wobec reżimu premiera Stefana Stambołowa.
W 1891 został oskarżony o współudział w morderstwie ministra w rządzie Stambołowa, Christa Bełczewa. Otrzymał karę pięciu lat więzienia, ale w 1894 objęto go amnestią.
W 1896 założył Partię Demokratyczną, na czele której stał do chwili swojej śmierci. Po zwycięskich dla demokratów wyborach parlamentarnych w 1901 po raz czwarty został premierem Księstwa Bułgarii, tworząc koalicyjny gabinet. Jako szef rządu i poseł zdecydowanie opowiadał się przeciwko socjalistom i marksistom, kilkukrotnie wchodząc w ostre spory parlamentarne z liderem tych ostatnich, Dimityrem Błagojewem. Jego silna niechęć do lewicy przejawiła się także w połowie 1901, kiedy to stojąc na czele Resortu Oświaty Narodowej zwolnił z pracy 420 nauczycieli, z których znaczna część miała poglądy socjalistyczne.
Zmarł w 1903. Jego grób znajduje się obok cerkwi Świętych Siedmioczislenników w Sofii. Przez niektórych uważany za jednego z najuczciwszych polityków w historii Bułgarii.
Funkcje sprawowane przez Karawełowa w Radzie Ministrów.
Petko Karawełow zajmował następujące stanowiska w rządach Księstwa Bułgarii (w porządku chronologicznym):
Życie prywatne.
Petko Karawełow był żonaty z Ekateriną Welikową Penczewą (1860-1947), z którą miał trzy córki: Radkę, Wiolę i Lorę. Tę ostatnią poślubił Pejo Jaworow, poeta bułgarski.

</doc>
<doc id="1427537" url="https://pl.wikipedia.org/wiki?curid=1427537" title="Olimpiada Historyczna">
Olimpiada Historyczna



</doc>
<doc id="1427538" url="https://pl.wikipedia.org/wiki?curid=1427538" title="Play (singel Jennifer Lopez)">
Play (singel Jennifer Lopez)

Play – singel amerykańskiej piosenkarki Jennifer Lopez. Utwór pochodzi z albumu "J. Lo" (z 2001 roku). Twórcami piosenki są Cory Rooney, Anders Bagge, Peer Åström, Arnthor Birgisson i Christina Milian.
Teledysk.
Wideoklip do utworu został nakręcony przez Francisa Lawrence’a. W jego trakcie, Lopez znajduje się na pokładzie kilkupoziomowego, futurystycznego samolotu. Wszystko, oprócz aktorów, zostało stworzone komputerowo, a produkcja zajęła 6 tygodni.

</doc>
<doc id="1427541" url="https://pl.wikipedia.org/wiki?curid=1427541" title="Charles Maclean">
Charles Maclean

Charles Maclean (ur. 31 października 1946 roku w Argyll w Szkocji) - pisarz, publicysta, autorytet i znawca whisky. Najstarszy syn sir Fitzroy Macleana. Zanim zaczął pisać, zajmował się m.in. pasterstwem, grał też w zespole rockandrollowym.
Zadebiutował wydaną w 1972 roku książką "Island On The Edge Of The World" - autentyczną historią mieszkańców małej wyspy, którzy żyli odseparowani od cywilizacji przez ponad 2 tysiące lat. Wraz z przybyciem misjonarzy i turystów na wyspę dotarły również pieniądz, choroby i zepsucie. Doprowadziło to do rozpadu lokalnej społeczności i w konsekwencji w 1930 roku wyspa została ostatecznie opuszczona. Za tę powieść autor otrzymał nagrodę "Scottish Arts Council New Writer's Award""". W latach siedemdziesiątych XX wieku poświęcił dwa lata na badaniu prawdziwej historii dwóch dziewczynek żyjących z wilkami w bengalskiej dżungli. Efektem tej pracy była wydana w 1977 roku książka "The Wolf Children".
Jest założycielem "Whisky Magazine", a od 1995 roku współtworzy "Malt Whisky Society's Newsletter". Obecnie uważany za światowy autorytet w dziedzinie szkockiej whisky. Regularnie pisze artykuły dla czasopism w Rosji, Holandii, Wielkiej Brytanii, USA i Kanady. Jest również konsultantem przemysłu gorzelniczego.

</doc>
<doc id="1427542" url="https://pl.wikipedia.org/wiki?curid=1427542" title="Inspektoria pilska">
Inspektoria pilska

Inspektoria św. Wojciecha w Pile – jedna z czterech prowincji salezjańskich w Polsce, z siedzibą w Pile.
Utworzona została przez ks. Generała Egidio Viganò, dnia 16 grudnia 1979. Nowa inspektoria obejmowała północno-wschodnią Polskę i liczyła początkowo 57 placówek z 235 zakonnikami w 15 wspólnotach zakonnych. Obecnie jest to 310 księży skupionych w 30 wspólnotach. Salezjanie inspektorii pilskiej prowadzą 27 różnych szkół i ośrodków wychowawczych.

</doc>
<doc id="1427543" url="https://pl.wikipedia.org/wiki?curid=1427543" title="Stephanie Rice">
Stephanie Rice

Stephanie Rice (ur. 17 czerwca 1988 w Brisbane), australijska pływaczka, trzykrotnie złota medalistka igrzysk olimpijskich z Pekinu, pięciokrotna medalistka mistrzostw świata, rekordzistka świata.
Największy dotychczasowy sukces odniosła na igrzyskach olimpijskich w Pekinie, zdobywając 10 sierpnia 2008 złoty medal w wyścigu na 400 m stylem zmiennym i ustanawiając rekord świata wynikiem 4:29,45 min. Trzy dni później zdobyła również złoto na dystansie dwukrotnie krótszym, poprawiając ponownie światowy rekord wynikiem 2:08,45 min. Dzięki sukcesowi, jaki odniosła w Pekinie została wybrana najlepszą pływaczką na świecie w 2008 r.
26 stycznia 2009 roku została odznaczona Orderem Australii.
Rice była związana z Eamonem Sullivanem, australijskim pływakiem. Para rozstała się po igrzyskach olimpijskich w 2008 r. w Pekinie.
Od 2010 r. Rice jest związana z Quadem Cooperem, australijskim rugbystą.

</doc>
<doc id="1427545" url="https://pl.wikipedia.org/wiki?curid=1427545" title="Reprezentacja Czechosłowacji w rugby union mężczyzn">
Reprezentacja Czechosłowacji w rugby union mężczyzn

Reprezentacja Czechosłowacji w rugby była drużyną reprezentującą Czechosłowację w międzynarodowych turniejach. Największe jej sukcesy to zajęcie trzeciego miejsca w Pucharze Narodów w sezonie 1967/1968 i 1968/1969. Za kontynuatora czechosłowackiego rugby uważa się reprezentację Czech.

</doc>
<doc id="1427546" url="https://pl.wikipedia.org/wiki?curid=1427546" title="Dmytro Błażejowski">
Dmytro Błażejowski

Dmytro Błażejowski (; ur. 21 sierpnia 1910 w Wisłoku Wielkim, zm. 23 kwietnia 2011 we Lwowie) – ukraiński historyk, zakonnik, ksiądz greckokatolicki, artysta.
Biografia.
W latach 1922–1930 uczęszczał do ukraińskiego gimnazjum w Przemyślu. W latach 1933–1946 studiował filozofię, teologię i historię na Papieskim Uniwersytecie Gregoriańskim w Rzymie.
2 kwietnia 1939 został wyświęcony. Pierwszy doktorat, z teologii, obronił w 1942 na Papieskim Uniwersytecie Urbaniana. Drugi, z historii, w 1946, również w Rzymie na Papieskim Uniwersytecie Gregorianum.
Od 1946 do 1973 pracował jako duszpasterz w wielu parafiach greckokatolickich na terenie USA: Ansonia (CT, 1946-1947), St. Joseph (MO, 1947-1955), Denver (CO, 1955-1958), Filadelfia (1958-1959), Houston (TX, 1959-1973).
W 1973 powrócił do Rzymu i zajął się pracą naukową.
Oprócz pracy naukowej był również słynnym autorem wyszywanych ikon i chorągwi cerkiewnych, których wykonał ponad 200. Część z jego dzieł znajduje się w muzeach, część ciągle używana jest w liturgii.

</doc>
<doc id="1427547" url="https://pl.wikipedia.org/wiki?curid=1427547" title="Inspektoria warszawska">
Inspektoria warszawska

Inspektoria warszawska, właśc. Inspektoria pw. św. Stanisława Kostki w Warszawie – jedna z czterech polskich inspektorii salezjanów. 
Powstała w 1921, po przeniesieniu, z Oświęcimia do Warszawy, siedziby Inspektorii Polsko-Jugosłowiańskiej powstałej w roku 1919.
Obecnym inspektorem jest: ks. dr Tadeusz Jarecki SDB (2019- ).

</doc>
<doc id="1427551" url="https://pl.wikipedia.org/wiki?curid=1427551" title="Reprezentacja Czech w rugby union mężczyzn">
Reprezentacja Czech w rugby union mężczyzn

Reprezentacja Czech w rugby union mężczyzn – zespół rugby union, biorący udział w imieniu Czech w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialna jest Česká rugbyová unie, członek Rugby Europe oraz IRB.
Aktualna kadra zawodnicza.
Rezerwowi: Jan Benda (Sparta Praga), Martin Wognitsch (Oyonnax, Francja), Tomáš Veniger (Tatra Smíchov), Josef Bláha (Říčany), Petr Okleštěk (Auxerre, Francja), Jan Rudolf (Tatra Smíchov), Roman Kodera (RC Říčany)

</doc>
<doc id="1427553" url="https://pl.wikipedia.org/wiki?curid=1427553" title="Alaksandr Kosiniec">
Alaksandr Kosiniec

Alaksandr Mikałajewicz Kosiniec (Aleksandr Nikołajewicz Kosiniec) (ur. 27 maja 1959 w rejonie orszańskim) – białoruski lekarz i polityk, wicepremier Białorusi od grudnia 2005.
Kariera polityczna.
Alaksandr Kosiniec w 1982 ukończył medycynę w Witebskim Państwowym Instytucie Medycznym, a w 2005 pedagogikę i psychologię na tej samej uczelni. W 2007 ukończył studia ekonomiczne na Białoruskim Uniwersytecie Państwowym. Jest autorem 350 publikacji naukowych oraz 8 odkryć. 

</doc>
<doc id="1427557" url="https://pl.wikipedia.org/wiki?curid=1427557" title="Inspektoria wrocławska">
Inspektoria wrocławska

Inspektoria wrocławska – inspektoria (prowincja zakonna) salezjanów z siedzibą we Wrocławiu.
Powołana do życia w 1979 wskutek nowego podziału administracyjnego i utworzenia w Polsce czterech inspektorii, w miejsce dotychczasowych dwóch.
Inspektorem jest ks. Bartłomiej Polański SDB.

</doc>
<doc id="1427560" url="https://pl.wikipedia.org/wiki?curid=1427560" title="Here and There">
Here and There

Here and There – koncertowy album brytyjskiego muzyka Eltona Johna, wydany w roku 1976. Tytuł nawiązuje do dwóch koncertów nagranych na krążku: "Here" (ang: "tutaj") to koncert z Royal Festival Hall w Londynie; "There" (ang:"tam") to koncert z Madison Square Garden w Nowym Jorku. Na koncercie z Madison Square Garden pojawił się również John Lennon. Jak miało się później okazać, było to jego ostatnie publiczne wystąpienie.
Ten album był również wydawany pod tytułami: Here and Now i London &amp; New York.

</doc>
<doc id="1427561" url="https://pl.wikipedia.org/wiki?curid=1427561" title="Stanisław Plewa">
Stanisław Plewa

Stanisław Plewa (ur. 9 stycznia 1925 w Wołkowysku, zm. 28 kwietnia 2006 w Krakowie) – geofizyk, profesor zwyczajny, profesor Akademii Górniczo-Hutniczej w Krakowie, Generalny dyrektor górniczy II stopnia. Maturę uzyskał w 1946 r. w Tarnowie w liceum matematyczno-fizycznym. Był żołnierzem 16 pp Ziemi Tarnowskiej Okręg Kraków Armii Krajowej, pseudonim "Janus", placówka Cezar-Celina w Czchowie. Był też członkiem zgrupowania partyzanckiego porucznika „Skorego” oraz cichociemnego podporucznika „Meteora” w Woli Stróskiej k/Zakliczyna.
AGH.
W roku 1946 Stanisław Plewa rozpoczął studia w zakresie geofizyki na Wydziale Górniczym AG.
Pracę dyplomową zatytułowaną: "Zastosowanie badań promieniotwórczości skał w otworach wiertniczych w Rybnickim Zjednoczeniu Przemysłu Węglowego" obronił w roku 1951.
Praca doktorska pt. ""Radiometria i elektrometria wiertnicza serii węglonośnych Górnośląskiego Zagłębia", obroniona w 1962 roku, przyniosła mu stopień doktora nauk technicznych.
W 1966 r. na podstawie monografii pt. „"Regionalny obraz parametrów geotermicznych obszaru Polski"” i kolokwium habilitacyjnego Rada Wydziału Geologiczno-Poszukiwawczego AGH nadała dr. hab. inż. Stanisławowi Plewie stopień naukowy docenta.
W roku 1972 Rada Państwa nadała dr. hab. inż. Stanisławowi Plewie tytuł naukowy profesora nadzwyczajnego nauk technicznych, a w 1980 roku tytuł prof. zwyczajnego.
Całe swoje życie naukowe profesor Stanisław Plewa związał z AGH, rozpoczynając pracę jeszcze jako student na stanowisku młodszego asystenta w Katedrze Górnictwa Ogólnego w roku 1949/50. Od roku 1957 prof. Stanisław Plewa był zatrudniony w Katedrze Geofizyki Geologicznej na ówczesnym Wydziale Geologiczno-Mierniczym (później Geologiczno-Poszukiwawczym) AGH jako wykładowca, prowadząc zajęcia między innymi z geofizyki kopalnianej. W tym okresie zapoczątkował kurs geofizyki wiertniczej dla geofizyków i dla geologów własnego wydziału. W latach 1967–1975 uzyskał zatrudnienie na stanowisku docenta w ówczesnym Instytucie Wiertniczo-Naftowym AGH jako kierownik Zakładu Geofizyki Wiertniczej, później Fizyki Złoża. Od lutego 1976 r. prof. Stanisław Plewa był zatrudniony w Międzyresortowym Instytucie Geofizyki na Wydziale Geologiczno-Poszukiwawczym, gdzie pełnił funkcję zastępcy dyrektora oraz był kierownikiem Zakładu Geofizyki Wiertniczej. Po restrukturyzacji Wydziału w 1992 roku był kierownikiem Pracowni Petrofizyki w Zakładzie Geofizyki WGGiOŚ AGH. Pełnił funkcję prodziekana WGP w okresie od września 1981 r. do października 1982 r. Brał czynny udział w przygotowaniu planów studiów magisterskich na specjalności geofizyka stosowana i na specjalnościach geologicznych. Był autorem programów i zainicjował zajęcia z przedmiotu petrofizyka oraz kursu badanie stanu technicznego otworów, jak również poszukiwawczych badań satelitarnych. Zorganizował także laboratorium petrofizyczne. Prowadził wykłady i seminaria na kursach magisterskich, doktoranckich i podyplomowych. Wypromował ponad 40 magistrów inżynierów na WGP i WGGiOŚ oraz 7 na WWN AGH oraz 15 doktorów w specjalności geofizyka stosowana. Był wielokrotnie powoływany jako recenzent prac doktorskich oraz do przygotowania opinii o całokształcie dorobku osób starających się o przyznanie tytułu profesora.
Osiągnięcia zawodowe.
Pracując w AGH był członkiem Komisji Izotopowej przy Radzie do Spraw Pokojowego Wykorzystania Energii Jądrowej w 1959 r. W latach 1969–1977 był członkiem Rady Naukowej Międzyresortowego Instytutu Geofizyki Stosowanej i Geologii Naftowej AGH, a w latach 1972–1974 członkiem Rady Naukowej Instytutu Wiertniczo-Naftowego AGH. Był członkiem Komisji Petrofizyki PAN oraz członkiem Komisji Badań Planetarnych Ziemi PAN. Wielokrotnie był kierownikiem międzynarodowych zespołów badawczych. W latach 1970–1975 prof. Stanisław Plewa sprawował funkcję koordynatora prac naukowo-badawczych w międzynarodowym zespole RWPG.
Przez lata profesor Plewa czynnie uczestniczył w geofizycznych pracach polowych i interpretacyjnych, które doprowadziły do odkrycia złóż gazu w Karpatach i na przedgórzu Karpat. Od grudnia 1950 r. do maja 1956 r. pracował w Przedsiębiorstwie Poszukiwań Geofizycznych (PPG) Centralnego Urzędu Geologii, najpierw w Krakowie (jako starszy technik przed ukończeniem studiów), potem w Krośnie (jako kierownik Oddziału Karotażowego). W okresie między listopadem 1954 r. a marcem 1955 r. był równocześnie zatrudniony w Terenowym Przedsiębiorstwie Geologicznym Przemysłu Naftowego (TPGPN) z siedzibą w Krośnie na stanowisku Głównego Inżyniera ds. Geofizyki Kopalnianej. W latach od 1956 do 1962 należał do grupy pierwszych pracowników, twórców Przedsiębiorstwa Geofizyki Przemysłu Naftowego (PGPN) w Krakowie, które ostatecznie wykształciło się na bazie PPG i TPGPN w marcu 1956 r. W początkowym okresie zatrudnienia w PGPN w Krakowie profesor Stanisław Plewa sprawował funkcję Naczelnego Inżyniera, I Zastępcy dyrektora, później był zatrudniony na stanowisku Kierownika następujących Działów: Studiów, Adaptacji Metod Geofizycznych, Wprowadzania Nowej Produkcji. W latach 1962–1976 profesor Plewa był kierownikiem Zakładu Geofizyki w Instytucie Naftowym, później Instytucie Górnictwa Naftowego i Gazownictwa, obecnie Instytutu Nafty i Gazu w Krakowie. Jako pracownik przedsiębiorstw przemysłu naftowego organizował i czuwał nad rozwojem nowych jednostek polskiego górnictwa naftowego, wdrażał nowe i doskonalił istniejące metody pomiarów geofizycznych w otworach i na powierzchni Ziemi. W latach 1950–1954 szkolił kadrę niższego dozoru geofizycznego i wiertniczego będąc wykładowcą w Technikum oraz Szkole Majstrów Przemysłu Naftowego w Jaśle.
Pracując w Instytucie Naftowym zorganizował i wyposażył w wiele zestawów pomiarowych laboratorium geofizycznego badania fizycznych własności skał. Dzisiaj, pracownicy PGNiG S.A., użytkownicy nowoczesnych systemów interpretacyjnych z zakresu geofizyki otworowej i sejsmiki doceniają dalekowzroczne inicjatywy profesora Plewy w zakresie tworzenia laboratoriów petrofizycznych, niezbędnych do poprawnego rozwiązywania zadań odwrotnych w geofizyce.
Prof. Plewa był członkiem Stowarzyszenia Inżynierów i Techników Przemysłu Naftowego i Gazowniczego NOT od 1952 r. Był członkiem Komitetu Geofizyki PAN (od 1972 r.) oraz członkiem Komisji Nauk Geologicznych oddziału PAN w Krakowie (od 1968 r.).
Publikacje.
Profesor Stanisław Plewa był autorem 125 prac naukowych opublikowanych w krajowych i zagranicznych czasopismach, dziewięciu patentów oraz olbrzymiej liczby opracowań dla przemysłu naftowego. Jest autorem ośmiu podręczników akademickich oraz dla techników geologicznych z zakresu geofizyki wiertniczej i petrofizyki (najnowszy – "Petrofizyka", ukazał się w 1992 r) oraz współautorem międzynarodowej publikacji "Geothermal Atlas of Europe" (1992) a także współautorem kilku monografii (ostatnia dotycząca rozkładu parametrów geotermalnych ukazała się w 1994 r). Był założycielem i redaktorem naczelnym czasopisma „Geofizyka i Geologia Naftowa” oraz miesięcznika "„Nafta”", obecnie „"Nafta-Gaz"”. Od roku 1973 był członkiem Komitetu Redakcyjnego wydawnictwa Prace Geologiczne PAN. W 1994 roku ukazała się Historia polskiego przemysłu naftowego pod redakcją R. Wolwowicza, w której prof. Stanisław Plewa przedstawił rozdział pt. Geofizyka naftowa w latach 1954–1986.
Odznaczenia.
Został odznaczony: Srebrnym (1953) i Złotym Krzyżem Zasługi (1958), Krzyżem Kawalerskim Orderu Odrodzenia Polski (1970), Krzyżem Armii Krajowej (1998), posiadał stopień Dyrektora górniczego III stopnia (1958), Generalnego dyrektora górniczego III stopnia (1981), Generalnego dyrektora górniczego II stopnia (1984). Nadano Mu Odznakę Zasłużony dla Górnictwa Naftowego (1974), a jego nazwisko zostało wpisane do Księgi Czynów i Osiągnięć "Nauka Ojczyźnie"" za długoletnią i ofiarna pracę dla dobra górnictwa naftowego.
Za działalność naukowo-badawczą został nagrodzony m.in. przez Ministra Nauki Szkolnictwa Wyższego i Techniki (1973, 1977, 1978, 1985), Edukacji Narodowej (1993), Ministra Górnictwa i Energetyki (1974), licznymi nagrodami Rektora AGH.

</doc>
<doc id="1427569" url="https://pl.wikipedia.org/wiki?curid=1427569" title="Olimpiada Matematyczna Gimnazjalistów">
Olimpiada Matematyczna Gimnazjalistów



</doc>
<doc id="1427571" url="https://pl.wikipedia.org/wiki?curid=1427571" title="Runaway Train">
Runaway Train

Runaway Train - piosenka Eltona Johna napisana przez Berniego Taupina. Ukazała się na albumie "The One" wydanym w 1992, który promowała także jako singiel. Gościnnie w roli gitarzysty i drugiego wokalisty wystąpił w niej Eric Clapton.

</doc>
<doc id="1427574" url="https://pl.wikipedia.org/wiki?curid=1427574" title="Proces tokijski">
Proces tokijski



</doc>
<doc id="1427575" url="https://pl.wikipedia.org/wiki?curid=1427575" title="Rzeź Tutsich">
Rzeź Tutsich



</doc>
<doc id="1427581" url="https://pl.wikipedia.org/wiki?curid=1427581" title="Reprezentacja Maroka w rugby union mężczyzn">
Reprezentacja Maroka w rugby union mężczyzn

Reprezentacja Maroka w rugby – narodowa reprezentacja Maroka w rugby, reprezentującą ją w międzynarodowych turniejach.

</doc>
<doc id="1427590" url="https://pl.wikipedia.org/wiki?curid=1427590" title="Cerkiew św. Apostoła Jana Teologa w Terespolu">
Cerkiew św. Apostoła Jana Teologa w Terespolu

Cerkiew św. Apostoła Jana Teologa – prawosławna cerkiew parafialna w Terespolu. Należy do dekanatu Terespol diecezji lubelsko-chełmskiej Polskiego Autokefalicznego Kościoła Prawosławnego. Świątynia znajduje się we wschodniej części miasta, przy ulicy Cerkiewnej 2.
Cerkiew została wzniesiona w XVIII w. jako świątynia unicka. Do powstania styczniowego była silnym ośrodkiem unickim, a miejscowi duchowni byli związani z polskim ruchem niepodległościowym. W 1875, na skutek likwidacji unickiej diecezji chełmskiej, cerkiew w Terespolu przeszła do Rosyjskiego Kościoła Prawosławnego. Większość wiernych nie pogodziła się z tą decyzją i w ogóle zaprzestała uczęszczania do świątyni. Po zmianie wyznania obiekt został dwukrotnie wyremontowany – w 1881 i w latach 1897–1898. W czasie drugiego remontu obok cerkwi wzniesiono wolno stojącą dzwonnicę, na której zawieszono dzwon współfundowany przez cara Mikołaja II, zaś w jej wnętrzu wykonano nowe freski.
Po odzyskaniu niepodległości przez Polskę nie przewidywano otwarcia cerkwi. W 1926 została ona udostępniona wiernym jako siedziba parafii neounickiej. W 1941 ponownie przeszła do Kościoła prawosławnego i od tej pory pozostaje czynna w jego strukturach.
Historia.
Cerkiew unicka.
Według różnych źródeł cerkiew św. Jana Teologa w Terespolu jest drugą lub trzecią świątynią na tym miejscu. Moment wzniesienia na nim pierwszej świątyni nie został ustalony. Według Grzegorza Pelicy obecnie istniejąca cerkiew została wzniesiona w 1745 z fundacji miejscowego dziedzica Pocieja jako świątynia unicka. Pracami budowlanymi kierował Jan Jerzy Flemming. Z kolei w "Katalogu zabytków sztuki w Polsce" podano informację, iż obiekt ten przetrwał do końca XVIII w. i został wówczas zastąpiony nową świątynią.
W XIX w. świątynia była kilkakrotnie remontowana i przebudowywana.
Cerkiew w Terespolu była znaczącym ośrodkiem unickim, a służący w niej kapłani byli związani z polskim ruchem niepodległościowym pod zaborem rosyjskim. Na obsadę stanowiska proboszcza miejscowej parafii wpływ miał terespolski klasztor paulinów, ci zaś pragnęli, by unicką placówką duszpasterską kierował duchowny szczerze oddany swojemu wyznaniu. Powstaniu listopadowemu sprzyjał służący w Terespolu w latach 1827–1831 ks. Eliasz Saykowicz, zaś ks. Jerzy Koncewicz stracił w 1865 probostwo z powodu udziału w powstaniu styczniowym. W okresie powstania listopadowego do terespolskiej cerkwi uczęszczało 785 wiernych.
Cerkiew prawosławna pod zaborem rosyjskim.
Wskutek likwidacji unickiej diecezji chełmskiej, do której dotąd należała parafia terespolska, świątynia przeszła w 1875 do eparchii chełmsko-warszawskiej Rosyjskiego Kościoła Prawosławnego. W latach bezpośrednio poprzedzających to wydarzenie liczbę wiernych uczęszczających do cerkwi szacowano na ok. 950 osób. Większość z nich (prawie 70%) negatywnie przyjęła likwidację unii i znalazła się w grupie tzw. opornych (ros. "uporstwujuszczych") – byłych unitów formalnie prawosławnych, "de facto" odmawiających uczestnictwa w obrzędach tego wyznania, nadal utożsamiających się z katolicyzmem.
Sześć lat po likwidacji unii cerkiew w Terespolu została wyremontowana dzięki staraniom biskupa lubelskiego (odpowiedzialnego za parafie pounickie) Modesta. 29 listopada 1881 ks. Tymoteusz Sofronowicz, dziekan II dekanatu bialskiego, dokonał jej powtórnego wyświęcenia. W 1892 arcybiskup warszawski i chełmski Flawian dokonał wizytacji kanonicznej terespolskiej cerkwi. Pięć lat po tym wydarzeniu przeprowadzony został kolejny remont świątyni, zakończony w 1898. Plan renowacji opracował N. Fiodorow, inżynier twierdzy brzeskiej, zaś przy wykonaniu nowych fresków pracowali ikonografowie Afanasij Tulski i Aleksiej Lizunow, ówcześnie odbywający w Brześciu zasadniczą służbę wojskową. Ci sami autorzy napisali dla cerkwi nowe ikony. Ponieważ fundusze zgromadzone na remont (6819 rubli i 37 kopiejek) okazały się aż nadto znaczne, wykorzystano je nie tylko na renowację świątyni, ale i na wzniesienie parafialnej szkoły czytania i pisania, która rozpoczęła pracę we wrześniu 1898. W końcu tego samego miesiąca cerkiew, po ukończonej renowacji, została ponownie poświęcona. Z uwagi na chorobę ordynariusza eparchii warszawskiej arcybiskupa Hieronima uroczystościom przewodniczył przełożony monasteru św. Onufrego w Jabłecznej, archimandryta Herman. W czasie uroczystości cerkwi przekazano dzwon ufundowany przez cara Mikołaja II, jego matkę carycę-wdowę Marię Fiodorownę oraz ks. Iwana Siergijewa (Jana Kronsztadzkiego). Dzwon ten został uroczyście przewieziony z terespolskiego dworca kolejowego przez oddział kozacki pod dowództwem esauła Jeriesienkowa. W ceremonii jego zawieszenia na odnowionej dzwonnicy brali udział przedstawiciele rosyjskich władz administracyjnych i wojskowych.
Cerkiew w niepodległej Polsce.
Świątynia neounicka.
Po odzyskaniu niepodległości przez Polskę Ministerstwo Wyznań Religijnych i Oświecenia Publicznego w opracowanym w 1919 spisie nie uwzględniło terespolskiej cerkwi w wykazie prawosławnych obiektów sakralnych przewidywanych do otwarcia. W 1926, chcąc zapobiec zamknięciu świątyni, miejscowa wspólnota wiernych zgodziła się przejść do Kościoła neounickiego. Katolicyzm w obrządku bizantyjskim przyjął także miejscowy proboszcz, ks. Aleksander Nikolski, co miało podłoże materialne i związek ze słabą formacją teologiczną i moralną duchownego. Początkowo do neounickiej cerkwi w Terespolu uczęszczało 410 wiernych, jednak liczba ta zaczęła spadać. Na przełomie lat 1929 i 1930 było ich już 350. Równocześnie w 1931 liczba prawosławnych, nieutożsamiających się z neounią, pozostających w Terespolu była szacowana nawet na 1000 osób. Na katolicyzm obrządku łacińskiego przeszło z tej grupy tylko kilkadziesiąt osób.
Świątynia prawosławna.
W 1941 w strukturach diecezji chełmsko-podlaskiej restytuowana została parafia prawosławna w Terespolu, zaś ks. Aleksander Nikolski, po powtórnej konwersji, został ponownie jej proboszczem. Według innego źródła terespolska cerkiew pozostawała siedzibą parafii neounickiej do 1946, a ks. Nikolski w 1940 porzucił działalność duszpasterską i wyjechał do Niemiec, po czym nie konwertował na prawosławie, lecz pozostał kapłanem katolickim.
Cerkiew pozostawała czynna do końca II wojny światowej. W 1945 biskup lubelski Tymoteusz zwrócił się do nowych władz komunistycznych z prośbą o pozostawienie w Terespolu czynnej cerkwi jako jednej z siedmiu świątyń prawosławnych w województwie lubelskim. Faktycznie cerkiew w Terespolu nie została zamknięta i pozostawała czynna także po wywózkach ludności ukraińskiej wyznania prawosławnego w ramach Akcji „Wisła”. Należała do dekanatu bialskiego, w którym do czterech świątyń łącznie uczęszczało 1490 wiernych. W 1969 liczbę prawosławnych w Terespolu szacowano na 169 osób.
Na początku XXI wieku łączną liczbę wiernych uczęszczających do cerkwi szacuje się na 120 osób. W 2000 r. naprawiony został dach. Wokół świątyni zbudowano nowe ogrodzenie, odnowiono także jej wnętrze, fasadę frontową oraz dzwonnicę.
Ikony wydzielające wonny olej.
Od 2010 cerkiew w Terespolu jest szczególnym ośrodkiem kultu ikony Matki Bożej „Szybko Spełniająca Prośby”. We wrześniu tego roku ikona należąca do jednego z parafian cerkwi zaczęła wydzielać wonny olej. Wizerunek został wystawiony w cerkwi w Terespolu i szybko stał się celem pielgrzymek prawosławnych z Polski, Litwy, Ukrainy i Białorusi, jak również katolików. Przedstawiciele Polskiego Autokefalicznego Kościoła Prawosławnego stwierdzają, iż wydarzenie ma charakter cudu, nie rozstrzygają jednak, czy za sprawą ikony lub oleju z niej doszło do uzdrowień (o których mówi część wiernych). W ciągu kolejnych dwóch miesięcy podobne zjawisko zaobserwowano również na czterech innych ikonach z cerkwi w Terespolu: dwóch ikonach maryjnych i dwóch wyobrażeniach soborów świętych. Jeden z wizerunków został przekazany monasterowi Opieki Matki Bożej w Turkowicach. Po roku zjawisko utrzymywało się na dwóch ikonach.
9 października 2011 w cerkwi została umieszczona kopia ikony Matki Bożej „Szybko Spełniająca Prośby”, podarowana parafii przez klasztor Dochiariu, jedną ze wspólnot góry Athos. W uroczystościach powitania wizerunku i wniesienia go do świątyni uczestniczyli hierarchowie Polskiego Autokefalicznego Kościoła Prawosławnego – metropolita warszawski i całej Polski Sawa oraz arcybiskup lubelski i chełmski Abel, a także Egzarchatu Białoruskiego – biskup brzeski i kobryński Jan oraz biskup bobrujski i bychowski Serafin.
Architektura.
Cerkiew jest obiektem zabytkowym. Wpisana została do rejestru zabytków 4 kwietnia 1958 (powtórnie 25 listopada 1966) pod nr A/77.
Bryła budynku.
Początkowo świątynia reprezentowała styl barokowy, jednak kilkakrotne przebudowy w XIX w. uczyniły z niej obiekt neoklasycystyczny. Cerkiew jest orientowana, trójdzielna, wzniesiona na planie prostokąta z cegły, otynkowana. Prostokątny plan dopełniają dwie zakrystie oraz półkolista absyda pomieszczenia ołtarzowego. Nawa cerkiewna o zaokrąglonych narożnikach jest tej samej wysokości, co pomieszczenie ołtarzowe. W cerkwi znajduje się chór muzyczny.
Elewacja frontowa jest nieco szersza od nawy świątyni. Zdobi ją czterokolumnowy dorycki portyk ogzymsowany trójkątnym naczółkiem. Odcinek gzymsu kryje prostokątny portal oraz koliste okno. Szczyt świątyni wieńczy sygnaturka z cebulastą kopułką. Boczne fasady cerkwi zwieńczone są gzymsem z fryzem kostkowym, podzielone pilastrami toskańskimi, między którymi rozmieszczono ślepe okna. Cerkiew kryje dach dwuspadowy (nad nawą) oraz pulpitowy (nad zakrystiami), kryty blachą.
W sąsiedztwie cerkwi znajduje się wolno stojąca dzwonnica, która przybrała swoją obecną formę w czasie remontu w końcu XIX w. Możliwe jest na niej zawieszenie trzech dzwonów. Całość kryje dach czterospadowy.
Wyposażenie wnętrza.
Ściany boczne świątyni są boniowane, zostały ponadto rozczłonkowana pilastrami toskańskimi i wykończone uproszczonym fryzem kostkowym. W nawie znajduje się strop deskowy z fasetą, zaś w obu zakrystiach – strop płaski.
We wnętrzu świątyni znajduje się dziewiętnastowieczny kompleks fresków Tulskiego i Lizunowa. Za ołtarzem umieścili oni ponadnaturalnej wielkości postać Pana w Chwale w otoczeniu Chrystusa Zbawiciela, św. Bazylego Wielkiego, św. Grzegorza Nowego Teologa, św. Jana Chryzostoma, Świętych Cyryla i Metodego oraz św. Włodzimierza. Z kolei w nawie, na ścianach bocznych świątyni, rosyjscy ikonografowie wykonali wizerunki czterech Ewangelistów oraz sceny Ukrzyżowania i Zmartwychwstania.
Ikonostas cerkwi w 2005 wymieniony został na konstrukcję nowoczesną, wykonaną w latach 2004–2005 przez Michaiła Kątskiego z Łucka. Zastąpił starszy, zabytkowy, który przekazano nowo wzniesionej cerkwi św. Marii Magdaleny w Puławach.
W kiotach bocznych znajduje się m.in. ikona św. Aleksandra Newskiego, wstawiona do cerkwi przez kapitana F. Charkiewicza, szefa terespolskiego garnizonu rosyjskiego, dla upamiętnienia zwycięskiej dla Rosjan bitwy pod Terespolem, stoczonej w czasie powstania kościuszkowskiego. Aleksander Newski był patronem gen. Aleksandra Suworowa dowodzącego w tej bitwie siłami rosyjskimi. Inne zabytkowe ikony przechowywane w cerkwi to kopia Częstochowskiej Ikony Matki Bożej napisana na lustrze, dziewiętnastowieczna ikona Matki Bożej w posrebrzanej sukience, wizerunki św. Teodozjusza, św. Aleksandry, św. Antoniego, św. Stefana, św. Mikołaja, św. Joannicjusza oraz Archanioła piszącego księgę. Inne elementy wyposażenia cerkiewnego były fundowane przez parafian. W 1905 petersburski urzędnik Nikołajew przekazał cerkwi trójświecznik, trzy podświeczniki, kadzielnicę, trzy chusty z jedwabiu, świece woskowe oraz kopię Tichwińskiej Ikony Matki Bożej z kiotem, wieczną lampą i zapasem oleju do niej. Z tego samego okresu (początek XX w.) pochodzą kielich liturgiczny oraz Golgota, natomiast w końcu poprzedniego stulecia wykonany został Grób Pański z płaszczenicą, jak również feretrony z postaciami św. Jerzego i Matki Bożej oraz św. Jana Teologa i Świętej Rodziny i krzyż procesyjny. Znacznie starszy jest barokowy krucyfiks powstały na przełomie XVIII i XIX stulecia.
W październiku 2015 w cerkwi umieszczono rakę ze sprowadzonymi z Białorusi relikwiami św. Andrzeja, św. Łazarza i św. Męczennika Charłampa.

</doc>
<doc id="1427591" url="https://pl.wikipedia.org/wiki?curid=1427591" title="Chermesz">
Chermesz

Chermesz (hebr. חרמש) – osiedle żydowskie położona w Samorządzie Regionu Szomeron, w Dystrykcie Judei i Samarii, w Izraelu.
Położenie.
Leży w północno-zachodniej części Samarii, w otoczeniu terytoriów Autonomii Palestyńskiej.
Historia.
Osada została założona w 1984.

</doc>
<doc id="1427593" url="https://pl.wikipedia.org/wiki?curid=1427593" title="Rosja i Ameryka">
Rosja i Ameryka

Rosja i Ameryka – Pierwszy album zespołu Emigranci, wydany w 1992 roku nakładem wydawnictwa Izabelin Studio. 

</doc>
<doc id="1427594" url="https://pl.wikipedia.org/wiki?curid=1427594" title="Kościół Najświętszej Maryi Panny Królowej Polski w Krośnie">
Kościół Najświętszej Maryi Panny Królowej Polski w Krośnie

Kościół Najświętszej Maryi Panny Królowej Polski – rzymskokatolicki kościół parafialny należący do Dekanatu Krosno I archidiecezji przemyskiej. Mieści się w krośnieńskiej dzielnicy Polanka przy ulicy Księdza Decowskiego. 
Murowana trzynawowa świątynia została wybudowana w latach 1927-1928 przez księdza Stanisława Decowskiego, pierwszego proboszcza, erygowanej w 1927 roku parafii. Duża część kosztów budowy została pokryta przez firmę naftową "Małopolska". Budowla konsekrowana w dniu 21 października 1928 roku przez biskupa przemyskiego Anatola Nowaka. Otrzymała wtedy wezwanie Najświętszej Maryi Panny Królowej Polski i św. Barbary. Kościół reprezentuje styl tzw. "gontyny wiślańskiej". Zaprojektował ją profesor Politechniki Lwowskiej Marian Osiński.

</doc>
<doc id="1427597" url="https://pl.wikipedia.org/wiki?curid=1427597" title="Tal Menasze">
Tal Menasze

Tal Menasze (hebr.: טל מנשה) – wieś położona w samorządzie regionu Szomeron, w Dystrykcie Judei i Samarii, w Izraelu.
Leży w północnej części Samarii, w otoczeniu terytoriów Autonomii Palestyńskiej.
Historia.
Osada została założona w 1999 przez grupę religijnych żydowskich osadników.

</doc>
<doc id="1427600" url="https://pl.wikipedia.org/wiki?curid=1427600" title="Jichar">
Jichar

Jichar, wym. "Jic-har" (hebr. יצהר) – wieś położona w Samorządzie Regionu Szomeron, w Dystrykcie Judei i Samarii, w Izraelu.
Leży w centralnej górzystej części Samarii, w pobliżu miasta Nablus, w otoczeniu terytoriów Autonomii Palestyńskiej.
Historia.
Osada została założona w 1983 jako wojskowy punkt obserwacyjny, w którym w 1984 osiedlili się cywilni religijni żydowscy osadnicy.

</doc>
<doc id="1427601" url="https://pl.wikipedia.org/wiki?curid=1427601" title="Bitwa pod Montebello">
Bitwa pod Montebello

Bitwa pod Montebello – starcie zbrojne, które miało miejsce 20 maja 1859 r. w trakcie wojny francusko-austriackiej.
Wojska austriackie osłaniające Mediolan dowodzone przez generała F. Gyulaia w sile 100 000 ludzi zajęły w maju 1859 r. stanowiska w okolicy rzek Ticino i Pad. Naprzeciwko Austriaków wyruszyły wojska sardyńskie oraz armia francuska pod wodzą Napoleona III. 
Austriacy nie mając pojęcia, gdzie nastąpi główne uderzenie wysłali na rozpoznanie oddziały dowodzone przez generała hrabiego Ph. Stadiona (2 dywizje – 22 000 ludzi), które dnia 20 maja wyruszyły ze Stradeli. Po dotarciu do Montebello brygada austriacka generała C. Urbana zajęła miasto, po czym ruszyła dalej. W trakcie marszu Austriacy natknęli się na straż przednią francuskiej dywizji generała E. Foreya. Doszło do starcia, w wyniku którego Austriacy wycofali się do Montebello, gdzie wzmocnieni dwiema dodatkowymi brygadami przygotowali się do obrony. Atak francuski okazał się jednak bardzo skuteczny, Austriacy z dużymi stratami zostali wyparci z miasta. Po zwycięstwie Forey wycofał się z Montebello. Straty francuskie to ok. 700 ludzi, Austriacy stracili ponad 1 400 żołnierzy. 

</doc>
<doc id="1427604" url="https://pl.wikipedia.org/wiki?curid=1427604" title="Joseph Sweeney">
Joseph Sweeney

Joseph Sweeney (ur. 26 lipca 1884 w Filadelfii, stan Pensylwania – zm. 25 listopada 1963 w Nowym Jorku) – aktor amerykański, który przeszedł do historii kina jako przysięgły nr 9 w filmie "Dwunastu gniewnych ludzi" z 1957.

</doc>
<doc id="1427605" url="https://pl.wikipedia.org/wiki?curid=1427605" title="Jakir (Izrael)">
Jakir (Izrael)

Jakir (hebr. יקיר) – wieś położona w samorządzie regionu Szomeron, w Dystrykcie Judei i Samarii, w Izraelu.
Leży w zachodniej części Samarii, w otoczeniu terytoriów Autonomii Palestyńskiej.
Historia.
Osada została założona w 1981 przez religijnych żydowskich osadników.

</doc>
<doc id="1427607" url="https://pl.wikipedia.org/wiki?curid=1427607" title="Reprezentacja Rosji w rugby union mężczyzn">
Reprezentacja Rosji w rugby union mężczyzn

Reprezentacja Rosji w rugby mężczyzn (ros. Сборная России по регби) – zespół rugby, biorący udział w imieniu Rosji w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo rosyjskie. Za jego funkcjonowanie odpowiedzialny jest Związek Rugbistów Rosji. Drużyna występuje w Europejskiej 1 dywizji.
Historia.
Związek Radziecki upadł w 1991, co umożliwiło powstanie reprezentacji Rosji. Jednak uczestnictwo ZSRR w Pucharze FIRA 1990/1992 zmuszało do rozegrania pierwszego meczu dopiero po zakończeniu rozgrywek pucharowych. Pierwszy oficjalny mecz Rosjanie rozegrali 6 czerwca 1992 przeciwko drużynie Barbarian F.C., wygrywając 27:23. Do 2010, rosyjskiemu zespołowi nie udawało się awansować na Puchar Świata. W 2010, „Sborna” zajęła drugie miejsce w rozgrywkach Dywizji 1 Pucharu Narodów Europy i uzyskała awans na turniej do Nowej Zelandii.

</doc>
<doc id="1427608" url="https://pl.wikipedia.org/wiki?curid=1427608" title="Kefar Tappuach">
Kefar Tappuach

Kefar Tappuach (hebr. כפר תפוח) - wieś położona w Samorządzie Regionu Szomeron, w Dystrykcie Judei i Samarii, w Izraelu.
Leży w centralnej górzystej części Samarii, w pobliżu miasta Nablus w otoczeniu terytoriów Autonomii Palestyńskiej.
Historia.
Osada została założona w 1978.

</doc>
<doc id="1427609" url="https://pl.wikipedia.org/wiki?curid=1427609" title="Ejgirdy">
Ejgirdy

Ejgierdy (, "Ejhierdy"; , "Ejgierdy") – agromiasteczko na Białorusi, w obwodzie grodzieńskim, w rejonie iwiejskim, siedziba administracyjna sielsowietu.
Historia.
Wieś Ejgirdy została założona przez ród Ejgirdów na początku XVII wieku, przybyły ze Żmudzi. Wchodziła wówczas w skład majątku Ejgirdowszczyzna, w powiecie oszmiańskim na Wileńszczyźnie, jak wynika z dokumentów korespondencji wojskowej Krzysztofa Radziwiłła z Birży na Żmudzi. Założycielami wsi byli bracia Marcyn i Paweł Eygierd. Jako że Paweł zmarł 1611 pod Smoleńskiem, należy uznać, ze podwaliny wsi zostały położone przed tą datą. 
Marcyn Eygierd jest wymieniany w 1628 roku, następnie wymienieni są jego czterej synowie (Zygmunt, Jerzy, Michał, Jan). Spadkobiercami wsi i majątku Eygierdowszczyzna po roku 1628 zostali trzej synowie: Zygmunt, Jerzy i Jan, gdyż Michał Eygierd jest później wymieniony jako właściciel ziemski w Inflantach i stolnik w Rzeczycy. W roku 1658 wieś w części przeszła w posagu Matyldy z Czyczynów Ejgierd, wraz ze Seliszczeniętami dla Piotra Gana herbu Rawicz. W roku 1690 posiadała dwa dymy i była własnością W. Michałowskiego. W 1735 roku majątki okolic Ejgierdów należały do: W. Michałowskiego (1,5 dymu), J. Zaleskiego (0,5 dymu), J. Ejgierda (0,5 dymu), M. Ejgirda (0,5 dymu). W roku 1762 właścicielem cząstki wsi i części Eygierdowszczyzny był Antoni Ejgird. 
W XIX wieku w okolicach Ejgird oraz Juraciszek, Wiszniewa, Trab rozegrały się starcia powstańców listopadowych. W okresie dwudziestolecia międzywojennego nazwa wsi była nieustalona, ze względu na duży analfabetyzm po zaborach. W czasie II wojny światowej na wsi działała partyzantka AK. Współcześnie Białorusini nazwę wsi zapisują urzędowo Эйгерды czyli Ejgierdy, co odpowiada nazwie urzędowej w j.starobiałoruskim z czasów I RP.Po wojnie na prywatnych ziemiach utworzono kołchoz Progress Ejgierdy. W 1999 roku liczyła 111 domostw, we wsi znajduje się szkoła, klub, biblioteka, przedszkole i dwa sklepy.
Eygierdowszczyzna w XVII w..
Był to majątek ziemski, następnie uległ rozdrobnieniu na przełomie XVIII i XIX wieku, w jego skład wchodziły:

</doc>
<doc id="1427610" url="https://pl.wikipedia.org/wiki?curid=1427610" title="Mewo Dotan">
Mewo Dotan

Mewo Dotan () – wieś położona w samorządzie regionu Szomeron, w Dystrykcie Judei i Samarii, w Izraelu.
Leży w północno-zachodniej części Samarii, w otoczeniu terytoriów Autonomii Palestyńskiej.
Historia.
Osada została założona w 1977.

</doc>
<doc id="1427611" url="https://pl.wikipedia.org/wiki?curid=1427611" title="David Kostelecký">
David Kostelecký

David Kostelecký (ur. 12 maja 1975 w Brnie) – czeski strzelec sportowy specjalizujący się w trapie. mistrz olimpijski z Pekinu i wicemistrz olimpijski z Tokio, srebrny indywidualny medalista mistrzostw świata.
Igrzyska olimpijskie.
Na igrzyskach zadebiutował w 1996 roku w Atlancie. Zajął wówczas 31. miejsce. Cztery lata później w Sydney zdołał awansować do finału, lecz tam zajął ostatnią, szóstą pozycję. Na igrzyskach w 2008 roku w Pekinie zdobył złoty medal, ustanawiając w finale nowy rekord olimpijski. Podczas kolejnych igrzysk w Londynie zajął czternaste miejsce, zaś cztery lata później w pojedynku o brązowy medal uległ reprezentantowi Wielkiej Brytanii Edwardowi Lingowi.
W 2021 roku, na letnich igrzyskach olimpijskich w Tokio, wywalczył srebrny medal. W finale zdobył 43 punkty, tyle samo co Jiří Lipták, jednak przegrał ze swym rodakiem w dogrywce (Kostelecký przegrał 6:7).

</doc>
<doc id="1427613" url="https://pl.wikipedia.org/wiki?curid=1427613" title="David Kostelecky">
David Kostelecky



</doc>
<doc id="1427614" url="https://pl.wikipedia.org/wiki?curid=1427614" title="John Fiedler">
John Fiedler

John Donald Fiedler (ur. 3 lutego 1925 w Platteville, zm. 25 czerwca 2005 w Englewood) – amerykański aktor, znany głównie z roli w filmie "Dwunastu gniewnych ludzi" (jako przysięgły nr 2). Użyczył głosu Prosiaczkowi w wielu filmach o Kubusiu Puchatku Walta Disneya.

</doc>
<doc id="1427615" url="https://pl.wikipedia.org/wiki?curid=1427615" title="Migdalim">
Migdalim

Migdalim (hebr.: מגדלים) – wieś położona w samorządzie regionu Szomeron, w Dystrykcie Judei i Samarii, w Izraelu. Wieś znajduje się ok. 45 hm od miasta Tel Awiw. Miejscowość jest położona w pobliżu drogi 505, nazywana także autostradą Trans-Samaria. Migdalim sąsiaduje z palestyńską wsią Qusra. Obecnie miejscowość zamieszkuje 35 rodzin.
Leży w centralnej górzystej części Samarii, w otoczeniu terytoriów Autonomii Palestyńskiej.
Historia.
Osada została założona w 1984 jako baza wojskowa Nachal. W 1986 roku została zdemiltryzowana i zamieszkana przez nie otrodoksyjnych Żydów. Jednym z powodów rozwoju wsi jest dogodne położenie w pobliżu autostrady Trans-Samaria, a także konieczność zapewnienia rozwoju innych osiedli żydowskich w tej części Judei i Samarii- Kfar Tapuah oraz Ma'ale Efrayim.
1 marca 2006 roku Eldad Abir, mieszkaniec Migdalim, ojciec dwójki dzieci został zabity przez terrorystów podczas pracy na lokalnej stacji benzynowej.

</doc>
<doc id="1427617" url="https://pl.wikipedia.org/wiki?curid=1427617" title="Ma’ale Szomeron">
Ma’ale Szomeron

Ma’ale Szomeron (hebr.: מעלה שומרון) – wieś położona w samorządzie regionu Szomeron, w Dystrykcie Judei i Samarii, w Izraelu.
Leży w zachodniej części Samarii, w otoczeniu terytoriów Autonomii Palestyńskiej.
Historia.
Osada została założona w 1980.
Komunikacja.
Na północ od wioski przebiega droga ekspresowa nr 55 (Kefar Sawa-Nablus).

</doc>
<doc id="1427619" url="https://pl.wikipedia.org/wiki?curid=1427619" title="Wołodymyr Barna">
Wołodymyr Barna

Wołodymyr Andrijowycz Barna (, ur. 2 czerwca 1953 w Tłustym w rejonie zaleszczyckim w obwodzie tarnopolskim na Ukrainie) – ukraiński poeta, dziennikarz, działacz społeczny.
Życiorys.
Pochodzi z rodziny łemkowskiej – wysiedleńców z terenów Polski. Jego ojciec Andrij pochodzi z Kamiannej, a matka Jewdokija – z Daliowej.
W roku 1975 ukończył dziennikarstwo na Uniwersytecie Lwowskim i pracował jako redaktor tarnopolskiej rozgłośni radiowej.
Od roku 1981 należy do Związku Dziennikarzy Ukrainy i Związku Pisarzy Ukrainy. Jest członkiem zarządu Towarzystwa „Łemkiwszczyna” we Lwowie, w latach 1990–1993 był przewodniczącym oddziału Towarzystwa w Tarnopolu.
Jest autorem wielu audycji, wierszy, opowiadań, często dotyczących tematyki łemkowskiej. Wydał trzy tomiki wierszy oraz książkę „Łemkiwszczyna w serci mojim”.

</doc>
<doc id="1427620" url="https://pl.wikipedia.org/wiki?curid=1427620" title="Jerzy Leporowski">
Jerzy Leporowski

Jerzy Leporowski (ur. 21 lutego 1897, zm. 20 lipca 1928 w Tatrach) – poznański kupiec, taternik.
W czasie I wojny światowej służył w niemieckim lotnictwie.
Był jednym z najwybitniejszych polskich wspinaczy okresu międzywojennego. Przeszedł do historii taternictwa ze względu na to, że pokonał kilka najtrudniejszych ścian samotnie i bez jakiejkolwiek asekuracji. Zdobył w ten sposób dwukrotnie południową ścianę Zamarłej Turni oraz północno-zachodnią ścianę Galerii Gankowej, południową ścianę Żabiego Konia, południową ścianę Ostrego Szczytu i północną ścianę Giewontu.
Leporowski wspinał się także z partnerami takimi jak Mieczysław Świerz, Alfred Szczepański, Jan Alfred Szczepański. Do jego większych osiągnięć należą przejścia południowej ściany Lodowej Kopy i Małego Lodowego Szczytu, północnej ściany Małego Kieżmarskiego Szczytu, Kapałkową Granią czy prawym filarem południowej ściany Kieżmarskiego Szczytu.
Zginął podczas próby samotnego wejścia nową drogą północnym filarem Koziego Wierchu (dziś Filar Leporowskiego), na skutek ukruszenia chwytu.
Jest pochowany w Zakopanem na nowym cmentarzu przy ulicy Nowotarskiej.

</doc>
<doc id="1427621" url="https://pl.wikipedia.org/wiki?curid=1427621" title="Enaw">
Enaw

Enaw (hebr. עינב) - wieś położona w Samorządzie Regionu Szomeron, w Dystrykcie Judei i Samarii, w Izraelu.
Leży w zachodniej części Samarii, w otoczeniu terytoriów Autonomii Palestyńskiej.
Historia.
Osada została założona w 1981.

</doc>
<doc id="1427622" url="https://pl.wikipedia.org/wiki?curid=1427622" title="Autostrada transkaukaska">
Autostrada transkaukaska



</doc>
<doc id="1427627" url="https://pl.wikipedia.org/wiki?curid=1427627" title="Zatoka Squillace">
Zatoka Squillace

Zatoka Squillace (wł. "Golfo di Squillace", gr. "Σκυλλητικὸς κόλπος"), w starożytności zwana Scylleticus Sinus lub Scyllaceus Sinus – zatoka Morza Jońskiego zlokalizowana w Kalabrii, rozciągająca się pomiędzy Isola di Capo Rizzuto i Punta Stilo na terenie prowincji Krotona, Cantanzaro i Reggio Calabria.
Nazwę zawdzięcza zlokalizowanemu na jej wybrzeżu miastu Squillace. Nazwa starożytna z kolei odnosi się do znajdującego się wówczas na jej wybrzeżu miastu Scylletium w Bruttium.

</doc>
<doc id="1427628" url="https://pl.wikipedia.org/wiki?curid=1427628" title="Nicole Cooke">
Nicole Cooke

Nicole Denise Cooke (ur. 13 kwietnia 1983 w Swansea) – brytyjska kolarka szosowa, złota medalistka olimpijska, czterokrotna medalistka mistrzostw świata oraz dwukrotna zdobywczyni Pucharu Świata.
Kariera.
Pierwszy sukces osiągnęła w 2000 roku, kiedy została mistrzynią świata juniorów w wyścigu ze startu wspólnego. Wynik ten powtórzyła rok później, zwyciężając także w jeździe na czas. Ze startu wspólnego zdobyła także złoty medal na igrzyskach Wspólnoty Narodów w Manchesterze w 2002 roku, a na rozgrywanych rok później mistrzostwach świata w Hamilton była trzecia za Szwedką Susanne Ljungskog i Holenderką Mirjam Melchers. Następnie była druga na MŚ w Madrycie (2005) i trzecia podczas MŚ w Salzburgu (2006). Największe sukcesy osiągnęła jednak w 2008 roku, kiedy zdobyła dwa medale na międzynarodowych imprezach. Najpierw zwyciężyła w swej koronnej konkurencji na igrzyskach olimpijskich w Pekinie, bezpośrednio wyprzedzając Annę Meares z Australii i Chinkę Guo Shuang. Siedem tygodni później w tej samej konkurencji była pierwsza podczas mistrzostw świata w Varese. Startowała także na igrzyskach w Atenach w 2004 roku oraz rozegranych osiem lat później igrzyskach w Londynie, ale tylko raz znalazła się w pierwszej dziesiątce – w 2004 roku była piąta w wyścigu ze startu wspólnego. W sezonach 2003 i 2006 zwyciężała w klasyfikacji generalnej Pucharu Świata, a w sezonie 2007 była druga za Holenderką Marianne Vos. Ponadto wygrała między innymi Giro d’Italia w 2004 roku i Grande Boucle w latach 2006 i 2007.

</doc>
<doc id="1427629" url="https://pl.wikipedia.org/wiki?curid=1427629" title="John Venn">
John Venn

John Venn (ur. 4 sierpnia 1834 w Kingston upon Hull (Yorkshire), zm. 4 kwietnia 1923 w Cambridge) – angielski pastor i naukowiec: matematyk, logik i filozof, zajmujący się również konstruowaniem maszyn.
Życiorys.
Studiował w Gonville and Caius College na Uniwersytecie Cambridge. W latach 1857-1923 był wykładowcą Uniwersytetu.
Venn był kontynuatorem prac de Morgana oraz Boole'a. Wprowadził do logiki działania i metody matematyczne, przyczyniając się do jej matematyzacji. Autor pracy "Symbolic logic" (1881) (Logika symboliczna), w której podał wykresy obrazujące zależności między zakresami nazw.
Najbardziej znany jako twórca diagramów Venna, użytecznych we wnioskowaniu w logice i teorii zbiorów. Zmarł w 1923 w Cambridge w wieku 88 lat.

</doc>
<doc id="1427630" url="https://pl.wikipedia.org/wiki?curid=1427630" title="Brama Poboczna w Warszawie">
Brama Poboczna w Warszawie

Brama Poboczna (także Furta Nowa lub Boczna) – brama, która była elementem murów obronnych średniowiecznej Warszawy, znajdowała się na końcu Wąskiego Dunaju i prowadziła na Podwale. Rozebrana w 1804 roku.
Historia.
Zbudowano ją w latach 1598–1617 w stylu renesansowym na miejscu wcześniejszej baszty, w ciągu pierwszej linii istniejących już gotyckich murów obronnych. Brama była tynkowana i zwieńczona attyką. Odegrała ważną rolę w walkach podczas oblężenia Warszawy w 1656 roku podczas wojny ze Szwecją. 
Brama została rozebrana w 1804 roku.

</doc>
<doc id="1427634" url="https://pl.wikipedia.org/wiki?curid=1427634" title="Stefan Glaser">
Stefan Glaser

Stefan Glaser (ur. 20 stycznia 1895 w Tarnowie, zm. 30 kwietnia 1984 w Brukseli) – polski prawnik, adwokat, profesor m.in. Katolickiego Uniwersytetu Lubelskiego, Uniwersytetu Wileńskiego, Uniwersytetu w Liège, Katolickiego Uniwersytetu w Leuven, współtwórca i organizator polskiego Wydziału Prawa na Uniwersytecie w Oksfordzie, polskiego Wydziału Medycyny na Uniwersytecie w Edynburgu i polskiej Szkoły Architektury przy Uniwersytecie w Liverpoolu.
Życiorys.
Studia prawnicze rozpoczął w Wiedniu, a kontynuował we Lwowie, gdzie w 1918 uzyskał stopień doktora. Habilitował się na Wydziale Prawa Uniwersytetu Jagiellońskiego w zakresie prawa i postępowania karnego w 1920 roku na podstawie rozpraw: "Przyczynek do nauki o udziale w przestępstwie" i "Kilka uwag o podstawie prawnej lekarskiej działalności". W latach 1920–1924 wykładał na Katolickim Uniwersytecie Lubelskim, w latach 1923–1924 pełniąc funkcję dziekana Wydziału Prawa tego Uniwersytetu. W 1924 przeniósł się na Uniwersytet Wileński, gdzie objął Katedrę Prawa i Postępowania Karnego.
W 1930 był inicjatorem i jednym z sygnatariuszy tzw. protestu brzeskiego, w którym profesorowie wielu polskich uczelni protestowali przeciwko aresztowaniu posłów opozycyjnych, osadzeniu ich w twierdzy brzeskiej i skazaniu w tzw. procesie brzeskim. W odwecie został pozbawiony katedry, a w 1934, w wieku 39 lat, przeniesiony na emeryturę. Od tej chwili aż do wybuchu wojny Stefan Glaser wykonywał praktykę adwokacką w Warszawie, biorąc udział w kilku znanych procesach politycznych, broniąc m.in. Stanisława Cywińskiego, Stanisława Mikołajczyka, Władysława Tempkę. Reprezentował również Stanisława Kota. Przez cały ten czas kontynuował pracę naukową. W okresie międzywojennym opublikował kilkanaście książek i sto kilkadziesiąt artykułów i glos.
Po klęsce wrześniowej przedostał się do Francji, gdzie dołączył do rządu gen. Sikorskiego. Był m.in. przedstawicielem rządu w Komisji Narodów Zjednoczonych do Spraw Zbrodni Wojennych. 
Był inicjatorem, współtwórcą, a następnie dziekanem polskiego Wydziału Prawa na Uniwersytecie w Oksfordzie oraz współorganizatorem polskiego Wydziału Medycyny na Uniwersytecie w Edynburgu i polskiej Szkoły Architektury przy Uniwersytecie w Liverpoolu. Członek założyciel Polskiego Towarzystwa Naukowego na Obczyźnie.
Po wojnie Stefan Glaser wykładał na Uniwersytecie w Liège, Katolickim Uniwersytecie w Leuven i przez pewien czas na Uniwersytecie w Gandawie. Stał się znanym na świecie specjalistą w zakresie międzynarodowego prawa karnego, był m.in. jednym z pomysłodawców Konwencji o niestosowaniu przedawnienia wobec zbrodni wojennych i zbrodni przeciw ludzkości, która została przyjęta przez Zgromadzenie Ogólne Organizacji Narodów Zjednoczonych dnia 26 listopada 1968 ().
Stefan Glaser był zwolennikiem współpracy międzynarodowej i integracji europejskiej. Brał udział w Kongresie Europejskim w Hadze, na którym 8 maja 1948 na forum Komitetu Kulturalnego przedstawił referat, w którym postulował, by integracja w Europie dokonywała się nie tylko na płaszczyźnie politycznej i gospodarczej, ale również edukacyjnej. Proponował m.in. utworzenie w tym celu międzynarodowego uniwersytetu.

</doc>
<doc id="1427636" url="https://pl.wikipedia.org/wiki?curid=1427636" title="FC Wil 1900">
FC Wil 1900



</doc>
<doc id="1427637" url="https://pl.wikipedia.org/wiki?curid=1427637" title="Prapawadee Jaroenrattanatarakoon">
Prapawadee Jaroenrattanatarakoon

Prapawadee Jaroenrattanatarakoon (taj. ประภาวดี เจริญรัตนธารากูล; ur. 29 maja 1984 w Nakhon Sawan jako Junpim Kuntatean) – tajska sztangistka startująca w kategorii do 53 kg, złota medalistka igrzysk olimpijskich i dwukrotna medalistka mistrzostw świata.
Kariera.
Pierwszy medal zdobyła w 2003 roku, zajmując trzecie miejsce w wadze piórkowej podczas mistrzostw świata w Vancouver. Na rozgrywanych dwa lata później mistrzostwach świata w Dosze zdobyła srebrny medal w tej samej kategorii wagowej. Ponadto w 2008 roku zdobyła złoty medal podczas igrzysk olimpijskich w Pekinie. Startując 10 sierpnia 2008 w kategorii do 53 kg zwyciężyła z wynikiem w dwuboju 221 kg, wyprzedzając Yoon Jin-hee z Korei Południowej i Raemę Lisę Rumbewas z Indonezji. Był to jej jedyny start olimpijski.

</doc>
<doc id="1427638" url="https://pl.wikipedia.org/wiki?curid=1427638" title="Zwierzyniec Królewski na Wawelu">
Zwierzyniec Królewski na Wawelu

Zwierzyniec Królewski – nieistniejące założenie na terenie Wzgórza Wawelskiego w Krakowie, pochodzące z fundacji króla Zygmunta I Starego. Król sprowadził do zwierzyńca egzotyczne okazy fauny, m.in. lwy.

</doc>
<doc id="1427639" url="https://pl.wikipedia.org/wiki?curid=1427639" title="Człuchów (stacja kolejowa)">
Człuchów (stacja kolejowa)

Człuchów – stacja kolejowa w Człuchowie, leżąca na szlaku kolejowym Chojnice – Runowo Pomorskie (linia kolejowa 210).
Na stacji swój początek ma linia kolejowa nr 413 Człuchów - Przechlewo. Ruch pasażerski zawieszony w 1991 r., ruch towarowy zawieszony w 2014 r. Obecnie trwa rewitalizacja linii. Ruch towarowy zostanie przywrócony w 2023 r. 
W 2017 roku stacja obsługiwała 50–99 pasażerów na dobę.

</doc>
<doc id="1427642" url="https://pl.wikipedia.org/wiki?curid=1427642" title="Kościół Matki Boskiej Bolesnej w Gdyni">
Kościół Matki Boskiej Bolesnej w Gdyni

Kościół Matki Boskiej Bolesnej w Gdyni – kościół rzymskokatolicki znajdujący się w gdyńskiej dzielnicy Orłowo przy ulicy ks. Stanisława Zawackiego. Należy do dekanatu Gdynia Orłowo w archidiecezji gdańskiej.
Opis.
Prezbiterium pochodzi z XVII wieku. Po pożarze w 2 połowie XVIII wieku zostało odbudowane. Wewnątrz znajduje się zabytkowa ambona z XVII wieku. Dawniej kościół ewangelicki, od 1945 katolicki. W roku 1949 kościół został rozbudowany przez ówczesnego proboszcza ks. Kwiatkowskiego. W roku 1952 został powiększony cmentarz, a w roku 1955 została dobudowana wieża. Kościół otrzymał wtedy dwa nowe, drewniane ołtarze: dwa boczne i jeden główny. Obecnie stary ołtarz główny został zastąpiony marmurowym i znajduje się w kaplicy pod wieżą. W wieży znajdują się trzy dzwony: dwa z 1987 odlane w Węgrowie i jeden z 2008 odlany w Taciszowie. Prócz nich w kaplicy pod wieżą znajduje się jeszcze jeden dzwon o imieniu "Izajasz", pochodzący z czasów, gdy kościół był w rękach ewangelików.
Dekretem biskupim z dnia 1 lipca 2019 arcybiskupa Sławoja Leszka Głódzia – Metropolity Gdańskiego – kościół został mianowany siedzibą dekanatu, a jej proboszcz dziekanem.

</doc>
<doc id="1427647" url="https://pl.wikipedia.org/wiki?curid=1427647" title="Gallotia">
Gallotia

Gallotia – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące endemicznie w Wyspach Kanaryjskich. 
Charakterystyka.
Przedstawiciele tego rodzaju osiągają długość ciała do 45 cm. Ich dietę stanowią głównie owady i drobne kręgowce. Jaszczurki te są jajorodne, składają do 20 jaj. Objęte ochroną. Na Wyspach Kanaryjskich pojawiły się 20 mln lat temu.
Systematyka.
Etymologia.
"Gallotia": epitet gatunkowy "Lacerta galloti" (D. Gallot, amatorski przyrodnik, który odłowił holotyp).
Podział systematyczny.
Do rodzaju należą następujące gatunki: 

</doc>
<doc id="1427648" url="https://pl.wikipedia.org/wiki?curid=1427648" title="Sharan">
Sharan



</doc>
<doc id="1427650" url="https://pl.wikipedia.org/wiki?curid=1427650" title="Kazimierz Jaczewski">
Kazimierz Jaczewski

Kazimierz Julian Wincenty Jaczewski (ur. 19 lipca 1862 w Wilkowie, zm. 1 marca 1934 w Warszawie) – polski lekarz, działacz społeczny i kulturalny, bibliotekarz.
Życiorys.
Syn urzędnika państwowego Antoniego. Ukończył gimnazjum w Warszawie. Studia lekarskie ukończył na Cesarskim Uniwersytecie Warszawskim w 1887 roku. W tym też roku na stałe przeniósł się do Lublina. Stryj Kazimierza Franciszek Jaczewski był wówczas biskupem ordynariuszem diecezji lubelskiej.
Po przyjeździe do Lublina Kazimierz Jaczewski rozpoczął pracę w Szpitalu Świętego Wincentego, a od 1894 roku w Szpitalu Świętego Józefa. W szpitalu tym pracował do końca życia najpierw jako lekarz nadetatowy, ordynator etatowy (1895) później starszy (1900), a w końcu jako lekarz naczelny. Jaczewski bardzo przyczynił się do rozwoju szpitala. Dzięki jego inicjatywie najpierw powstał gabinet fizykoterapii, później (1908) gabinet rentgenoterapii, gdzie zainstalowano pierwszy w Lublinie aparat rentgenowski. Także dzięki staraniom Jaczewskiego w 1922 roku powstało laboratorium.
Na wysokim poziomie stał kierowany osobiście przez niego oddział chorób skórnych i wenerycznych. Kazimierz Jaczewski był uznawany za jednego z najwybitniejszych specjalistów w obu tych dziedzinach.
Jaczewski brał częsty udział w konferencjach naukowych w całej Europie (Wiedeń, Paryż, Londyn i inne). Chętnie stosował nowe metody lecznicze np. w leczeniu gruźlicy. Dużo publikował w prasie specjalistycznej oraz popularnej. Przygotował m.in. raporty o stanie śmiertelności mieszkańców Lublina.
Jaczewski był członkiem Lubelskiego Towarzystwa Lekarskiego (1887–1910), z którego wystąpił i ponownie się zapisał w 1917. W dziesięć lat później uzyskał tytuł członka honorowego. W Towarzystwie pełnił m.in. funkcję bibliotekarza (1887-1901), działał w wielu komisjach. Był także współorganizatorem i członkiem władz lubelskiego oddziału Towarzystwa Higienicznego Warszawskiego. W 1925 roku założył w Lublinie oddział Polskiego Towarzystwa Dermatologicznego.
Zmarł w marcu 1934 w Warszawie. W 1935 roku szpital obchodził setną rocznicę swego istnienia połączoną z uroczystym odsłonięciem tablicy pamiątkowej ku czci wieloletniego dyrektora (1887-1934).
W uznaniu zasług dr med. Kazimierza Jaczewskiego Prezydium Miejskiej Rady Narodowej w Lublinie nazwało w 1960 jego imieniem ulicę, przy której powstał Państwowy Szpital Kliniczny nr 4.
Kazimierz Jaczewski został pochowany w grobowcu rodzinnym, obok zmarłej 27 lat wcześniej żony Heleny z Sachsów, na cmentarzu przy ul. Lipowej.
Działalność społeczno-kulturalna.
Aktywnością i pieniędzmi wspierał poczynania różnych instytucji i stowarzyszeń społeczno-kulturalnych Lublina. W Towarzystwie Szerzenia Oświaty „Światło” pełnił funkcje członka zarządu koła lubelskiego (1907), Uniwersytetu dla Wszystkich (1907) i Komisji Księgarskiej. Współzałożyciel Towarzystwa Biblioteki Publicznej im. Hieronima Łopacińskiego (1907), od początku jego działalności aż do swojej śmierci piastował stanowisko sekretarza, oddając się równocześnie bezinteresownie pracy bibliotekarskiej. Należał do grona czołowych aktywistów stowarzyszeń, jak: Lubelskie Towarzystwa Literacko-Naukowe (założone w 1910), Towarzystwa Opieki nad Zabytkami Przeszłości (1916, członek zarządu od 1918), Towarzystwa Miłośników Książki (założone w 1926) i innych.

</doc>
<doc id="1427654" url="https://pl.wikipedia.org/wiki?curid=1427654" title="Psammodromus">
Psammodromus

Psammodromus – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w zach.-płd. Europie i płn.-zach. Afryce.
Systematyka.
Etymologia.
"Psammodromus": "psammos" „piasek”; -δρομος "-dromos" „biegacz”, od τρεχω "trekhō" „biegać”.
Podział systematyczny.
Do rodzaju należą następujące gatunki:

</doc>
<doc id="1427656" url="https://pl.wikipedia.org/wiki?curid=1427656" title="Zwierzyniec Królewski na Wawawelu">
Zwierzyniec Królewski na Wawawelu



</doc>
<doc id="1427657" url="https://pl.wikipedia.org/wiki?curid=1427657" title="Wybory parlamentarne w Gwinei Równikowej w 2008 roku">
Wybory parlamentarne w Gwinei Równikowej w 2008 roku

Wybory parlamentarne w Gwinei Równikowej w 2008 roku odbyły się 4 maja. Kandydaci ubiegali się o miejsca w 100-osobowym unikameralnym parlamencie Gwinei Równikowej - Zgromadzeniu Narodowym.
Rezultaty.
Według wstępnych wyników zwycięstwo odniosła proprezydencka Partia Demokratyczna Gwinei Równikowej (PDGE), która zdobyła niemal 100% głosów. Drugie miejsce zajęło opozycyjne Zjednoczenie na rzecz Demokracji Społecznej (CPDS), na które zagłosowało niespełna 0,7% wyborców. Według liderów opozycji, w tym sekretarza generalnego CPDS Plácido Micó Abogo, wybory zostały sfałszowane przez zwolenników rządzącego krajem od 1979 prezydenta Teodora Obianga Nguemy.
W Izbie Reprezentantów Ludowych 99 miejsc zajęli przedstawicieli PDGE, a pozostały mandat objął Plácido Micó Abogo.

</doc>
<doc id="1427660" url="https://pl.wikipedia.org/wiki?curid=1427660" title="G+j">
G+j



</doc>
<doc id="1427661" url="https://pl.wikipedia.org/wiki?curid=1427661" title="Zespół Szkół Ponadpodstawowych nr 1 im. gen. Ludwika Czyżewskiego w Bełchatowie">
Zespół Szkół Ponadpodstawowych nr 1 im. gen. Ludwika Czyżewskiego w Bełchatowie

Zespół Szkół Ponadpodstawowych nr 1 im. gen. Ludwika Czyżewskiego w Bełchatowie – to publiczna szkoła średnia.
W skład Zespołu Szkół Ponadpodstawowych nr 1 im. Ludwika Czyżewskiego w Bełchatowie wchodzą:
Historia.
Do 1 stycznia 1993 roku był to Zespół Szkół Górniczo-Energetycznych. Właśnie z dniem 1 stycznia 1993 roku Kuratorium Oświaty w Piotrkowie Trybunalskim przejęło do prowadzenia Zespół Szkół Górniczo-Energetycznych w Bełchatowie zmieniając jednocześnie jego nazwę na Zespół Szkół Mechaniczno-Energetycznych. W skład zespołu w chwili przejęcia wchodziły również szkoły górnicze, tj. Zasadnicza Szkoła Górnicza, Technikum Górnicze na podbudowie programowej szkoły podstawowej, Technikum Górnicze dla Pracujących (dorosłych) na podbudowie Zasadniczej Szkoły Zawodowej.
Reorganizacja kształcenia w Zespole Szkół Górniczo-Energetycznych została dokonana na wniosek Dyrekcji KWB „Bełchatów” w roku szkolnym 1991/1992, kiedy kompleks podlegał Ministerstwu Przemysłu i był finansowany częściowo przez KWB „Bełchatów”.
Od września 1991 ulegały stopniowo likwidacji Zasadnicza Szkoła Górnicza i Technikum Górnicze, a za zgodą organu nadrzędnego Kurator Oświaty w Piotrkowie Trybunalskim otworzył Zasadniczą Szkołę Zawodową i Technikum Mechaniczne.
Z dniem 31 sierpnia 1995 roku uległa likwidacji ostatnia szkoła górnicza wchodząca w skład Zespołu Szkół Mechaniczno-Energetycznych w Bełchatowie.
Pod taką nazwą szkoła istniała do roku szkolnego 1998/1999, kiedy to nadano jej nazwę Zespołu Szkół Ponadpodstawowych nr 1 w Bełchatowie. Dodane zostały dwie klasy Liceum Ogólnokształcącego o profilach: ogólnym i matematyczno-fizyczno-informatycznym.
We wrześniu 2019 roku szkoła zmieniła z powrotem nazwę na Zespół Szkół Ponadpodstawowych nr 1 w Bełchatowie im. gen. Ludwika Czyżewskiego.
Kierunki kształcenia.
"Źródło": oficjalna strona szkoły
Aktualnie w skład Zespołu Szkół Ponadpodstawowych Nr 1 w Bełchatowie wchodzą:
IV Liceum Ogólnokształcące
Technikum Energetyczne
I Zasadnicza Szkoła Zawodowa
Patron szkoły.
Dnia 29 września 1989 roku Zespołowi Szkół nadano imię Ludwika Czyżewskiego.

</doc>
<doc id="1427662" url="https://pl.wikipedia.org/wiki?curid=1427662" title="G+j polska">
G+j polska



</doc>
<doc id="1427663" url="https://pl.wikipedia.org/wiki?curid=1427663" title="Gruner">
Gruner



</doc>
<doc id="1427664" url="https://pl.wikipedia.org/wiki?curid=1427664" title="Synagoga w Gdańsku (ul. Szopy)">
Synagoga w Gdańsku (ul. Szopy)

Synagoga w Gdańsku – synagoga, która znajdowała się w Gdańsku przy ulicy Szopy. Była jedną z trzech ortodoksyjnych synagog w mieście. Rozebrana Na początku II wojny światowej.
Historia.
Synagoga została zbudowana na początku XX wieku w stylu neogotyckim, na Długich Ogrodach. W nocy z 29 na 30 sierpnia 1938 roku hitlerowcy obrzucali budynek kamieniami, co spowodowało duże zniszczenia. Na początku II wojny światowej synagoga została rozebrana. Na jej miejscu wybudowano bloki Spółdzielni Mieszkaniowej „Kolejarz”.

</doc>
<doc id="1427665" url="https://pl.wikipedia.org/wiki?curid=1427665" title="Gdy zadzwoni dzwonek (amerykański serial telewizyjny)">
Gdy zadzwoni dzwonek (amerykański serial telewizyjny)

Gdy zadzwoni dzwonek USA (ang. "As the Bell Rings «United States»") – serial komediowy z serii US, emitowany na Disney Channel. Opowiada o uczniach i ich problemach w szkole. Polska premiera miała miejsce 16 września 2008.
Fabuła.
Serial opowiada o wybrykach grupy siedmiu uczniów w trakcie przerwy lekcyjnej. Akcja rozgrywa się na korytarzu szkolnym, tuż przed pokojem dyrektora. Oknem na świat postaci jest nomen omen okno budynku szkolnego. Młodzi ludzie spędzają przerwy rozwiązując przeróżne problemy związane z życiem, miłością, przyjaciółmi i wrogami. Wciąż wpadają na nowe pomysły, od wygrania randki z najładniejszą dziewczyną w szkole do prób przewodnictwa każdej drużynie i wszystkim kółkom naukowym.

</doc>
<doc id="1427667" url="https://pl.wikipedia.org/wiki?curid=1427667" title="Joanna Mitrosz">
Joanna Mitrosz

Joanna Mitrosz (ur. 21 sierpnia 1988 w Gdyni) - polska gimnastyczka artystyczna, reprezentantka Polski na igrzyskach olimpijskich w Pekinie oraz Londynie.
Wybrane osiągnięcia.
Mistrzostwa Polski
Grand Prix w gimnastyce artystycznej
Puchar świata
Mistrzostwa Europy
Mistrzostwa świata
Letnie Igrzyska Olimpijskie

</doc>
<doc id="1427670" url="https://pl.wikipedia.org/wiki?curid=1427670" title="Tomasz Orłowski">
Tomasz Orłowski

Tomasz Hubert Orłowski (ur. 1 sierpnia 1956 w Łodzi) – polski dyplomata i nauczyciel akademicki. W latach 2007–2014 ambasador RP we Francji i Księstwie Monako, w 2014 podsekretarz stanu w Ministerstwie Spraw Zagranicznych, w latach 2015–2017 ambasador RP we Włoszech i Republice San Marino.
Życiorys.
Wykształcenie i działalność naukowa.
Absolwent Wydziału Filozoficzno-Historycznego Uniwersytetu Łódzkiego i Wydziału Sztuk Pięknych Uniwersytetu Mikołaja Kopernika w Toruniu. Uzyskał magisterium z archeologii powszechnej. Odbył studia typu DEA z zakresu cywilizacji średniowiecznej na Uniwersytecie w Poitiers. Odbył staże w Salzburg Seminar w Salzburgu i w Institut des hautes études de Défense nationale w Paryżu. W latach 80. był pracownikiem naukowym Uniwersytetu Wrocławskiego. Został wykładowcą stosunków międzynarodowych i dyplomacji na Uniwersytecie Wrocławskim, w Akademii Dyplomatycznej oraz w Krajowej Szkole Administracji Publicznej. Autor licznych publikacji naukowych, w tym poświęconych protokołowi dyplomatycznemu pt. "Protokół dyplomatyczny. Ceremoniał &amp; etykieta" (2010) i "Protokół dyplomatyczny. Między tradycją a nowoczesnością" (2015).
W 2020 został wykładowcą w Paris School of International Affairs (PSIA) w ramach Instytutu Nauk Politycznych w Paryżu, a w 2021 profesorem Krakowskiej Akademii im. Andrzeja Frycza Modrzewskiego.
Działalność publiczna.
Na początku lat 90. rozpoczął pracę w polskiej dyplomacji. Był I sekretarzem, a potem radcą w Ambasadzie RP w Paryżu, w latach 1994–1996 wicedyrektorem Departamentu Europy w MSZ. Od 1996 był zastępcą ambasadora w stopniu radcy-ministra, a potem ministrem pełnomocnym w Ambasadzie RP w Rzymie. Pełnił także funkcję sekretarza generalnego Polskiego Komitetu ds. UNESCO, zastępcy dyrektora Departamentu Systemu i Problemów Globalnych Narodów Zjednoczonych. W 2005 został mianowany ambasadorem tytularnym i dyrektorem Protokołu Dyplomatycznego MSZ.
W latach 2007–2014 sprawował urząd ambasadora RP we Francji i w Monako. Po śmierci Mariusza Kazany (10 kwietnia 2010) objął nadzór protokolarny nad organizacją uroczystości pogrzebowych prezydenta Lecha Kaczyńskiego na Wawelu. Powtórnie wezwany do kraju latem 2010, aby przygotować i przeprowadzić ceremonię inauguracji prezydenta Bronisława Komorowskiego (6 sierpnia 2010). W 2012 otrzymał nagrodę ministra spraw zagranicznych za osiągnięcia w dyplomacji publicznej i komunikacji medialnej. 1 września 2014 objął stanowisko podsekretarza stanu ds. współpracy rozwojowej, Polonii, polityki wschodniej i azjatyckiej w Ministerstwie Spraw Zagranicznych. 30 listopada 2014 został odwołany z tego stanowiska.
W marcu 2015 powołany na stanowisko ambasadora RP we Włoszech z równoczesną akredytacją w Republice San Marino. W październiku 2016 wybrany na członka korespondenta francuskiej Académie des sciences morales et politiques. W sierpniu 2017 zakończył pełnienie funkcji ambasadora. Po powrocie z placówki został wykładowcą Akademii Dyplomatycznej MSZ. 1 października 2021 przeszedł na emeryturę.
Życie prywatne.
Jest żonaty, ma dwie córki. Starszy brat ekonomisty Witolda Orłowskiego. W trakcie pobytu na placówce we Francji Tomasz Orłowski przygotował "Poradnik savoir-vivre" dla kanału MSZ w serwisie YouTube.

</doc>
<doc id="1427671" url="https://pl.wikipedia.org/wiki?curid=1427671" title="Towarzystwo Szkół Zjednoczonego Świata">
Towarzystwo Szkół Zjednoczonego Świata

Towarzystwo Szkół Zjednoczonego Świata im. prof. Pawła Czartoryskiego jest organizacją non-profit powstałą w 1991 roku, afilowaną przy organizacji szkół międzynarodowych United World Colleges (UWC), istniejącej od roku 1962, z siedzibą w Londynie. Głównym celem Towarzystwa jest wspieranie rozwoju społeczeństwa obywatelskiego poprzez międzynarodową edukację młodzieży w duchu tolerancji, ochrony praw człowieka i aktywności społecznej. Aby ten cel osiągnąć, Towarzystwo podejmuje starania o stypendia (50%–100%) w renomowanych zagranicznych szkołach średnich z internatem, przyznawanych na czas dwóch ostatnich klas szkoły ponadpodstawowej. Od czasu założenia Towarzystwo przyznało ponad 600 dwuletnich stypendiów. Członkami Towarzystwa są przede wszystkim dawni i obecni stypendyści, ich rodziny, oraz osoby fizyczne lub prawne, wspierające Towarzystwo i jego ideały.
Stowarzyszenie jest niedochodową organizacją pozarządową o statusie organizacji pożytku publicznego ("KRS:128672"). Towarzystwo ma charakter społeczny i utrzymuje się wyłącznie ze składek oraz darowizn od sponsorów i absolwentów.
Stypendia.
Co roku Towarzystwo wybiera kilkunastu stypendystów w procesie rekrutacji składającej się z trzech etapów. Przyznawane są stypendia zarówno do szkół UWC, jak i do szkół w Wielkiej Brytanii i Austrii poprzez Polish Scholarship Scheme. Przez ponad 30 lat istnienia, Towarzystwo przyznało ponad 60 stypendiów. 75% stypendystów kontynuowało naukę na uniwersytetach poza granicami Polski. 25% stypendystów zdobyło indeks najlepszych 10 uniwersytetów na świecie. 
Obecnie istnieje osiemnaście Szkół Zjednoczonego Świata (United World Colleges) położonych na czterech kontynentach.
W 2012 roku Simón Bolívar UWC of Agriculture w Wenezueli zostało zamknięte po 24 latach działania jako szkoła UWC.
Towarzystwo przyznało również stypendia do następujących prywatnych szkół w Wielkiej Brytanii, Austrii oraz Stanach Zjednoczonych:
Historia.
Założycielem Towarzystwa był profesor Paweł Czartoryski, historyk, członek PAN, obecnie patron Towarzystwa. Początkowo Towarzystwo przyznawało stypendia tylko do szkół UWC, jednak już w drugiej edycji przyznano pierwsze stypendium do prywatnej szkoły brytyjskiej (Dulwich College), niezwiązanej z organizacją UWC. Tym samym Towarzystwo Szkół Zjednoczonego Świata im. Pawła Czartoryskiego stało się jedynym na świecie komitetem narodowym UWC, który niezależnie przyznaje dodatkowe stypendia do szkół innych niż UWC. Od 2012 roku rekrutacja do szkół UWC oraz do programu Polish Scholarship Scheme (PSS) jest prowadzona oddzielnie.

</doc>
<doc id="1427673" url="https://pl.wikipedia.org/wiki?curid=1427673" title="Państwa w Afryce, które uzyskały niepodległość">
Państwa w Afryce, które uzyskały niepodległość



</doc>
<doc id="1427680" url="https://pl.wikipedia.org/wiki?curid=1427680" title="Maciej Wirzbięta">
Maciej Wirzbięta

Maciej Wirzbięta inna forma nazwiska: "Wierzbięta", (ur. 1523 w Krakowie, zm. w czerwcu 1605) – polski drukarz, tłumacz i księgarz krakowski.
Życiorys.
Urodził się w roku 1523, w krakowskiej rodzinie mieszczańskiej. Prawdopodobnie drukarstwa uczył się u Floriana Unglera. Zanim otworzył własny warsztat drukarski, kierował oficyną drukarską Heleny Unglerowej. Był kierownikiem drukarni Unglera po jego śmierci. W roku 1544 został właścicielem domu z oficyną przy ul. Sławkowskiej. Swoją drukarnię zaopatrzył (1554) w urządzenia drukarni brzeskiej, odkupione od wdowy po Bernardzie Wojewódce. Pierwsze datowane druki pochodzą jednak dopiero z roku 1557 i prawdopodobnie dopiero wtedy nastąpiło otwarcie drukarni (dawni badacze przyjmowali pierwotnie rok 1554). W roku 1565 uzyskał serwitoriat. Wydawał przeważnie dzieła protestanckie. Początkowo katolik, przeszedł później na kalwinizm. W roku 1571 był seniorem (członkiem zarządu) zboru krakowskiego. Był zamożnym mieszczaninem, oprócz drukarni posiadał folwark Szykiwikowski, staw i ogród w Łobzowie. Sprawował urząd ławnika krakowskiego, tytułował się drukarzem królewskim. Dwukrotnie żonaty, zmarł w czerwcu roku 1605 (brak daty dziennej).
Działalność i twórczość.
Najstarszy zachowany jego druk datowany w 1554 r. to "Psałterz Dawidów". W 1565 otrzymał przywilej „typografa I.K.Mci”. Wydrukował większość utworów Reja, w tym "Wizerunk własny" (1558, 1560 i 1585), "Źwierzyniec" (1562 i 1574) oraz dzieła Kochanowskiego: "Szachy", Górnickiego: "Dworzanin polski", Modrzewskiego. Drukował rozprawy teologiczne, polemiki, konfesje itp. druki religijne. Ostatni datowany druk ukazał się w 1609 r.
Własną twórczością literacką zajmował się Maciej Wirzbięta przy okazji. Jego największym dziełem jest "Gospodarstwo dla młodych a nowotnych gospodarzów""."
Od 1603 r. wydawnictwa Wirzbięty trafiły na indeks ksiąg zakazanych, przypuszczalnie dlatego część nakładu była wydawana anonimowo bez sygnetu. Znane są trzy odmiany sygnetów drukarskich oficyny Wirzbięty. W sumie znanych druków sygnowanych przez jego oficynę (monogram w tarczy i drzewo wierzby) jest 175. Od roku 1610 drukarnię tę prowadził jego syn Paweł.

</doc>
<doc id="1427682" url="https://pl.wikipedia.org/wiki?curid=1427682" title="Polski Narodowy Pokaz Koni Arabskich Czystej Krwi">
Polski Narodowy Pokaz Koni Arabskich Czystej Krwi

Polski Narodowy Pokaz Koni Arabskich Czystej Krwi – coroczny czempionat koni arabskich polskiej hodowli odbywający latem się w Janowie Podlaskim. Miejscem imprezy jest arena na terenie tutejszej Stadniny Koni. Pokaz w Janowie służy nie tylko prezentacji koni, ale przede wszystkim spełnia ważną rolę w ocenie, selekcji i doborze materiału hodowlanego, ocenia pracę hodowców i wyznacza kierunki dalszej hodowli. Pierwszy czempionat zorganizowany został w 1979, a w dniach 8-9 sierpnia 2008 odbyła się jego XXX edycja.
Od 2007 w Janowie Podlaskim prezentowane są wszystkie konie. Wcześniej, do 2006 ogiery młodsze – roczne i dwuletnie, poddawane były ocenie podczas Czempionatu Polski Ogierów Młodszych odbywającego się w SO Białka, w ramach wiosennego Młodzieżowego Pokazu Koni Arabskich Czystej Krwi.
Zasady.
Konie podczas imprezy ocenia międzynarodowa komisja sędziowska, przyznając punkty w skali od 0 do 20 pkt. Zwierzęta oceniane są w pozycji stój i w ruchu – w stępie i w kłusie. Punktowane jest pięć elementów: typ, głowa i szyja, kłoda, nogi i ruch. Oceniany koń może uzyskać maksymalnie 100 punktów.
Podczas Pokazu konie prezentowane są w 11 klasach:
Klasy te pozwalają na obiektywne porównanie koni z tego samego rocznika, bądź grupy wiekowej.
Konie, które zdobyły pierwsze miejsce w swojej klasie, później stają do rozgrywki o tytuł Czempiona w poszczególnych kategoriach wiekowych, zaś konie, które sklasyfikowano na drugich miejscach walczą o tytuł Wiceczempiona.
Czempionat Klaczy Młodszych obejmuje klasy I, II i III.
Czempionat Ogierów Młodszych – klasy IV, V i VI.
Czempionat Klaczy Starszych – klasy VII, VIII i IX.
Czempionat Ogierów Starszych – klasy X i XI.
Na koniec imprezy czterech zwycięzców Czempionatów staje do rozgrywki o tytuł Najlepszego Konia Pokazu - Best in Show.

</doc>
<doc id="1427686" url="https://pl.wikipedia.org/wiki?curid=1427686" title="Nino Salukwadze">
Nino Salukwadze

Nino Salukwadze (, ; ur. 1 lutego 1969 r. w Tbilisi) – gruzińska strzelczyni sportowa, specjalizująca się w strzelaniu z pistoletu, trzykrotna medalistka olimpijska, mistrzyni świata, Zasłużona Mistrzyni Sportu ZSRR (1988).
Życiorys.
W reprezentacji ZSRR startowała od 1985 roku, kiedy to zdobyła mistrzostwo Europy juniorów w pistolecie sportowym z 25 metrów. Rok później zdobyła pierwszy złoty medal mistrzostw świata (w drużynie). Indywidualną mistrzynią świata była tylko raz – miało to miejsce w 1989 roku w Sarajewie. Ponadto w 1988 roku w Seulu zdobyła dwa medale olimpijskie, w tym jeden złoty (pistolet sportowy, 25 m).
Większość sukcesów odniosła w barwach Związku Radzieckiego. Przejściowo reprezentowała także Wspólnotę Nieodległych Państw, największe jej sukcesy w barwach tej reprezentacji to piąte miejsce na igrzyskach w Barcelonie (pistolet sportowy, 25 m) i drugie miejsce w zawodach Pucharu Świata w Meksyku (w tej samej konkurencji).
Od 1993 roku jest reprezentantką Gruzji, w 2002 roku zdobyła wicemistrzostwo świata, zaś w 2008 roku osiągnęła trzecie miejsce na igrzyskach w Pekinie. Ponadto zwyciężyła w mistrzostwach Europy w Brnie w 1993 roku. Wielokrotnie wygrywała w zawodach Pucharu Świata.
Szeroko komentowanym wydarzeniem z udziałem Salukwadze była ceremonia medalowa podczas igrzysk w Pekinie. Srebrną medalistką w konkurencji była Rosjanka Natalja Padierina. Obie medalistki uściskały się serdecznie, co w kontekście trwającej w tym czasie wojny w Osetii Południowej, w której walczyli ze sobą żołnierze gruzińscy i rosyjscy, odebrane zostało jako ważny gest.
Nino Salukwadze pełniła funkcje wiceprzewodniczącej Gruzińskiej Federacji Strzeleckiej i Gruzińskiego Komitetu Olimpijskiego.
Na arenie międzynarodowej startuje od 1985 roku. Jej trenerem był m.in. Wachtang Salukwadze. Z zawodu jest socjologiem.
Jest zamężna z rugbystą Goczą Maczawarianim, ma dwójkę dzieci (córka Nino i syn Cotne).
Osiągnięcia.
Medale na mistrzostwach świata.
"Na podstawie:"
Medale na mistrzostwach Europy.
"Na podstawie:"
Medale na mistrzostwach Europy juniorów.
"Na podstawie:"

</doc>
<doc id="1427688" url="https://pl.wikipedia.org/wiki?curid=1427688" title="Kościół Najświętszego Serca Jezusowego w Ełku">
Kościół Najświętszego Serca Jezusowego w Ełku

Kościół Najświętszego Serca Jezusowego w Ełku – największy i najstarszy kościół w Ełku, wybudowany w stylu neogotyckim w latach 1847–1850. Przebudowany w latach 1922–1925 po zniszczeniach wojennych i pożarze z 1914 roku. Do 1945 świątynia ewangelicka, po II wojnie światowej polski kościół rzymskokatolicki.
Historia.
Historia parafii katolickiej w Ełku sięga XV wieku. Podczas reformacji Ełk przyjął luteranizm i kościół służył wspólnocie ewangelickiej. Murowana świątynia zbliżona pod względem architektonicznym do współczesnej. Wzniesiona została w latach 1847–1850. W czasie I wojny światowej uległa zniszczenia na skutek działań wojennych. Odbudowano ją w latach 1922–1925 w stylu neogotyckim. Po II wojnie światowej kościół przekazano katolikom. Placówkę katolicką ku czci Najświętszego Serca Jezusowego erygował 20 listopada 1946 roku administrator apostolski ks. bp. Teodor Bensch, powierzając przybyłych z Krakowa Zakonników Kanoników Regularnych Laterańskich (CRL), którzy osiedlili się przy tym kościele w sierpniu 1945 roku.
Wewnątrz znajduje się ołtarz główny z 1959, 4 ołtarze boczne oraz witraże przedstawiające najważniejsze sceny z życia Jezusa Chrystusa. Posiada wysoką wieżę. Został wpisany do rejestru zabytków 25 lutego 1988. Mieści się przy ulicy Armii Krajowej 2. Z wieży kościoła codziennie o 12:00 w południe odtwarzany jest hejnał Ełku.
Pomnik przed kościołem.
17 czerwca 1950 przed kościołem przy ul. Wojska Polskiego odsłonięto pomnik, usytuowany na kamiennym cokole. Pomnik przedstawia Jezusa stojącego na betonowej kapliczce, na której widnieje napis: "W hołdzie poległym Polakom za wiarę i ojczyznę". W maju 2005 roku, w 60. rocznicę zakończenia II wojny światowej, Kombatancki Związek Dzieci Wojny Rzeczypospolitej w Ełku odsłonił tablicę przy postumencie pomnika o treści: "Polskie dzieci ofiary II wojny światowej, więźniowie obozów, sieroty wojenne, robotnicy niewolniczej pracy, wypędzeni, prześladowani w czasie okupacji hitlerowskiej i sowieckiej – dziękują Panu Bogu za ocalenie." W tylnej części pomnika ustawiono drewniany krzyż, przy którym zamontowano marmurową tablicę z datami misji świętych.

</doc>
<doc id="1427689" url="https://pl.wikipedia.org/wiki?curid=1427689" title="Maszt ze statku s/s &quot;Kapitan Maciejewicz&quot;">
Maszt ze statku s/s &quot;Kapitan Maciejewicz&quot;



</doc>
<doc id="1427690" url="https://pl.wikipedia.org/wiki?curid=1427690" title="Shun’ichi Miyamoto">
Shun’ichi Miyamoto

 – japoński muzyk oraz seiyū. Słynie z wykonania kilku piosenek dla anime pt.: "D.N.Angel".
Jako czterolatek zaczął grać na pianinie. Jego debiutem była piosenka „Byakuya ~True Light~”, otwierając tym samym temat przewodni dla anime „D.N.Angel”.
Jego pierwszy minialbum, „Angels” („Anioły”), zawiera piosenki, które były wykonane w filmie „D.N.Angel”: „The Way to Myself” (angielska wersja „Michishirube”) oraz wersje „Byakuya ~True Light~” i „Caged Bird”.

</doc>
<doc id="1427697" url="https://pl.wikipedia.org/wiki?curid=1427697" title="Jim Matheos">
Jim Matheos

Jim Matheos (ur. 22 listopada 1962 w Westfield) – amerykański muzyk, kompozytor i instrumentalista. Matheos znany jest przede wszystkim z wieloletnich występów w grupie Fates Warning, której był współzałożycielem. Od 2002 roku członek formacji Office of Strategic Influence. Współpracował także z zespołem Gordian Knot.
W 2004 roku muzyk został sklasyfikowany na 71. miejscu listy 100 najlepszych gitarzystów heavymetalowych wszech czasów według magazynu Guitar World.

</doc>
<doc id="1427698" url="https://pl.wikipedia.org/wiki?curid=1427698" title="Friedrich Ernst von Schwerin">
Friedrich Ernst von Schwerin

Friedrich Ernst von Schwerin (ur. 4 czerwca 1863 w Katowicach, zm. 16 sierpnia 1936 w Berlinie) – wysoki urzędnik administracji pruskiej, prawnik, który działał m.in. w Bydgoszczy, Gdańsku i na Górnym Śląsku.
Życiorys.
Schwerin pochodził z nieutytułowanej gałęzi swego staroszlacheckiego rodu, był synem Aleksandra Magnusa, urzędnika pruskiego, i Henrietty Emilii z domu Wittich.
W roku 1882 zdał maturę w ekskluzywnej szkole, Akademii Rycerskiej w Legnicy, i podjął studia prawa i politologii w Berlinie i Tybindze.
Po praktyce w sądach zdał egzamin referendarza sądowego w roku 1891 i odbył służbę wojskową jako tzw. ochotnik jednoroczny. Opuścił ją jako kapitan rezerwy i podjął pracę w administracji państwowej, zaczynając ją jako referendarz w Bydgoszczy.
Do roku 1898 przenoszony był na coraz wyższe stopnie urzędnicze w Stade, Kolonii, Gdańsku, w tym roku objął stanowisko landrata w Tarnowskich Górach (wówczas: "Tarnowitz"), które piastował do 1907.
Po krótkim epizodzie jako tymczasowy prezydent rejencji w Arnsbergu przeniesiony został na to samo, już bardzo wysokie, stanowisko do Opola, gdzie przebywał do 1915, działając jednocześnie jako kurator Instytutu Higieny w Bytomiu.
W 1915 przeniesiono go na niesłychanie prestiżowe stanowisko prezydenta rejencji w Poczdamie, które opuścił przechodząc w r. 1917 na emeryturę.
Schwerin był kawalerem licznych orderów i honorowym obywatelem miasta Opola.

</doc>
<doc id="1427700" url="https://pl.wikipedia.org/wiki?curid=1427700" title="Pod Katarynką">
Pod Katarynką

„Pod Katarynką”, właściwie Niezalegalizowany Klub Futurystów „Pod Katarynką” – grupa założona w 1919 w Krakowie przez Brunona Jasieńskiego, Stanisława Młodożeńca i Tytusa Czyżewskiego; jej członkowie publikowali w redagowanym przez Czyżewskiego piśmie „Formiści”.
Katarynka w Krakowie.
Pierwszy wieczór poetycki „Katarynki” (nazywany „poezowieczorem”) odbył się 13 marca 1920 roku w podziemiach domu akademickiego przy ulicy Jagiellońskiej w Krakowie. Wzięli w nim udział Czyżewski, Jasieński, Młodożeniec oraz aktorzy Teatru im. Słowackiego - Zofia Ordyńska i Alfred Szymański. Studenci Akademii Sztuk Pięknych, pod przewodnictwem Józefa Jaremy pomalowali i udekorowali salę na sposób formistyczny. W czasie wieczoru Młodożeniec odczytał programowy wiersz "Katarynka". Utwór ten nie zachował się do dnia dzisiejszego, jego treść znamy z relacji autora, wspomina on: "afirmowałem i wychwalałem wynalazki, które jednoczą rasy ludzkie (...) zapowiadałem, że podobnie jak kataryniarze będziemy ze swą poezją wychodzić na rynki miejskie i okola wsi (...) Obiecywałem nowy język w poezji, dostosowany do rytmu i odczucia teraźniejszych dni. Przyrzekałem rehabilitację codziennego słowa i ustawienie go w majestacie poezji". Jasieński wygłosił "Prolog do „Foot-Ballu wszystkich świętych”". Ordyńska recytowała "Oczy tygrysa" i "Elektryczne wizje" Czyżewskiego. Według programu odbyła się ponadto muzyczna interpretacja wierszy skamandrytów.
Występy „Katarynki” miały charakter prowokacyjny, podczas poezowieczorów często dochodziło do awantur. Przykładem może być spotkanie, które odbyło się 11 czerwca 1921 roku o godzinie 23.00 w sali Teatru im. Słowackiego w Krakowie. Oprócz poetów udział w koncercie brali warszawscy aktorzy - Irena Solska i Janusz Strachocki. Część publiczności od początku była niechętna występującym - prelekcje Jasieńskiego przerywały krzyki i gwizdy. Gdy Solska recytowała wiersz Młodożeńca "Moskwa" (składający się tylko z wyrazów „tu” i „tam”), część widzów była zachwycona brawurową interpretacją, inni gwizdali i tupali, pomiędzy publicznością wybuchnęła bójka. Trzy dni później na posiedzeniu Rady Miejskiej Krakowa dyskutowano na temat występu „Katarynki”, uznano go za obrażający moralność i skandaliczny, w konsekwencji postanowiono nie wynajmować już sali Teatru im. Słowackiego (reprezentacyjnej sali miasta) na jakiekolwiek imprezy nocne.
Katarynka w Warszawie.
Pierwszy gościnny występ „Katarynki” w Warszawie odbył się 9 lutego 1921 roku w sali Filharmonii. Oprócz futurystów wzięli w nim udział: architekt Szymon Syrkus, Jan Lesman (późniejszy Jan Brzechwa), Seweryn Odyniec, a także aktorzy Teatru Polskiego: Stefan Jaracz, Irena Solska, Janusz Strachocki. Wieczór wzbudził ogromne zainteresowanie mieszkańców stolicy, dla chętnych zabrakło miejsc siedzących, sala była całkowicie wypełniona. Podczas występu recytowano wiersze, a także odczytano "Dynamo-program futurystów polskich". Syrkus wygłosił przemówienie, poświęcono również kwadrans futuryzmowi rosyjskiemu. Pierwszy warszawski wieczór „Katarynki” spotkał się z niezadowoleniem publiczności - widzowie gwizdali, krzyczeli, opuszczali salę. Również prasa, między innymi „Kurier Polski” publikowała niepochlebne recenzje wieczoru. Budziło to zadowolenie futurystów, nastawionych na skandal i artystyczną drwinę.
Dwa kolejne warszawskie występy „Katarynki” zorganizowane zostały 26 lutego i 3 marca 1921 roku w sali Towarzystwa Higienicznego przy ulicy Kredytowej. Ostatni wieczór, mający być pożegnaniem krakowskich futurystów z warszawską publicznością połączonym z wzajemną wymianą pamiątek, został zakłócony przez interwencję kilkunastu uzbrojonych w karabiny policjantów i referenta oświatowego Komisariatu Rządu. Pod groźbą natychmiastowego aresztowania futuryści byli zmuszeni przerwać występ. Interwencja spowodowana była tym, iż recytacja utworów odbyła się w innym, niż zgłoszony w cenzurze, porządku, a także pojawił się jeden wiersz nie umieszczony w programie. W sprawie przerwanego wieczoru poetyckiego grupa posłów PPS-u (Kazimierz Czapiński, Norbert Barlicki, Herman Lieberman) zgłosiła w Sejmie interpelację. Poskutkowało to zwolnieniem referenta oświatowego, „Katarynka” mogła natomiast powtórzyć swój występ 9 marca.

</doc>
<doc id="1427701" url="https://pl.wikipedia.org/wiki?curid=1427701" title="Niezalegalizowany Klub Futurystów &quot;Pod Katarynką&quot;">
Niezalegalizowany Klub Futurystów &quot;Pod Katarynką&quot;



</doc>
<doc id="1427703" url="https://pl.wikipedia.org/wiki?curid=1427703" title="Niezalegalizowany Klub Futurystów Pod Katarynką">
Niezalegalizowany Klub Futurystów Pod Katarynką



</doc>
<doc id="1427707" url="https://pl.wikipedia.org/wiki?curid=1427707" title="Curling na wózkach">
Curling na wózkach

Curling na wózkach – gra w curling przystosowana dla osób niepełnosprawnych poruszających się na wózkach inwalidzkich. Tą dyscypliną sportu jak i curlingiem dla osób pełnosprawnych zarządza Światowa Federacja Curlingu (WCF), curling na wózkach od 2006 jest dyscypliną paraolimpijską.
W curling na wózkach zaczęto grać w Europie pod koniec lat 90. XX wieku, w Ameryce Północnej uprawia się od 2002.
Mecze rozgrywane są na takim samym lodowisku jak w curlingu pełnosprawnych (45,72 m x 5 m, bez haków), używa się takich samych kamieni. Różnice polegają na tym, że kamień wypuszcza się z zatrzymanego wózka (który najczęściej z tyłu przytrzymuje inny zawodnik), nie ma również szczotkowania. Kamienie mogą być wypuszczane za pomocą ręki (zawodnik wychyla się wówczas z wózka) lub poprzez specjalny kij (tzw. "extender"). Zakończony jest on ruchomą nakładką gdzie wkłada się rączkę kamienia, można go nim pchnąć i nadać odpowiednią rotację. Kamień podczas wypuszczania musi znajdować się na linii środkowej.
Każda drużyna musi składać się z zawodników obydwu płci. Mecze składają się z 8 endów (do sezonu 2007/2008 było to 6 endów). Zespół ma 68 minut na zagranie swoich kamieni, może również wziąć jeden "czas".

</doc>
<doc id="1427711" url="https://pl.wikipedia.org/wiki?curid=1427711" title="Jachim Presents">
Jachim Presents



</doc>
<doc id="1427714" url="https://pl.wikipedia.org/wiki?curid=1427714" title="Ryszard Tobys">
Ryszard Tobys

Ryszard Tobys - rusznikarz z Piotrowa Drugiego w gminie Czempiń. W roku 2002 uzyskał certyfikat Księgi Rekordów Guinnessa za największy strzelający rewolwer czarnoprochowy Remington model 1859.
Remington mod. 1858 – największy rewolwer na świecie.
Kilkakrotnie powiększona wersja oryginalnego czarnoprochowego rewolweru Remington model 1858. Jego istotne elementy zostały wykonane ze stali węglowej i oksydowanej, kabłąk z mosiądzu a okładziny z drewna orzechowego. Szkielet rewolweru podobnie jak oryginał został wykonany z jednego kawałka stali. W bębnie mieści się sześć ołowianych kul o średnicy 28 mm i wadze 128 g każda, waga prochu w jednej komorze to 22 g. Strzela celnie na odległość do 100 metrów. Rewolwer ma 126 cm długości, 40 cm wysokości i waży 45 kg. W 2002 roku został wpisany do Księgi rekordów Guinnessa i tym samym uznany za największy działający czarnoprochowy rewolwer na świecie.

</doc>
<doc id="1427717" url="https://pl.wikipedia.org/wiki?curid=1427717" title="Anna Maria Javouhey">
Anna Maria Javouhey

Anna Maria Javouhey (ur. 10 listopada 1779 w Jallanges w Burgundii, zm. 15 lipca 1851 w Paryżu) – błogosławiona Kościoła katolickiego, francuska siostra zakonna, założycielka Zgromadzenia Sióstr św. Józefa z Cluny (fr. "La Congrégation des Soeurs de Saint Joseph de Cluny").
Życiorys.
Anna Maria była najstarszym dzieckiem w wielodzietnej rodzinie. W 1807 roku (oficjalnie 12 maja) założyła "zgromadzenie sióstr św. Józefa ", którego siedzibą stała się miejscowość Cluny i rozpoczęła przygotowanie sióstr do działalności misyjnej. Po dziewięciu latach pierwsze zakonnice udały się na misje do: Senegalu, Gambii, Sierra Leone, na Antyle, Reunion, Saint-Pierre i Miquelon i Polinezji. Kierowała misjami w Afryce i w Ameryce Południowej gdzie w Gujanie Rząd francuski powierzył jej przygotowanie abolicji i wykup niewolników.
Kult.
Anna Maria została beatyfikowana 15 października 1950 przez Piusa XII.
Jej wspomnienie liturgiczne w Kościele katolickim obchodzone jest 15 lipca.

</doc>
<doc id="1427719" url="https://pl.wikipedia.org/wiki?curid=1427719" title="A Coruña (prowincja)">
A Coruña (prowincja)

A Coruña (hiszp. "Provincia de A Coruña", gal. "Provincia da Coruña") – prowincja w północno-zachodniej Hiszpanii, współtworząca wspólnotę autonomiczną Galicji. Stolicą jest miasto A Coruña. Graniczy z prowincjami Lugo i Pontevedra, położona jest nad Oceanem Atlantyckim.
Comarki.
W skład prowincji A Coruña wchodzą comarki:

</doc>
<doc id="1427720" url="https://pl.wikipedia.org/wiki?curid=1427720" title="Gałka Muszkatołowa">
Gałka Muszkatołowa

Gałka Muszkatołowa – klub futurystów założony w pierwszych dniach listopada 1921 w Krakowie.
Klub „Gałka Muszkatołowa” mieścił się w narożnej salce kawiarni „Esplanada”, należącej do Karola Wołkowskiego, na rogu ulic Krupniczej i Podwale. Nazwa klubu odnosiła się do półokrągłego kształtu salki. Jej ściany były pokryte jaskrawymi malowidłami przedstawiającymi zdeformowane twarze i figury oraz kształty geometryczne. Na suficie wisiała lampa zaprojektowana prawdopodobnie przez Tytusa Czyżewskiego.
W „Gałce Muszkatołowej” gromadzili się krakowscy futuryści oraz malarze formiści. Bywali w niej także Tadeusz Peiper, Witkacy i Leon Schiller.
Klub istniał zaledwie parę lat – właściciel Esplanady, ulegając naciskom konserwatywnej opinii miejskiej, oddzielił salkę od kawiarni i wynajął ją firmie sprzedającej maszyny do pisania.

</doc>
<doc id="1427721" url="https://pl.wikipedia.org/wiki?curid=1427721" title="5000 myśli">
5000 myśli

5000 myśli – drugi solowy album muzyczny Magdy Femme.
Płyta byłej wokalistki grupy Ich Troje powstała pod producencką opieką Chrisa Aikena (współpracował m.in. z Celine Dion, Ronanem Keatingiem, Cher i Bryanem Adamsem). Na album składa się 13 utworów (w tym jeden remiks), z singlowym „Kłamstwem” na czele.

</doc>
<doc id="1427727" url="https://pl.wikipedia.org/wiki?curid=1427727" title="Wojewodowie gniewkowscy">
Wojewodowie gniewkowscy



</doc>
<doc id="1427728" url="https://pl.wikipedia.org/wiki?curid=1427728" title="Fabrice Jeannet">
Fabrice Jeannet

Fabrice Jeannet (ur. 20 października 1980 w Fort-de-France) − francuski szermierz, szpadzista. Trzykrotny medalista olimpijski.
Urodzony na Martynice szermierz kilku sezonów jest mocnym punktem francuskiej drużyny szpadzistów. Zdobył z nią złoto IO 2004 i IO 2008 oraz czterokrotnie tytuł mistrza świata (2002, 2005, 2006, 2007). Indywidualnie jego największym sukcesem jest złoto mistrzostw świata w 2003 (był także dwukrotnie srebrnym medalistą mistrzostw świata, a raz brązowym) oraz drugie indywidualnie i pierwsze drużynowo na olimpiadzie w Pekinie.
Jego brat Jérôme także jest reprezentantem Francji w szpadzie, członkiem złotej ekipy z Aten i Pekinu.

</doc>
<doc id="1427729" url="https://pl.wikipedia.org/wiki?curid=1427729" title="Beautiful Intentions">
Beautiful Intentions

Beautiful Intentions – trzeci solowy album Melanie C. Album ukazał się w kwietniu 2005 roku nakładem założonej przez artystkę wytwórni Red Girl Records.

</doc>
<doc id="1427730" url="https://pl.wikipedia.org/wiki?curid=1427730" title="Jérôme Jeannet">
Jérôme Jeannet

Jérôme Jeannet (ur. 26 stycznia 1977 w Fort-de-France) – francuski szpadzista, mistrz olimpijski z Aten i Pekinu.
Urodzony na Martynice szermierz od kilku sezonów jest mocnym punktem francuskiej drużyny szpadzistów. Zdobył z nią złoto IO 2004 i IO 2008 oraz tytuł mistrza świata. Indywidualnie jego największym sukcesem jest złoto mistrzostw Europy w 2007 oraz brązowy krążek mistrzostw świata z 2007 i 2009 roku. Indywidualny mistrz Francji w szpadzie (2005).
Jego brat Fabrice także jest reprezentantem Francji w szpadzie, członkiem złotej ekipy z Aten i Pekinu.

</doc>
<doc id="1427732" url="https://pl.wikipedia.org/wiki?curid=1427732" title="Bitwa pod Greenbrier River">
Bitwa pod Greenbrier River



</doc>
<doc id="1427736" url="https://pl.wikipedia.org/wiki?curid=1427736" title="Bachanalia przed hermą Pana">
Bachanalia przed hermą Pana

Bachanalia przed hermą Pana – obraz francuskiego malarza barokowego Nicolasa Poussina, namalowany w ok. 1632–1633 roku.
Temat obrazu Poussin zaczerpnął prawdopodobnie z serii obrazów Tycjana namalowanych dla Alfonsa d'Este, m.in. Bachus i Ariadna.
Opis obrazu.
Obraz przedstawia satyrów, menady nimfy i małych pijanych putt tańczących przed posągiem hermy Pana lub Priapa, bożków lasów i ogrodów związanych również z bogiem wina Bachusem. Po lewej stronie nimfa wyciska sok z winogron, który jak wino spływa do naczynka pijanych putt. Postacie te często były przedstawiane na sarkofagach rzymskich jako symbole nieśmiertelności. Scena przypomina dionizyjskie zabawy, zaakcentowane poprzez półnagie kobiety. Harmonijność zabawy zakłóca postać satyra, który rzuca się na jedną z nimf, a druga nimfa zamierza uderzyć go dzbanem. Przesłanie obrazu wiąże się z przyjemnością czerpaną z zabawy, ale z zachowaniem umiaru.

</doc>
<doc id="1427739" url="https://pl.wikipedia.org/wiki?curid=1427739" title="Gomphotheriidae">
Gomphotheriidae



</doc>
<doc id="1427741" url="https://pl.wikipedia.org/wiki?curid=1427741" title="Mieczysław Szczuka">
Mieczysław Szczuka

Mieczysław Szczuka (ur. 19 października 1898 w Warszawie, zm. 13 sierpnia 1927 w Tatrach) – awangardowy artysta plastyk, reprezentujący polski konstruktywizm i produktywizm. W latach 1923–1927 zajmował się taternictwem.
Działalność artystyczna.
W latach 1915–1918 studiował w Szkole Sztuk Pięknych w Warszawie u Miłosza Kotarbińskiego. Miał lewicowe poglądy, które próbował łączyć z twórczością plastyczną. Był malarzem, grafikiem i rzeźbiarzem. Zajmował się fotomontażem, filmem abstrakcyjnym, inscenizacją teatralną, projektował ilustracje, okładki książek i czasopism, plakaty. Eksperymentował w zakresie projektowania przemysłowego i użytkowego, form ruchomych i kompozycji przestrzennych. Głosił skrajny utylitaryzm, sztukę utożsamił z pracą produkcyjną. W 1924 był współzałożycielem grupy artystycznej i pisma „Blok”, w 1927 założył czasopismo „Dźwignia” (pierwszy numer ukazał się w marcu tego roku). Szczuka był jedynym redaktorem i wydawcą „Dźwigni”, której zaplecze stanowiła Komunistyczna Partia Polski. Zamieszczona w pierwszym numerze nota głosiła: "Zadaniem „Dźwigni” jest skupienie tych pracowników kultury (literatów, plastyków itd.), którzy stoją na gruncie dążeń współczesnego proletariatu." [...] "Najlepsza kontrolą celowości i skuteczności naszej pracy będzie ściśle trzymanie się bazy marksistowskiej". Do śmierci artysty w 1927 r. ukazały się cztery numery „Dźwigni”.
Taternictwo.
Szczuka chorował na gruźlicę i w 1923 w celach leczniczych wyjechał do Zakopanego. Tu zainteresował się turystyką górską, a następnie taternictwem, które uprawiał do śmierci. Dokonał wielu pierwszych przejść na najtrudniejszych ścianach tatrzańskich, m.in. latem Granią Wideł od Kieżmarskiego Szczytu do Łomnicy oraz zimą wschodnią ścianą na Niebieską Turnię. Wspinał się m.in. z Mieczysławem Świerzem, Marianem Sokołowskim i Janem Kazimierzem Dorawskim. Zginął na południowej ścianie Zamarłej Turni 13 sierpnia 1927 r. podczas trzynastej próby zdobycia tej bardzo trudnej ściany. Szczuka z powodzeniem przeszedł ją wcześniej i tego dnia chciał powtórzyć wyczyn w towarzystwie dwóch niedoświadczonych wspinaczy. Okoliczności jego śmierci nie zostały do końca wyjaśnione, prawdopodobnie, odpadając od ściany, przeciął linę asekuracyjną na ostrym występie skalnym. Pochowany na Nowym Cmentarzu przy ulicy Nowotarskiej w Zakopanem (kw. L1-1-6).

</doc>
<doc id="1427742" url="https://pl.wikipedia.org/wiki?curid=1427742" title="Mistrzostwa świata w curlingu na wózkach">
Mistrzostwa świata w curlingu na wózkach

Mistrzostwa świata w curlingu na wózkach odbywają się od 2002. Wyłaniają one mistrza świata, są jednocześnie kwalifikacjami do zimowych igrzysk paraolimpijskich.
Od 2006 organizowany jest turniej kwalifikujący, do mistrzostw dostają się 2 najlepsze drużyny, również 2 najgorsze z mistrzostw trafiają do następnego turnieju. 

</doc>
<doc id="1427743" url="https://pl.wikipedia.org/wiki?curid=1427743" title="Jerome Jeannet">
Jerome Jeannet



</doc>
<doc id="1427747" url="https://pl.wikipedia.org/wiki?curid=1427747" title="Dawid Frischmann">
Dawid Frischmann

Dawid Frischmann (ur. 1859 w Zgierzu, zm. 4 sierpnia 1922 w Berlinie) – żydowski pisarz, poeta, eseista, krytyk literacki i tłumacz literatury pięknej tworzący w języku hebrajskim i jidysz.
Frischmann pochodził z zamożnej żydowskiej rodziny zgierskich fabrykantów. Edukację rozpoczął w szkole przy zgierskiej synagodze. W latach 1890–1895 studiował filologię, filozofię i historię sztuki na Uniwersytecie Wrocławskim. W 1895 zamieszkał w Warszawie, zajmując się tłumaczeniami literatur niemieckiej, rosyjskiej i angielskiej na hebrajski. Współpracował z tamtejszymi żydowskimi gazetami "Der Hojz-Frajnd", "Der Jud", "Der Frajnd" oraz dziennikami łódzkimi. W latach 1911–1912 przebywał Palestynie. Po wybuchu I wojny światowej został internowany w Berlinie, w 1915 powrócił do Warszawy, skąd został deportowany do Odessy. Po rewolucji lutowej w 1917 przeniósł się do Moskwy, gdzie kierował żydowskim wydawnictwem "AJ Stybel" i kontynuował działalność literacką i przekładową. Po zamknięciu wydawnictwa przez bolszewików w 1919 r. wrócił do Warszawy. W 1922 r. udał się do Berlina, wkrótce zmarł i został tam pochowany.

</doc>
<doc id="1427748" url="https://pl.wikipedia.org/wiki?curid=1427748" title="Karabin Magpul Masada">
Karabin Magpul Masada



</doc>
<doc id="1427750" url="https://pl.wikipedia.org/wiki?curid=1427750" title="Bad Idea">
Bad Idea

Bad Idea – singel zespołu A wydany w 1997 promujący album "How Ace Are Buildings".

</doc>
<doc id="1427751" url="https://pl.wikipedia.org/wiki?curid=1427751" title="Ichnotropis">
Ichnotropis

Ichnotropis – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Ichnotropis": "ikhnos" „trop, ślad”, od ιχνευω "ikhneuō" „tropić, śledzić”; τροπις "tropis" „kil statku”.
Podział systematyczny.
Do rodzaju należą następujące gatunki: 

</doc>
<doc id="1427752" url="https://pl.wikipedia.org/wiki?curid=1427752" title="Bushmaster ACR">
Bushmaster ACR



</doc>
<doc id="1427754" url="https://pl.wikipedia.org/wiki?curid=1427754" title="Armalite AR-18">
Armalite AR-18



</doc>
<doc id="1427755" url="https://pl.wikipedia.org/wiki?curid=1427755" title="Foghorn">
Foghorn

Foghorn - singel zespołu A wydany w 1997, promujący płytę How Ace Are Buildings.

</doc>
<doc id="1427756" url="https://pl.wikipedia.org/wiki?curid=1427756" title="Sing-A-Long">
Sing-A-Long

Sing-A-Long - singel zespołu A wydany w 1997, promujący płytę How Ace Are Buildings.

</doc>
<doc id="1427757" url="https://pl.wikipedia.org/wiki?curid=1427757" title="Kościół św. Józefa w Tczewie">
Kościół św. Józefa w Tczewie

Kościół św. Józefa w Tczewie – ceglana bazylika katolicka w Tczewie, wybudowana w latach 1931–1936 w stylu modernistycznym.
Historia.
Parafia św. Józefa w Tczewie powstała 1 stycznia 1916 r. poprzez wydzielenie z parafii farnej. Pierwszym duszpasterzem był ks. Bernard Bączkowski. Przebudował on dom czeladzi katolickiej przy ul. Gdańskiej na prowizoryczny kościół. 16 maja 1927 r. parafię objął ks. Władysław Młyński z zamysłem budowy nowego kościoła od podstaw. Budowę rozpoczęto w lipcu 1931 r. Konsekracja odbyła się 21 czerwca 1936 r. (bp Stanisław Okoniewski). Dzień wcześniej poświęcono nowy dzwon „Anna”.
W latach 1952–1956 prof. Gosieniecki namalował obecną polichromię, a także stacje drogi krzyżowej. Autorem mozaik i sgraffito był ponadto Stefan Engler. W 1953 r. w miejscu poprzedniego dzwonu „Anna” odlano nowy, o tym samym imieniu, gdyż poprzedni uległ zniszczeniu. W 1954 wykonano umeblowanie strefy prezbiterium i boczne ołtarze, również według projektu prof. Gosienieckiego. W 1958 umieszczono nową figurę św. Józefa na placu przed kościołem. Parafia św. Józefa w Tczewie powstała 1 stycznia 1916 r. Pierwszym duszpasterzem był ks. Bernard Bączkowski. Przebudował on dom czeladzi katolickiej przy ul. Gdańskiej na prowizoryczny kościół. 16 maja 1927 r. parafię objął ks. Władysław Młyński z zamysłem budowy nowego kościoła od podstaw. Budowę rozpoczęto w lipcu 1931 r. Konsekracja odbyła się 21 czerwca 1936 r. (bp Stanisław Okoniewski).
Wnętrze.
Projektantem obecnej świątyni był poznański architekt Stefan Cybichowski. Witraże zaprojektował również związany z Poznaniem prof. Wiktor Gosieniecki oraz Józef Żmijewski. Ten pierwszy zaprojektował także pierwotną malaturę kościoła. Organy zbudowała firma W.Biernacki z Warszawy. Okazałe figury ołtarzowe są autorstwa Ignacego Zelka z Torunia. W latach 1952–1956 prof. Gosieniecki namalował obecną polichromię, a także stacje drogi krzyżowej. Autorem mozaik i sgraffito był ponadto Stefan Engler. W 1954 wykonano umeblowanie strefy prezbiterium i boczne ołtarze, również według projektu prof. Gosienieckiego.
W bocznej kaplicy znajduje się tablica z nazwiskami około 170 parafian zamordowanych i poległych w latach II wojny światowej, tablice poświęcone kapłanom tej parafii – ks. B. Bączkowskiemu i ks. B. Prabuckiemu – zamordowanym w okresie okupacji niemieckiej oraz grobowiec ks. prałata Władysława Młyńskiego.
Wymiary kościoła: długość 55 m, szerokość 30 m, wysokość wieży 48 m (z krzyżem).
Organy.
Organy wykonała firma Waldemara Biernackiego. Budowę instrumentu rozpoczęto przed II wojną światową, jednak ze względu na nią kontynuacja budowy była niemożliwa. Organy poświęcono w 1954. Pod koniec lat 60. organy rozbudowała firma Józefa Moolina z Odr. Podczas rozbudowy dokonano m.in.: demontażu stołu gry Wacława Biernackiego, montaż trzeciego manuału i dodanie nowych głosów. Ostatni większy remont organów odbył się w 2006 r. Przeprowadziła go firma Józefa Kureckiego z Koźmina k. Skarszew, który od tego czasu na stałe opiekuję się instrumentem.
Dzwony.
Wewnątrz wieży kościelnej znajdują się 3 dzwony:

</doc>
<doc id="1427758" url="https://pl.wikipedia.org/wiki?curid=1427758" title="Tropidosaura">
Tropidosaura

Tropidosaura – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Południowej Afryce i Lesotho. 
Systematyka.
Etymologia.
"Tropidosaura": "tropis", τροπιδος "tropidos" „kil statku”; σαυρος "sauros" „jaszczurka”.
Podział systematyczny.
Do rodzaju należą następujące gatunki: 

</doc>
<doc id="1427759" url="https://pl.wikipedia.org/wiki?curid=1427759" title="Francesco Jacovacci">
Francesco Jacovacci

Francesco Jacovacci (ur. 1838 zm. 1908) włoski malarz.
Początkowo był samoukiem tworząc głównie malarstwo dekoracyjne, następnie studiował w Akademii Świętego Łukasza. W 1868 pomagał Cesaremu Fracassiniemu (1838-1868) w wykonaniu fresków w rzymskiej bazylice San Lorenzo fuori le mura.
Oprócz malarstwa sakralnego tworzył pod wpływem Fortynyego y Carbo sceny rodzajowe, jednak prawdziwą sławę zyskał dopiero dzięki obrazom historycznym. 
Jacovacci do 1908 był dyrektorem Galleria nazionale d'arte moderna w Rzymie, członkiem Accademia di San Luca, Congregazione virtuosi oraz Giunta superiore di belle arti. Uważany za postromantyka.

</doc>
<doc id="1427761" url="https://pl.wikipedia.org/wiki?curid=1427761" title="Mammut americanum">
Mammut americanum



</doc>
<doc id="1427767" url="https://pl.wikipedia.org/wiki?curid=1427767" title="Mikuláš Bakoš">
Mikuláš Bakoš

Mikuláš Bakoš (ur. 9 lutego 1914 w Odessie, zm. 20 czerwca 1972 w Bratysławie) – słowacki teoretyk literatury, tłumacz, członek Instytutu Badań Literackich Słowackiej Akademii Nauk, profesor estetyki.
Dzieciństwo spędził w Odessie, następnie studiował na Wydziale Filozoficznym Uniwersytetu im. J.A. Komenskiego w Bratysławie, później w Pradze. Doktorat z filozofii uzyskał w 1938. W okresie międzywojennym rozwijał działalność w ramach Towarzystwa Syntezy Naukowej (organizację młodej inteligencji słowackiej, do której powstania w 1937 sam się przyczynił). Brał czynny udział w ruchu słowackich nadrealistów, współtworzył księgę nadrealistów i strukturalistów "Ano, a nie" (1938, "Tak i nie" o wymowie antyfaszystowskiej). Swoją krytyką literacką wyznaczał nową drogę nowatorskim kierunkom w literaturze słowackiej: postimpresjonizmowi, prozie liryzowanej i awangardzie. Ze wszystkich dyscyplin literaturoznawczych najbardziej cenił poetykę historyczną. Znalazło to odzwierciedlenie w jego fundamentalnej pracy "Vývin slovenského verša od školy Štúrovej" (1939, "Rozwój wiersza słowackiego od szkoły szturowskiej").
W czasie II wojny światowej (1940) habilitował się na Uniwersytecie w Bratysławie, ale za przekonania polityczne habilitacji nie uzyskał. Razem z R. Mrlianem przełożył na język słowacki monografię L.K. Schückinga "Die Soziologie des literarischen Geschmackobildung" (1943, "Socjologia gustu literackiego"). W 1943 został zatrudniony w Instytucie Badań Literackich Słowackiej Akademii Nauk. Tam napisał ważne dla rozwoju badań strukturalnych na Słowacji studium "Problémy vývinovej periodizácie slovenskej literatúry" (1944, "Problemy rozwojowej periodyzacji literatury słowackiej"). Po zakończeniu II wojny światowej Bakos stał się organizatorem życia naukowego i literackiego Słowacji. W 1946 współtworzy tygodnik "Kultúrny život", jest inicjatorem wielu edycji wydawniczych, sekretarz Słowackiej Akademii Nauk i Sztuk (1945–1950). W 1948 został mianowany profesorem zwyczajnym estetyki na Uniwersytecie w Bratysławie.
W 1958 powołuje Słowackie Towarzystwo Literaturoznawcze. Od 1964 dyrektor Instytutu Literatury Światowej i Języków Słowackiej Akademii Nauk, w którym poświęca się pracy językoznawczej. Jest autorem kilkuset rozpraw i artykułów z zakresu teorii i historii literatury.

</doc>
<doc id="1427768" url="https://pl.wikipedia.org/wiki?curid=1427768" title="Kościół św. Stanisława Kostki w Tczewie">
Kościół św. Stanisława Kostki w Tczewie

Kościół św. Stanisława Kostki w Tczewie - świątynia wybudowana w XIV wieku w stylu gotyckim, z charakterystyczną ośmioboczną wieżą. Obecny jej hełm pochodzi z 1 połowy XIX wieku (przez wiele wieków zwieńczenie wieży było inne).
Po wybudowaniu pozostawała pod wezwaniem Najświętszej Marii Panny, potem św. Mikołaja. Dzisiaj nosi imię św. Stanisława Kostki. Jest to kościół jednonawowy, sklepiony. W jego wnętrzu zachował się częściowo wystrój z końca XVII wieku. Po kasacie zakonu dominikanów, kościół został przebudowany na szkołę. W 1852 został odrestaurowany i jako świątynia użytkowany był przez ewangelików do 1945 roku. W okresie II Rzeczypospolitej kościół był we władaniu parafii należącej do superintendentury Tczew-Starogard Ewangelickiego Kościoła Unijnego.
Po II wojnie światowej kościół wrócił w ręce katolików. Otrzymał wartościowe witraże w nowym ujęciu artystycznym. Dziś wymaga poważnej pomocy, gdyż stojąc na skarpie nadwiślańskiej zaczyna się nieznacznie, ale już ostrzegawczo, osuwać.

</doc>
<doc id="1427771" url="https://pl.wikipedia.org/wiki?curid=1427771" title="Number One (singel)">
Number One (singel)

Number One - singel zespołu A wydany w 1997, promujący płytę How Ace Are Buildings. Został wydany w wersji dwupłytowej.

</doc>
<doc id="1427772" url="https://pl.wikipedia.org/wiki?curid=1427772" title="Július Barč-Ivan">
Július Barč-Ivan

Július Barč-Ivan (ur. 1 maja 1909 w Krompachach, zm. 25 grudnia 1953 w Martinie) – słowacki dramaturg, prozaik i eseista. 
Z wykształcenia prawnik i teolog ewangelicki. W 1935-1941 pastor w Pozdisovcach, od 1942 pracownik Biblioteki Macierzy Słowackiej w Martinie. Reformator słowackiego dramatu. Za życia niezrozumiany, inscenizacje jego dzieł nie oddawały fideistycznych podtekstów. Obecnie odkrywany na nowo.

</doc>
<doc id="1427774" url="https://pl.wikipedia.org/wiki?curid=1427774" title="Branisko (przełęcz)">
Branisko (przełęcz)

Branisko (ludowo też "Chvalabohu"; 751 m n.p.m.) – istotna komunikacyjnie przełęcz w paśmie górskim Branisko we wschodniej Słowacji. Przełęcz dzieli pasmo Braniska na część północną (masyw Smrekovica) i południową (masyw Sľubica).
Przez przełęcz od dawna przechodziła droga łącząca Spisz z Szaryszem, przy której stała przydrożna karczma. 5 lutego 1849 r. w czasie Wiosny Ludów miała tu miejsce potyczka między węgierskimi honwedami a oddziałem słowackich ochotników. W latach 1939-1941 wybudowano obecną drogę nr 18 z Preszowa do Popradu, schodzącą w kierunku tego drugiego miasta kilkoma serpentynami. Obecnie ok. 800 m na południe od przełęczy biegnie tunel Branisko w ciągu autostrady D1 (aktualnie tylko jedna nitka).
Na przełęczy znajduje się drewniany krzyż z Bożą Męką, a tuż nad jej siodłem kamienna kapliczka zwana "Chvalabohu", co dało ludową nazwę temu miejscu. Utrudzeni męczącym podejściem lub podjazdem wędrowcy mieli wzdychać: "Chvála bohu, že sme hore!" ("Chwała Bogu, że jesteśmy na górze!"). Karczma na przełęczy została z końcem II wojny światowej zaminowana przez Niemców. Wybuch miny-pułapki zniszczył budynek i zabił czterech żołnierzy radzieckich wojsk inżynieryjnych. Przy resztkach podmurówki ustawiona jest tablica upamiętniająca to zdarzenie.
Z rejonu przełęczy interesujące widoki, w tym w kierunku zachodnim na Zamek Spiski.
Grzbietem przez przełęcz przebiega zielono znakowany szlak turystyczny łączący Sabinov w Szaryszu ze spiskimi Krompachami a także niebieskie znaki z Sabinova na Predky pod Sľubicą. Wyprowadzają na nią również żółte znaki z Wyżniego Sławkowa.

</doc>
<doc id="1427778" url="https://pl.wikipedia.org/wiki?curid=1427778" title="Mięsień dźwigacz podniebienia miękkiego">
Mięsień dźwigacz podniebienia miękkiego

Mięsień dźwigacz podniebienia miękkiego (łac. "musculus levator veli palatini") – jeden z mięśni poprzecznie prążkowanych wpływających na czynność podniebienia miękkiego.
Topografia.
Parzysty mięsień na górze przyczepia się do dolnej powierzchni piramidy kości skroniowej. Przyczep górny mięśnia rozpoczyna się także na powierzchni przyśrodkowej części chrzęstnej trąbki słuchowej. Położony jest on do przodu od kanału tętnicy szyjnej. Następnie włókna mięśnia kierują się ku dołowi do przyśrodka i nieco ku przodowi. W tym miejscu mięsień przebiega w dolnym ograniczeniu ujścia gardłowego trąbki słuchowej (lac. "ostium pharyngeum tubae auditivae") tworząc wyraźny fałd na błonie śluzowej części nosowej gardła zwany wałem dźwigacza (łac. "torus levatorius"). Z obu stron dochodzą do tylnego brzegu rozcięgna podniebiennego i kończą się splatając się ze sobą.
Czynność mięśnia.
Mięsień dźwigacz unosi podniebienie miękkie i ustawia poziomo aż do zetknięcia z tylną ścianą gardła. Może także nieco napinać podniebienie. Dodatkowo przyczepiając się w okolicy ujścia gardłowego trąbki słuchowej może zamykać (zaciskać) jej ujście gardłowe. Dzięki działaniu mięśnia dźwigacza podniebienia możliwy jest prawidłowy akt połykania.
Unerwienie i unaczynienie.
Mięsień unerwiony jest przez gałązki splotu gardłowego (łac. "plexus pharyngeus") pochodzące od nerwu błędnego łącznie z gałęzią wewnętrzną nerwu dodatkowego.
Włókna mięśniowe unaczynione są przez gałązki tętnicy twarzowej. 

</doc>
<doc id="1427780" url="https://pl.wikipedia.org/wiki?curid=1427780" title="Summer Underground">
Summer Underground

Summer Underground – singel zespołu A wydany w 1999, promujący płytę 'A' vs. Monkey Kong.

</doc>
<doc id="1427781" url="https://pl.wikipedia.org/wiki?curid=1427781" title="Smrekovica (szczyt w Branisku)">
Smrekovica (szczyt w Branisku)

Smrekovica – najwyższy szczyt gór Branisko we wschodniej Słowacji. Wysokość – 1200 m n.p.m.
Na Smrekovicę najłatwiej się dostać idąc niebieskim szlakiem z przełęczy Branisko, przez którą przechodzi stara szosa z Popradu do Preszowa. Przed przełęczą Smrekovica odchodzi na szczyt boczny szlak oznaczony trójkątami. Z przełęczy Branisko około 2 godziny drogi. Od północy prowadzi na szczyt żółty szlak z wioski Vyšný Slavkov.

</doc>
<doc id="1427782" url="https://pl.wikipedia.org/wiki?curid=1427782" title="Kościół Najświętszego Serca Jezusowego w Głogowie">
Kościół Najświętszego Serca Jezusowego w Głogowie

Kościół pw. Najświętszego Serca Jezusowego w Głogowie – kościół parafialny należący do parafii Najświętszego Serca Jezusowego w Głogowie, dekanatu Głogów – św. Mikołaja, diecezji zielonogórsko-gorzowskiej, metropolii szczecińsko-kamieńskiej, zlokalizowany w Głogowie, w powiecie głogowskim, w województwie lubuskim.
Architektura.
Świątynia zbudowana w roku 1910 przez budowniczego Michaela w stylu neogotyckim. Orientowany, z kwadratową wieżą i przyporami. 
Wyposażenie.
Wyposażenie głównie dziewiętnastowieczne. Na zewnętrznej, północnej ścianie kościoła wmurowane są cztery płaskorzeźby ze stacji różańcowych z 2 połowy XVII wieku, rozmieszczonych pierwotnie na drodze z Głogowa do Grodowca. Obok barokowa Grupa Ukrzyżowania, wykonana z piaskowca. Kościół mieści się w dzielnicy Krzepów, przy ulicy Kościelnej.

</doc>
<doc id="1427784" url="https://pl.wikipedia.org/wiki?curid=1427784" title="I Love Lake Tahoe">
I Love Lake Tahoe

I Love Lake Tahoe – singel zespołu A wydany w roku 1999 promujący płytę 'A' vs. Monkey Kong. Singiel wydano w wersji dwupłytowej.

</doc>
<doc id="1427786" url="https://pl.wikipedia.org/wiki?curid=1427786" title="Monkey Kong">
Monkey Kong

Monkey Kong – singel zespołu A wydany w roku 1999 promujący album 'A' vs. Monkey Kong.

</doc>
<doc id="1427787" url="https://pl.wikipedia.org/wiki?curid=1427787" title="Gruntz">
Gruntz

Gruntz – komputerowa gra logiczna stworzona i wydana w 1999 roku przez amerykańską firmę Monolith Productions.
Rozgrywka.
Gracz kontroluje myszką maksymalnie 15 goblinoidalnych stworzeń zbudowanych z gliny – Grunty. Sterowanie w grze jest typowe dla strategicznych gier czasu rzeczywistego – poprzez kliknięcie prawym klawiszem myszy gracz nakazuje Gruntom przemieszczać się lub atakować, natomiast lewym nakazuje im wykonywać ruchy specjalne.
Gracz wyposaża Grunty w 22 różne narzędzia, służące przede wszystkim do atakowania wroga. Wiele z nich oprócz możliwości ataku posiada jeszcze inne zastosowania. Miecz przykładowo służy tylko do atakowania wrogów, jednakże jest jedną z najsilniejszych broni w grze. Skrzydła nie zadają dużych obrażeń, ale w zamian ich posiadacz może przelatywać nad różnymi przeszkodami, takimi jak dziury w ziemi czy kolce. W kampanii gracz dostaje broń w określonym momencie, natomiast w pojedynczej bitwie otrzymuje nowe rodzaje broni przez cały czas.
Jeśli gracz ma mniej skuteczną broń od przeciwnika, a chce przejść bezpiecznie, to możliwe jest użycie zabawki. Grunty uwielbiają się bawić, więc gdy gracz da wrogiemu Gruntowi zabawkę, ten zapomina na określony czas o wojnie, jaka się toczy dookoła niego i zaczyna się niewinnie bawić. Grunty są jednak niezdarne, więc po krótkim czasie niszczą zabawkę i wracają do gry. Wśród zabawek jest mniejszy wybór niż wśród broni, ponieważ istnieje ich tylko 10 – oprócz tego otrzymywane są rzadziej.
W Gruntz dostępne są też „dopalacze” i „klątwy”. Dopalacze są przedmiotami, które dają podnoszącemu je Gruntowi specjalną właściwość albo umiejętność – na przykład niewidzialność bądź szybsze poruszanie się. Klątwy natomiast po zdobyciu utrudniają grę przeciwnikom – wywołują na przykład wstrząs obrazu na monitorze. Klątwy są dostępne jedynie w bitwach i zastosowanie mają wyłącznie w trybie gry wieloosobowej.
W grze dostępne są 2 tryby rozgrywki. Pierwszy to kampania, w której zadaniem gracza jest przeprowadzenie Gruntów przez osiem światów (każdy świat składa się z 4 poziomów), pokonując różne pułapki lub napotkane zagadki. Drugi tryb to bitwy, czyli pojedyncze, niezwiązane z fabułą potyczki. Zadaniem jest zniszczyć pozostałe 3 klany Gruntów poprzez wejście do wrogiego fortu. Gra wyposażona jest w tryb gry wieloosobowej, umożliwiający rozgrywkę z maksymalnie 4 graczami przez internet lub sieć LAN.
Do gry dołączony został edytor, w którym gracz sam może tworzyć własne plansze.

</doc>
<doc id="1427790" url="https://pl.wikipedia.org/wiki?curid=1427790" title="Old Folks">
Old Folks

Old Folks – singel zespołu A wydany w roku 2000 promujący płytę 'A' vs. Monkey Kong. Wydany w wersji dwupłytowej.

</doc>
<doc id="1427794" url="https://pl.wikipedia.org/wiki?curid=1427794" title="Smrekovica (przełęcz w Branisku)">
Smrekovica (przełęcz w Branisku)

Smrekovica – przełęcz w północnej części gór Branisko we wschodniej Słowacji. Jej wysokość wynosi 1074 m n.p.m. 
Przełęcz oddziela szczyt o tej samej nazwie od szczytu Nad Bučom (1105 m n.p.m.) na południowy wschód od niego. Na przełęczy znajduje się skrzyżowanie znakowanych szlaków turystycznych: żółtego z Širokého do Šindliaru, niebieskiego z przełęczy Branisko do Lipovec i zielonego z przełęczy Branisko w pasmo Bachureń.

</doc>
<doc id="1427796" url="https://pl.wikipedia.org/wiki?curid=1427796" title="Smrekovica">
Smrekovica



</doc>
<doc id="1427797" url="https://pl.wikipedia.org/wiki?curid=1427797" title="Ulica Gabriela Narutowicza w Lublinie">
Ulica Gabriela Narutowicza w Lublinie

Ulica Gabriela Narutowicza w Lublinie – ulica w centrum Lublina (w dzielnicy Śródmieście) zaczynająca się na Placu Wolności, a kończąca przy skrzyżowaniu z ul. Głęboką, przy granicy Śródmieścia z Rurami. Długość ulicy to 1,2 km.
Pierwotnie ulica ta nazywała się Panny Marii. W 1822 przemianowano ją na Namiestnika (na cześć pobytu gen. Zajączka w mieście), następnie na Namiestnikowską. W 1928 ulica zyskała nazwę prezydenta Gabriela Narutowicza.
Historia.
W okresie średniowiecza i renesansu wzdłuż dzisiejszej ul. Narutowicza powstawały zabudowania miejskie, ponieważ biegł tamtędy trakt krakowski, który rozpoczynał się przy Bramie Krakowskiej i wiódł przez ul. Kozią. W XVI w. tę funkcję przejęło Krakowskie Przedmieście.
W latach 20. XVII w. zbudowano (trzecią) linię obwarowań miejskich, przecinającą ten trakt na wysokości ul. Okopowej i Górnej. Na przecięciu osi wzniesiono Bramę Panny Marii. Czwarta linia obwarowań, z lat 70. XVII w., biegła na wysokości ul. Lipowej i al. Piłsudskiego; tam też znajdowała się brama czwartej linii fortyfikacji. Mury pierwszej z wymienionych linii rozebrano w 1819.
Na początku XIX w. na końcu ulicy mieściły się rogatki Rurskie. W 1819 zburzono zabudowania przylegające do klasztoru brygidek (zob. Kościół Matki Bożej Zwycięskiej) i zorganizowano w tym miejscu targ (który w 1857 przeniesiono na tyły nowego ratusza, przy ul. Świętoduskiej). W 1821 przy wylocie ul. Lipowej do obecnej Narutowicza utworzono pierwszą cegielnię miejską. W roku 1859 oddano do użytku budynek Szkoły Wojewódzkiej Lubelskiej. W latach 1884–1886 w miejscu, gdzie wcześniej znajdowały się ogrody kapucyńskie, wzniesiono teatr (obecny teatr im. Juliusza Osterwy). W 1819 ulicę wybrukowano po raz pierwszy i kosztem właścicieli posesji ułożono chodniki. Przebrukowano ją w 1888 i 1912. W 1909 do wysokości teatru im. Juliusza Osterwy utwardzono ją klinkierem.
W XX-leciu międzywojennym przy ul. Narutowicza wybudowano wiele kamienic, które dopełniły zabudowę kwartałów, m.in. przy „placu gwiazdy” – skrzyżowaniu z ul. Lipową i al. Piłsudskiego. W tym okresie przy ul. Narutowicza wzniesiono siedzibę Stowarzyszenia Urzędników Państwowych i Dom Pracy Kulturalno-Oświatowej. W 1939 uchwalono plan, który zakładał, że odcinek ul. Narutowicza od „placu gwiazdy” będzie miał 34 m szerokości, z pasem zieleni pośrodku; budynki wybudowane wzdłuż ulicy miały mieć do czterech kondygnacji i 15,5 m wysokości.
Współczesność.
Przy ul. Narutowicza stoją dwa budynki zabytkowe: pobrygidkowski kościół Matki Bożej Zwycięskiej oraz teatr im. J. Osterwy. Ponadto znajduje się tam wiele budynków użyteczności publicznej, m.in. III LO im. Unii Lubelskiej, Wojewódzka Biblioteka Publiczna im. H. Łopacińskiego (nr 4), Komenda Wojewódzka Policji i Wydział Pedagogiki i Psychologii UMCS.
W 2014 wyremontowano odcinek ul. Narutowicza (oraz przyległych uliczek) między skrzyżowaniem z ul. Lipową i al. Piłsudskiego a skrzyżowaniem z ul. Okopową i Mościckiego. Sierpień 2016 był terminem zakończenia remontu odcinka między ul. Lipową i al. Piłsudskiego a ul. Ochotniczą.

</doc>
<doc id="1427798" url="https://pl.wikipedia.org/wiki?curid=1427798" title="A (singel)">
A (singel)

A – singel zespołu A wydany w roku 2000 promujący album 'A' vs. Monkey Kong.

</doc>
<doc id="1427799" url="https://pl.wikipedia.org/wiki?curid=1427799" title="Pişmaniye">
Pişmaniye

Pişmaniye, Pishmaniye – deser kuchni tureckiej; rodzaj waty cukrowej zrobionej z mąki pszennej i cukru, z aromatem wanilii. Serwowany z niesłodzoną herbatą miętową.
Perskim odpowiednikiem tego deseru jest pashmak.

</doc>
<doc id="1427800" url="https://pl.wikipedia.org/wiki?curid=1427800" title="Jan Karol Wende">
Jan Karol Wende

Jan Karol Wende (ur. 25 lipca 1910 w Warszawie, zm. 31 marca 1986 tamże) – polski pisarz, publicysta i krytyk literacki, polityk Stronnictwa Demokratycznego. Poseł do Krajowej Rady Narodowej, na Sejm Ustawodawczy oraz na Sejm PRL I, II, III, IV i V kadencji, wicemarszałek Sejmu III, IV i V kadencji, ambasador RP w Jugosławii (1945–1950). Budowniczy Polski Ludowej.
Życiorys.
Syn Stanisława i Elżbiety. Ukończył studia humanistyczne i ekonomiczne na Uniwersytecie Warszawskim. W II Rzeczypospolitej należał do Organizacji Młodzieży Socjalistycznej „Życie”. W 1932 i 1935 był więziony za działalność komunistyczną. Był dziennikarzem, pisarzem i publicystą, członkiem redakcji „Głosu Powszedniego”, publikował w piśmie „Czarno na Białem” oraz w „Sygnałach”, a także w „Dwutygodniku Ilustrowanym”, „Ze świata”, „Wiadomoścach Literackich” i „Epoce” Należał do Stronnictwa Młodzieży Akademickiej i Związku Literatów w Warszawie i Lwowie. Był również autorem książek i powieści. W latach 1937–1939 należał do działaczy Klubu Demokratycznego. Wraz z KD w 1939 współtworzył Stronnictwo Demokratyczne. W tym samym roku znalazł się w Łunincu, gdzie pozostawał do jesieni 1940, pracując w Wydziale Oświaty. Następnie we Lwowie, gdzie pracował jako nauczyciel oraz dziennikarz, następnie zaś do wybuchu wojny niemiecko-radzieckiej przebywał w Kijowie, pracując w redakcji polskojęzycznego „Głosu Radzieckiego” i w „Wydawnictwie Mniejszości Narodowych”. Współorganizował Armię Andersa, w kwietniu 1942 zdemobilizowany, ponownie w Wojsku Polskim od lipca 1943, gdzie był zastępcą Szefa Wydziału Politycznego 2 Dywizji Piechoty. W latach 1943–1944 działał w Związku Patriotów Polskich. W 1944 był sekretarzem generalnym Prezydium Polskiego Komitetu Wyzwolenia Narodowego. W latach 1944–1945 był również podsekretarzem stanu w Ministerstwie Kultury i Sztuki, a od 1945 do 1950 ambasadorem RP w Jugosławii.
W 1944 został delegowany przez Polską Partię Robotniczą do pracy w Stronnictwie Demokratycznym. Wiceprzewodniczący w latach 1944–1945 Zarządu Głównego partii, w latach 1945–1946 Rady Naczelnej, a w latach 1946–1961 Centralnego Komitetu. W latach 1961–1969 był sekretarzem generalnym CK SD, a w latach 1969–1971 członkiem Sekretariatu CK SD. Ponadto w Sejmie szefował klubowi poselskiemu SD.
W latach 1944–1972 był posłem do Krajowej Rady Narodowej, na Sejm Ustawodawczy oraz na Sejm PRL I, II, III, IV i V kadencji. W latach 1961–1971 pełnił funkcję wicemarszałka Sejmu III, IV i V kadencji. Ponadto od 1950 do 1956 przewodniczył Komitetowi Współpracy Kulturalnej z Zagranicą przy Radzie Ministrów. W 1957 został wiceprzewodniczącym Polskiej Grupy Unii Międzyparlamentarnej (od 1967 zasiadał w jej komitecie wykonawczym). W latach 1958–1971 był członkiem Prezydium i Sekretariatu Ogólnopolskiego Komitetu Frontu Jedności Narodu.
Odznaczony Orderem Sztandaru Pracy I klasy (dwukrotnie; w tym w 1964), II klasy, Złotym Krzyżem Zasługi (dwukrotnie, 1945 i 1946), Orderem Budowniczych Polski Ludowej (1974), Krzyżem Komandorskim Orderu Odrodzenia Polski, a także Medalem Zwycięstwa i Wolności 1945. W 1965 otrzymał krzyż Wielkiego Oficera Orderu Zasługi Republiki Włoskiej. W grudniu 1983 wyróżniony Pamiątkowym Medalem z okazji 40 rocznicy powstania Krajowej Rady Narodowej (1983).
Był założycielem Wieczystej Fundacji Literackiej im. Zofii i Jana Karola Wendów, a także wieloletnim członkiem Klubu Pisarzy SD.
Zmarł 31 marca 1986. Został pochowany 3 kwietnia na cmentarzu ewangelicko-augsburskim w Warszawie w grobowcu rodzinnym (aleja 31, grób 22). W imieniu SD pożegnali go Marek Wieczorek, który wygłosił mowę, oraz przewodniczący partii Tadeusz Młyńczak. Na pogrzebie obecni byli również członek Biura Politycznego Komitetu Centralnego PZPR Włodzimierz Mokrzyszczak oraz przewodniczący Narodowej Rady Kultury profesor Bogdan Suchodolski.
Żonaty z doktor nauk medycznych, kardiolog Zofią Wende z domu Eisele (1922–1982).

</doc>
<doc id="1427801" url="https://pl.wikipedia.org/wiki?curid=1427801" title="Pismaniye">
Pismaniye



</doc>
<doc id="1427804" url="https://pl.wikipedia.org/wiki?curid=1427804" title="Nothing (singel A)">
Nothing (singel A)

Nothing - singel zespołu A wydany w 2002 promujący album Hi-Fi Serious.
Utwór znalazł się na kompilacji "My Perfect List" wydanej w 2007 przez Warner Music Group.

</doc>
<doc id="1427805" url="https://pl.wikipedia.org/wiki?curid=1427805" title="Podhradie (powiat Prievidza)">
Podhradie (powiat Prievidza)

Podhradie (węg. Keselőkő, do 1899 Keselőkő-Pohrágy) – wieś (obec) w powiecie Prievidza w kraju trenczyńskim na Słowacji.
Położenie.
Wieś położona jest w Kotlinie Górnonitrzańskiej, u zachodnich podnóży grupy górskiej Ptacznik, ok. 8 km na południowy wschód od miasta Nováky. Centrum wsi rozłożyło się na wysokości ok. 550 m n.p.m., jak nazwa wskazuje – tuż pod kopcem, na którym wznosił się w średniowieczu zamek (słow. hrad) Sivý Kameň.
Historia.
Wieś powstała z podgrodzia górującego nad nią zamku Sivý Kameň. Po raz pierwszy wspominana była w 1352 r. Po 1388 r. należała do niewielkiego „państwa” feudalnego z siedzibą na zamku i wraz z nim często zmieniała właścicieli. Mieszkańcy zajmowali się rolnictwem i hodowlą, częściowo też pracą w lesie. Poczynając od XIX w. wielu z nich udawało się do prac sezonowych na niżej położone tereny Węgier. Od 1936 r. część mieszkańców znalazła zatrudnienie w miejscowych kamieniołomach.
W latach II wojny światowej, a zwłaszcza w okresie słowackiego powstania narodowego mieszkańcy wsi aktywnie wspierali oddziały partyzanckie. Działały tu oddział „Vtáčnik” Górnonitrzańskiej Brygady Partyzanckiej oraz oddział Ponomarienki z Brygady im. J. Nálepki.
Po II wojnie światowej już w roku 1949 uruchomiona została komunikacja autobusowa, w 1954 łączność telefoniczna, w następnym roku doprowadzono do wsi energię elektryczną, zaś w 1963 r. wybudowano wodociąg. Większość mieszkańców znalazła zatrudnienie w niedalekich kopalniach węgla brunatnego i lignitu, w przemyśle chemicznym w Novákach lub w elektrowni w Zemianskich Kostoľianach. W 1961 r. Podhradie liczyło 913 mieszkańców i szybko się rozwijało.
W następnych latach obszar wsi znalazł się jednak w strefie eksploatacji podziemnej kopalni węgla brunatnego w sąsiedniej wsi Cigeľ (słow. Baňa Cigeľ). Szybki rozwój miejscowości został przerwany po roku 1978, kiedy to w jej dolnej części pojawiły się rozległe zapadnięcia i osunięcia gruntów, wywołane działalnością górniczą. Z czasem z istniejących tu 231 domów mieszkalnych 58 doznało takich uszkodzeń, że mieszkańcy musieli je opuścić, a budowle zostały rozebrane. Oprócz tego zostało uszkodzonych 5 budynków użyteczności publicznej, wodociąg i kilka odcinków dróg. W wyniku tego oraz na skutek zakazu budowy nowych obiektów radykalnie zmalała liczba mieszkańców wsi: w roku 1990 wynosiła tylko 370, zaś w 2015 r. jedynie ok. 300. Obecnie trend ten uległ zmianie: szereg starych budynków jest remontowanych, powstają też nowe obiekty.
Zabytki.
W centrum wioski znajduje się kościół katolicki z 1806 r. – murowany, klasycystyczny, jednonawowy z wieżą na osi i niewielką zakrystią od strony północnej, w stylu nawiązującym do wytycznych reform józefińskich z końca XVIII stulecia. Poza tym kilka murowanych domów mieszkalnych z XIX w.
Na kopcowatym wzgórzu, wznoszącym się od strony pn.wsch. ponad zabudowaniami wsi, znajdują się skromne pozostałości ruin dawnego zamku Sivý Kameň.

</doc>
<doc id="1427807" url="https://pl.wikipedia.org/wiki?curid=1427807" title="Starbucks (singel A)">
Starbucks (singel A)

Starbucks - singel zespołu A wydany w 2002 promujący album Hi-Fi Serious. Singel został wydany w trzech wersjach.

</doc>
<doc id="1427811" url="https://pl.wikipedia.org/wiki?curid=1427811" title="Gdy zadzwoni dzwonek USA">
Gdy zadzwoni dzwonek USA



</doc>
<doc id="1427812" url="https://pl.wikipedia.org/wiki?curid=1427812" title="Kościół Chrystusa Króla w Zgierzu">
Kościół Chrystusa Króla w Zgierzu

Kościół Chrystusa Króla w Zgierzu – obecnie rzymskokatolicki kościół parafialny w Zgierzu. Należy do dekanatu zgierskiego archidiecezji łódzkiej.
Wybudowany w 1907 roku w stylu neogotyckim przez zgierskich mariawitów. W 1947 Kościół rzymskokatolicki odebrał świątynię Kościołowi Starokatolickiemu Mariawitów.
Kościół jest wpisany do rejestru zabytków Narodowego Instytutu Dziedzictwa pod numerem A/393 z 28.01.2020.
Wyposażenie.
Do wyposażenia świątyni należą: Droga Krzyżowa, 3 ołtarze, organy elektroniczne, 4 konfesjonały, ławki, centralne ogrzewanie, przyłącze gazowe i od 2004 roku 3 dzwony.

</doc>
<doc id="1427816" url="https://pl.wikipedia.org/wiki?curid=1427816" title="Miłość jak tequila">
Miłość jak tequila

Miłość jak Tequila ("Destilando Amor") – telenowela meksykańska z 2007 roku produkcji Televisy. Nakręcono w sumie 170 odcinków trwających ok. 42 min. Telenowela była emitowana w Meksyku od 22 stycznia do 16 września 2007. Od 27 listopada 2008 wyświetlana na kanale Zone Romantica z polskim lektorem. Telenowela była wyświetlana w 20 krajach, m.in. w Stanach Zjednoczonych, Kanadzie, Chorwacji, Serbii i Czarnogórze.
Fabuła.
Rodrigo spotyka Gaviotę. Oboje czują, jak ich serca zaczyna wypełniać miłość. Ich ciała, kierowane wszechogarniającą pasją, spotykają się w słodkim zapomnieniu. Rodrigo obiecuje Gaviocie, że za rok, gdy zrobi dyplom, powróci i ożeni się z nią. Niedługo po jego wyjeździe Gaviota odkrywa, że jest w ciąży. W swej niewinności decyduje się wyruszyć do Anglii na poszukiwanie ukochanego. Nie podejrzewa, jak szeroki tak naprawdę jest świat. Oszukana przez miejscowego fotografa, który obiecywał pomoc, dziewczyna pada ofiarą gangu handlującego żywym towarem, który wysyła ją do domu publicznego w Paryżu.
Dzielnej Gaviocie udaje się uciec. Zaczyna się niebezpieczna wyprawa, która ma doprowadzić do zjednoczenia z ukochanym. Jest sama, nie zna języka. Ma tylko wiarę w niezachwianą siłę miłości, która jest dla niej jej wsparciem w najtrudniejszych momentach. Z pomocą życzliwego Włocha oraz grupy angielskich zakonnic dziewczyna powraca do Meksyku. Tam czeka ją życie, jakiego do tej pory nie znała – pełne żalu i bólu. Życie w wielkim mieście, gdzie ambicja, złość i oszustwo to chleb powszedni; życie, które powoli zamienia w kamień jej niegdyś gorące i niewinne serce, które podjęło tę brzemienną w skutki podróż...
Bohaterowie.
Młoda, spontaniczna, atrakcyjna, z poczuciem humoru. Ma piękny głos i lubi śpiewać przy pracy. Ambitna, choć sama jeszcze nie wie, jak bardzo i dokąd ją ambicja zaprowadzi. Odważna, pełna zapału i konsekwentna. Jak się zakocha – to na zawsze… Robotnica sezonowa na plantacji agawy, na którą co roku przyjeżdża wraz z matką, Claritą.
Młodzieniec atrakcyjny, inteligentny, wrażliwy i impulsywny. Jego serce jest szlachetne, ale nigdy jeszcze nie zaznało miłości. Nie traci czasu na przygody z kobietami, energię wydatkuje trenując kick boxing. Uwielbia życie na wsi i zajmowanie się plantacją agawy. Jego życie zmieni się, gdy pozna Gaviotę i zakocha się w niej bez pamięci.
Stryjeczny brat Rodriga. Urodzony podrywacz, traktuje życie jak wieczne polowanie. Do celu dąży po trupach. Ma wyjątkowy talent do interesów, a prowadzi je tak, by w końcu przejąć w całości rodzinny biznes.
Żona Aarona, obsesyjnie w nim zakochana i bardzo zazdrosna – nie bez powodu. Pełna jadu, przebiegła i mściwa.
Zimna, wyniosła piękność, która lubi, by ludzie tańczyli tak, jak ona zagra. Rodrigo jest tym, który potrafi się jej oprzeć, więc zdobycie Rodriga stanie się obsesją Isadory – do tego stopnia, że zgodzi się nawet na białe małżeństwo, byle z nim. Ale przecież nie przestanie go uwodzić…
Siostra Rodriga i Danieli. Ładna, ale nieśmiała, zbyt poważna i trochę bezbarwna. Przeżyje tragedię, po które wycofa się jeszcze bardziej, ale stanie się łatwym obiektem manipulacji. Kiedy straci ukochanego, zgorzknieje i skoncentruje się na swym żalu do świata.
Siostra Rodriga i Sofii. Atrakcyjna, entuzjastyczna, niezależna, lekceważy dobra materialne. Odziedziczyła po babci poczucie sprawiedliwości, a po dziadku – wewnętrzną siłę i emocjonalność. Jest w tej rodzinie odmieńcem – studiuje w Nowym Jorku taniec, prowadzi tryb życia cyganerii i nie zamierza poświęcać go dla alkoholowego imperium. Emocjonalnie identyfikuje się z Rodrigiem i stanie się jego sprzymierzeńcem w walce o odzyskanie miłości Gavioty.
Ojciec Aarona, mąż Fedry. Urodzony przywódca. Jego rozległa wiedza, pracowitość i entuzjazm pozwoliły mu rozbudować rodzinny interes do rozmiarów imperium. Ślepo wierzy Aaronowi, mylnie przekonany, że syn podziela jego wartości i wysokie etyczne standardy.
Syn Romana, atrakcyjny, pogodny, w gruncie rzeczy dobry, ale bardzo, bardzo naiwny. Zwłaszcza jeśli chodzi o kobiety… Przyjaciel Rodriga.
Kochanka Aarona, piękna i zmysłowa. Żyje intensywnie i wszystko przeżywa intensywnie. Córka Gaspara Torreblanki, ważnej figury w świecie producentów tequili, z którym ma bliskie, dobre relacje. Ojciec jest jej przewodnikiem i powiernikiem. Związek z Aaronem wynikł z wielkiej erotycznej fascynacji, z czasem Pamela zaczęła być od Aarona uzależniona emocjonalnie. Kobieta chciałaby, aby opuścił dla niej swą żonę, ale los sobie z niej zakpi…
Były narzeczony Sofii, bliski przyjaciel Rodriga.
Matka Gavioty. Spontaniczna, rubaszna, wspaniałomyślna. Chłopska córka, która jako nastolatka po śmierci rodziców musiała zacząć utrzymywać się sama, wynajmując się po hacjendach do prac polowych. Co roku od lat przyjeżdża na agawowe żniwa do hacjendy don Amadora Montalvo, który traktuje ją szczególnie – łączy ich pewna ważna tajemnica… Kocha swą córkę, z której jest bardzo dumna. Jest między nimi silna więź i głębokie uczucie.
Matka Bruna i jego nieżyjącego brata, czyli ojca Rodriga. Po śmierci don Amadora głowa rodziny. Silna, o zdecydowanych poglądach, walczy o jedność rodziny i jej morale, które przedkłada nad materialne powodzenie…
Mąż Pilar, dziadek Rodriga i Aarona. Uczciwy człowiek o skromnym pochodzeniu, silnej osobowości i prostych gustach. Kocha ziemię. Dzięki ciężkiej pracy zbudował podwaliny pod tequilowe imperium, wzmocnione przez synów. Starał się wpajać swym synom i wnukom mocne zasady moralne. Umierając, zostawi rodzinie niezłą fortunę – pod warunkiem, że członkowie familii będą solidarni wobec siebie i nie zapomną o swych korzeniach.
Żona Bruna, matka Aarona. Ładna, elegancka, frywolna, wyrachowana, lubi intrygować i kontrolować sytuację. Syna darzy chorą miłością, zawsze gotowa go wspierać w walce o przejęcie majątku rodziny. Za jeden ze swych celów uzna rozdzielenie Rodriga z Gaviotą po wieki wieków. Swego siostrzeńca Patricia wychowała jak syna, ale teraz manipuluje nim dla osiągnięcia swych zamierzeń.
Ojcier Rodriga, Sofii i Danieli. Szlachetny, pracowity, uczciwy, wierny, kocha swą ziemię i swą rodzinę. Przykładny ojciec, respektuje wolność wyboru swoich dzieci, które zdołał wychować w poszanowaniu dla swoich wartości.
Osierocony w dzieciństwie siostrzeniec Fedry. Bruno zdecydował się go adoptować, więc chłopiec wychowywał się z nimi. Przystojny, atrakcyjny, życzliwy, ale o słabym charakterze. Szef eksportu rodzinnej firmy. Nigdy nie wytworzyła się więź między nim a Aaronem, który traktował go jak przybłędę. Czuje się bardzo związany z Rodrigiem.
Administrator hacjendy i plantacji Montalveña, wierny pracownik rodziny, w czym przejął schedę po swym ojcu i dziadku. Tu się urodził i wychował. Był zaufanym człowiekiem don Amadora i znał jego sekrety. Wie, co łączyło i dzieliło starszego pana i Claritę… Lojalny wobec Rodriga, nieprzekupny, znakomicie wykonuje swą pracę. Przyjaciel Clary i jej córki Gavioty, którym zawsze starał się pomagać. Żonaty z Ofelią, kucharką w hacjendzie. Wychowali najlepiej, jak umieli, swego syna Hilaria, który będzie przyprawiał ich o wieczny ból głowy…

</doc>
<doc id="1427822" url="https://pl.wikipedia.org/wiki?curid=1427822" title="Hellfire (zespół muzyczny)">
Hellfire (zespół muzyczny)

Hellfire – polski zespół thrashmetalowy. Grupa powstała 1999 w Warszawie. Podczas swojej działalności Hellfire zagrał kilkadziesiąt koncertów (m.in. z Horrorscope, Gutter Sirens, The No-Mads, Chainsaw, Dragon's Eye, Motorbreath czy Stos). Zespół wydał dwa albumy oraz singiel. Od 2006 w zawieszeniu.

</doc>
<doc id="1427824" url="https://pl.wikipedia.org/wiki?curid=1427824" title="Bugsy">
Bugsy

Bugsy – amerykański film gangsterski z 1991 roku w reżyserii Barry’ego Levinsona, opowiadający historię gangstera Bugsy'ego Siegela.

</doc>
<doc id="1427825" url="https://pl.wikipedia.org/wiki?curid=1427825" title="Zamek Sivý Kameň">
Zamek Sivý Kameň

Zamek Sivý Kameň (słow. "Hrad Sivý Kameň") – ruiny zamku na terenie wsi Podhradie w powiecie Prievidza na Słowacji.
Zamek wzniesiono na andezytowym wzgórzu podciętym potokiem Ťapkov, na pograniczu Kotliny Górnonitrzańskiej i grupy górskiej Ptacznik. Powstał zapewne w II połowie XIII w. (chociaż niektórzy autorzy przesuwają datę jego budowy na lata 1320-1352) jako królewska strażnica, zbudowana dla ochrony szlaku handlowego wiodącego w górę doliny Nitry do Kotliny Turczańskiej i dalej na północ, ku granicom Polski. U stóp zamku powstało podgrodzie, już w XIV w. wspominane jako wieś. Pierwsza wzmianka o zamku pochodzi z 1352 r., kiedy to władcy zamku w Bojnicach, dotychczas określani jako "castellani de Baymocz", byli wzmiankowani już jako "castellani de Baymocz et Kesselőkő". Pierwotna nazwa w jęz. węgierskim ("Kesselőkő") oznaczać miała Sępi Kamień ("keselyű" – sęp, "kő" – kamień). Aktualna słowacka poszła zapewne od jasnoszarej barwy jego murów.
Do 1388 r. zarządzali zamkiem wspomniani kasztelani z Bojnic, później kilkakrotnie zmieniał właścicieli. W 1434 r. król Zygmunt darował go jako dobro dziedziczne Gregorovi Majthényiemu z Demandic. Zamek stał się siedzibą niewielkiego „państwa” feudalnego. Spalony w 1524 r., został odbudowany i rozbudowany o tzw. zamek dolny przez Majthényich w II połowie XVI w. Ponownych zniszczeń doznał w czasie antyhabsburskiego powstania Gabriela Bethlena w 1626 r., przy czym zamek, zdobyty przez oddział generała Mansfelda, najbardziej splądrowali po jego odejściu mieszkańcy sąsiedniej Prievidzy. Wtedy jego właściciele przenieśli swą siedzibę do kasztelu w Novákach. Z początkiem następnego wieku zajęły go kuruckie wojska Franciszka II Rakoczego. Zdobyty w 1708 r. przez siły cesarskie, został przez nie spalony (jak wiele innych, odbitych z rąk Rakoczego) wraz z przechowywanym w nim jeszcze archiwum rodziny Majthényich i od tego czasu pozostaje w ruinie.
Zamek składał się prawdopodobnie z czworokątnej wieży obronnej, budynku mieszkalnego i niewielkiego podwórca, otoczonych murem obronnym. Później był rozbudowany o niżej położone fragmenty. Pierwotna dyspozycja zamku jest już słabo czytelna, zwłaszcza że część murów jeszcze została z czasem rozebrana dla pozyskania budulca przez mieszkańców wsi Podhradie.
Ruiny znajdują się w granicach pomnika przyrody Sivý kameň. W 1973 r. zostały objęte ochroną jako narodowy zabytek kultury (słow. "Národná kultúrna pamiatka"). Od 2013 r. prowadzony jest program ich zabezpieczenia.

</doc>
<doc id="1427827" url="https://pl.wikipedia.org/wiki?curid=1427827" title="Kościół Najświętszej Marii Panny Gwiazdy Morza w Świnoujściu">
Kościół Najświętszej Marii Panny Gwiazdy Morza w Świnoujściu

Kościół Najświętszej Maryi Panny Gwiazdy Morza w Świnoujściu – neogotycki, z 1895-96, parafialny, na wyspie Uznam, przy ul. Piastowskiej 11, w dekanacie Świnoujście, w archidiecezji szczecińsko-kamieńskiej. Pobudowany jako pierwsza w okolicach świątynia katolicka dla potrzeb licznych, na przełomie XIX/XX w. polskich robotników sezonowych.
Kościół na rzucie prostokąta, z wydzielonym kwadratowym prezbiterium. Wieża wtopiona w bryłę kościoła, trzykondygnacyjna, blendowana, zwieńczona dwoma szczytami i hełmem. Od strony prezbiterium zakrystia. Dach kościoła dwuspadowy, szczyty schodkowane, profilowane i blendowane. Portal wejściowy w wimperdze z okazałą mozaiką przedstawiającą Matkę Bożą z Dzieciątkiem w łodzi na wzburzonym morzu, z napisem "Ave Maris Stella" ("Witaj Gwiazdo Morza"). Wewnątrz zachowało się katolickie wyposażenie kościoła.
Parafia NMP Gwiazdy Morza.
Na terenie parafii, przy ul. Piłsudskiego, ruiny protestanckiego neogotyckiego kościoła, z 1905, zniszczonego podczas II wojny światowej. Obecnie wieża widokowa.

</doc>
<doc id="1427828" url="https://pl.wikipedia.org/wiki?curid=1427828" title="ILOVEYOU">
ILOVEYOU

ILOVEYOU (znany także jako VBS/Loveletter oraz Love Bug) – robak komputerowy napisany w języku VBScript. Robak ma postać skryptu, przez co hakerzy są w stanie łatwo tworzyć jego mutacje. Większość ze znanych mutacji posiada jednak nieduże zmiany – najczęściej są to różne treści wiadomości oraz nazwy plików.
Opis.
Wirus dotarł do skrzynek e-mailowych 4 maja 2000, w listach z tematem „ILOVEYOU” i załącznikiem „LOVE-LETTER-FOR-YOU.TXT.vbs”. Po otwarciu załącznika, wirus wysyłał swoje kopie do każdego z książki adresowej ofiary podszywając się pod nią. Poza tym dokonywał wielu groźnych zmian w systemie użytkownika.
Taki mechanizm rozprzestrzeniania (raczej w komputerach typu mainframe firmy IBM niż w środowisku Microsoft Windows) był dobrze znany i użyty już w Choinkowym Exeku z 1987 roku, który to wirus unieruchomił wiele maszyn na całym świecie.
Trzy elementy uczyniły wirusa tak niebezpiecznym:
Poza tym, w większości komputerów ukryte były nazwy faktycznych rozszerzeń plików, tak więc, na przykład, plik „LOVE-LETTER-FOR-YOU.TXT.vbs” widoczny był jako „LOVE-LETTER-FOR-YOU.TXT”.
Epidemia.
Wirus błyskawiczne rozprzestrzenił się na zachód dzięki temu, że pracownicy, przychodząc do biur, odbierali pocztę wysyłaną przez ludzi ze wschodu. Ponieważ wirus wykorzystywał listy adresowe swoich ofiar, adresaci wiadomości, które przyszły z zaufanych źródeł, często nie obawiali się zagrożenia. Wirus wysłany do kilku osób wysyłał od każdej zainfekowanej ofiary kolejnych kilka, co powodowało w krótkim czasie przeciążenie serwerów e-mail.
Skutki.
Wirus rozpoczął swój żywot 4 maja 2000, i rozprzestrzenił się na cały świat w ciągu jednego dnia zarażając 10 procent wszystkich komputerów mających dostęp do Internetu i powodując straty w wysokości 5,5 miliardów dolarów
Większość „strat” było kosztem pozbycia się robaka z poszczególnych systemów. Pentagon, CIA i Parlament Brytyjski musieli wyłączyć serwery e-mail, żeby pozbyć się robaka, co uczyniło również większość wielkich korporacji.
Wirus nadpisywał pliki ważne, ale również muzyczne, graficzne, multimedialne i inne, swoją kopią, którą również wysyłał do wszystkich z listy kontaktów użytkownika. Był on niebezpieczny wyłącznie dla komputerów działających pod kontrolą systemu operacyjnego firmy Microsoft - list z wirusem można było odebrać używając dowolnego, umożliwiającego obsługę poczty elektronicznej systemu, ale wyłącznie system Windows był podatny na infekcję.
Wykrycie.
Narinnat Suksawat, 25-letni tajski informatyk, jako pierwszy na świecie napisał program naprawiający zniszczenia powodowane przez robaka i opublikował go 5 maja 2000 roku, 24 godziny po pierwszych infekcjach. Usuwał on pliki wirusa i odzyskiwał skasowane przez niego pliki systemowe. Dwa miesiące później Narinnat został zatrudniony w firmie Sun Microsystems, w której przepracował dwa lata. Odszedł, aby otworzyć własny interes. Dziś jest właścicielem firmy programistycznej Moscii Systems w Tajlandii.
Brytyjska firma MessageLabs zyskała sławę, gdy okazało się, że ich oprogramowanie antywirusowe, Skeptic, rozpoznawało załącznik jako niebezpieczny, chroniąc wszystkich jej klientów. Ta mało znana firma zyskała popularność dzięki mediom, występując w telewizji BBC i brytyjskiej prasie.
Pierwsza wykryta przez nich kopia wirusa, została zatrzymana o godzinie 00:43:26 czasu centralnego 4 maja 2000 roku i pochodziła z adresu e-mail na Filipinach, a była wysłana na adres brytyjski. Jest prawdopodobne, że e-mail pochodził z jednej z pierwszych gałęzi drzewa replikacji wirusa.
Budowa wirusa.
Wirus został napisany w Microsoft Visual Basic Scripting (VBS) i wymaga, aby maszyna ofiary była w stanie wykonywać skrypty napisane w tym języku. Modyfikuje on rejestr systemu Windows w taki sposób, aby wirus był uruchamiany przy każdym jego uruchomieniu.
Poza tym wirus przeszukuje wszystkie napędy podłączone do zarażonego komputera i zastępuje pliki z rozszerzeniami *.JPG, *.JPEG, *.VBS, *.VBE, *.JS, *.JSE, *.CSS, *.WSH, *.SCT, *.DOC *.HTA swoimi kopiami, dodając na końcu nazwy każdego z nich rozszerzenie .VBS, Natomiast plikom z rozszerzeniami *.MP2 i *.MP3 nadaje atrybut „ukryty” i również kopiuje się do plików o takich nazwach, lecz z dodanym rozszerzeniem .VBS.
Wirus rozprzestrzenia się, wysyłając kopie siebie do wszystkich adresów z listy programu Microsoft Outlook. Ma również dodatkowy składnik, który pobiera i wykonuje program nazwany „WIN-BUGSFIX.EXE” lub „Microsoftv25.exe”, który ma wykradać hasła przechowywane w pamięci podręcznej systemu i wysyłać je e-mailem.

</doc>
<doc id="1427831" url="https://pl.wikipedia.org/wiki?curid=1427831" title="Rodrigo Tello">
Rodrigo Tello

Rodrigo Álvaro Tello Valenzuela (ur. 14 października 1979 w Santiago) – chilijski piłkarz grający na pozycji lewego pomocnika.
Kariera klubowa.
Tello pochodzi ze stolicy Chile Santiago. Karierę piłkarską rozpoczął w tamtejszym klubie Universidad de Chile. W 1999 roku zadebiutował w jego barwach w chilijskiej Primera División. W klubie tym grał przez dwa sezony i dwukrotnie z rzędu zostawał z nim mistrzem kraju. Dodatkowo w 2000 roku zdobył także Copa Chile.
W styczniu 2001 roku Tello trafił do portugalskiego Sportingu Clube de Portugal. Kosztował 7,5 miliona euro, jednak w kolejnych sezonach nie zdołał wywalczyć miejsca w podstawowej jedenastce i w lizbońskim klubie pełnił zazwyzczaj rolę rezerwowego. Swoje pierwsze sukcesy w Portugalii osiągnął w sezonie 2001/2002, gdy ze Sportingiem wygrał zarówno Puchar Portugalii, jak i mistrzostwo Portugalii. Jesienią 2002 zadebiutował w fazie grupowej Ligi Mistrzów, a w 2005 roku dotarł ze Sportingiem do finału Pucharu UEFA, który wygrało rosyjskie CSKA Moskwa 3:1. W 2006 i 2007 roku zostawał wicemistrzem kraju, a w tym drugim przypadku zdobył także swój drugi portugalski puchar.
W lipcu 2007 roku Chilijczyk opuścił Sporting i na zasadzie wolnego transferu przeszedł do tureckiego Beşiktaşu JK. W całym sezonie zdobył 5 goli i zajął ze stambulskim zespołem 3. miejsce w Superlidze. W 2009 roku wywalczył mistrzostwo Turcji.
W 2010 roku Tello przeszedł do Eskişehirsporu. Następnie grał w Elazığsporze i Şanlıurfasporze, a w 2015 przeszedł do Audax Italiano. W 2016 roku zakończył tam karierę.
Kariera reprezentacyjna.
W reprezentacji Chile Tello zadebiutował 12 lutego 2000 roku w wygranym 3:2 towarzyskim spotkaniu z Bułgarią. W tym samym roku wystąpił wraz z kadrą olimpijską na Igrzyskach Olimpijskich w Sydney. Tam był podstawowym zawodnikiem Chile i zdobył brązowy medal. W ćwierćfinale z Nigerią (4:1) zdobył gola. W 2007 roku Rodrigo dotarł z rodakami do 1/4 finału Copa América 2007.

</doc>
<doc id="1427832" url="https://pl.wikipedia.org/wiki?curid=1427832" title="Kanał tętnicy szyjnej">
Kanał tętnicy szyjnej

Kanał tętnicy szyjnej (ang. "carotid canal", łac. "canalis caroticus") – szeroki i kręty kanał kostny biegnący w części skalistej kości skroniowej. Jest to najobszerniejszy kanał części skalistej kości skroniowej.
Topografia i zawartość.
Rozpoczyna się dużym okrągłym otworem (otwór zewnętrzny kanału tętnicy szyjnej) na dolnej powierzchni części skalistej kości skroniowej. Otwór ten leży ku przodowi i nieco do przyśrodka od dołu szyjnego (łac. "fossa jugularis)." Stanowi on wejście do kanału tętnicy szyjnej wewnętrznej. Kanał biegnie początkowo pionowo ku górze, a następnie zagina się kolankowato skręcając przyśrodkowo i ku przodowi Biegnie on skośnie przez wnętrze piramidy kości skroniowej. Kanał kończy się na szczycie piramidy swoim otworem wewnętrznym. Średnica kanału wynosi 5 milimetrów. Kanał stanowi przednią ścianę jamy bębenkowej (ściana szyjno-tętnicza (łac. "paries caroticus")). Przez kanał przebiega tętnica szyjna wewnętrzna oraz oplatające ją współczulny splot szyjno-tętniczy wewnętrzny oraz splot żylny szyjno-tętniczy.

</doc>
<doc id="1427833" url="https://pl.wikipedia.org/wiki?curid=1427833" title="Bakulum">
Bakulum



</doc>
<doc id="1427834" url="https://pl.wikipedia.org/wiki?curid=1427834" title="Baculum">
Baculum



</doc>
<doc id="1427836" url="https://pl.wikipedia.org/wiki?curid=1427836" title="Kościół Zmartwychwstania Pańskiego w Stroniu Śląskim">
Kościół Zmartwychwstania Pańskiego w Stroniu Śląskim

Kościół Zmartwychwstania Pańskiego w Stroniu Śląskim – murowany, neogotycki kościół poewangelicki w Stroniu Śląskim, w powiecie kłodzkim (województwo dolnośląskie). Pełni obecnie funkcję kaplicy pogrzebowej dla parafii rzymskokatolickiej.
Położenie.
Usytuowany jest na niewielkim wzniesieniu w centrum miasteczka pomiędzy ulicami: Turystyczną, Kościuszki i Sportową, ok. 100 m na południowy zachód od budynku Urzędu Miasta i Gminy w Stroniu Śląskim, będącego dawnym pałacem dworskim. Kościół jest budowlą nieorientowaną, zwróconą fasadą w kierunku podjazdu do pałacu, stanowiącą dominantę architektoniczną znacząco wzbogacającą jego otoczenie.
Historia.
Kościół Zmartwychwstania Pańskiego zbudowany został na początku XX w. na potrzeby powiększającego się skupiska ewangelików w ówczesnych wsiach "Schreckendorf" i "Seitenberg". Ich napływ związany był ze znajdującymi się tu od XIX w. dobrami protestanckiej królewny Marianny Orańskiej, gdyż Stronie Śląskie stanowiło centrum administracyjne jej dóbr w tej części hrabstwa kłodzkiego. Rozwój gospodarczy okolicy spowodował napływ ewangelików, przybyszów z Czech i krajów Rzeszy Niemieckiej. Początkowo społeczność ta brała udział w nabożeństwach w kościele ewangelickim w Lądku-Zdroju. Od 1894 r. z inicjatywy Marianny Orańskiej nabożeństwa organizowano również w jej tutejszym pałacu. Na początku XX w. właścicielem klucza strońskiego był już wnuk Marianny, książę Friedrich Heinrich Hohenzollern. Postanowił on sfinansować wzniesienie w pobliżu dworu nowego kościoła. Z inicjatywą budowy wystąpiła już jego matka, Maria z Saksonii na Altenburgu (1854-1898), żona księcia Albrechta Hohenzollerna. Kościół stanął w 1913 lub 1915 r. Podobne kościoły ewangelickie fundowane przez rodzinę książęcą lub królewską wzniesiono w tych czasach również w nieodległym Międzygórzu i Długopolu-Zdroju (fundatorem kościoła w Międzygórzu wzniesionego w 1911 r. był także Friedrich Heinrich Hohenzollern).
Początkowo świątynia miała z pewnością status kościoła dworskiego. Później stała się kościołem filialnym. W 1917 r. erygowano w Stroniu Śląskim wikariat ewangelicki i otwarto przy nim szkołę, które działały w Stroniu Śląskim do końca II wojny światowej.
Po wymianie ludności tych okolic w latach 1945-1946 kościół pozostawał przez długie lata nieużytkowany. Wyremontowano go i poświęcono ponownie dopiero 15 sierpnia 1988 r. Od tamtego czasu pełni funkcję kaplicy pogrzebowej i kościoła pomocniczego dla parafii rzymskokatolickiej w Stroniu Śląskim.
Architektura.
Koncepcja budowli nawiązuje swoim stylem do średniowiecznych niemieckich kościołów wiejskich. Syntetycznie łączy ona styl neoromański z elementami neogotyku. Można przypuszczać, że chodziło tu o nawiązanie do stylistyki budowli sakralnych przełomu stylu romańskiego i gotyckiego. Z niemieckim romanizmem korespondują takie elementy jak: addycyjność kompozycji bryły kościoła, usytuowanie wieży nad prezbiterium i ukształtowanie jej jako dość masywnej budowli oraz przebicie połaci dachu wieży osiami okien. Wczesny gotyk przejawia się zaś w zastosowaniu przypór oraz w kamieniarce portalu i okien. Widoczne są też elementy związane z postsecesją w postaci dużych, prostokątnych okien oraz roślinnych, ozdobnych form rzeźbiarskich w portalu. Ocenia się, że bryła kościoła została ukształtowana umiejętnie i proporcjonalnie, co pozwala przypuszczać, że zaprojektował go zawodowy architekt zatrudniony przez rodzinę książęcą.
Kościół zbudowany jest na planie litery T z przysadzistą, czworokątną wieżą nad prezbiterium, zwieńczoną ostrosłupowym, czworograniastym hełmem. Jest budowlą murowaną, nieorientowaną, z dwoma aneksami zbudowanymi na wysokości wieży. Przed fasadą znajduje się kruchta zbudowana na planie prostokąta poprzedzona kamiennymi, jednobiegowymi schodami. Bryła budynku, kształtowana addycyjnie, nakryta jest dwuspadowym, blaszanym dachem. Dach wieży również kryty blachą, w jego połaciach, osiowo, z czterech stron umieszczono wąskie okna. Wejście do kościoła ozdobione jest portalem kształtowanym uskokami. W jego tympanonie znajduje się płaskorzeźba z piaskowca z przedstawieniem sceny ukrzyżowanego Chrystusa adorowanego przez anioły. W zdobieniach pojawiają się motywy zwierzęce i roślinne. Ocenia się, że kamieniarka portalu prezentuje dobry poziom artystyczny. Obramienia okien także z piaskowca, profilowane, miejscami z maswerkami.
Aneks zachodni zapewne mógł służyć jako oddzielne wejście dla rodziny fundatora, bowiem nad wejściem do niego znajdują się dwie płaskorzeźby z kartuszami herbów.
Wnętrze jest jednoprzestrzenne, z niewyodrębnionym prezbiterium, włączonym w linię aneksów, zamkniętym prosto ścianą z dużym oknem. Wyposażenie skromne z elementami dodanymi współcześnie.
Otoczenie.
Kościół stoi na płaskim, trawiastym terenie, wyniesionym o kilka metrów ponad poziom ulic. Od strony południowo-zachodniej do kościoła przylega teren cmentarza z kilkunastoma wysokimi drzewami iglastymi. Po stronie wschodniej rośnie spora kępa fioletowo kwitnącego lilaka pospolitego pochodząca jeszcze z nasadzeń sprzed 1945 r. Dojście do kościoła zostało ok. 2004 r. na koszt gminy uporządkowane i wyposażone w podjazd oraz chodnik.
Cmentarz przykościelny.
Założony został w 1937 r. Zarys jego pierwotnej granicy jest czytelny do dzisiaj, choć układ pochówków został zatarty. Kształt nieregularnego czworoboku wyznaczają resztki ogrodzenia i linia starych drzew ze starych nasadzeń: żywotników, jodeł i jednego świerka srebrnego. Do czasów współczesnych nie zachowały się żadne stare nagrobki.
Przy południowej granicy cmentarza znajdują się pozostałości po kamiennym pomniku poległych w I wojnie światowej. Pomnik utrzymany był w stylu neobarokowym – na wydłużonym cokole znajdują się zdobione płyciny z płaskorzeźbami przedstawiającymi odwrócone, gasnące pochodnie oraz przymocowane są kamienne ławki. Na cokole ustawiony jest blok kamienny zwieńczony przerwanym naczółkiem z płytką niszą podmalowaną na niebiesko. Niszę flankują dwa niższe kamienne bloki z uszakowymi płycinami. Do bocznych płycin przymocowane były dawniej tablice inskrypcyjne, zaś na środku, w niszy ustawiona była polichromowana, barokowa kamienna rzeźba św. Jana Nepomucena. Inskrypcje zostały zniszczone tuż po 1945 r. (podobnie jak większość kamiennych inskrypcji pisanych gotykiem w okolicy) zaś rzeźba stała jeszcze w 2006 r.
Współcześnie stary cmentarz od początku lat 50. XX w. do dzisiaj jest wykorzystywany do pochówku zmarłych pacjentów pobliskiego szpitala psychiatrycznego na osiedlu Morawka. Na potrzeby szpitala powierzchnia cmentarza została poszerzona od zachodu o obszar równy jego starej części. Cmentarz jest mocno zaniedbany i zakrzaczony.
Słup wotywny.
Przed fasadą kościoła ustawiona jest barokowa kapliczka słupowa z piaskowca, nawiązująca do kolumn wotywnych, określana dawniej jako "Betsäule" lub "Pestsäule". Kapliczka ma kształt wijącej się kolumny, zakończonej podwójną rzeźbioną głowicą w kształcie skrzynki i kulą. Na podstawie i trzonie słupa znajdują się płytkie, dziś już mocno zatarte zdobienia. Program ikonograficzny odnosi się do Nowego Testamentu i Kościoła jako instytucji. Podstawa ozdobiona jest emblematami. Na jej dolnej części znajdują się przedstawienia czterech świętych biskupów i papieży. Wijący się trzon pokrywają reliefy z motywem winorośli i ptaków. Na bokach kapitelu, pod skrzynką przedstawiono Immaculatę, Marię z Dzieciątkiem i św. Michała Archanioła oraz inskrypcję na kartuszu. Na bokach skrzynki znajdują się biblijne sceny: Ostatniej Wieczerzy, Pojmania, Niesienia Krzyża, Ukrzyżowania oraz Zesłania Ducha Świętego. Narożniki skrzynki ozdobione są ponadto małymi figurkami umieszczonymi w niszach, a sama skrzynka oparta jest na głowach puttów.
Słup ufundowany był w 1672 r. przez ówczesnego wolnego sędziego o nazwisku Wolf. Powstał najprawdopodobniej jako przydrożne miejsce modlitwy lub w nawiązaniu do którejś z epidemii zarazy. Mimo że rzeźby na słupie cechuje pewien stopień prymitywizmu, to stanowi on cenny zabytek, jedyny w swym rodzaju na terenie ziemi kłodzkiej. Współczesne miejsce posadowienia słupa wotywnego znajduje się o kilkanaście metrów od pierwotnego, które znajdowało się tam, gdzie obecnie jest trójkątna wysepka skrzyżowania. Słup został przesunięty ze względu na przebudowę ulic wykonaną pod koniec lat 90. XX w. Razem z przesunięciem wykonano wówczas zabiegi konserwatorskie.
Wikarówka.
Za budynkiem kościoła usytuowany jest dawny dom wikarego, w którym mieścił się również internat dla sióstr z domu opieki (Schwesternheim). Obecnie jest to dom prywatny, w którym można wynająć pokoje.
Turystyka.
 W pobliżu kościoła przechodzi żółty szlak turystyczny prowadzący ze Stronia Śląskiego do Jaskini Niedźwiedziej w Kletnie oraz uczęszczana droga nad zalew w Starej Morawie. Budynek nie jest udostępniany do zwiedzania, a ponieważ odbywają się w nim tylko msze pogrzebowe, można oglądać go jedynie z zewnątrz.

</doc>
<doc id="1427837" url="https://pl.wikipedia.org/wiki?curid=1427837" title="Underneath the Stars">
Underneath the Stars

Underneath the Stars – pierwsza piosenka nagrana przez Mariah Carey na jej szósty album, "Daydream", który wydany został w 1995 roku.
O piosence.
W tekście piosenki Mariah "dryfując do pamięci" opisuje stan uczucia, sięgając od nieśmiałości do impulsywności przez oddanie własnego serca w ". . . ciemnym miejscu pod gwiazdami". Mimo upływu czasu i ulotności chwili, nocą przywołuje wspomnienia młodzieńczej miłości wskazując na sentyment i wartość pierwszego zauroczenia. Podczas trwającego "Daydream World Tour” promującego album w Japonii w trakcie koncertu mówi, że: "często pytają mnie o moją ulubioną piosenkę z nowego albumu (. . . ), którą teraz dla was zaśpiewam" zapowiadając "Underneath the Stars". Niejednokrotnie podczas wywiadów twierdziła, że jest to piosenka, o która najbardziej "walczył", jednak wytwórnia chciała wydać na singlu tylko te piosenki, które były skazane na sukces komercyjny, a ta piosenka nie była jednym z tych utworów. Walka Mariah okazała się być skuteczną ponieważ postanowiono, że piosenka będzie promowała album w USA jako ostatni singiel nie nadając mu praw komercyjnych. Singiel w nakładzie 100 tys. kopii trafił w większości do rozgłośni radiowych oraz był dołączany do zakupionego albumu.
Teledysk.
Do piosenki był planowany teledysk, nad którym rozpoczęto prace. Podczas koncertu Mariah zapowiadając piosenkę mówiła, że ten wieczór będzie dla niej i dla fanów szczególny i musi przygotować się, ponieważ "będziemy próbować kręcić klip..." Miał on być zapisem wykonania utworu na żywo podczas koncertu 17 czerwca 1996 w holenderskiej hali w Rotterdamie. W związku z rozpoczętą pracą nad następnym albumem i brakiem potrzeby kontynuacji promocji teledysk nie został zmontowany. 
Z okazji 25 rocznicy wydania Daydream i Mariah powrotu do Sony Music teledysk został zmontowany z archiwizowanych materiałów przez Sony. 
Wersje singla.
Na singlu oprócz tytułowej piosenki znalazł się remix, nad którym Mariah prace powierzyła chłopakom z Trackmasters. W remixie został wykorzystany tekst z oryginalnej wersji utworu i sample z utworu Smif-N-Wessun "Sound Bwoy Bureill". Mariah nagrała jeszcze raz wokal tworząc wersję piosenki w stylu underground. Singel został wydany na dwóch nośnikach:
Producent i aranżacja: Walter Afanasieff i Mariah Carey
Słowa: Mariah Carey
Muzyka: Mariah Carey, Walter Afanasieff
2,3 - Muzyka: Mariah Carey, Walter Afanasieff, Ewart Dewgarde, Walter Dewgarde
Producent: Poke &amp; Tone i Timothy "Tyme" Riley 
Koordynator produkcji: Cory Rooney
Projekt Re-Mix: Franklin Grant
Studio nagrań: Crave Studios w Nowym Jorku

</doc>
<doc id="1427838" url="https://pl.wikipedia.org/wiki?curid=1427838" title="Hans Burgkmair starszy">
Hans Burgkmair starszy

Hans Burgkmair starszy (ur. 1473 w Augsburgu, zm. 1531 w Augsburgu) – niemiecki malarz głównie drzeworytów.
Jego ojcem był Thoman Burgkmair. Tworzył w południowych Niemczech. Nauki pobierał w Colmarze u Martina Schongauera. W 1498 roku został przyjęty do cechu malarzy w Augsburgu. W Niemczech pracował dla cesarza Maksymiliana wraz z innymi malarzami Albrechtem Altdorferem i Albrechtem Dürerem. Z nimi narysował i wyciął cykl drzeworytów "Triumf Maksymiliana". W 1491 roku w Augsburgu otworzył własny warsztat malarski. W 1507 i w 1518 roku Burgkmair przebywał we Włoszech, w Wenecji i na Nizinie Padańskiej. Tam stworzył kilka dzieł na zlecenie księcia Wilhelma IV Bawarskiego i bankierów z rodziny Fuggerów. 
Hansowi Burghmairowi przypisuje się 834 drzeworytów, stanowiące głównie ilustracje do książek.

</doc>
<doc id="1427839" url="https://pl.wikipedia.org/wiki?curid=1427839" title="Bagnik nadwodny">
Bagnik nadwodny

Bagnik nadwodny ("Dolomedes plantarius") – gatunek dużego europejskiego pająka z rodziny darownikowatych (Pisauridae).
Morfologia.
Osiąga do 22 mm długości (wraz z odnóżami do 7 cm). Samice nieco większe od samców. Ubarwienie brązowe z niewielkimi biało-kremowymi kropkami. Zakończenia odnóży pokryte wypłowiałym czarnym kolorem. Białe pasy po bokach ciała – charakterystyczne dla bagnika przybrzeżnego – są bardzo słabo widoczne lub brak ich wcale.
Siedliska.
Żyje w bezpośredniej bliskości wody (brzegi rzek i jezior, podmokłe łąki, lasy bagienne), umie poruszać się po jej powierzchni oraz nurkować.
Pożywienie.
Żywi się wodnymi owadami oraz rybami (do wielkości ciernika), kijankami, a nawet niewielkimi dorosłymi żabami. Nie buduje sieci, poluje aktywnie.
Występowanie.
Zasięg jego występowania obejmuje praktycznie całą Europę i Azję, jednak wszędzie jest on rzadki lub – jak w wielu rejonach na zachodzie Europy – wymarły. W Polsce nieliczny.
Pokrewnym gatunkiem jest bagnik przybrzeżny ("Dolomedes fimbriatus"), osiągający takie same rozmiary i żyjący w zbliżonych biotopach, lecz znacznie pospolitszy. Łatwy do odróżnienia ze względu na wyraźnie widoczne białe pasy po bokach karapaksu.

</doc>
<doc id="1427840" url="https://pl.wikipedia.org/wiki?curid=1427840" title="Bob Bradley">
Bob Bradley

Robert „Bob” Bradley (ur. 3 marca 1958 w Montclair w stanie New Jersey) – amerykański trener piłkarski. W latach 2006 - 2011 selekcjoner Reprezentacji Stanów Zjednoczonych w piłce nożnej. W latach 2011–2013 był trenerem narodowej Reprezentacji Egiptu.
Kariera.
Grywał w amatorskich klubach ze Stanów Zjednoczonych m.in. na Uniwersytecie Princeton w latach 1976-1980. W 1981 roku w wieku 22 lat został trenerem drużyny na Uniwersytecie Ohio. Dwa lata później został asystentem trenera w University of Virginia. Od następnego sezonu był głównym szkoleniowcem Princeton University. Pozostał tam aż do 1995 roku, po czym został wybrany asystentem trenera reprezentacji USA do lat 23. W sezonie 1996/1997 był również asystentem w drużynie D.C. United. W 1998 roku został pierwszym trenerem drużyny Chicago Fire. Prowadził drużynę „"Strażaków"” przez cztery lata, po czym został managerem drużyny New York Red Bulls, która w tamtym czasie nazywała się "MetroStars". W 2006 roku kierował drużyną Chivas USA. W tym samym roku zaproponowano mu posadę selekcjonera piłkarskiej reprezentacji Stanów Zjednoczonych. W latach 2006–2007 był również trenerem reprezentacji Stanów Zjednoczonych do lat 23, a jego następcą został Polak Piotr Nowak.

</doc>
<doc id="1427841" url="https://pl.wikipedia.org/wiki?curid=1427841" title="Jerzy Wróblewski (prawnik)">
Jerzy Wróblewski (prawnik)

Jerzy Wróblewski (ur. 5 września 1926 w Wilnie, zm. 31 maja 1990) – polski teoretyk prawa, profesor nauk prawnych, nauczyciel akademicki, w latach 1981–1984 rektor Uniwersytetu Łódzkiego.
Życiorys.
Był synem prawnika Bronisława i artystki grafika Krystyny z Hirschbergów, a także starszym bratem malarza Andrzeja Wróblewskiego. Studia prawnicze na Uniwersytecie Jagiellońskim ukończył w 1947; na tej samej uczelni odbył także studia uzupełniające z filozofii ścisłej. Po ukończeniu studiów został asystentem w Katedrze Teorii Państwa i Prawa UJ. W 1949 obronił doktorat na podstawie pracy pt. "Ocena i norma etyczna". Dwa lata później przeniósł się na Uniwersytet Łódzki, gdzie został kierownikiem Katedry i Zakładu Teorii Państwa i Prawa. Stanowisko to piastował do końca życia. Na UŁ sprawował szereg funkcji: był prodziekanem Wydziału Prawa w latach 1953–1955 i 1958–1962, dziekanem tego Wydziału w latach 1955–1956 i 1962–1964, prorektorem UŁ w latach 1965–1968 i rektorem w latach 1981–1984.
Był także sędzią Trybunału Stanu, członkiem korespondentem Polskiej Akademii Nauk (od 1983), członkiem Komitetu Nauk Prawnych Polskiej Akademii Nauk, sekretarzem generalnym Łódzkiego Towarzystwa Naukowego. Otrzymał tytuły doktora "honoris causa" Uniwersytetu w Turku i Kraju Basków w Bilbao. Był członkiem Fińskiej Akademii Nauk. Otrzymał Order Palm Akademickich Republiki Francuskiej.

</doc>
<doc id="1427842" url="https://pl.wikipedia.org/wiki?curid=1427842" title="Mleczan Ringera">
Mleczan Ringera

Mleczan Ringera – potoczna nazwa roztworu Ringera z dodatkiem mleczanu (łac. "Solutio Ringeri Lactate", ang. lactated Ringer’s solution). Jest to roztwór izotoniczny w stosunku do krwi człowieka, należący do krystaloidów, przeznaczony do wlewów dożylnych.

</doc>
<doc id="1427847" url="https://pl.wikipedia.org/wiki?curid=1427847" title="Badminton na Letnich Igrzyskach Olimpijskich 2008 – gra pojedyncza mężczyzn">
Badminton na Letnich Igrzyskach Olimpijskich 2008 – gra pojedyncza mężczyzn

Rywalizacja w grze pojedynczej mężczyzn w badmintonie na XXIX Letnich Igrzyskach Olimpijskich w Pekinie trwała od 9 do 17 sierpnia.

</doc>
<doc id="1427848" url="https://pl.wikipedia.org/wiki?curid=1427848" title="Recoffination">
Recoffination

Recoffination – debiutancki album zespołu Hellfire, nagrany w warszawskim DBX-Studio w dwóch etapach - instrumenty (wrzesień/październik) 2001 oraz wokale i miksy (październik/listopad) 2002. Nad nagraniami czuwał Jacek Melnicki. Album w całości nagrany, wydany oraz dystrybuowany przez zespół ukazał się w styczniu 2003.

</doc>
<doc id="1427849" url="https://pl.wikipedia.org/wiki?curid=1427849" title="Na pocieszenie serca i uniesienie ducha">
Na pocieszenie serca i uniesienie ducha

Na pocieszenie serca i uniesienie ducha – studyjny album Violetty Villas zawierający piętnaście największych przebojów wokalistki w nowych aranżacjach. Nagrany w najbardziej burzliwym okresie jej życia na wydanie czekał ponad rok. Premiera płyty odbyła się w połowie listopada 2008 r., kilka miesięcy wcześniej wydano promocyjną edycję. Violetta Villas promowała płytę w październiku 2008 na konferencjach prasowych w Toruniu, w klubach Moskwa, Forte Club oraz EMPiK Starówka. 
Oprócz dystrybucji w salonach muzycznych, wokalistka osobiście sprzedawała płyty. W 2009 Villas promowała krążek w Częstochowie, natomiast na przełomie 2009/2010 odbyła się trasa koncertowa, podczas której również prowadzona była sprzedaż albumu. Villas wystąpiła m.in. w Zabrzu, Wrocławiu i Jeleniej Górze.

</doc>
<doc id="1427850" url="https://pl.wikipedia.org/wiki?curid=1427850" title="Kościół św. Maksymiliana Marii Kolbego w Głogowie">
Kościół św. Maksymiliana Marii Kolbego w Głogowie

Kościół pw. św. Maksymiliana Marii Kolbego w Głogowie – rzymskokatolicki kościół parafialny należący do parafii pw. św. Maksymiliana Marii Kolbego w Głogowie, dekanatu Głogów – Najświętszej Maryi Panny Królowej Polski, diecezji zielonogórsko-gorzowskiej, metropolii szczecińsko-kamieńskiej. Zlokalizowany w Głogowie, w powiecie głogowskim, w województwie dolnośląskim. Mieści się przy ulicy Legnickiej.
Historia.
Kościół mieści się w budynku powstałym w 1922 roku, który do momentu powstania parafii pełnił rolę kaplicy cmentarnej sąsiadującego cmentarza miejskiego w Głogowie. Od 1995 świątynia parafialna. Po utworzeniu parafii rozpoczęto prace związane z rozbudową świątyni. W dniu 14 sierpnia 2001 roku rozbudowana świątynia została uroczyście poświęcona – konsekrowana.

</doc>
<doc id="1427851" url="https://pl.wikipedia.org/wiki?curid=1427851" title="Dolomedes plantarius">
Dolomedes plantarius



</doc>
<doc id="1427852" url="https://pl.wikipedia.org/wiki?curid=1427852" title="Cmentarz Rzymskokatolicki w Sosnowcu">
Cmentarz Rzymskokatolicki w Sosnowcu



</doc>
<doc id="1427854" url="https://pl.wikipedia.org/wiki?curid=1427854" title="Zlatá studňa">
Zlatá studňa

Zlatá studňa (1265 m n.p.m., pol. "Złote Źródło") – czwarty co do wysokości szczyt w grupie górskiej Gór Kremnickich w Centralnych Karpatach Zachodnich, na Słowacji.
Położenie.
Zlatá studňa leży w głównym ciągu tzw. grzbietu Flochovej, ok. 3 km na południowy wschód od Skałki. Wraz z Velestúrem i szczytem Lopúchový vrch (1196 m n.p.m.) stanowi południowe zakończenie grzbietu Flochovej, który dalej rozgałęzia się na szereg odnóg opadających ku dolinie Hronu.
Geologia i morfologia.
Zlatá studňa jest fragmentem stratowulkanicznej struktury grzbietu Flochovej. Zbudowana jest w większości z andezytów i ich piroklastyki. Rzeźba masywu jest dość łagodna. Stoki wschodnie są nieco bardziej strome niż zachodnie. Sam szczyt stanowi wyraźne, choć niezbyt imponujące wzniesienie w dość zrównanym i szerokim w tym miejscu grzbiecie.
W kierunku wschodnim, ponad miejscowość Králiky, odchodzi od szczytu Zlatej studni krótkie, lecz dość mocno rozczłonkowane ramię ze szczytem Horná roveň (1076 m n.p.m.). Podobne, lecz nieco mniej masywne ramię górskie odchodzi od szczytu na zachód, ponad zamknięcie doliny Pod čerešňou.
Przyroda ożywiona.
Cały masyw jest całkowicie zalesiony. Przeważają lasy bukowe z domieszką jodły, świerka i jaworu. Miejscami występują sztucznie nasadzone, lite świerczyny.
Turystyka.
Przez szczyt, głównym grzbietem pasma, przebiega czerwono znakowany, dalekobieżny szlak turystyczny Cesta hrdinov SNP:

</doc>
<doc id="1427856" url="https://pl.wikipedia.org/wiki?curid=1427856" title="Prządkowate (pająki)">
Prządkowate (pająki)

Prządkowate (Nephilinae) – klad dużych sieciowych tropikalnych pająków z grupy Araneomorphae (klasyfikowany niekiedy jako odrębna rodzina Nephilidae). Należą do niej największe na świecie pająki tkające sieci. Największym przedstawicielem grupy i zarazem największym pająkiem tkającym sieci łowne jest "Nephila komaci", której samice dorastają do około 4 cm długości. Prządkowate tkają również jedne z największych sieci – u niektórych gatunków ich średnica przekracza 1 m (według niektórych autorów dochodzić może nawet do 1,5 m). Większe sieci (do 2800 cm2 powierzchni) tkają tylko "Caerostris darwini". U większości prządkowatych, z wyjątkiem "Clitaetra", występuje wyraźny dymorfizm płciowy: samice są znacznie większe od samców (u "Clitaetra" także są większe, lecz nie aż w takim stopniu jak u Nephilinae).
Systematyka.
Grupa Nephilinae obejmuje kilkadziesiąt gatunków zgrupowanych w cztery lub pięć rodzajów – zaliczanych dawniej do rodzin krzyżakowatych (Araneidae) lub kwadratnikowatych (Tetragnathidae): "Clitaetra", "Herennia", "Nephilengys", "Nephila" i "Nephilingis". Większość analiz filogenetycznych sugeruje, że "Clitaetra" jest najbardziej bazalną linią wewnątrz Nephilinae. Analiza przeprowadzona przez Kuntnera i in. (2013) wskazuje jednak na zupełnie inną filogenezą prządkowatych: według niej najbardziej bazalny jest klad obejmujący "Nephilengys" i "Herennia", w drugim kladzie najbardziej bazalną linią jest "Nephila", siostrzana do kladu obejmującego "Nephilingis" (rodzaj wyodrębniony z "Nephilengys"), który z kolei jest siostrzany do grupy obejmującej "Clitaetra" i większość gatunków tradycyjnie zaliczanych do "Nephila". Sami autorzy przyznają jednak, że kwestia braku monofiletyzmu "Nephila" jest dyskusyjna.
Przez większość XX wieku prządkowate były klasyfikowane jako podrodzina krzyżakowatych. Pokrewieństwo prządkowatych wewnątrz grupy Araneoidea nie jest jednak jasne – niektóre analizy sugerowały, że najbliższymi krewnymi prządkowatych są kwadratnikowate, podczas gdy według innych Nephilidae stanowią grupę siostrzaną dla wszystkich pozostałych Araneoidea. Większość nowszych analiz wskazuje jednak, że prządkowate są taksonem siostrzanym dla krzyżakowatych albo nawet, że są zagnieżdżone w obrębie krzyżakowatych. Z tego powodu niektórzy autorzy z powrotem włączają prządkowate do krzyżakowatych jako podrodzinę Nephilinae, co zostało zaakceptowane przez autorów World Spider Catalog.
Ewolucja.
Potencjalnie najstarszym znanym przedstawicielem prządkowatych jest środkowojurajska "Nephila jurassica", żyjąca przed około 165 mln lat. Taki minimalny wiek powstania Nephilidae zgadza się z datowaniem na podstawie danych biogeograficznych, lecz jest znacznie wyższy niż sugerowało to datowanie molekularne. Ponadto przynależność "N. jurassica" do Nephilidae została zakwestionowana przez Kuntnera i in. (2013). Także autorzy opisu "N. jurassica" w późniejszej publikacji (Selden, Shih i Ren, 2013) wyłączyli go z rodzaju "Nephila" (przenosząc go do osobnego rodzaju "Mongolarachne") i w ogóle z prządkowatych. W zapisie kopalnym znacznie częściej występują samce prządkowatych. Sugerowano, że prządkowate prawdopodobnie wyewoluowały na terenach Gondwany, jednak przeczą temu dane molekularne, wskazujące na powstanie Nephilinae prawdopodobnie około 40 mln lat temu, już po rozpadzie Gondwany. Zdaniem autorów równie prawdopodobne wydaje się pochodzenie rodziny z Afryki, Azji lub Australazji.

</doc>
<doc id="1427860" url="https://pl.wikipedia.org/wiki?curid=1427860" title="C-lebrity">
C-lebrity

C-lebrity – utwór zespołu Queen + Paul Rodgers, napisany przez perkusistę Rogera Taylora, na albumie autorstwo zespołowe Queen + Paul Rodgers. Znalazła się na pierwszym studyjnym albumie z Paulem Rodgersem jako wokalistą – wybrana została na singiel zwiastujący album. W chórkach śpiewa perkusista zespołu Foo Fighters Taylor Hawkins. Singiel trafił na pierwsze miejsce Top 40 Rock Singles w Wielkiej Brytanii w pierwszym tygodniu.
Utwór był wykonywany na trasie The Cosmos Rock Tour 2008.
Członkowie zespołu o utworze.
Roger Taylor, magazyn Classic Rock 2008:
"„Tematem piosenki jest zjawisko kultury celebrities; chęć pokazania swojej twarzy w telewizji za wszelką cenę. Zakładanie, że sława zawsze pociąga za sobą bogactwo, jest bardzo naiwne. Wkurza mnie, że jest tylu znanych ludzi, którzy zupełnie nic sobą nie reprezentują”."
Roger Taylor, Queen Press Release:
"„C-lebrity to komentarz na temat obecnej koncepcji sławy i sukcesu. To, że ktoś pokazuje twarz w TV – nie zawsze znaczy, że ma coś do pokazania. „Celebrity” to nadużywanie i dewaluacja słowa „sława” dziś”."

</doc>
<doc id="1427862" url="https://pl.wikipedia.org/wiki?curid=1427862" title="Dilaver Satılmış">
Dilaver Satılmış

Dilaver Satılmış (ur. 24 lutego 1979 w Bazylei) - reprezentant Szwajcarii w piłce nożnej mający korzenie tureckie.

</doc>
<doc id="1427864" url="https://pl.wikipedia.org/wiki?curid=1427864" title="Angola na Letnich Igrzyskach Olimpijskich 2008">
Angola na Letnich Igrzyskach Olimpijskich 2008

Angolę na Letnich Igrzyskach Olimpijskich 2008 reprezentowało 32 sportowców (17 mężczyzn i 15 kobiet). Większość z nich startowało w grach zespołowych – koszykówce i piłce ręcznej.
Był to 7. występ reprezentacji Angoli na letnich igrzyskach olimpijskich.

</doc>
<doc id="1427869" url="https://pl.wikipedia.org/wiki?curid=1427869" title="Mutalau">
Mutalau

Mutalau – miejscowość w Niue (terytorium stowarzyszone z Nową Zelandią). Według danych ze spisu ludności w 2011 roku liczyła 90 mieszkańców – 48 kobiet i 42 mężczyzn. Szósta co do wielkości miejscowość kraju.

</doc>
<doc id="1427870" url="https://pl.wikipedia.org/wiki?curid=1427870" title="Liku (Niue)">
Liku (Niue)

Liku – miejscowość w Niue (terytorium stowarzyszone z Nową Zelandią). Według danych ze spisu ludności w 2011 roku liczyła 70 mieszkańców – 37 kobiet i 33 mężczyzn. Siódma co do wielkości miejscowość kraju.

</doc>
<doc id="1427871" url="https://pl.wikipedia.org/wiki?curid=1427871" title="Lakepa">
Lakepa

Lakepa – miejscowość w Niue (terytorium stowarzyszone z Nową Zelandią). Według danych ze spisu ludności w 2011 roku liczyła 51 mieszkańców – 24 kobiety i 27 mężczyzn. Ósma co do wielkości miejscowość kraju.

</doc>
<doc id="1427872" url="https://pl.wikipedia.org/wiki?curid=1427872" title="Makefu">
Makefu

Makefu – miejscowość w Niue (terytorium stowarzyszone z Nową Zelandią). Według danych ze spisu ludności w 2011 roku liczyła 54 mieszkańców – 25 kobiet i 29 mężczyzn. Dziewiąta co do wielkości miejscowość kraju.

</doc>
<doc id="1427873" url="https://pl.wikipedia.org/wiki?curid=1427873" title="Hikutavake">
Hikutavake

Hikutavake – miejscowość w Niue (terytorium stowarzyszone z Nową Zelandią). Według danych ze spisu ludności w 2017 roku liczyła 49 mieszkańców i wzrosła od 2011 roku . Dziesiąta co do wielkości miejscowość kraju.
Geografia.
Na północ od Hikutavake droga ze szczytu klifu prowadzi do zamkniętej rafy koralowej z naturalnymi basenami, z których największy ma głębokość do 10 metrów i szerokość 25 metrów. W zbiorniku pojawiają się żółwie morskie, a w sąsiednim basenie połączonym tunelem podwodnym z otwartym morzem przepływają rekiny rafowe.

</doc>
<doc id="1427875" url="https://pl.wikipedia.org/wiki?curid=1427875" title="Vaiea">
Vaiea

Vaiea – miejscowość w Niue (terytorium stowarzyszone z Nową Zelandią). Według danych ze spisu ludności w 2011 roku liczyła 89 mieszkańców – 48 kobiet i 41 mężczyzn. Jedenasta co do wielkości miejscowość kraju.

</doc>
<doc id="1427878" url="https://pl.wikipedia.org/wiki?curid=1427878" title="Ruch olimpijski">
Ruch olimpijski



</doc>
<doc id="1427879" url="https://pl.wikipedia.org/wiki?curid=1427879" title="Pi Mensae b">
Pi Mensae b

Pi Mensae b (π Men b, HD 39019 b) – gazowy olbrzym orbitujący wokół gwiazdy Pi Mensae, oddalony od Ziemi o 60 lat świetlnych. Został odkryty w 2001 roku za pomocą efektu Dopplera przez grupę astronomów posługujących się Teleskopem Angielsko-Australijskim.

</doc>
<doc id="1427880" url="https://pl.wikipedia.org/wiki?curid=1427880" title="Tau1 Gruis">
Tau1 Gruis

Tau1 Gruis (skatalogowana jako HD 216435 lub HR 870) – żółty karzeł, w dobrych warunkach widoczny gołym okiem, znajdujący się 109 lat świetlnych od Słońca w konstelacji Żurawia. W roku 2002 odkryto planetę orbitującą wokół tej gwiazdy skatalogowaną jako Tau1 Gruis b.

</doc>
<doc id="1427881" url="https://pl.wikipedia.org/wiki?curid=1427881" title="Otwór szyjny">
Otwór szyjny

Otwór szyjny (ang. "jugular foramen", łac. "foramen jugulare") – otwór znajdujący się w tylnym dole czaszki (ang. "posterior cranial fossa") leżący na pograniczu kości skroniowej (ang. "temporal bone") i kości potylicznej (ang. "occipital bone").
Topografia.
Otwór szyjny znajduje się nieco do tyłu i ku bokowi od kanału tętnicy szyjnej. Jest to wrzecionowata przestrzeń, której ściany powstają z wcięć szyjnych (łac. "incisurae jugulares") położonych na brzegach tworzących ją kości. Ścianę tylno-przyśrodkową otworu stanowi wcięcie szyjne kości potylicznej. Ścianę przednio-boczną: wcięcie szyjne położone na tylnej powierzchni piramidy kości skroniowej. Otwór szyjny podzielony przez drobną listewkę kostną wyrostek śródszyjny (łac. "processus intrajugularis") na dwie części. Mniejsza część przyśrodkowa, która leży z przodu (odcinek przyśrodkowy) i większa część boczna położona ku tyłowi (odcinek boczny). Ku przodowi i do boku od wcięcia szyjnego piramidy leży dość duży dół szyjny (łac. "fossa jugularis") w którym spoczywa poszerzony górny odcinek żyły szyjnej wewnętrznej – opuszka żyły szyjnej wewnętrznej (łac. "bulbus v. jugularis"). Górna ściana kostna, która tworzy jego dno stanowi zarazem dolną ścianę jamy bębenkowej zwaną ścianą żylną (łac. "paries jugularis").
Zawartość.
Przez przyśrodkowy odcinek dołu szyjnego przechodzą:
Natomiast przez jego boczny odcinek:
Anatomia kliniczna.
Przez otwory szyjne odpływa 95% krwi z obszaru głowy. Otwory te charakteryzuje także asymetria. Po stronie prawej średnia powierzchnia otworu szyjnego jest większa niż po stronie lewej. Schelling podczas badań pośmiertnych w 70% przebadanych czaszek znalazł większy otwór szyjny po stronie prawej. Jedynie w 28,5% dominował wielkością otwór szyjny lewy a tylko w 1,5% przypadków oba otwory szyjne były jednakowe. Różnice i zmienność w wielkości otworów szyjnych można zaobserwować także pod względem płci oraz wieku. U osób starszych otwory szyjne zwykle nieznacznie powiększają się, a w prawie 20% przypadków, częściej u mężczyzn prawy otwór szyjny może być nawet dwukrotnie większy od lewego. Może mieć to zasadnicze znaczenie podczas operacji, w których dochodzi do resekcji żyły szyjnej wewnętrznej (operacja Crile’a). Zdarza się, że podwiązanie żyły (zwykle obustronne) może spowodować gwałtowne zaburzenia krążenia mózgowego.
Podczas złamania podstawy czaszki szczelina złamania może przechodzić także przez otwór szyjny. W tym przypadku pojawić się może zespół charakterystycznych objawów zwanych zespołem Colleta-Sicarda.

</doc>
<doc id="1427883" url="https://pl.wikipedia.org/wiki?curid=1427883" title="Queen + Paul Rodgers">
Queen + Paul Rodgers

Queen + Paul Rodgers – brytyjska formacja powstała w 2004 roku z połączenia sił członków zespołu Queen z wokalistą Paulem Rodgersem. Zespół zakończył działalność w 2009 roku.

</doc>
<doc id="1427884" url="https://pl.wikipedia.org/wiki?curid=1427884" title="Nephilidae">
Nephilidae



</doc>
<doc id="1427885" url="https://pl.wikipedia.org/wiki?curid=1427885" title="Otwór żyły szyjnej">
Otwór żyły szyjnej



</doc>
<doc id="1427887" url="https://pl.wikipedia.org/wiki?curid=1427887" title="Karta Olimpijska">
Karta Olimpijska

Karta Olimpijska – zbiór podstawowych zasad Ruchu Olimpijskiego, przyjętych przez Międzynarodowy Komitet Olimpijski. Karta Olimpijska określa także warunki organizacji igrzysk olimpijskich.
Podstawowe zasady Ruchu Olimpijskiego określone są w sześciu punktach preambuły Karty Olimpijskiej. Zgodnie z punktem 6. „przynależność do Ruchu Olimpijskiego wymaga przestrzegania zasad Karty Olimpijskiej”. Punkt 1. podkreśla znaczenie dla Ruchu podstawowych zasad etycznych, natomiast punkt 5. stwierdza, że przynależność do Ruchu Olimpijskiego wyklucza wszelkie formy dyskryminacji na tle rasowym, religijnym, politycznym lub innym.

</doc>
<doc id="1427893" url="https://pl.wikipedia.org/wiki?curid=1427893" title="Abilene (Kansas)">
Abilene (Kansas)

Abilene – miasto w Stanach Zjednoczonych, w stanie Kansas, w hrabstwie Dickinson, nad rzeką Smoky Hill. Liczba ludności: 6844 (2010 r.).
Miasto posiada rozwinięty przemysł maszynowy, a także stanowi centrum handlowe okolicznego rolnictwa i hodowli bydła.
Początek historii miasta datuje się na rok 1857 – ekspansja ludności na zachód wiązała się z budową kolei, przez co Abilene stało się miejscem corocznego spędu bydła z pobliskiego Teksasu.
W mieście znajduje się dom rodzinny prezydenta Stanów Zjednoczonych Dwighta Eisenhowera. Chociaż się tu nie urodził, spędził w tym mieście swoje dzieciństwo i jest tu pochowany.
Przez 8 miesięcy w 1871 roku szeryfem był tu Dziki Bill Hickok.

</doc>
<doc id="1427896" url="https://pl.wikipedia.org/wiki?curid=1427896" title="Darownikowate">
Darownikowate

Darownikowate (Pisauridae) – rodzina średniej wielkości i dużych, kosmopolitycznych pająków blisko spokrewnionych z pogońcowatymi (Lycosidae), z którymi wykazują wiele podobieństw w zachowaniu. Przedstawicieli tych rodzin odróżnia ułożenie oczu.
W Polsce występują przedstawiciele dwóch rodzajów:
Systematyka.
Klasyfikacja według Biology Catalog

</doc>
<doc id="1427897" url="https://pl.wikipedia.org/wiki?curid=1427897" title="Nord Stream AG">
Nord Stream AG

Nord Stream AG – konsorcjum niemieckich spółek E.ON i BASF oraz rosyjskiego Gazpromu, będące operatorem Gazociągu Północnego.
Kierownictwo.
W latach 2006–2016 dyrektorem generalnym spółki Nord Stream był Matthias Warnig, były przewodniczący rady dyrektorów rosyjskiego oddziału Dresdner Banku, a także były oficer Stasi. Siergiej Sierdjukow z Gazpromu był dyrektorem ds. technologii, Paul Corcoran z Wintershall jest dyrektorem ds. finansowych, a Henning Kothe z E.ON jest dyrektorem ds. operacji handlowych.
Przewodniczącym komitetu akcjonariuszy jest Gerhard Schröder, były kanclerz Republiki Federalnej Niemiec oraz były premier Dolnej Saksonii.
Sytuacja finansowa Nord Stream 2 AG.
Nord Stream 2 AG to siostrzana firma Nord Stream AG.
Według analityków moskiewskiego Sbierbanku gazociąg Nord Stream 2 ma być ruiną inwestycyjną. Powodem mają być zawyżone ceny materiałów budowlanych, które dostarczają biznesmeni z tzw. „bliskiego otoczenia” Putina.
1 marca 2022, w wyniku sankcji nałożonych na Rosję po inwazji na Ukrainę, spółka ogłosiła upadłość. W rezultacie rozpoczęło się postępowanie upadłościowe, które zgodnie z decyzją szwajcarskiego sądu ma trwać do 10 lipca 2023.

</doc>
<doc id="1427899" url="https://pl.wikipedia.org/wiki?curid=1427899" title="Diafragma (środek antykoncepcyjny)">
Diafragma (środek antykoncepcyjny)

Diafragma (kapturek dopochwowy) – środek antykoncepcyjny. Jest to gumowy krążek ze środkiem plemnikobójczym umieszczany w pochwie aby zakryć szyjkę macicy na krótko przed stosunkiem płciowym. Krążek może mieć średnicę od 6 do 10cm.
Przy stosowaniu bez środków plemnikobójczych wskaźnik Pearla dla diafragm wynosi 12-20. Natomiast przy stosowaniu ze środkiem plemnikobójczym ten wskaźnik wynosi 4-10. Diafragmy zaliczane są do nieskutecznych metod lub środków o umiarkowanej skuteczności, jeśli stosowane są ze środkiem plemnikobójczym.
Diafragma może chronić przed rakiem szyjki macicy oraz niektórymi chorobami przenoszonymi drogą płciową.
Według wyników badań z 2002 roku wśród metod sztucznej kontroli płodności diafragma zajęła 4. miejsce (14%) pod względem popularności.

</doc>
<doc id="1427900" url="https://pl.wikipedia.org/wiki?curid=1427900" title="Antigua i Barbuda na Letnich Igrzyskach Olimpijskich 2008">
Antigua i Barbuda na Letnich Igrzyskach Olimpijskich 2008

Antiguę i Barbudę na Letnich Igrzyskach Olimpijskich 2008 reprezentowało 5 zawodników (4 mężczyzn i 1 kobieta) – 4 lekkoatletów i pływak.
Był to ósmy start reprezentacji Antigui i Barbudy w letnich igrzyskach olimpijskich.

</doc>
<doc id="1427902" url="https://pl.wikipedia.org/wiki?curid=1427902" title="Edward Zwick">
Edward Zwick

Edward Zwick (ur. 8 października 1952 w Chicago, USA) – amerykański reżyser i producent filmowy.
Filmografia.
Producent filmowy.
Wraz z Marshallem Herskovitzem założył firmę producencką "The Bedford Falls Company", która wyprodukowała m.in. filmy: "Traffic" i "Zakochany Szekspir".
Otrzymał Nagrodę Akademii Filmowej za film "Zakochany Szekspir". Był nominowany do Oscara w tej samej kategorii za "Traffic".

</doc>
<doc id="1427903" url="https://pl.wikipedia.org/wiki?curid=1427903" title="Naród niemiecki">
Naród niemiecki



</doc>
<doc id="1427904" url="https://pl.wikipedia.org/wiki?curid=1427904" title="Varan (potwór)">
Varan (potwór)

 – fikcyjny olbrzymi potwór ("kaijū"), występujący w japońskich filmach fantastycznonaukowych wytwórni Tōhō, w tym serii filmów o Godzilli. 
Charakterystyka.
W filmie "Daikaijū Baran" Varan jest przedstawicielem gatunku prehistorycznego gada z okresu mezozoicznego. Imię jest skrótem od nazwy jego gatunku – .
To gigantyczna jaszczurka o smukłej sylwetce z cienkimi błonami między kończynami, których używa do szybowania w sposób podobny do polatuchy. Drugą cechą charakterystyczną jest pojedynczy rząd dużych półprzezroczystych kolców biegnący od czubka głowy do końca ogona. Skóra koloru brązowego. Wierzch ciała chropowaty, a spód gładki. Głowa osadzona na długiej szyi, oczy małe, pysk jest stosunkowo krótki i krępy, z drobnym uzębieniem. Nogi stosunkowo długie i cienkie. Jego ogon jest długi, mięsisty i stanowi połowę długości ciała. Zwykle porusza się na czterech nogach, czasami staje na tylnych nogach.
Jest to stworzenie wodno-lądowe. Głównie przebywa w głębokich wodach, jednak sprawnie porusza się po lądzie, gdzie prawdopodobnie szuka pokarmu. Dzięki błonom potrafi szybować w locie na długie dystanse.
Historia.
Daikaijū Baran.
Varan był czczony jako Górski Bóg Baradagi przez mieszkańców wioski Iwaya, znajdującej się w regionie Tōhoku. Varan pierwszy raz zaatakował, tratując dwóch entomologów zainteresowanych, dlaczego motyle występujące wyłącznie na Syberii pojawiły się w tej okolicy.
Później do wioski przybywa naukowiec Kenji Uozaki i reporterzy, Yuriko Shinjō (siostra jednego z zabitych entomologów) i Motohiko Horiguchi. Lokalny kapłan ostrzegł ich, że ich obecność obrazi Baradagiego i ściągnie wielkie nieszczęście, ale Kenji nie słuchał rad uznając to za zabobony. Podczas rozmowy rozlega się przeraźliwy ryk, grupa się rozdziela, by szukać lokalnego chłopca. Wkrótce ten został odnaleziony, ale radość nie trwała długo, bowiem z wody wynurzył się Varan. Po zniszczeniu osady, Varan wrócił do wody.
Potwór został rozpoznany jako varanopod wymarły 185 milionów lat temu. Niedługo po tym Japońskie Siły Samoobrony przybyły nad rzekę Kitakami i wypuściły do niej toksyny, by zmusić potwora do wyjścia. Po wyjściu na ląd Varan okazał się odporny na broń wojskową. Po niszczycielskim pochodzie dostrzegł ukrywających się w jaskini Kenjiego i Yuriko i zamierzał ich pożreć. W porę wojsko odwróciło jego uwagę świetlnymi bombami, co ujawniło, że ma patagia między kończynami, dzięki czemu poszybował w powietrzu.
Niedługo po tym Varan kierował się Zatoką Tokijską w stronę Tokio, wciąż mając przewagę nad wojskiem. Podczas posiedzenia wojskowego dr Fujimura prezentuje film z wynalezionego przez niego prochu 20 razy silniejszego od dynamitu jako broni przeciw Varanowi, jednocześnie wątpi w powodzenie planu zaznaczając, że ma szansę się udać, jeśli proch znajdzie się w środku potwora. Mimo to Japońskie Siły Samoobrony postanowiły przeciwdziałać atakowi potwora.
Varan został zwabiony na lotnisko Haneda i tam potraktowany pociskami. Przeciwko niemu została zdetonowana ciężarówka z prochem Fujimury, która ogłuszyła jedynie na moment. Ostatecznie za radą profesora Sugimoto bomby wypełnione materiałem wybuchowym Fujimury zostały rzucone na żer Varanowi. To spowodowało wybuch zmuszający Varana do powrotu do wody, gdzie zginął w wyniku drugiego wybuchu.
Varan the Unbelievable.
W 1962 roku "Daikaijū Baran" został przerobiony przez amerykańską wytwórnię filmową Crown International Pictures i wydany jako "Varan the Unbelievable", gdzie zmieniono całkowicie fabułę. Varan jest określany jako Obaki i był bożkiem dla mieszkańców leżącej nad słonym jeziorem wioski Koshutu znajdującej się na fikcyjnej wyspie Kunishiroshima. Tam pracował amerykański naukowiec wojskowy kmdr James Bradley odpowiadający za operacja Shizuka – rządowy eksperyment odsalania jezior. Spotkało się to z wrogością tubylców, którzy uważali, że jeśli skutki eksperymentu okażą się szkodliwe, Obaki się zbudzi i zniszczy świat. Bradley i jego podwładny, kpt. Kishi nie traktują tego uważając to za nieszkodliwe przesądy.
Po odbyciu się operacji Shizuka i analizie próbek wody okazało się, że coś blokuje naturalny proces osiadania w jeziorze, zakłócając tym samym eksperyment. Przyczyną okazał się Obaki, który nocą dokonał okolicznych zniszczeń i zabił pełniącego wartę szeregowego Sekiego. Ujawnił się następnego dnia niszcząc okolice i będąc odpornym na wojskową broń. Podczas pochodu Obaki dotarł do kanionu, gdzie chciał zabić ukrywających się w jaskini Bradleya, jego japońskiej żony Anny i Kishiego. W porę wojsko odwróciło jego uwagę świetlnymi bombami.
Niedługo po tym Obaki kierował się droga morską się w stronę fikcyjnego miasta Oneda, wciąż mając przewagę nad wojskiem. Bradley przekazał swe badania do opracowania planu unicestwienia potwora wykorzystując te same materiały chemiczne, które go zbudziło. Po ewakuacji Onedy wojsko ponowiło atak na Obakiego. Przyjaciel Bradleya, naukowiec Paul Isoh kierował ciężarówką wypełnioną materiałami prosto pod Obakiego, która została zdalnie zdetonowana. Po ucieczce do wody, wojsko zrzuciło bomby głębinowe i Obaki zniknął. Potwór został uznany za martwego, jednak Bradley i tubylcy wciąż podejrzewali, że nadal żyje i czeka na następny atak.
Zniszczyć wszystkie potwory.
Varan powrócił w filmie "Zniszczyć wszystkie potwory", gdzie żył w specjalnie stworzonym na archipelagu Ogasawara środowisku dla potworów – Wyspie Potworów. W filmie tym był już mniejszy (najpierw miał 50 metrów, a potem 10 metrów), więc jest prawdopodobne, że to inny młodszy potwór. Ich spokój na wyspie zakłócili Kilaakowie, rasa kosmitów, która planowała podbić Ziemię. W tym celu przejęli oni kontrolę nad ziemskimi potworami i wysłali je, by niszczyły ludzkie miasta. Po zniszczeniu przez załogę "Moonlight SY-3" urządzenia kontrolnego Kilaaków był widziany przed rozpoczęciem się finałowej bitwy u stóp góry Fudżi, pomiędzy ziemskimi potworami, a przysłanym przez Kilaaków potworem z kosmosu – Królem Ghidorą, jednak nie brał w niej czynnego udziału. Gdy inwazja Kilaaków została zdławiona, Varan wraz z innymi potworami wrócił na archipelag Ogasawara, gdzie żył w spokoju.

</doc>
<doc id="1427905" url="https://pl.wikipedia.org/wiki?curid=1427905" title="Pro life">
Pro life



</doc>
<doc id="1427906" url="https://pl.wikipedia.org/wiki?curid=1427906" title="Aruba na Letnich Igrzyskach Olimpijskich 2008">
Aruba na Letnich Igrzyskach Olimpijskich 2008

Arubę na Letnich Igrzyskach Olimpijskich 2008 reprezentowało 2 zawodników w 2 dyscyplinach.
Był to piąty start reprezentacji Aruby na letnich igrzyskach olimpijskich.

</doc>
<doc id="1427909" url="https://pl.wikipedia.org/wiki?curid=1427909" title="Legg Mason Tennis Classic 2008">
Legg Mason Tennis Classic 2008

Legg Mason Tennis Classic 2008 – tenisowy turniej ATP z cyklu Washington Open rozgrywany w dniach 9–17 sierpnia 2008 roku w Waszyngtonie na kortach twardych o puli nagród 508 000 dolarów amerykańskich.

</doc>
<doc id="1427912" url="https://pl.wikipedia.org/wiki?curid=1427912" title="18 brumaire’a Ludwika Bonaparte">
18 brumaire’a Ludwika Bonaparte

18 brumaire'a Ludwika Bonaparte – pamflet polityczny napisany przez Karola Marksa między grudniem 1851 i marcem 1852. Po raz pierwszy ukazał się w niemieckojęzycznym periodyku "Rewolucja" wydawanym przez Josepha Weydemeyera w Nowym Jorku w 1869 roku.
Tekst jest analizą dokonanego we Francji przez Ludwika Napoleona Bonapartego zamachu stanu 2 grudnia 1851. Marks stosuje w pracy opracowaną przez siebie metodologię materializmu historycznego. Porównuje zamach stanu do przejęcia władzy przez Napoleona Bonapartego w 1799. W przedmowie Marks stwierdził, iż celem pracy było udowodnienie, jak przebieg walki klasowej we Francji stworzył takie stosunki i okoliczności, które pozwoliły postaci groteskowo przeciętnej odegrać rolę bohatera. W dziele tym Marks analizował również rolę jednostek i sytuacji ekonomicznej w kreowaniu historii.
Wielu późniejszych badaczy autorytaryzmu i faszyzmu interesowało się przedstawioną w pracy marksistowską koncepcją historiograficzną. Do dzisiaj książka jest uważana przez marksistów za jedną z kluczowych analiz Marksa.
Niektórzy inni badacze zwrócili uwagę na podniesioną przez Marksa kwestię uwikłania reprezentacji politycznej i odróżnienia jej od po prostu przedstawienia. Zrobiła to między innymi Gayatri Spivak w swoim głośnym eseju "Can the Subaltern Speak?" z 1988 roku.

</doc>
<doc id="1427913" url="https://pl.wikipedia.org/wiki?curid=1427913" title="Requiem for My Bride">
Requiem for My Bride

Requiem for My Bride – album koncepcyjny i drugi album studyjny zespołu Hellfire, nagrany w DBX-Studio w warszawie, a wydany 28 marca 2005 roku przez wytwórnię Sonic Age Records.

</doc>
<doc id="1427915" url="https://pl.wikipedia.org/wiki?curid=1427915" title="Splot szyjno-tętniczy wewnętrzny">
Splot szyjno-tętniczy wewnętrzny

Splot szyjno-tętniczy wewnętrzny (łac. "plexus caroticus internus") – splot nerwowy, związany z tętnicą szyjną wewnętrzną. Jest to splot wspólczulny.
Topografia i gałęzie.
Splot ten powstaje z nerwu szyjno-tętniczego wewnętrznego (łac. "nervus caroticus internus"), który odchodzi od zwoju szyjnego górnego (łac. "ganglion cervicale superius"). Splot przewodzi włókna współczulne zazwojowe, które uległy przełączeniu w zwoju szyjnym górnym. Oplata on tętnicę szyjną wewnętrzną a jego przedłużeniem ku górze jest splot jamisty. Oddaje on trzy ważne gałęzie:
Splot też wysyła drobne gałązki współczulne do ściany tętnicy szyjnej wewnętrznej oraz do zwoju Gassera.

</doc>
<doc id="1427919" url="https://pl.wikipedia.org/wiki?curid=1427919" title="Black Crypt">
Black Crypt

Black Crypt – gra z gatunku cRPG, stworzona przez firmę Raven Software (założoną pierwotnie w celu stworzenia tej konkretnej gry), wydana 20 marca 1992 r. przez Electronic Arts, na komputery Amiga. Wygląd gry oraz sposób jej obsługi nawiązuje do wydanego wcześniej tytułu Dungeon Master (grupa czterech bohaterów penetruje podziemia, pokonuje liczne potwory, a na ostatnim poziomie lochów walczy z najgroźniejszym przeciwnikiem).
W 1998 r. jeden z twórców Black Crypt, Rick Johnson dokonał przepisania części kodu dwóch pierwszych poziomów gry na komputery PC. Efekt został opublikowany jako demo. Zaś w 2003 r. wydano wersję testową portu OpenGL do gry.
Fabuła.
Po ostatniej wojnie z siłami zła w krainie Astera pokonany czarodziej Estoroth został zamknięty w podziemiach Czarnej Krypty. Po wielu latach pojawiły się plotki, że Estoroth mógł znowu urosnąć w siłę i prawdopodobnie wydostał się z więzienia. Zapada decyzja o wysłaniu drużyny czterech śmiałków (wojownika, maga, kapłana i druida) w celu rozprawienia się raz na zawsze ze sługą ciemności. Można tego dokonać tylko za pomocą czterech artefaktów, których – jak się później okazuje – broni w Krypcie czterech potężnych sługusów Estorotha: Posejdon, Meduza, Possessor oraz Lord Ram. Estoroth ukrywa się zaś na ostatnim, 28 poziomie Krypty. Aby go pokonać, należy – za pomocą artefaktów – najpierw go rozbroić i unieruchomić, następnie otworzyć bramę otchłani i wepchnąć go w nią.

</doc>
<doc id="1427922" url="https://pl.wikipedia.org/wiki?curid=1427922" title="Ranitomeya">
Ranitomeya

Ranitomeya – rodzaj płaza bezogonowego z podrodziny Dendrobatinae w rodzinie drzewołazowatych (Dendrobatidae). 
Zasięg występowania.
Rodzaj obejmuje gatunki występujące na stokach Andów w Kolumbii, Ekwadorze i Peru; w dorzeczu Amazonki w Kolumbii, Ekwadorze, Peru i Brazylii oraz prawdopodobnie w Boliwii, od podnóża Andów na wschód do ujścia Amazonki i na północ do Gujany Francuskiej.
Systematyka.
Etymologia.
"Ranitomeya": „żabka”; Wil Tomey, holenderski hobbysta.
Podział systematyczny.
Do rodzaju należą następujące gatunki:

</doc>
<doc id="1427924" url="https://pl.wikipedia.org/wiki?curid=1427924" title="Harburg (okręg administracyjny)">
Harburg (okręg administracyjny)

Harburg, Bezirk Harburg – okręg administracyjny Hamburga położony na południe od Łaby w odróżnieniu od całego Hamburga, który leży na północ od Łaby. Główną częścią dzielnicy jest Harburg, który od 1 kwietnia 1938 został włączony Hamburga na podstawie tzw. ustawy o Wielkim Hamburgu (niem. "Groß-Hamburg-Gesetz") z 26 stycznia 1937 roku. 
Harburg był mimo to jeszcze do 1943 roku siedzibą powiatu Harburg, kiedy to administrację powiatową przeniesiono do Winsen (Luhe).
Dzielnice.
W skład okręgu wchodzi 17 dzielnic "(Stadtteil)":

</doc>
<doc id="1427926" url="https://pl.wikipedia.org/wiki?curid=1427926" title="Światowy Finał IAAF 2003">
Światowy Finał IAAF 2003

Światowy Finał IAAF 2003 () – zawody lekkoatletyczne, które odbyły się na Stade Louis II w Monako między 13 a 14 września 2003 roku. Były to pierwsze w historii zawody tego – rozgrywanego rokrocznie na zakończenie sezonu – cyklu.
Jedyną konkurencją nie rozegraną w Monako był rzut młotem. Zawody w tej konkurencji – zarówno kobiet, jak i mężczyzn – rozegrano tydzień wcześniej w węgierskim Szombathely.

</doc>
<doc id="1427927" url="https://pl.wikipedia.org/wiki?curid=1427927" title="Halle (Belgia)">
Halle (Belgia)

Halle (fr. Hal) – miasto w środkowej Belgii (prowincja Brabancja Flamandzka), na południowy zachód od Brukseli; nad rzeką Zenne i kanałem Bruksela-Charleroi, 33 tys. mieszkańców (2008); ośrodek pielgrzymkowy katolików; w gotyckiej bazylice otoczony kultem drewniany wizerunek Czarnej Madonny; muzeum.

</doc>
<doc id="1427928" url="https://pl.wikipedia.org/wiki?curid=1427928" title="Wojskowe Siły Kosmiczne Federacji Rosyjskiej">
Wojskowe Siły Kosmiczne Federacji Rosyjskiej



</doc>
<doc id="1427929" url="https://pl.wikipedia.org/wiki?curid=1427929" title="Halstenbek">
Halstenbek

Halstenbek – gmina w północnej części Niemiec, w kraju związkowym Szlezwik-Holsztyn, w powiecie Pinneberg, w zespole miejskim Hamburga.

</doc>
<doc id="1427931" url="https://pl.wikipedia.org/wiki?curid=1427931" title="Światowy Finał IAAF 2008">
Światowy Finał IAAF 2008

Światowy Finał IAAF 2008 (ang. "2008 IAAF World Athletics Final") – 6. w historii Światowy Finał Lekkoatletyczny odbył się 13 i 14 września 2008 w niemieckim Stuttgarcie. Impreza została przeprowadzona na stadionie Mercedes-Benz Arena.

</doc>
<doc id="1427935" url="https://pl.wikipedia.org/wiki?curid=1427935" title="Klasyfikacja medalowa młodzieżowych drużynowych mistrzostw Polski na żużlu">
Klasyfikacja medalowa młodzieżowych drużynowych mistrzostw Polski na żużlu



</doc>
<doc id="1427936" url="https://pl.wikipedia.org/wiki?curid=1427936" title="Barça TV">
Barça TV

Barça TV – oficjalny kanał telewizyjny FC Barcelona, z którego można się dowiedzieć między innymi o najświeższych informacjach z Camp Nou. W programie znajdują się też analizy, wywiady, prezentacje zawodników, powtórki meczów czy wspomnienia „złotych momentów klubu”.
Nadawany od lipca 1999 roku na kanale 66 platformy Via Digital, obecnie jest strategicznym majątkiem klubu i świata Barcelony.
Zawartość kanału jest tłumaczona na język angielski; jest także dystrybuowana w oryginalnej wersji językowej.
Obecnie kanał Barça TV jest dostępny w 53 krajach na całym świecie, a jego rozwój międzynarodowy wciąż się powiększa. W listopadzie roku 2005, klub powiększył zasięg kanału dzięki połączeniu sił z Transworld International, co miało na celu globalny wzrost oglądalności. Na początku 2006 roku klub rozpoczął nową, międzynarodową wersję programu.
Kanał jest dostępny w takich krajach, jak Hiszpania, Litwa, Syria, Armenia, Stany Zjednoczone, Łotwa, Algieria, Bahrajn, Gruzja, Francja, Austria, Egipt, Liban, Azerbejdżan, Niemcy, Serbia, Zjednoczone Emiraty Arabskie, Sudan, Kazachstan, Holandia, Rumunia, Arabia Saudyjska, Tunezja, Kirgistan, Irlandia, Bułgaria, Katar, Oman, Mołdawia, Polska, Czechy, Węgry, Kuwejt, Jordan, Tadżykistan, Rosja, Japonia, Jemen, Somalia, Turkmenistan, Ukraina, Turcja, Palestyna, Mauretania, Uzbekistan, Białoruś, Meksyk, Irak, Erytrea, Estonia, Chiny, Iran oraz Dżibuti.

</doc>
<doc id="1427937" url="https://pl.wikipedia.org/wiki?curid=1427937" title="Barca TV">
Barca TV



</doc>
<doc id="1427940" url="https://pl.wikipedia.org/wiki?curid=1427940" title="Pożar Gniezna w 1819 roku">
Pożar Gniezna w 1819 roku

Zabudowa Gniezna na początku XIX wieku.
Do dnia wybuchu pożaru w Gnieźnie, większość budynków zbudowana była w całości bądź w części z drewna. Także murowane budynki zawierały liczne drewniane elementy, w tym pokryte gontem lub strzechą dachy. W 1818 roku podczas inspekcji budowlanej miasta, komisarz Regencji naliczył w mieście 451 domów w tym tylko 32 murowane (7%) i 113 szachulcowe. Reszta, czyli około 306 (68%) było konstrukcji drewnianej. Za znaczną część budynków murowanych uchodzić mogły kanonie stojące na Wzgórzu Lecha i w jego sąsiedztwie. Ogólnie, zabudowa miejska była ciasno ustawiona oraz łatwopalna co sprzyjało rozprzestrzenianiu się ognia.
Przebieg pożaru.
Pożar wybuchł 27 maja 1819 roku, w domu galanternika Icka Ephraima przy ulicy Żydowskiej. Znajdowała się ona w dzielnicy żydowskiej, tuż za murami miasta od strony wschodniej. Panująca w tym okresie susza i północny wiatr przyczyniły się do szybkiego rozprzestrzeniania ognia. Wkrótce w płomieniach stały już ulice Żydowska, Trzemeszeńska, Tamka, Rynek oraz całe miasto w murach. Gdy płomienie dosięgły magazyn prochu kupca Müntzberga znajdującego się przy północnej stronie Rynku, doszło do eksplozji. Po około 5 godzinach żywioł udało się opanować. Akcją ratowania miasta kierował sekretarz powiatowy Dresp i mistrz koronkarski Waraczyński. 
Straty.
Straty wywołane pożarem były ogromne. Spłonęło 245 budynków – 111 domów i 134 przybudówki. Ratusz miejski znajdujący się na Rynku (choć przeznaczony do rozbiórki, nadal spełniał swoją funkcję) również spłonął. Katedra oraz kościoły w murach: św. Trójcy i OO. Franciszkanów ocalały. Również kanonie sąsiadujące z Katedrą ominęły płomienie. Spłonął, bądź został uszkodzony kościół świętego Ducha, który w niedługim okresie został rozebrany a cmentarz przy nim po kilkudziesięciu latach zniwelowany. Ocalał stojący w murach przy ulicy Tumskiej kościół świętej Anny, jednak ze względów regulacyjnych został w późniejszym czasie rozebrany. O ofiarach śmiertelnych źródła nie wspominają.
Po pożarze.
Wkrótce po pożarze utworzono komitet, który miał za zadanie zorganizować odbudowę miasta. Mieszkańcy, których domy ocalały, przyjmowali pogorzelców u siebie, natomiast komitet wystosował "„Wezwanie do dobroczynności”" prosząc o pomoc. Wśród ofiarodawców znaleźli się zarówno rzemieślnicy i chłopi ze skromnymi datkami jak i ludzie majętni, jak namiestnik Wielkiego Księstwa Poznańskiego ks. Antoni Radziwiłł. 
Regulacja ulic i odbudowa miasta.
Jeszcze w maju 1819 roku, do Gniezna przybył radca budowlany Regencji Bydgoskiej, który miał nadzorować odbudowę miasta. Na początek polecił on postawienie cegielni. Wkrótce po tym, na zebraniu Komitetu Odbudowy przedstawiono projekt regulacji ulic. Przewidywał on utworzenie nowej osi przestrzennej miasta na linii: katedra – kościół ewangelicki (dzisiejsza ul. Chrobrego) oraz wyprostowanie nierównoległych dotychczas ulic na w miarę prostokątne bloki. Mimo protestów mieszkańców, Najwyższa Komisja Budowlana uchwaliła ostatecznie projekt odbudowy miasta. 
Wydany 7 października 1819 roku dekret króla o wysokości i terminach bezzwrotnych kredytów budowlanych przyspieszył odbudowę miasta.
Zgodnie z projektami odbudowy, prowadzono prace regulacyjne. Dzięki temu, obniżono znacznie poziom rynku, usunięto pozostałości fundamentów spalonych budynków, dawną fosę i resztę murów obronnych. Śladem po dawnych obwarowaniach miasta jest linia ulic: Rzeźnicka – Stroma – św. Wawrzyńca, które ciągnęły się przed murami miasta. Jedynym zachowanym fragmentem jest mur od strony ulicy Stromej, należący do kościoła św. Trójcy. 
Zakończenie odbudowy.
Gdy w 1824 roku skończył się termin kredytów, odbudowa miasta była w większości zakończona. Dzisiejszy układ ulic w centrum miasta w większości odpowiada planowi regulacji z 1819 roku.

</doc>
<doc id="1427943" url="https://pl.wikipedia.org/wiki?curid=1427943" title="OpenGL Extension Wrangler Library">
OpenGL Extension Wrangler Library

OpenGL Extension Wrangler Library (GLEW) – programistyczna biblioteka międzyplatformowa do języka C/C++, pomagająca w odpytywaniu i ładowaniu rozszerzeń OpenGL. GLEW dostarcza efektywne mechanizmy do określania w czasie uruchamiania programu dostępnych rozszerzeń na danej platformie. Wszystkie rozszerzenia OpenGL są wylistowane w jednym pliku nagłówkowym, który z kolei jest maszynowo generowany na podstawie oficjalnej listy rozszerzeń. GLEW jest dostępny na wielu platformach, np. Windows, Linux, OS X, FreeBSD, IRIX i Solaris.
GLEW jest dystrybuowany na warunkach zmodyfikowanej licencji BSD.

</doc>
<doc id="1427944" url="https://pl.wikipedia.org/wiki?curid=1427944" title="Stefan Hakalla">
Stefan Hakalla

Hakalla Stefan (ur. 26 grudnia 1890 w Przemyślu zm. w 1940 r. w Katyniu) - prawnik, adwokat, narodowiec.
Życiorys.
Rodzina.
Syn Franciszka i Franciszki z d. Wagner. Miał braci: Romana (1889-1945)i Zenona oraz siostrę Janinę Marię (1899-1985). Miał żonę Leonię Matyldę z d. Ulkowska z Sobieskich (1884-1959, tłumaczka przysięgła języka francuskiego), nie pozostawili potomstwa.
Edukacja i wykształcenie.
Wiedzę zdobywał w I Wyższym Gimnazjum w Rzeszowie, zdając egzamin maturalny w 1908. Podjął studia prawnicze na uniwersytecie we Lwowie, gdzie uzyskał absolutorium w 1913. Jesienią tego samego roku zdał konieczne egzaminy na Uniwersytecie Jagiellońskim, by uzyskać stopień doktora. Niebawem zaczął praktykę w rzeszowskiej kancelarii Bronisława Zangena. Stopień doktora praw uzyskał latem 1918 na UJ po zdaniu kolejnych egzaminów.
I wojna światowa i udział w walkach o niepodległość Polski.
Uczestnik I wojny światowej: najpierw na froncie rosyjskim (dowódca plutonu i kompanii), potem czarnogórskim (instruktor karabinów maszynowych). W grudniu 1915 awansował na porucznika. Na początku 1918 został porucznikiem. Wielokrotnie odznaczany (Medal Zasługi Wojskowej „Signum Laudis”, Krzyż Wojskowy Karola, Medalem Waleczności II klasy. Jesienią 1918 jako ochotnik otrzymał przydział do 17 pułku piechoty w Rzeszowie. Tutaj (po kursie w Krakowie) był oficerem sądowym pułku. Walczył z Ukraińcami, a następnie był uczestnikiem wojny polsko-bolszewickiej. Od 1920 był czynny w sądownictwie wojskowym. Do rezerwy został zwolniony w kwietniu 1922 w stopniu kapitana (korpus oficerów sądowych, starszeństwo z dniem 1 czerwca 1919).
Praca zawodowa, działalność polityczna i społeczna.
Jako cywil odbył praktykę adwokacką w kancelariach: Jana Stepka (1923) i Józefa Liwo (1923-1924) oraz praktykę sądową w Sądzie Okręgowym w Rzeszowie (1924). Jesienią 1924 zdał egzamin adwokacki i tego samego roku został wpisany na listę adwokatów. Prowadził kancelarię przy ul Zamkowej 1 do wybuchu II wojny światowej.
Od kwietnia 1919 działacz Narodowego Związku Robotniczego (do 1920) i Narodowej Partii Robotniczej w Rzeszowie (1920), kandydat w wyborach do Sejmu z listy Chrześcijańskiego Związku Jedności Narodowej (1922) w okręgu nr 47 (Rzeszów, Jarosław, Przeworsk, Łańcut, Nisko). Uczestniczył w zebraniu rzeszowskich narodowców 2 grudnia 1928, kiedy utworzono miejscowe koło Stronnictwa Narodowego (prezes od 1928 do 1932). W 1930 był pełnomocnikiem listy SN w okręgu nr 47. Prezes Zarządu Powiatowego SN (1932–37). 
Od 1910 należał do Towarzystwa Szkoły Ludowej (w niepodległej Polsce wielokrotny członek Zarządu i Komisji Rewizyjnej tej organizacji w Rzeszowie) oraz „Sokoła”, jako prezes jego rzeszowskiego oddziału od 1936. Działał też w ochotniczych strażach pożarnych od 1912.
Zmobilizowany we wrześniu 1939, dostał się do niewoli sowieckiej. Był więźniem Kozielska (1939–40), zamordowany 23 lub 24 kwietnia 1940 w Katyniu. Spoczywa na Polskim Cmentarzu Wojennym w Katyniu.
W 2007 awansowany pośmiertnie do stopnia majora. Upamiętniony w 2013 w Rzeszowie „Dębem Pamięci”.

</doc>
<doc id="1427945" url="https://pl.wikipedia.org/wiki?curid=1427945" title="David Orr">
David Orr

David Duvall Orr (ur. 4 października 1944) – amerykański polityk, członek Partii Demokratycznej, od 1990 roku sprawujący urząd nadzorcy wyborczego hrabstwa Cook w Illinois, obejmującego Chicago.
Orr jest najbardziej znany jako były burmistrz Chicago w okresie siedmiu dni (25 listopada – 2 grudnia 1987), pomiędzy nagłą śmiercią burmistrza Harolda Washingtona a wyborem Eugene’a Sawyera.
Poprzednio zasiadał w radzie miejskiej, reprezentując 49 dzielnicę miasta.

</doc>
<doc id="1427946" url="https://pl.wikipedia.org/wiki?curid=1427946" title="Victor Hugo Díaz">
Victor Hugo Díaz

Victor Hugo Díaz (ur. 10 sierpnia 1927 w Santiago de Estero, zm. 23 października 1977 w Buenos Aires) – argentyński kompozytor i muzyk, znany zwłaszcza z muzyki tanga z charakterystycznym użyciem organek.
Nagrywał charakterystyczne tanga, w których wykorzystywał organki. Zadebiutował około roku 1944 w Buenos Aires. Nagrywał wtedy dla wytwórni Odeon, TK, Jockey a potem dla RCA. W 1953, w czasie występów w Europie spotkał się z artystami, których wybitnie cenił: Larrym Adlerem oraz Tootsem Thielmansem. W 1970 roku nagrał wersję Milonga Triste, która została wykorzystana w filmie "Lekcja tanga" oraz w 2007 roku w filmie "The Counterfeiters".

</doc>
<doc id="1427947" url="https://pl.wikipedia.org/wiki?curid=1427947" title="Natalja Padierina">
Natalja Padierina

Natalja Fiodorowna Padierina, ros. Наталья Фёдоровна Падерина (ur. 1 listopada 1975 w Swierdłowsku), rosyjska strzelczyni sportowa, wicemistrzyni olimpijska, mistrzyni świata.
Specjalizuje się w strzelaniu z pistoletu pneumatycznego. Srebrna medalistka olimpijska z Pekinu. Oprócz srebra – zdobytego w strzelaniu z 10 metrów – z Pekinu jej największym sukcesem jest złoto mistrzostw świata z 2006 w tej samej konkurencji.
Mistrzyni świata z 2006 roku z Zagrzebia w strzelaniu z pistoletu pneumatycznego.

</doc>
<doc id="1427950" url="https://pl.wikipedia.org/wiki?curid=1427950" title="Henri Castelli">
Henri Castelli

Henri Castelli, właściwie Henri Lincoln Fontana Fernandes (ur. 10 lutego 1978 w São Bernardo do Campo) - brazylijski aktor telewizyjny i model, znany z występu w telenowelach.
Życiorys.
Urodził się w São Bernardo do Campo, w São Paulo. Ma młodszą o siedemnaście lat siostrę Biancę (ur. 1995). 
Po raz pierwszy pojawił się na małym ekranie w 1998 roku w telefilmie "Huragan Hilda" ("Hilda Furacão") z Rodrigo Santoro. Wkrótce pojawił się w licznych telenowelach, w tym "Esplendor" (2000), "Celebridade" (2004) i "Belíssima" (2005). 
Miał dużą przerwę, zanim zabłysnął w roli Jorge Junqueira w wielokrotnie nagradzanym serialu "Como uma Onda" (2004). Oprócz jego telewizyjnych ról można zobaczyć go na stronach licznych czasopism reklamujących różne produkty i ubrania w Brazylii, a także na dużych pokazach mody. 
10 grudnia 2005 poślubił modelkę Isabeli Fontanę, z którą ma syna Lucasa (ur. 23 października 2006 roku w São Paulo). Fontanna i Castelli żyli w separacji i 2007 rozwiedli się. W latach 2008-2012 był związany z modelką Fernandą Vasconcellos. Z nieformalnego związku z dziennikarką Julianą DeSpirito ma córkę Marię Eduardę (ur. 11 stycznia 2014 w São Paulo).

</doc>
<doc id="1427953" url="https://pl.wikipedia.org/wiki?curid=1427953" title="Doberlug-Kirchhain">
Doberlug-Kirchhain

Doberlug-Kirchhain (dolnołuż. "Dobrjoług-Góstkow", pol. hist. "Dobryług") − miasto w Niemczech w kraju związkowym Brandenburgia, w powiecie Elbe-Elster. Położone na Łużycach.
Historia.
W XII–XIII w. powstał w tym miejscu klasztor cystersów Dobrilugk z istniejącym do dziś kościołem klasztornym. W XVI w. klasztor został zamknięty, a na jego miejscu w XVI–XVII w. zbudowano zamek. W 1664 książę Saksonii-Merseburga Chrystian I założył pod zamkiem miasto Dobrilugk, którego nazwę w 1937 zmieniono na Doberlug. W 1950 połączono Doberlug z sąsiednim Kirchhain tworząc miasto Doberlug-Kirchhain.
Dzielnice.
W skład miasta wchodzą następujące dzielnice:

</doc>
<doc id="1427954" url="https://pl.wikipedia.org/wiki?curid=1427954" title="Bazy danych XML">
Bazy danych XML



</doc>
<doc id="1427955" url="https://pl.wikipedia.org/wiki?curid=1427955" title="Maciej Wierzbięta">
Maciej Wierzbięta



</doc>
<doc id="1427956" url="https://pl.wikipedia.org/wiki?curid=1427956" title="Hardcore dancing">
Hardcore dancing

Hardcore dancing – odmiana tańca wywodząca się z amerykańskiej sceny hardcore'owej, głównie z jej ośrodków skupionych wokół New Jersey, Nowego Jorku, Bostonu i Florydy. Jest pochodną moshu, czyli połączenia pogo z agresywnym, ale kontrolowanym obijaniem się o siebie. Tańczący hardocore dancing poruszają gwałtownie rękami i nogami, na ogół zgodnie z kilkoma powszechnymi schematami, zarówno do wolnego jak i szybkiego rytmu.
Ten styl tańca upowszechnił się w późnych latach '90. Pierwsze koncerty grup takich jak Earth Crisis czy Biohazard były popularnymi miejscami praktykowania hardcore dancingu. Nowojorska grupa hardcore'owa Sick of it All zaprezentowała z przymrużeniem oka hardcore dancing w swoim teledysku do utworu "Step Down". Ponadto wideoklip AFI do "The Leaving Song Pt. II" przedstawia kulturę hardcore'u i straight edge'u, będące typowymi reprezentantami nurtu hardcore dancingu.
2-Step.
2-step to figura wykonywana na ogół do równego, szybkiego rytmu. Polega na przestępowaniu z nogi na nogę (kroczeniu w miejscu), zazwyczaj w rytm uderzeń werbla. Rozmaite odmiany 2-stepu różnią się między sobą ruchami wykonywanymi tułowiem i rękami, natomiast główna idea pozostaje ta sama.
Windmill.
Windmill (młyn, wiatrak) jest figurą polegającą na machaniu rękami z zaciśniętymi pięściami w płaszczyźnie pionowej, w sposób przypominający zachowanie małpy, tudzież ruch skrzydeł wiatraka. Może przyjmować wiele form: wymachiwanie rękami na przemian, do przodu lub do tyłu, bądź tylko jedną ręką, używając drugiej do asekuracji otoczenia.
Inne odmiany wiatraka obejmują też imitowanie utraty równowagi. Bardzo popularne jest ponadto wymachiwanie rękami w płaszczyźnie poziomej.
Wiatrak jest najbardziej charakterystyczną i najpopularniejszą figurą hardcore dancingu, głównie przez stosunkowo niski poziom skomplikowania. W związku z tym jest ona najczęstszym obiektem drwin z hardcore dancingu. W niektórych środowiskach metalowych i hardcore'owych osoby uprawiające windmilling bywają traktowane z góry, uważane za pozerów i nazywane pogardliwie "młynarzami" (ang. "windmillers").
Floorpunching/Zbieranie drobnych.
Floorpunch (dosł. uderzenie w podłogę) jest określeniem ruchu tanecznego polegającego na wymachiwaniu rękami w stronę ziemi, przy zgiętym tułowiu (tworzącym kąt rozwarty lub prosty z linią nóg). Niekiedy ruchom rąk towarzyszy tupanie nogami (przestępowanie z nogi na nogę). Niebezpiecznym elementem tej figury jest moment cofania ręki, gdy łokieć wypychany za linię pleców może uderzyć stojącą obok osobę.
Hate Moshing/Crowd Killing.
Hate Moshing to określenie ogółu ruchów tancerza, w których następuje kontakt z postronnymi uczestnikami koncertu. Często ma na celu stworzenie przestrzeni do swobodnego tańczenia. Popularny jest tutaj tzw. "push-back", czyli odpychanie tłumu plecami. Pozwala uniknąć obrażeń ciała tych widzów, którzy nie zamierzają tańczyć.
Krytyka.
Hardcore dancing jest nierzadko krytykowany i traktowany z pogardą w kręgach niezwiązanych z hardcorem i metalcorem, jak również i pozostałych niezwiązanych z metalem. Przykładowo, osoba uprawiająca hardcore dancing na koncercie ska może spotkać się z brakiem zrozumienia u pozostałych uczestników show.
Wiele nagrań dostępnych w serwisie YouTube zawiera humorystyczno-ironiczne instruktaże hardcore dancingu. Nie brakuje też klipów prześmiewczych oraz potępiających ten rodzaj tańca.

</doc>
<doc id="1427963" url="https://pl.wikipedia.org/wiki?curid=1427963" title="Prymas. Trzy lata z tysiąca">
Prymas. Trzy lata z tysiąca

Prymas. Trzy lata z tysiąca – polski dramat biograficzny z 2000 roku w reżyserii Teresy Kotlarczyk. Scenariusz filmu został oparty na "Zapiskach więziennych" kardynała Stefana Wyszyńskiego oraz bogatej dokumentacji. Film nie jest jednak wierną rekonstrukcją faktów historycznych, np. wprowadzenie postaci sobowtóra to zabieg artystyczny dodający historii grozy. Film był kręcony od 20 czerwca do 5 sierpnia 1999 w Warszawie i Lubiążu.

</doc>
<doc id="1427965" url="https://pl.wikipedia.org/wiki?curid=1427965" title="Guido Cagnacci">
Guido Cagnacci

Guido Cagnacci, właśc. Guido Canlassi (ur. 1601 w Santarcangelo di Romagna, zm. 1663 w Wiedniu) – włoski malarz i rysownik okresu baroku, przedstawiciel malarstwa bolońskiego XVII wieku.
Życiorys.
Pochodził z niewielkiej miejscowości k. Rimini. Natura nie obdarzyła go urodą, stąd jego przydomek Cagnacci. Kształcił się w Bolonii (1618-21). Dwukrotnie przebywał w Rzymie. W latach 1623-48 działał w różnych miastach Romanii, często zmieniając miejsce zamieszkania (Rimini, Rawenna, Forli, Faenza, Cesena). W 1650 wyjechał do Wenecji, gdzie używał nazwiska Guido Baldo Cardassi lub Can-lassi. W 1658 przeniósł się do Wiednia, gdzie został nadwornym malarzem Leopolda I Habsburga. Pochowany został w wiedeńskim kościele Augustianów. Prowadził dość burzliwy tryb życia. Często nie dotrzymywał ważnych umów i zobowiązań narażając się na liczne procesy. Po śmierci szybko został zapomniany. W 2008 poświęcono mu wielką wystawę w Muzeum San Domenico w Forli.
Twórczość.
W pierwszym okresie twórczości tworzył głównie kompozycje religijne na zamówienie kościołów i klasztorów, łącząc wzorce klasyczne (inspirował się antykiem) z wpływami Rafaela (m.in. dwa monumentalne płótna "Apoteoza św. Waleriana" i "Apoteoza św. Merkuriala", wyróżniające się śmiałymi efektami iluzjonistycznymi, przeznaczone do katedry Santa Croce w Forli), Podczas pobytu w Wenecji zaczął malować obrazy przedstawiające zmysłowe, półnagie postacie kobiet (liczne wersje Lukrecji, Kleopatry, Marii Magdaleny), odznaczające się dużym ładunkiem emocjonalnym, zmysłowym klimatem i mistrzowskim światłocieniem. Jest też autorem doskonałej martwej natury "Kwiaty w butelce po winie" (wybitne osiągnięcie caravaggionizmu), choć niektórzy badacze kwestionują autorstwo dzieła. W jego malarstwie widać wpływy Guida Reniego, Guercina oraz naturalistycznej szkoły Caravaggia. 
W zbiorach Muzeum Narodowego w Warszawie znajduje się jego niewielki obrazek " Głowa Madonny".

</doc>
<doc id="1427966" url="https://pl.wikipedia.org/wiki?curid=1427966" title="Elsterwerda">
Elsterwerda

Elsterwerda (dlnłuż. Wikow) – miasto w Niemczech w kraju związkowym Brandenburgia, w powiecie Elbe-Elster, nad rzeką Czarną Elsterą. Leży na Łużycach.
Komunikacja.
W mieście znajduje się stacja kolejowa

</doc>
<doc id="1427968" url="https://pl.wikipedia.org/wiki?curid=1427968" title="Technologia cyfrowa">
Technologia cyfrowa

Technologia cyfrowa – technologia wykorzystująca technikę cyfrową i systemy informatyczne. Jest to działalność natury technicznej, ekonomicznej i organizacyjnej mająca na celu wprowadzanie urządzeń cyfrowych i systemów cyfrowych w rozmaite dziedziny gospodarki.
Przykładowo: cyfryzacja bibliotek jest procesem technologicznym, w którym wykorzystuje się technikę cyfrową do archiwizacji zasobów bibliotecznych. Efekty wprowadzenia technologii cyfrowej to również, m.in.: podpis cyfrowy, kino cyfrowe, druk cyfrowy, poczta elektroniczna, telewizja cyfrowa, fotografia cyfrowa.

</doc>
<doc id="1427970" url="https://pl.wikipedia.org/wiki?curid=1427970" title="Glew">
Glew



</doc>
<doc id="1427971" url="https://pl.wikipedia.org/wiki?curid=1427971" title="Falkenberg/Elster">
Falkenberg/Elster

Falkenberg/Elster − miasto w Niemczech w kraju związkowym Brandenburgia, w powiecie Elbe-Elster, wchodzi w skład gminy związkowej "(Verbandsgemeinde)" Liebenwerda.
Geografia.
Falkenberg/Elster położone jest ok. 90 km na południe od Berlina.
Nazwa.
Urzędowa forma nazwy jest dwuczłonowa, przy czym drugi wyraz zapisywany jest po ukośniku; potocznie nazwę miasta skraca się do samego "Falkenberg".

</doc>
<doc id="1427972" url="https://pl.wikipedia.org/wiki?curid=1427972" title="Morze Spokoju">
Morze Spokoju



</doc>
<doc id="1427974" url="https://pl.wikipedia.org/wiki?curid=1427974" title="Morze Przesileń">
Morze Przesileń



</doc>
<doc id="1427976" url="https://pl.wikipedia.org/wiki?curid=1427976" title="Morze Obfitości">
Morze Obfitości



</doc>
<doc id="1427980" url="https://pl.wikipedia.org/wiki?curid=1427980" title="Morze Zimna">
Morze Zimna



</doc>
<doc id="1427981" url="https://pl.wikipedia.org/wiki?curid=1427981" title="Morze Wilgoci">
Morze Wilgoci



</doc>
<doc id="1427984" url="https://pl.wikipedia.org/wiki?curid=1427984" title="Morze Deszczu">
Morze Deszczu



</doc>
<doc id="1427985" url="https://pl.wikipedia.org/wiki?curid=1427985" title="Morze Nektaru">
Morze Nektaru



</doc>
<doc id="1427987" url="https://pl.wikipedia.org/wiki?curid=1427987" title="Wawrzyniec Wilk">
Wawrzyniec Wilk

Wawrzyniec Wilk (ur. 14 lipca 1885 w Łące, zm. 22 października 1939 we Lwowie) – profesor.
Absolwent I Gimnazjum w Rzeszowie (1906) i Uniwersytetu we Lwowie (1910), nauczyciel C. K. V Gimnazjum we Lwowie (1910–1911), profesor oraz w latach 1925–1933 dyrektor I Państwowego Gimnazjum w Rzeszowie. Radny miasta Rzeszowa (w okresie 1919–1926 i 1927–1934), członek Zarządu Komisarycznego Rzeszowa (1926–1927), działacz Związku Ludowo-Narodowego (1919–1928), później Stronnictwa Narodowego (1928–1939), współzałożyciel Składnicy Kółek Rolniczych (1916), działacz Towarzystwa Szkoły Handlowej (1923), współzałożyciel Banku Spółdzielczego Ziemi Rzeszowskiej (1925), działacz Towarzystwa Rolniczego Okręgu Rzeszowskiego, działacz Spółdzielni Budowlano-Mieszkaniowej, po opuszczeniu Rzeszowa dyrektor Związku Handlowego Składnic i Kółek Rolniczych we Lwowie (1933–1939). Współpracownik czasopisma narodowego "Ziemia Rzeszowska".

</doc>
<doc id="1427988" url="https://pl.wikipedia.org/wiki?curid=1427988" title="Morze Chmur">
Morze Chmur



</doc>
<doc id="1427989" url="https://pl.wikipedia.org/wiki?curid=1427989" title="Morze Wschodnie">
Morze Wschodnie



</doc>
<doc id="1427990" url="https://pl.wikipedia.org/wiki?curid=1427990" title="Morze Jasności">
Morze Jasności



</doc>
<doc id="1427991" url="https://pl.wikipedia.org/wiki?curid=1427991" title="Morze Oparów">
Morze Oparów



</doc>
<doc id="1428002" url="https://pl.wikipedia.org/wiki?curid=1428002" title="Mühlberg/Elbe">
Mühlberg/Elbe

Mühlberg/Elbe (dolnołuż. ) – miasto w Niemczech, w kraju związkowym Brandenburgia, w powiecie Elbe-Elster, wchodzi w skład gminy związkowej "(Verbandsgemeinde)" Liebenwerda. Leży nad rzeką Łabą.
Nazwa.
Urzędowa forma nazwy jest dwuczłonowa, przy czym drugi wyraz zapisywany jest po ukośniku; potocznie nazwę miasta skraca się do samego "Mühlberg".
Współpraca.
Miejscowość partnerska:

</doc>
<doc id="1428008" url="https://pl.wikipedia.org/wiki?curid=1428008" title="Louis Scutenaire">
Louis Scutenaire

Louis Scutenaire, (ur. 29 czerwca 1905 w Ollignies, zm. 15 sierpnia 1987 w Brukseli), pisarz i poeta belgijski, tworzący w języku francuskim, jeden z czołowych przedstawicieli surrealizmu belgijskiego.
Od 1916 roku pisał wiersze. W 1918 roku rozpoczął naukę, lecz był usuwany z kolejnych placówek oświatowych. W 1919 roku zapadł poważnie na zdrowiu i przechodził długą rekonwalescencję. W 1924 r. podjął studia na Wydziale Prawa Université Libre de Bruxelles
W 1926 roku spotkał Paula Nougé, któremu przesłał swe wiersze. Następnie poznał Camille'a Goemansa, René Magritte'a, E.L.T. Mesensa oraz rozpoczął współpracę artystyczną z surrealistami belgijskimi. W 1928 r. poznaje Irène Hamoir, którą poślubia w 1930 roku. 
Studia prawnicze ukończył z tytułem doktora. Interesował się żywo wieloma zagadnieniami z dziedziny prawa, jednak nie przestawał zajmować się literaturą i sztuką. Wraz z żoną udawał się często w podróż do Paryża, gdzie spotykał się i dyskutował z surrealistami i artystami powiązanymi z ich środowiskiem (byli to m.in. André Breton, René Char, Benjamin Péret, Marcel Duchamp, Pablo Picasso, Miro. w 1937roku spędził całe lato u René Chara, w Céreste (Prowansja).
W maju 1940 roku małżeństwo Scutenaire'ów wyjechało do Francji, najpierw do Paryża, później do Bordeaux. Do Brukseli powrócili po sześciu miesiącach. W czasie pobytu we Francji spotkali się z wieloma osobistościami ze świata kultury, m.in. z André Gide'em. W 1941 roku Scutenaire został powołany na stanowisko zastępcy doradcy w belgijskim Ministerstwie Spraw Zagranicznych. Funkcję tę sprawował do 1970 roku. 
W maju 1943 zaczyna spisywać swe "zapiski". Drugi tom zapisków miał się ukazać w 1948 roku, jednak wydawca zażądał usunięcia kilku fragmentów, które uznał za kontrowersyjne. Scutenaire odmówił "okrojenia" dzieła. Dlatego ukazało się ono dopiero trzydzieści lat później, w 1976 (pt. "Mes inscriptions").
W 1948 r. napisał komentarz do paryskiej wystawy skandalizujących prac malarskich Magritte'a. Rozpoczął również współpracę z wieloma znaczącymi belgijskimi pismami o profilu artystycznym (m.in. "Les Lèvres nues" Marcela Mariëna, "Le Vocatif" Toma Gutta). Pisał wiele opracowań i przedmów.
Louis Scutenaire zmarł 15 sierpnia 1987 r.

</doc>
<doc id="1428009" url="https://pl.wikipedia.org/wiki?curid=1428009" title="Schlieben">
Schlieben

Schlieben – miasto w Niemczech w kraju związkowym Brandenburgia, w powiecie Elbe-Elster, siedziba urzędu Schlieben.
Geografia.
Schlieben położony jest ok. 22 km na północ od miasta Bad Liebenwerda.

</doc>
<doc id="1428010" url="https://pl.wikipedia.org/wiki?curid=1428010" title="Traben Bass Company">
Traben Bass Company

Traben (Traben Bass Company) – firma produkująca gitary basowe. 
Firma.
Ma siedzibę na Florydzie w mieście Clearwater, a jej nazwa wzięła się od imion założycieli - Tracy i Bena (Tracy Hoeft i Ben Chafin). 
Produkty.
Firma Traben znana jest z produkcji gitar basowych o nieortodoksyjnych, ogromnych mostkach. Według producenta, mostki te przedłużają wybrzmiewanie instrumentów, przenosząc skuteczniej drgania ze strun na korpusy. Wszystkie gitary basowe Traben posiadają aktywną elektronikę oraz pięcioczęściowe gryfy, a ich droższe wersje wyposażone są w osprzęt firm takich, jak Rockfield, czy Seymour Duncan i wykończone są rzadkimi rodzajami drewna.
Wśród wielu modeli znajdują się także gitary sygnowane, m.in. przez Bootsy'ego Collinsa.
Jej produkty są praktycznie niedostępne w Polsce. 
Inny sprzęt.
Podstawowe wersje gitar basowych tej firmy wyposażone są w układy elektroniczne również wyprodukowane przez Traben. Nie są one dostępne w sprzedaży detalicznej.
Traben produkuje również pokrowce i futerały na swoje instrumenty.

</doc>
<doc id="1428015" url="https://pl.wikipedia.org/wiki?curid=1428015" title="Światowy Finał IAAF 2006">
Światowy Finał IAAF 2006

Światowy Finał IAAF 2006 (ang. "2006 IAAF World Athletics Final") – zawody lekkoatletyczne, które odbyły się 9 i 10 września 2006 na Gottlieb-Daimler-Stadion. Pierwszy raz Światowy Finał Lekkoatletyczny zorganizowano w niemieckim Stuttgarcie. Była to 4. edycja imprezy.

</doc>
<doc id="1428016" url="https://pl.wikipedia.org/wiki?curid=1428016" title="Mięsień napinacz podniebienia miękkiego">
Mięsień napinacz podniebienia miękkiego

Mięsień napinacz podniebienia miękkiego (łac. "musculus tensor veli palatini") — parzysty mięsień poprzecznie prążkowany biorący udział w czynności podniebienia miękkiego i trąbki słuchowej.
Topografia.
Mięsień rozpoczyna się na podstawie czaszki w: dole łódkowatym (łac. "fossa scaphoidea") wyrostka skrzydłowatego kości klinowej, ku tyłowi od otworu owalnego na tylnym brzegu skrzydła większego kości klinowej, na kolcu klinowym (łac. "spina angularis") oraz na przednio-bocznej ścianie trąbki słuchowej. Włókna mięśnia następnie biegną ku dołowi pomiędzy mięśniem skrzydłowym przyśrodkowym a mięśniem dźwigaczem podniebienia miękkiego i nieco przyśrodkowo. Następnie włókna mięśnia tworzą ścięgno, które owija się wokół haczyka skrzydłowego (łac. "hamulus pterygoideus"). Przy przejściu przez haczyk skrzydłowy ścięgno zabezpieczone jest kaletką maziową. Jest to kaletka mięśnia napinacza podniebienia miękkiego (łac. "bursa musculi tensoris veli palatini"). Dalej poziomo zmierzają do bocznej powierzchni podniebienia miękkiego, gdzie kończą się rozgałęziając wachlarzowato w rozcięgnie podniebiennym.
Czynność mięśnia.
Mięsień napinacz początkowo unosi podniebienie miękkie do poziomu (współpracując w tej czynności z m. dźwigaczem podniebienia miękkiego) i dopiero po uniesieniu napina podniebienie rozpościerając je pomiędzy dwoma haczykami skrzydłowymi. Dzięki tej czynności mięsień bierze udział w akcie połykania. Dodatkowo mięsień otwiera trąbkę słuchową, co umożliwia przewietrzanie i wyrównanie ciśnień w przestrzeniach powietrznych ucha środkowego. Jego czynność jest niezmiernie ważna podczas nurkowania lub lotu samolotem i podczas wszystkich czynności, w których może dochodzić do nagłej zmiany ciśnienia atmosferycznego.
Unerwienie i unaczynienie.
Mięsień napinacz podniebienia miękkiego unerwiony jest przez gałązkę odchodzącą od zwoju usznego, który związany jest z III gałęzią n. trójdzielnego – z n. żuchwowym. Unaczyniony jest przez gałązki tętnicy podniebiennej zstępującej lub bezpośrednio od t. szczękowej.

</doc>
<doc id="1428022" url="https://pl.wikipedia.org/wiki?curid=1428022" title="Tabula Rasa">
Tabula Rasa



</doc>
<doc id="1428024" url="https://pl.wikipedia.org/wiki?curid=1428024" title="Puchar Świata w lotach narciarskich 1999/2000">
Puchar Świata w lotach narciarskich 1999/2000



</doc>
<doc id="1428025" url="https://pl.wikipedia.org/wiki?curid=1428025" title="Torbjørn Schei">
Torbjørn Schei

Torbjørn Schei (ur. 6 listopada 1982 w Steinkjer), znany również jako Thebon - norweski wokalista i autor tekstów. Torbjørn Schei znany jest przede wszystkim z występów w grupie muzycznej Keep of Kalessin. Wraz z zespołem był dwukrotnie nominowany do nagrody norweskiego przemysłu muzycznego Spellemannprisen. Wcześniej był członkiem grupy Sublitirum. Od 2010 roku Schei występuje w thrashmetalowej formacji Hellish Outcast.

</doc>
<doc id="1428027" url="https://pl.wikipedia.org/wiki?curid=1428027" title="Gazeta Sportowa">
Gazeta Sportowa

Gazeta Sportowa – tygodnik wychodzący od 20 czerwca 1900 do września 1901 roku we Lwowie. Gazeta Sportowa była pierwszym polskojęzycznym tytułem informacyjno - publicystycznym poświęconym wszystkim uprawianym wówczas dyscyplinom sportu. Gazeta była redagowana i wydawana przez Kazimierza Hemerlinga.

</doc>
<doc id="1428028" url="https://pl.wikipedia.org/wiki?curid=1428028" title="Orło (jezioro)">
Orło (jezioro)

Jezioro Orło – rynnowe jezioro polodowcowe na północny wschód od Rynu w województwie warmińsko-mazurskim, powiat giżycki, gmina Ryn, w dorzeczu rzeki Pisy.
Jezioro ma długość 2,98 km, średnią szerokość 0,39 km, a maksymalna głębia 26,6 m znajduje się we wschodniej jego części. Oś jeziora przebiega równoleżnikowo, z odchyleniem w kierunku południowym w części zachodniej jeziora. Południowo-zachodni brzeg jeziora jest zalesiony. W pobliżu północno-zachodniego brzegu przebiega droga wojewódzka nr 642, która oddziela jezioro od wsi Głąbowo. Na północny wschód od akwenu znajduje się wieś Orło.
Wody z Jeziora Orło odprowadza strumień do Jeziora Ołów.

</doc>
<doc id="1428034" url="https://pl.wikipedia.org/wiki?curid=1428034" title="Grupa pułkowników">
Grupa pułkowników

Grupa pułkowników, frakcja pułkowników, rządy pułkowników – ścisłe otoczenie i najbliżsi współpracownicy Józefa Piłsudskiego, pełniący kierowniczą rolę w Bezpartyjnym Bloku Współpracy z Rządem i państwie polskim podczas rządów sanacji w okresie II RP. „Pułkownicy” bezpośrednio po przewrocie majowym w 1926 pełnili nie najwyższe, choć wpływowe funkcje w armii. Od 1929 zaczęli obejmować najwyższe stanowiska w państwie (premierów i ministrów). Po zwycięskich dla sanacji wyborach parlamentarnych w 1930 („wybory brzeskie”), od 1931 Piłsudski zaczął odsuwać się od bezpośrednich decyzji o sprawach państwowych, cedując większość z nich na „pułkowników”. Po śmierci Piłsudskiego w maju 1935, jesienią 1935 doszło do rozpadu „grupy pułkowników” w wyniku walki o władzę po zgonie Piłsudskiego.
Termin.
Nie ma określonego kryterium, które umożliwiłoby zaklasyfikowanie danej postaci do grupy "pułkowników". Władysław T. Kulesza wyodrębnił w związku z tym dwa pojęcia:
Termin "pułkownicy" został nadany przez opozycję, która propagandowo głosiła tezę o istnieniu rządów wojskowych w kraju. Nie wiadomo kiedy i kto stworzył ten termin. Najprawdopodobniej zrobili to antysanacyjni socjaliści. 5 grudnia 1928 r. Kazimierz Czapiński z Polskiej Partii Socjalistycznej powiedział na posiedzeniu Komisji Budżetowej Sejmu RP "ukazała się na horyzoncie politycznym pewna nieodpowiedzialna grupa polityczna, którą opinia nazywa «grupą pułkowników», i ta usiłuje w zrozumiałych celach zamącić normalną pracę parlamentarną".
Obóz sanacyjny, a zwłaszcza sama grupa, wiedziała o tym określeniu, ale nie korzystano z niego. W grupie byli nie tylko pułkownicy, były osobach o innych rangach wojskowych, np. Major Świtalski, generał Składkowski i cywile, tacy jak Stanisław Car, Wacław Makowski .
Członkowie.
Trzon grupy stanowili Bogusław Miedziński, Aleksander Prystor, Walery Sławek i Kazimierz Świtalski. Oprócz nich, krąg "pułkowników" tworzyli min. Józef Beck, Janusz Jędrzejewicz, Wacław Jędrzejewicz, Adam Koc, Ignacy Matuszewski, Tadeusz Hołówko, Stanisław Car, Wacław Makowski, Bohdan Podoski, Felicjan Sławoj-Składkowski, Ignacy Boerner, Bronisław Pieracki, Adam Skwarczyński.
Można wyróżnić "pułkowników drugiego planu", którzy byli blisko związani z ideałami, przeszłością oraz bieżącą współpracą z najważniejszymi "pułkownikami", ale nie zaliczali się do otoczenia Józefa Piłsudskiego oraz nie brali udziału w podejmowaniu najważniejszych decyzji. Do tego grona można zaliczyć Henryka Floyar-Rajchmana, Jerzego Paciorkowskiego oraz Mikołaja Dolanowskiego.
Rząd Kazimierza Świtalskiego, w którym sześciu na czternastu ministrów było wyższymi oficerami, był pierwszym z tzw. "rządów pułkowników".
Krytyka.
"Pułkownicy" dążyli do autorytarnego ustroju państwa. Dążono do wzmocnienia władzy wykonawczej, poprzez dodanie prerogatyw prezydentowi i całemu rządowi. Była to inna aspiracja niż którą miał Kazimierz Bartel, sanacyjny liberał, który popierał system kanclerski, wzmacniając władzę głównie premiera/kanclerza. Opozycja oskarżała "pułkowników" o szantaże oraz naciski, i korzystanie z metod niedemokratycznych, jak wykorzystywanie precedensów konstytucyjnych (a nawet tendencje faszystowskie). "Pułkownicy" działali w myśl zasady, iż brak formalnoprawnej sprzeczności z jej postanowieniami oznacza, że czyn nie jest zabroniony, choć tego typu działania były sprzeczne z duchem konstytucji marcowej. (Np. z inspiracji "pułkowników" Kazimierz Bartel w 1927 r. zagroził działaczom PPS, że jeśli PPS zbliży się z PSL "Wyzwolenie", to zostanie wypowiedziana umowa dzierżawy drukarni państwowej przez "Robotnika" (gazetę PPSu).), Grupa także popierała aresztowania opozycjonistów (np. w nocy z 9 na 10 września 1930 roku aresztowano 14 liderów Centrolewu i 5 działaczy ukraińskich. Decyzję podjął Piłsudski. Więźniów trzymano w twierdzy wojskowej w Brześciu, gdzie zdarzały się pobicia i brutalne traktowania, które zapewne nie były motywowane przez "Pułkowników", ale były one zgodne z ich linią.) Opopzycja także zarzuciła im wykorzystywanie administracji państwowej by ingerować w wybory (do tego dochodziło w 1928 i 1930 roku. Podczas pierwszych wyborów oskarżano władzę o nadużycia finansowe i o "cuda nad urną"; a że w 1930 r. Sąd Najwyższy uznał 18 mandatów za nieważne, z czego 14 należało do BBWR).
W przypadku drugich wyborów przydzielano oficerów i podoficerów w stanie spoczynku, którym polecono przerywać głosowanie w przypadku gdy przybierało niekorzystny dla władzy przebieg. Dochodziło do unieważniania list wyborczych, jednakże trzeba zwrócić uwagę, że czasem była to wina opozycji. Oraz do zrywania wieców wyborczych. --&gt;.

</doc>
<doc id="1428035" url="https://pl.wikipedia.org/wiki?curid=1428035" title="Soma (bóg)">
Soma (bóg)

Soma – bóstwo wedyjskie, czasami uważany za syna Pardźanjego (RV IX,82,3). 
Pierwotnie słowo "soma" oznaczało roślinę, z której produkowano napój, używany podczas składania ofiar. Miał dawać pijącemu nadludzką siłę. Według wierzeń hinduistów, wzrastanie somy zależało od faz księżyca. Z czasem z księżycem zaczęto utożsamiać Somę, któremu poświęcono cykl hymnów, zebranych w "mandala" – dziewiątej księdze "Rygwedy".
Soma jest uważany za króla roślin. Bliskie mu znaczeniowo imię to Ćandra – hinduistyczne bóstwo Księżyca. Staroindyjska nazwa poniedziałku (somavāra - sóma 'Księżyc', vāra 'dzień tygodnia') pochodzi od imienia boga Somy. Nazewnictwo to dalej jest kontynuowane w języku indyjskim (Somvār -poniedziałek). Jest to widoczny związek z nazywaniem w kręgu kultur indoeuropejskich poniedziałku, jako "dnia księżyca" (patrz np. ang. Monday, niem. Montag, łac. diēs Lūnae). Wedy zalecają wykonanie ofiary z rośliny soma, aby wyjednać u boga Somy przyzwolenie na opady deszczu. Obdarzał przyjaciółmi, końmi, słoniami i dobrą sławą.

</doc>
<doc id="1428036" url="https://pl.wikipedia.org/wiki?curid=1428036" title="Tabula rasa (ujednoznacznienie)">
Tabula rasa (ujednoznacznienie)

Tabula rasa może odnosić się także do:

</doc>
<doc id="1428037" url="https://pl.wikipedia.org/wiki?curid=1428037" title="Saint Paulin">
Saint Paulin

Saint Paulin jest kremowym, łagodnym, pół-miękkim serem francuskim wytwarzanym z pasteryzowanego mleka, pierwotnie wytwarzanym przez mnichów Trapistów. Ser ten podobny jest do havarti oraz sera esrom i jest często serwowany z owocami lub lekkim winem. Oryginalny Saint Paulin posiada żółto-pomarańczową skórkę i dojrzewa około czterech tygodni.

</doc>
<doc id="1428041" url="https://pl.wikipedia.org/wiki?curid=1428041" title="Edmund Berdziński">
Edmund Berdziński

Edmund Berdziński (ur. 13 lipca 1949, zm. 12 czerwca 2011) – polski lekkoatleta, specjalizował się w rzucie oszczepem. 
Brązowy medalista mistrzostw Europy juniorów w 1968. Reprezentował barwy Orkana Poznań. Rekord życiowy 75,80 (24 maja 1969, Poznań).

</doc>
<doc id="1428043" url="https://pl.wikipedia.org/wiki?curid=1428043" title="Rządy pułkowników">
Rządy pułkowników



</doc>
<doc id="1428044" url="https://pl.wikipedia.org/wiki?curid=1428044" title="Rząd pułkowników">
Rząd pułkowników



</doc>
<doc id="1428045" url="https://pl.wikipedia.org/wiki?curid=1428045" title="Valgius Rufus">
Valgius Rufus

Gaius Valgius Rufus – łaciński poeta, przyjaciel Horacego i Mecenasa a także konsul dodatkowy ("consul suffectus") w 12 p.n.e. (po śmierci konsula Waleriusza Messali).
Autor wielu prac gramatycznych, retorycznych oraz elegii i epigramatów. Jego współcześni uważali go także za zdolnego do wielkich rzeczy w epice. 
W języku łacińskim opracował retorykę Apollodora z Pergamonu, problemy gramatyczne zebrał w pracy "De rebus per epistulam quaesitis" (w 2 księgach?), ponadto napisał poemat dydaktyczny z zakresu botaniki, "De herbarum viribus", dedykowany Augustowi.
Zachowane jedynie fragmenty elegii "Flebiles modi" i "Molles querellae" (niektóre z tych urywków poświęcone Horacemu i Messali) oraz innych utworów poetyckich. Horacy w drugiej księdze "Pieśni" poświęcił mu dziewiątą ode. 

</doc>
<doc id="1428049" url="https://pl.wikipedia.org/wiki?curid=1428049" title="Muhurta">
Muhurta

Muhurta (dewanagari मुहूर्त, trl. muhūrta) – "godzina indyjska", dawna indyjska miara czasu o wielkości 1/30 części doby, równa czasowi 48 minut.
Muhurta dzieliła się na ghatiki.

</doc>
<doc id="1428052" url="https://pl.wikipedia.org/wiki?curid=1428052" title="Przestrzeń Kołmogorowa">
Przestrzeń Kołmogorowa



</doc>
<doc id="1428063" url="https://pl.wikipedia.org/wiki?curid=1428063" title="Brobergen">
Brobergen

Brobergen (dolnoniemiecki "Brobargen") – osiedle gminy Kranenburg w Niemczech, w kraju związkowym Dolna Saksonia, w powiecie Stade, w gminie zbiorowej Oldendorf, nad rzeką Oste. W 2003 osiedle o powierzchni 6.06 km² zamieszkane było przez 226 mieszkańców.
Brobergen zostało założone w 1286 jako "Brocberge".

</doc>
<doc id="1428064" url="https://pl.wikipedia.org/wiki?curid=1428064" title="Roman Zwierzchowski">
Roman Zwierzchowski

Roman Zwierzchowski (ur. 26 października 1958) – polski lekkoatleta, który specjalizował się w rzucie oszczepem.
Mistrz Polski z 1978. Brązowy medalista mistrzostw Europy juniorów w 1977. Reprezentant kraju, uczestnik półfinału pucharu Europy (1977). Dwukrotny reprezentant Polski w meczach międzypaństwowych. Podczas swojej kariery reprezentował barwy bydgoskiego Zawiszy (1974-1979) i Gwardii Piła (od 1982). Rekord życiowy: 83,36 (23 września 1978, Bydgoszcz).

</doc>
<doc id="1428067" url="https://pl.wikipedia.org/wiki?curid=1428067" title="Kotielnikowo (obwód kaliningradzki)">
Kotielnikowo (obwód kaliningradzki)

Kotielnikowo – wieś (ros. село, trb. sieło) w obwodzie kaliningradzkim Federacji Rosyjskiej.
Obecnie (ru: Котельниково – Kotel'nikovo, Kotelnikowo). Do 1946 r. nazwa de: Wargen; do 1939 Kreis Fischhausen (pl: powiat Rybaki); następnie Kreis Samland).
Była to stara osada Prusów, wzmiankowana 1281. Zapewne jeszcze w XIII w. założono zamek krzyżacki, siedzibę komornictwa. Już od początku XVI w. znajdował się w stanie upadku, resztki zanikły po 1780 r.
W pobliżu wznosił się zamek Preyl z 1894 r., należący do hrabiów Lehndorffów, jedno z ulubionych miejsc wycieczkowych mieszkańców Królewca. Podczas natarcia Armii Czerwonej na Królewiec w 1945 r. Wargen i otaczające miejscowości zostały zrównane z ziemią. Z dawnej zabudowy pozostała we wsi tylko jedna zagroda.
Kościół parafialny.
Kościół – od XVI w. ewangelicki – wznosił się nad stawem, zapewne na obszarze przedzamcza. Przed 1945 r. parafia obejmowała szereg miejscowości, zamieszkanych łącznie przez około 5500 osób. Był budowlą gotycką, ceglaną, jednonawową z wielobocznie zamkniętym prezbiterium i z wysoką wieżą od zachodu. Pokryte tynkiem ściany budowli były oszkarpowane. We wnętrzu o wyjątkowo smukłych proporcjach znajdowały się sklepienia gwiaździste. z drewnianymi zwornikami. Powstał w połowie XIV w. i należał do najbardziej okazałych świątyń wiejskich Sambii. Był gruntownie remontowany w 1841 r. Wewnątrz znajdowały się późnogotyckie rzeźby. Podczas restauracji w latach 1933-1937, odkryto średniowieczne malowidło ścienne z wyobrażeniem św. Wojciecha. Ołtarz (1672) i ambona (1684) były barokowe i wykonał je warsztat Johannesa Pfeffera. W 1841 r. do nawy wbudowano empory.
W 1996 r. na porośniętym lasem miejscu, gdzie stała świątynia prowadzono kolejne poszukiwania Bursztynowej Komnaty. Natrafiono jedynie na fundamenty kościoła i mury krypty, wokół widoczne były pozostałości cmentarza.
W odległości 7 km na południowy zachód znajdowała się przy leśnej drodze "Kolumna Czterech Braci" (de Vierbrüdersäule), drewniany słup z czterema ramionami z wyobrażeniem głów w hełmach, podobno ustawiony dla upamiętnienia rycerzy, zabitych podczas powstania Prusów w 1295 r., następnie zastąpiony kolumną kamienną.

</doc>
<doc id="1428071" url="https://pl.wikipedia.org/wiki?curid=1428071" title="Magazyn Przyrodniczy „Salamandra”">
Magazyn Przyrodniczy „Salamandra”

Magazyn Przyrodniczy „Salamandra” – czasopismo popularnonaukowe, wydawane od roku 1994 (wcześniej, w październiku 1993 r. wyszedł czterostronicowy numer zerowy) przez Polskie Towarzystwo Ochrony Przyrody „Salamandra” jako półrocznik. Wśród jego czytelników są m.in. liczne instytucje i osoby zajmujące się ochroną przyrody, edukacją ekologiczną, szeroko pojętą turystyką przyrodniczą, a także miłośnicy przyrody.
Celem wydawania Magazynu Przyrodniczego Salamandra jest popularyzowanie wiedzy na temat przyrody oraz jej ochrony, ze szczególnym uwzględnieniem gatunków rzadkich i zagrożonych oraz cennych pod względem przyrodniczym obszarów, a także kształtowanie korzystnych dla przyrody postaw i zachowań.
Poziom i język artykułów jest dobierany w taki sposób, aby przy zachowaniu pełnej poprawności merytorycznej większość tekstów była zrozumiała dla niebiologów o wykształceniu na poziomie gimnazjum, a jednocześnie aby także przyrodnicy znajdowali w czasopiśmie interesujące treści.
Szeroki krąg odbiorców dotyczy także większości innych działań edukacyjnych PTOP „Salamandra”. Osoby zaangażowane w ich realizację (większość z nich współpracuje z Magazynem pisząc artykuły) mają wieloletnie doświadczenie w popularyzowaniu wiedzy przyrodniczej. 
Czasopismo „Salamandra” realizuje cel edukacji ekologicznej podjętej przez Polskie Towarzystwo Ochrony Przyrody „Salamandra”. Publikuje artykuły na temat flory i fauny, głównie polskiej. Ukazuje istniejące zagrożenia dla środowiska naturalnego. Przedstawia aktualne przepisy prawne w zakresie ochrony przyrody. Patronuje wielu imprezom, konkursom i wydawnictwom. Na jego łamach corocznie publikowane są m.in. wyniki Ogólnopolskiego Konkursu Fotografii Przyrodniczej FOTO-EKO. Redaktor naczelną od 2004 roku jest Adriana Bogdanowska.
W magazynie ukazuje się także komiks dla dzieci, którego autorami są Sławek Kiełbus (rysunki) i Maciej Kur (scenariusz). 
Od 1994 r. wychodził pod nazwą Biuletyn PTOP "Salamandra", w formacie B5, bez druku w kolorze (z wyjątkiem okładki) i dystrybuowany był przede wszystkim w obrębie samej organizacji. Pod obecną nazwą zaczął się ukazywać u schyłku 2003 r. i wtedy też określono, że będzie półrocznikiem. Od 2009 r. wydawany jest w formacie A4. Stopniowo zwiększa się liczba stron w numerze (wydanie z 1994 r. miało ich 17, nr 2/2018 - 80 str.). 
Przypisy 

</doc>
<doc id="1428072" url="https://pl.wikipedia.org/wiki?curid=1428072" title="Wargen">
Wargen



</doc>
<doc id="1428073" url="https://pl.wikipedia.org/wiki?curid=1428073" title="Letnie Igrzyska Paraolimpijskie 2008">
Letnie Igrzyska Paraolimpijskie 2008

Letnie Igrzyska Paraolimpijskie w 2008 – organizowane były w Pekinie w Chińskiej Republice Ludowej od 6 do 17 września. Była to 13. paraolimpiada.
Kalendarz imprezy.
F oznacza finał konkurencji danej dyscypliny.
Reprezentacje.
Na Igrzyskach Paraolimpijskich w Pekinie wystartowali przedstawiciele 148 krajowych federacji sportowych.
Symbole.
Logo.
Logiem Letnich Igrzysk Paraolimpijskich 2008 jest postać zawodnika w ruchu, który symbolizuje wysiłki osób niepełnosprawnych w życiu codziennym i sporcie. Kolory użyte w tym logo to czerwony (symbol słońca), niebieski (symbol nieba) i zielony (symbol ziemi).
Logo
Hasło.
Hasło jest takie samo jak w Igrzyskach Olimpijskich 2008 w Pekinie - Jeden świat, jedno marzenie.
Maskotka.
Maskotką igrzysk jest krowa Fu Niu Lele. 
Maskotka
Hymn.
Hymnem jest piosenka "Everyone is No.1".
Zobacz też.
Na podstawie oficjalnej strony igrzysk

</doc>
<doc id="1428076" url="https://pl.wikipedia.org/wiki?curid=1428076" title="Pseudokrup">
Pseudokrup



</doc>
<doc id="1428080" url="https://pl.wikipedia.org/wiki?curid=1428080" title="Rzymski katolicyzm">
Rzymski katolicyzm



</doc>
<doc id="1428085" url="https://pl.wikipedia.org/wiki?curid=1428085" title="Parafia Miłosierdzia Bożego w Chrzanowie">
Parafia Miłosierdzia Bożego w Chrzanowie

Parafia Miłosierdzia Bożego – rzymskokatolicka parafia znajdująca się w Chrzanowie, na osiedlu Kąty. Parafia należy do archidiecezji krakowskiej i dekanatu Chrzanów.
Historia.
W latach osiemdziesiątych XX w., obok neogotyckiej kaplicy przy głównej drodze w kierunku Katowic, rozpoczęto budowę nowego kościoła z zespołem sal katechetycznych. Projekt świątyni, wzniesionej z cegły, z żelbetowym stropem, opracował zespół architektów: Jacenty Grelowski, Alicja Bębenek wraz z konstruktorem Aleksandrem Datoniem. Poświęcenia dokonał 27 listopada 1985 r. ówczesny metropolita krakowski kardynał Franciszek Macharski. Bryła świątyni przypomina namiot wsparty na wysokim betonowym filarze, który wystając ponad dach świątyni tworzy nowoczesną formę krzyża. W świątyni znajduje się obraz Pana Jezusa Miłosiernego – kopia z sanktuarium w Krakowie-Łagiewnikach. Do 2004 r. kościół służył jako kaplica filialna parafii św. Mikołaja w Chrzanowie.
W 2004 r. kard. Franciszek Macharski erygował parafię Miłosierdzia Bożego w Chrzanowie i powołał do tworzenia nowej wspólnoty parafialnej ks. Jana Żurowskiego. Parafianie wraz z księdzem proboszczem podjęli próbę rozbudowy niewielkiej świątyni. Nowy projekt zakłada powiększenie wnętrza o 1/3, a także powstanie przykościelnego parku z drogą krzyżową.
Na terenie parafii znajduje się dom i kaplica sióstr służebniczek Najświętszej Marii Panny Niepokalanie Poczętej.
W parafii działają następujące grupy: Róże różańcowe, Straż Honorowa Najświętszego Serca Pana Jezusa, chór „Vox animae”, oaza, służba liturgiczna ołtarza.

</doc>
<doc id="1428088" url="https://pl.wikipedia.org/wiki?curid=1428088" title="Mahendranath Gupta">
Mahendranath Gupta

Mahendranath Gupta (bengali মহেন্দ্রনাথ গুপ্ত) (ur. 12 marca 1854, zm. 4 czerwca 1932) – bengalski pisarz, jogin i święty hinduistyczny, uczeń Śri Ramakryszny Paramahansy. Swoje utwory podpisywał tylko bengalską literą "M". Jego dom zwany obecnie "Kathamrita Bhavan", znajdujący się niedaleko Thanthania Kali Temple w Kalkucie jest miejscem pielgrzymek hindusów.
Życie.
Był synem Madhusudana Gupty i Swarnamayi Devi, rodziny z dzielnicy "Shimuliya" w Kalkucie. Po szkole elementarnej ("Hare School"), ukończył w 1874 r. "Presidency College", stając się z czasem nauczycielem języka angielskiego, psychologii i ekonomii w różnych kalkuckich szkołach. Przez pięć lat pełnił obowiązki profesora w "Surendranath College". Założył szkołę o nazwie "Ishwar Chandra Vidyasagar's high school", gdzie nazywano go "Guru Mahaśaja". W 1874 r. poślubił Nikunja Devi.
Droga duchowa.
Przynależał do Brahmo Samadź. W roku 1882 został przedstawiony Śri Ramakrysznie Paramahansie pełniącemu wówczas obowiązki kapłana w Dakshineswar Kali Temple. Często odwiedzał tego świętego. Po jego śmierci wspomagał finansowo rodzinę Swamiego Wiwekanandę i Sarady Dewi. Był w początkowym okresie przewodnikiem duchowym Paramahansy Joganandy, gdy mieszkał pod 50 Amherst Street. Jako "Mistrz Mahaśaja" został przez tegoż opisany w dziewiątym rozdziale książki "Autobiografia Jogina".().
Twórczość.
Mahendranath jest szczególnie znany jako autor "Sri Sri Ramakryshna Kathamryta" ("The Gospel of Sri Ramakrishna"). Jest to podstawowy zbiór nauk Ramakryszny Paramahansy. Pierwsza edycja w języku angielskim, pod pseudonimem : "M., a son of the Lord and Disciple", miała miejsce w 1897 roku. Dzieło to składa się z pięciu tomów. Jego jednotomowe opracowanie "Gospel of Ramakryszna" autorstwa Swamiego Abhedanandy powstało w 1907 roku.

</doc>
<doc id="1428089" url="https://pl.wikipedia.org/wiki?curid=1428089" title="XIII Mistrzostwa Świata w Lataniu Precyzyjnym">
XIII Mistrzostwa Świata w Lataniu Precyzyjnym

XIII Mistrzostwa Świata w Lataniu Precyzyjnym – zawody lotnicze Międzynarodowej Federacji Lotniczej (FAI) w lataniu precyzyjnym, organizowane w dniach 20-28 lutego 1999 w Hamilton w Nowej Zelandii. Zwyciężyli w nich indywidualnie i zespołowo zawodnicy polscy.
Uczestnicy.
W zawodach sklasyfikowano 78 zawodników
z 21 państw: Polski (5), Nowej Zelandii (5), Czech (5), RPA (5), Niemiec (5), Szwecji (5), Danii (5), Austrii (5), Szwajcarii (4), Norwegii (4), Chorwacji (4), Francji (4), Słowacji (4), Wielkiej Brytanii (4), Rosji (4), Węgier (3), Kanady (2), Holandii (2), Słowenii (1), Irlandii (1) i Litwy (1).
Najpopularniejszymi samolotami były Cessna 152/A152 i Cessna 150, w mniejszej ilości Cessna 172. Z powodu kłopotów z transportem sprzętu, ekipy używały samolotów wynajętych na miejscu - także polska ekipa latała na trzech nowozelandzkich PZL-104 Wilga (ZK-PZN, ZK-PZO, ZK-NEV). Wśród samolotów były też pojedyncze Piper Cherokee, Socata TB-9 Tampico i PZL-150 Koliber (ZK-RTB).. Warto zauważyć, że zawody odbywały się o nietypowej porze roku - w lutym, zamiast w lipcu, kiedy na południowej półkuli było lato.
W skład polskiej ekipy wchodziło 5 zawodników:
Przebieg.
Oficjalne otwarcie miało miejsce 20 lutego 1999.
Czołowe wyniki pierwszej konkurencji nawigacyjnej:
Czołowe wyniki drugiej konkurencji nawigacyjnej:
Konkurencja precyzji lądowania (24 lutego):
1. Želimir Trifunović - 12 pkt (tytuł mistrza świata w precyzyjnym lądowaniu)
2. Daroish Kraidy - 20 pkt
2. Robert Verbančič - 20 pkt
Wyniki.
Indywidualnie.
Pozostałe miejsca polskich zawodników:
Zespołowo.
Liczba punktów karnych i miejsce trzech najlepszych pilotów:

</doc>
<doc id="1428093" url="https://pl.wikipedia.org/wiki?curid=1428093" title="Łukasz Talik">
Łukasz Talik

Łukasz Talik (ur. 15 października 1984 w Bielsku-Białej) – polski wokalista, prawnik, aktor filmowy, teatralny, telewizyjny i dubbingowy, lektor, piosenkarz, gitarzysta, reżyser, piłkarz, scenarzysta, tenisista i autor tekstów. Absolwent Studium Wokalno-Aktorskiego im. Danuty Baduszkowej przy Teatrze Muzycznym w Gdyni. Od 2008 roku pracuje jako lektor.
Role dubbingowe.
inne:
Epizody, gwary w dubbingu: "Świat nonsensów u Stevensów"; "Czarodzieje z Waverly Place"; "Madagwiazdka"; "Wirtualny ideał"; "Kadet Kelly"
Piosenki w dubbingu: "George prosto z drzewa" (tytułowa); "Willy Fogg - w 80 dni dookoła świata"; "Detektyw Glup" (końcowa); Finley, wóz strażacki; Słowami Ginger; Animalia; Garfield i przyjaciele; Opowieść wigilijna

</doc>
<doc id="1428096" url="https://pl.wikipedia.org/wiki?curid=1428096" title="Pontevedra (prowincja)">
Pontevedra (prowincja)

Pontevedra () – prowincja północno-zachodniej Hiszpanii współtworząca wspólnotę autonomiczną Galicji. Stolicą jest miasto o tej samej nazwie. Na północy graniczy z prowincją A Coruña, na wschodzie z prowincjami A Lugo i Ourense, na południu z Portugalią (dystrykt Viana do Castelo). 
Comarki.
W skład prowincji wchodzą comarki (powiaty):

</doc>
<doc id="1428097" url="https://pl.wikipedia.org/wiki?curid=1428097" title="Pomnik „Tym, którzy nie powrócili z morza” w Szczecinie">
Pomnik „Tym, którzy nie powrócili z morza” w Szczecinie

Pomnik „Tym, którzy nie powrócili z morza” – znajduje się na Cmentarzu Centralnym w Szczecinie, przy ul. Okólnej, między 13. i 14. kwaterami dziecięcymi.
Historia.
Pomnik projektu krakowskich artystów-plastyków: Małgorzaty Szubert-Radnickiej i Macieja Radnickiego odsłonięty został 15 października 1989 r. z inicjatywy Szczecińskiego Klubu Kapitanów Żeglugi Wielkiej i poświęcony przez bp. Kazimierza Majdańskiego. Aktu odsłonięcia pomnika dokonali: Bogusława Mazurowska (wdowa po marynarzu z MT „Athenian Venture”) i dwaj chłopcy, Jurek Pasławski (stracił 22 kwietnia 1988 r. oboje rodziców na MT „Athenian Venture”) oraz Przemek Urbański (stracił 10 stycznia 1965 r. dziadka na MS „Nysa”). Uroczystości odsłonięcia były rozpoczęte uderzeniem w dzwon okrętowy czterech „szklanek”. Co roku odbywa się tu inauguracja roku akademickiego szczecińskiej Akademii Morskiej.
Symbolika.
Wymowa pomnika wydaje się dwuznaczna i wzajemnie przenika w każdym symbolu:
Przed pomnikiem plac wyłożony płytami z datą „1989”, ogrodzenie z łańcuchów kotwicznych i latarnie okrętowe. Za pomnikiem półkolisty mur z nazwami statków i nazwiskami tych, którzy nie powrócili z morza, o czym informuje napis u podstawy pomnika. W dniu odsłonięcia pomnika było 175 tabliczek z takimi napisami, natomiast pod koniec 2007 r. już 258 mosiężnych tabliczek.

</doc>
<doc id="1428101" url="https://pl.wikipedia.org/wiki?curid=1428101" title="Taki Inoue">
Taki Inoue

 – były japoński kierowca Formuły 1.
Życiorys.
Początki kariery.
Inoue w 1988 brał udział w Brytyjskiej Formule Ford, po czym w 1989 r. awansował do All-Japan F3, w której jeździł aż do 1993 r. Potem przejechał jeszcze sezon w międzynarodowej Formule 3000 w 1994.
Formuła 1.
Taki Inoue wziął udział w 18 Grand Prix Formuły 1, debiutując 6 listopada 1994. Nie zdobył żadnego punktu i nigdy nie ukończył wyścigu nie będąc zdublowanym, kiedy jeździł dla zespołu Footwork w sezonie 1995 uczestniczył w dwóch incydentach.
Pierwszy z nich miał miejsce po sesji treningowej w Grand Prix Monako. Gdy jego zgaszone auto było holowane do boksów, zostało uderzone przez samochód bezpieczeństwa, prowadzony przez Jeana Ragnottiego, co spowodowało kilkukrotne przetoczenie się bolidu w stronę barier. Mimo tego Inoue był w stanie wystartować w następnych wyścigach.
Drugi incydent miał miejsce w trakcie Grand Prix Węgier. Jego bolid zatrzymał się po 13 okrążeniach z powodu wysokiego ciśnienia oleju, czego następstwem był pożar. W trakcie gaszenia pojazdu Taki Inoue, pomagający służbom porządkowym, został potrącony przez samochód, który miał go zabrać z toru. W wyniku zderzenia kierowca złamał nogę, jednak wykurował się do następnych wyścigów.
Przez większość sezonu jego partnerem w teamie był Gianni Morbidelli, ale szybko został zastąpiony przez Maksa Papisa, który z czasem stał się pierwszym kierowcą w teamie Footwork.
W 1996 r. Inoue prowadził rozmowy z zespołem Tyrrella, ale zamiast niego do ekipy dołączył Ukyō Katayama, mający pieniądze od Mild Seven, jego sponsora ze spółki Japan Tobacco. W styczniu tego roku zaś ogłoszono, że Taki Inoue walczył o miejsce w teamie Minardi, jednak jeden z jego sponsorów zrezygnował w ostatniej chwili i do drużyny Giancarlo Minardiego dołączył debiutujący wówczas Giancarlo Fisichella, mając wsparcie ze strony włoskiego przedstawiciela marki Marlboro.
Kiedy dla Inoue skończyły się możliwości startów w Formule 1, po kilku próbach startów w samochodach sportowych, kierowca zakończył karierę w 1999 roku. Jest menadżerem kierowców wyścigowych w Japonii.

</doc>
<doc id="1428112" url="https://pl.wikipedia.org/wiki?curid=1428112" title="Ultima (gra planszowa)">
Ultima (gra planszowa)

Ultima (ang. "Baroque chess") – współczesna odmiana szachów opracowana przez Roberta Abbotta (teoretyka gier) w roku 1962. Rok później na prośbę producenta nazwę zmieniono na "ultimę". Mimo że twórca określał swój produkt jako nieudany i proponował wiele zmian, generalnie przyjęły się reguły oryginalne.
Ultima jest grą opartą na szachach, w której wprowadzono wiele pomysłów z innych gier.
Szachownica i bierki.
Ultimę rozgrywa się na klasycznej szachownicy. W grze występują następujące bierki:
Ustawienie początkowe przedstawia diagram.
Linia figur białych w momencie początkowym wygląda następująco:
Ustawienie wszystkich bierek na początku gry odpowiada symetrii środkowej dla czarnych i białych (patrz diagram).
Cel gry.
Celem jest, podobnie jak w szachach zamatowanie lub zapatowanie przeciwnika. W ultimie zapatowanie przeciwnika nie jest remisem tak jak w szachach lecz daje wygraną stronie patującej.
Zasady poruszania się i bicia figur.
Król – porusza się i bije jak w szachach – o jedno pole od aktualnego położenia we wszystkich kierunkach. Nie może poruszyć się na pozycję szachowaną.
Cofacz – porusza się podobnie do szachowego hetmana. Inaczej wygląda bicie – aby zabić bierkę przeciwnika musi stać bezpośrednio przy niej i bijąc wykonać ruch do tyłu (w linii "od figury") o jedno lub więcej pól.
Skoczek – porusza się jak szachowy hetman, o dowolną liczbę pól do przodu tyłu, w bok i po przekątnej. Bije podobnie jak dama w warcabach – przeskakując na pole za zabijaną figurą. Możliwe jest bicie wielokrotne, ale tylko w jednej linii (rzędzie, kolumnie, przekątnej).
Koordynator – porusza się jak skoczek w ultimie bądź hetman w szachach. Bije tę bierkę, która w momencie zakończenia jego ruchu znajduje się na przecięciu kolumny/rzędu na której stoi król, z rzędem/kolumną na którym stoi koordynator. Może więc w jednym ruchu zabić maksymalnie dwie bierki przeciwnika. Bicie musi nastąpić w wyniku ruchu koordynatorem, nie zaś w wyniku ruchu królem.
Smok – porusza się podobnie do koordynatora i skoczka. Nie bije jednak żadnej figury, może natomiast je paraliżować – sparaliżowane są wszystkie figury z sąsiedztwa smoka. Sparaliżowana bierka nie może się poruszać, natomiast przeciwnik może (lecz nie musi) uznać ją jako zabitą. Dwa stojące koło siebie przeciwne smoki paraliżują się wzajemnie.
Pion – porusza się podobnie jak wieża w tradycyjnych szachach. Pion bije przez pojmanie tzn. ustawienie obok bierki przeciwnika w taki sposób, iż po drugiej stronie bitej bierki znajduje się również bierka własna. Liczy się tylko pojmanie w pionie lub w poziomie.
Kameleon – porusza się podobnie jak hetman w szachach. Bijąc porusza się ruchem bierki bitej (stąd nazwa). Bijąc piona nie może wykonać ruchu po przekątnej ponieważ pion nie ma takiej możliwości ruchu. Stając w sąsiedztwie smoka przeciwnika paraliżuje go, będąc jednocześnie sam sparaliżowany.
W grze nie istnieje roszada, bicie w przelocie, nie ma też promocji pionów.
W grze trudno jest nadać poszczególnym figurom wartości liczbowe siły gry (jak to czasem jest praktykowane w szachach tradycyjnych) – wartość bierki zależy głównie od pozycji na szachownicy.

</doc>
<doc id="1428117" url="https://pl.wikipedia.org/wiki?curid=1428117" title="Ramakryszna">
Ramakryszna



</doc>
<doc id="1428119" url="https://pl.wikipedia.org/wiki?curid=1428119" title="Matteo Tagliariol">
Matteo Tagliariol

Matteo Tagliariol (ur. 7 stycznia 1983 w Treviso) - włoski szermierz, szpadzista. Mistrz olimpijski z Pekinu.
Złoto zdobyte w Pekinie w turnieju indywidualnym jest jego największym osiągnięciem w karierze. Wcześniej zdobywał medale na imprezach kadetów i młodzieżowców (w drużynie), także w konkurencji zespołowej jest aktualnym wicemistrzem świata (2007) i brązowym medalistą mistrzostw Europy (2008). W 2007 był wicemistrzem Europy indywidualnie, a w 2009 roku zdobył srebrny medal Mistrzostw świata indywidualnie.

</doc>
<doc id="1428124" url="https://pl.wikipedia.org/wiki?curid=1428124" title="Szachy barokowe">
Szachy barokowe



</doc>
<doc id="1428125" url="https://pl.wikipedia.org/wiki?curid=1428125" title="Giuseppe Delfino">
Giuseppe Delfino

Giuseppe Delfino (ur. 22 listopada 1921 w Turynie; zm. 10 sierpnia 1999 w Palazzo Canavese) – włoski szermierz, szpadzista, wielokrotny medalista olimpijski.
Na igrzyskach debiutował w 1952 w Helsinkach w wieku 30 lat - rozwój jego talentu utrudniła wojna. W latach 50. był solidnym punktem włoskiej drużyny szermierczej i wielokrotnie zdobywał z nią złote medale olimpijskie i mistrzostw świata. Jego największym sukcesem indywidualnym jest złoto z Rzymu z 1960. Cztery lata później w Tokio zdobył srebro w drużynie, wcześniej niósł włoską flagę w czasie ceremonii otwarcia. Miał wówczas 42 lata.

</doc>
<doc id="1428130" url="https://pl.wikipedia.org/wiki?curid=1428130" title="Flush">
Flush

Flush – pierwszy singiel z debiutanckiego albumu "Save Me from Myself" amerykańskiego muzyka rockowego Briana „Heada” Welcha. Utwór pierwszy raz został wyemitowany 27 czerwca 2008 roku. Singiel został wypuszczony 5 lipca na festiwalu Cornerstone Festival, a później jako download, 8 lipca, przez sklep iTunes Store.
Interpretacja.
Podczas opowiadania o utworze na Cornerstone Festival, Head wyjaśnił znaczenie „Flush” (ang. spłukiwać”). „Zagram mój pierwszy singiel zatytułowany ‘Flush’. Jest on o spłukiwaniu całego rupiecia w życiu w toalecie, o nowym początku. Ostateczne przesłanie piosenki to 'chodź, wstań, zmień się’ i to właśnie zrobiłem, a to dopiero początek...”.
Inspiracje.
W książeczce dołączonej do digital singla, Brian wyjaśnia, co go zainspirowało instrumentalnie. „'Flush’ właściwie powstał przez przypadek. Latem 2005 roku przeszedłem przez ten zwariowany okres, kiedy napisałem prawie czterdzieści piosenek w ciągu czterdziestu dni. Czy były one dobre, czy nie, jest sprawą gustu, ale właśnie wtedy powstał ‘Flush’. Byłem około dziesięciu dni w tym czterdziestodniowym okresie kiedy właśnie skończyłem pisać piosenkę zatytułowaną „Save Me from Myself”. Bardzo chciałem wrócić do domu po całym dniu pracy nad piosenką, ale zgubiłem klucz do studia i zamknąłem się w środku. Kiedy czekałem na znajomego, który miał przynieść klucz, zacząłem myśleć o tym jak szalone było to, że cała ta muzyka wypływała ze mnie, wtedy nagle pomyślałem: „Wrócę do środka, wezmę keyboard i cokolwiek zagrają moje dłonie, zrobię z tego piosenkę.” Wiedziałem, że brzmi to dziwnie, ale od kiedy tak dobrze szło mi pisanie piosenek, postanowiłem zobaczyć, czy to zbliżenie zatrzymałoby wypływanie kreatywnych treści. Nie zrobiło tego. Pamiętam jak głośno wypowiadałem: „Boże, daj mi szalony riff”. Kiedy moje ręce uderzyły klawisze, natychmiast zagrałem wstępny riff do ‘Flush’. To było niezłe i pokochałem to! Napisałem utwór na keyboard, ale wiedziałem, że brzmiałoby o wiele potężniej jeżeli dołożyłbym do tego mocno zniekształcone gitary. Po nagraniu pomysłu, wstrząsnąłem głową i zaśmiałem się, bo napisałem tak świetny riff bez najmniejszego wysiłku”.
Welch skomentował również dźwięk wymiotowania we wstępie do utworu. „By uzyskać dźwięk wymiotowania, przywlekliśmy mikrofon i postawiliśmy go w studyjnej łazience i po przyrządzeniu dużej miski gęstego płynu (z ogórkami kiszonymi), nagrałem najlepsze przedstawienie mojego życia... wymiotowanie do toalety. Moja mama będzie dumna”.
Teledysk.
Teledysk do „Flush” ma być wypuszczony we wrześniu 2008 roku razem z debiutanckim albumem Heada. Zgodnie z tym, co Welch napisał w swoim profilu na MySpace, nagrywanie klipu miało miejsce pierwszego tygodnia sierpnia.

</doc>
<doc id="1428131" url="https://pl.wikipedia.org/wiki?curid=1428131" title="Carlo Pavesi">
Carlo Pavesi

Carlo Pavesi (ur. 10 czerwca 1923 w Voghera, zm. 24 marca 1995 w Vicenzy) – włoski szermierz, szpadzista, wielokrotny medalista olimpijski.
Na igrzyskach debiutował w 1952 w Helsinkach. W latach 50. był solidnym punktem włoskiej drużyny szermierczej i wielokrotnie zdobywał z nią złote medale olimpijskie i mistrzostw świata. Jego największym sukcesem indywidualnym jest złoto z Melbourne z 1956. Na podium stanęli wówczas wyłącznie Włosi, a Pavesi dopiero w dodatkowej turze walk udowodnił wyższość nad Giuseppe Delfino i Edoardo Mangiarottim. Indywidualnie był także dwukrotnie srebrnym medalistą mistrzostw świata (1951 i 1954), a raz brązowym (1955).

</doc>
<doc id="1428139" url="https://pl.wikipedia.org/wiki?curid=1428139" title="Jean Claude Magnan">
Jean Claude Magnan



</doc>
<doc id="1428140" url="https://pl.wikipedia.org/wiki?curid=1428140" title="Jean-Claude Magnan">
Jean-Claude Magnan

Jean-Claude Magnan (ur. 4 czerwca 1941) – francuski szermierz, florecista. Wielokrotny medalista olimpijski.
W latach 60. należał do grona najlepszych florecistów świata. Trzy razy brał udział w igrzyskach i za każdym razem zdobywał medal. Jego największym olimpijskim osiągnięciem jest złoto w drużynie w 1968 w Meksyku, indywidualnie był drugi w Tokio w 1964 (przegrał z Egonem Franke). Dwa razy, w 1963 i 1965, zdobywał tytuł indywidualnego mistrza świata, raz był drugi (1966). Stawał na podium tej imprezy także w drużynie (złoto w 1971). Wielokrotnie był mistrzem Francji (1960, 1962, 1965, 1968, 1971, 1972).

</doc>
<doc id="1428146" url="https://pl.wikipedia.org/wiki?curid=1428146" title="Christian Noel">
Christian Noel



</doc>
<doc id="1428147" url="https://pl.wikipedia.org/wiki?curid=1428147" title="Christian Noël">
Christian Noël

Christian Noël (ur. 13 marca 1945), francuski szermierz, florecista. Wielokrotny medalista olimpijski.
W latach 60. i 70. należał do grona najlepszych florecistów świata. Cztery razy brał udział w igrzyskach i za każdym razem zdobywał medal. Jego największym olimpijskim osiągnięciem jest złoto w drużynie w 1968 w Meksyku, indywidualnie był trzeci w Monachium w 1972. Dwa razy, w 1973 i 1975, zdobywał tytuł indywidualnego mistrza świata. Stawał na podium tej imprezy także w drużynie (złoto w 1971 i 1975). Wielokrotnie był mistrzem Francji (1969, 1970, 1976).

</doc>
<doc id="1428148" url="https://pl.wikipedia.org/wiki?curid=1428148" title="Daniel Revenu">
Daniel Revenu

Daniel Revenu (ur. 5 grudnia 1942) w Issoudun, francuski szermierz, florecista. Wielokrotny medalista olimpijski.
W latach 60. i 70. należał do grona najlepszych florecistów świata. Cztery razy brał udział w igrzyskach i za każdym razem zdobywał medal. Jego największym olimpijskim osiągnięciem jest złoto w drużynie w 1968 w Meksyku, indywidualnie był trzeci w Tokio i właśnie w Meksyku. W 1965 zdobył tytuł indywidualnego wicemistrza świata. Stawał na podium tej imprezy także w drużynie (złoto w 1971 i 1975). Wielokrotnie był mistrzem Francji (1963, 1965, 1974).

</doc>
<doc id="1428150" url="https://pl.wikipedia.org/wiki?curid=1428150" title="Ewa Świecińska">
Ewa Świecińska

Ewa Świecińska – reżyser i scenarzysta filmów dokumentalnych, dziennikarka.
Życiorys.
Ukończyła teorię i historię filmu na Uniwersytecie Jagiellońskim w Krakowie. Karierę rozpoczęła od stażu we włoskiej telewizji publicznej Rai Uno, w latach 1991–1993. Następnie pracowała w TVP 1, najpierw w jako reporter w redakcji krajowej, a później w redakcji zagranicznej: również jako reporter, a także wydawca. W 1996 przeszła z TVP do nowo uruchomionej stacji telewizyjnej RTL 7, gdzie byłą reporterem i wydawcą wiadomości 7 minut. W RTL 7 zrealizowała swój pierwszy film dokumentalny "Całopalenie".
Od 2000 produkuje filmy dokumentalne dla polskich stacji telewizyjnych, współpracuje głównie z redakcją filmu dokumentalnego TVP 2. Od 2006 do 2007 była kierownikiem redakcji publicystyki TVP 3. Od 2007 do 2008 pracowała w Polsat News, była m.in. wydawcą programu publicystycznego Sam na sam. W latach 2009–2010 była wydawcą głównego wydania Wiadomości. Następnie była wydawcą w TV Republika.
Od stycznia 2016 ponownie w TVP.
Autorka filmu „Pucz” o protestach w Sejmie i przed Sejmem z grudnia 2016, ukazywanych jako próba siłowego przejęcia władzy. Film pokazała TVP1 w styczniu 2017. Film był szeroko komentowany w mediach, krytycy zarzucali mu krytykę opozycji z motywacji politycznych.
W pracy Piotra Franaszka znalazło się stwierdzenie o współpracy Świecińskiej ze Służbą Bezpieczeństwa. Świecińska istotnie podpisała w 1981 zobowiązanie do współpracy, którą zerwała po 4 latach. W 2017 roku Sąd Okręgowy w Warszawie orzekł, że oświadczenie lustracyjne Świecińskiej, w którym zaprzecza takiej współpracy, jest zgodne z prawdą, czyli że Świecińska nie współpracowała z SB pomimo formalnego statusu współpracownika.

</doc>
<doc id="1428151" url="https://pl.wikipedia.org/wiki?curid=1428151" title="Didier Flament">
Didier Flament

Didier Flament (ur. 4 stycznia 1951) – francuski szermierz, florecista. Dwukrotny medalista olimpijski.
Oba krążki wywalczył w drużynie. Najpierw, w 1976 w Montrealu brązowy, cztery lata później w Moskwie już złoto. W 1978 zdobył tytuł indywidualnego mistrza świata. Stawał na podium tej imprezy także w drużynie. Był mistrzem Francji w 1980.

</doc>
<doc id="1428152" url="https://pl.wikipedia.org/wiki?curid=1428152" title="Frédéric Pietruszka">
Frédéric Pietruszka

Frédéric Pietruszka (ur. 13 maja 1954), francuski szermierz, florecista. Trzykrotny medalista olimpijski. Od 2005 prezydent Francuskiej Federacji Szermierczej.
Wszystkie krążki wywalczył w drużynie. Najpierw, w 1976 w Montrealu brązowy, cztery lata później w Moskwie już złoto. W Los Angeles ponownie wraz z kolegami stanął na najniższym stopniu podium. W 1974 został indywidualnym brązowym medalistą mistrzostw świata. Stawał na podium tej imprezy także w drużynie (złoto w 1975). Wielokrotnie był mistrzem Francji (1978, 1981 i 1983).

</doc>
<doc id="1428153" url="https://pl.wikipedia.org/wiki?curid=1428153" title="Frederic Pietruszka">
Frederic Pietruszka



</doc>
<doc id="1428162" url="https://pl.wikipedia.org/wiki?curid=1428162" title="Linia kolejowa Warszawa Targowa - Radzymin Wąskotorowy">
Linia kolejowa Warszawa Targowa - Radzymin Wąskotorowy



</doc>
<doc id="1428167" url="https://pl.wikipedia.org/wiki?curid=1428167" title="Stephen Laurie">
Stephen Laurie

Stephen P. Laurie – brytyjski astronom amator z Church Stretton, z zawodu aktuariusz. W latach 1995–1997 odkrył 50 planetoid. Odkrył także supernową SN 1997bq w galaktyce NGC 3147.

</doc>
<doc id="1428169" url="https://pl.wikipedia.org/wiki?curid=1428169" title="Silvestre Vélez de Escalante">
Silvestre Vélez de Escalante

Silvestre Vélez de Escalante (ur. 1750 w Hiszpanii, zm. w 1780 w dzisiejszym Nowym Meksyku) – franciszkański misjonarz i badacz południowo-zachodnich obszarów dzisiejszych Stanów Zjednoczonych. Władze zakonne wysłały go w roku 1769 do prowincji Sonora w Meksyku, a następnie do Nowego Meksyku w celu nawracania Indian Zuni. Pozostawił po sobie dziennik podróży, w którym opisał swoje losy, w tym także zakończoną niepowodzeniem ekspedycję z roku 1776 do Kalifornii.
Pierwsza wyprawa.
W roku 1775 władze Nowej Hiszpanii zaczęły poszukiwać drogi lądowej w kierunku wybrzeża Pacyfiku, celem założenia misji pomiędzy San Diego i Monterey w Kalifornii, bowiem istniały uzasadnione obawy, że mogą się tam wcześniej pojawić Brytyjczycy lub Rosjanie.
W lutym 1755 roku Escalante, który był uważany za eksperta w sprawach indiańskich, a przez Zunich wręcz uwielbiany, otrzymał polecenie znalezienia drogi lądowej z Sonory do San Diego. 22 czerwca, wraz z naczelnikiem puebla Zunich Cisnerosem i 20 ochrzczonymi Indianami, wyruszył na zachód, przekroczył ziemie plemienia Hopi i dotarł do Wielkiego Kanionu Kolorado. Mimo dwóch tygodni poszukiwań nie udało im się znaleźć przejścia na drugą stronę kanionu i ekspedycja zawróciła na wschód. Nieco później Escalante dostarczył gubernatorowi Mendinuecie sprawozdanie i mapę ilustrującą wysiłki podróżników. Sprawozdanie stało się zaczynem do wysłania kolejnej ekspedycji, tym razem z Santa Fe. I tym razem na czele miał stanąć Escalante.
Ekspedycja roku 1776.
Przyczyną jej wysłania były wcześniejsze badania, prowadzone przez franciszkanów na obszarach dzisiejszego stanu Arizona.
29 lipca 1776 roku Escalante, jego przełożony o. Francisco Atanasio Domínguez, były żołnierz a obecnie kartograf Bernardo Miera y Pacheco oraz dalszych ośmiu członków ekspedycji (wkrótce dołączyło jeszcze dwóch) opuścili Santa Fe próbując znaleźć drogę do Monterey w Kalifornii.
Wędrując na północny zachód ekspedycja Escalante-Domínguez dotarła do pasma San Juan w Górach Skalistych. Wędrowali wzdłuż rzeki Dolores, dopływu Kolorado, po czym, gdy ich przewodnicy zgubili szlak w pobliżu podnóży Uncompahgre, zawrócili na północny wschód, by znaleźć przewodników w plemieniu indiańskim Ute. Ute – mimo skromnych upominków – nie okazali się skorzy do współpracy, bowiem podejrzewali, że zakonnicy – wbrew głoszeniu iż wędrują w poszukiwaniu zaginionego konfratra – są forpocztą białych najeźdźców. Jedyny przewodnik, jakiego dostali, poprowadził ich na północny zachód, do dzisiejszego stanu Utah.
Nie będąc w stanie pokonać pokrytego śniegiem pasma gór Sierra Nevada, zakonnicy zawrócili na wschód. Do Santa Fe wrócili 2 stycznia 1777 roku.

</doc>
<doc id="1428170" url="https://pl.wikipedia.org/wiki?curid=1428170" title="Ale Zahaw">
Ale Zahaw

Ale Zahaw (hebr.: עלי זהב) – wieś położona w samorządzie regionu Szomeron, w Dystrykcie Judei i Samarii, w Izraelu.
Leży w zachodniej części Samarii.
Historia.
Osada została założona w 1983 przez grupę religijnych żydowskich osadników.

</doc>
<doc id="1428171" url="https://pl.wikipedia.org/wiki?curid=1428171" title="NMF">
NMF



</doc>
<doc id="1428172" url="https://pl.wikipedia.org/wiki?curid=1428172" title="Pedu’el">
Pedu’el

Pedu’el (hebr.: פדואל) - wieś położona w samorządzie regionu Szomeron, w Dystrykcie Judei i Samarii, w Izraelu.
Leży w zachodniej części Samarii, w otoczeniu terytoriów Autonomii Palestyńskiej.
Historia.
Osada została założona w 1984 przez grupę religijnych żydowskich osadników.

</doc>
<doc id="1428173" url="https://pl.wikipedia.org/wiki?curid=1428173" title="Jimmy Savile">
Jimmy Savile

Jimmy Savile właśc. sir James Wilson Vincent Savile (wym. //; ur. 31 października 1926 w Leeds, zm. 29 października 2011 tamże) – brytyjski dziennikarz muzyczny, disc jockey, prezenter radiowy i telewizyjny, wieloletni prowadzący telewizyjną listę przebojów "Top of the Pops". W młodości czynny sportowiec – maratończyk i zapaśnik.
Odznaczony Orderem Imperium Brytyjskiego (1971). W 1990 otrzymał szlachectwo. W tym samym roku odznaczony przez papieża Jana Pawła II Orderem Świętego Grzegorza Wielkiego. Kontrowersyjna postać brytyjskiego show businessu.
Disc jockey.
Urodzony w Leeds w wielodzietnej rodzinie. Podczas II wojny światowej pracował jako górnik w kopalni węgla. Wkrótce po wojnie rozpoczął pracę disc jockeya w lokalach rozrywkowych i gastronomicznych. Jako pierwszy zaczął używać dwóch gramofonów do miksowania, co przyniosło mu po latach sławę pierwszego brytyjskiego DJ-a.
Dziennikarz.
Pracę w mediach rozpoczął w 1958 w Radiu Luxembourg, w którym prowadził własne audycje do 1967. Latem 1960 zadebiutował w telewizji programem muzycznym "Young At Heart". Od 1964 prowadził popularną telewizyjną listę przebojów "Top of the Pops", będąc jej pierwszym prezenterem. W 2006 jako współprowadzący wystąpił w ostatnim wydaniu tego programu. W latach 70. i 80. pracował w BBC, prowadząc m.in. jeszcze jeden program telewizyjny o dużej oglądalności – "Jim’ll Fix It".
W 1990 roku został odznaczony przez papieża Jana Pawła II Orderem Świętego Grzegorza Wielkiego za wybitne osiągnięcia w pracy charytatywnej na rzecz dzieci. Organizował zbiórki pieniężne na dziecięcy szpital "Stoke Mandeville", gdzie miał mieszkanie służbowe. W październiku 2012 roku Watykan uznał, że było to odznaczenie dożywotnie.
Skandale i przestępstwa.
Znany był z licznych skandali na tle obyczajowym oraz z wulgarnego języka i z nieprzyzwoitego komentowania wyglądu innych osób.
19 października 2012 policja wszczęła formalne dochodzenie w sprawie przestępstw seksualnych na osobach nieletnich, jakich Savile dokonywać miał przez wiele lat. W latach 1955–2009 Savile dopuścił się 214 przestępstw seksualnych, w tym 34 gwałtów głównie niepełnoletnich dziewczynek. Dochodziło do nich w pomieszczeniach mieszczących się w BBC, a także w szpitalach, szkołach i jednym hospicjum, które odwiedzał w ramach swej działalności dobroczynnej.
Scotland Yard rozpoczął śledztwo w sprawie zarzutów o nadużycia seksualne w stosunku do dzieci oparte na zeznaniach 300 potencjalnych ofiar. Pod koniec października 2012 kolejny skandal spowodowały opinie i informacje ujawnione na antenie BBC, w ramach państwowej służby zdrowia oraz z Serwisu Prokuratury oraz Departamentu Zdrowia.
W czerwcu 2014 dochodzenie prowadzone przez brytyjski wymiar sprawiedliwości ujawniło, że Savile, będąc wolontariuszem w szpitalach (w tym Leeds General Infirmary, Broadmoor oraz kilku szpitalach psychiatrycznych), dopuścił się molestowania i gwałtów na dziewczynkach, chłopcach i pacjentach w wieku od 5 do 75 lat, według personelu tamtejszych szpitali prezenter miał dopuścić się również czynu nekrofilii.

</doc>
<doc id="1428174" url="https://pl.wikipedia.org/wiki?curid=1428174" title="Abhinav Bindra">
Abhinav Bindra

Abhinav Bindra (pendż. ਅਭਿਨਵ ਬਿੰਦਰਾ; ur. 28 września 1982 w Dehradun) – indyjski zawodnik w strzelectwie specjalizujący się w konkurencji karabinka pneumatycznego z 10 metrów, mistrz olimpijski z Pekinu, mistrz świata.
Został pierwszym w historii indyjskiego sportu indywidualnym mistrzem olimpijskim, bo wtenczas Indie zdobywały złote medale olimpijskie tylko w hokeju na trawie.
W roku 2000 został laureatem nagrody Arjuna Award.

</doc>
<doc id="1428175" url="https://pl.wikipedia.org/wiki?curid=1428175" title="Cufim">
Cufim

Cufim (hebr. צופים) - wieś położona w samorządzie regionu Szomeron, w Dystrykcie Judei i Samarii, w Izraelu.
Leży w zachodniej części Samarii.
Historia.
Osada została założona w 1989.
Komunikacja.
Na południe od wioski przebiega droga ekspresowa nr 55 (Kefar Sawa-Nablus).

</doc>
<doc id="1428176" url="https://pl.wikipedia.org/wiki?curid=1428176" title="Kirjat Netafim">
Kirjat Netafim

Kirjat Netafim (hebr. קריית נטפים) – osiedle żydowskie położone w samorządzie regionu Szomeron, w Dystrykcie Judei i Samarii, w Izraelu.
Leży w zachodniej części Samarii na terytorium Autonomii Palestyńskiej, w otoczeniu arabskiego miasta Bidja, arabskich wiosek Sarta, Karawat Bani Hassan, oraz żydowskich osiedli Barkan, Jakir i Rewawa.
Historia.
29 listopada 1947 roku Zgromadzenie Ogólne Organizacji Narodów Zjednoczonych przyjęło "Rezolucję nr 181" w sprawie podziału Palestyny na dwa państwa: żydowskie i arabskie. Tutejsze tereny miały znajdować się w państwie arabskie i w wyniku wojny o niepodległość w 1948 znalazły się pod okupacją Jordanii.
Podczas wojny sześciodniowej w 1967 ziemie te zajęły wojska izraelskie. Osada została założona w czerwcu 1984 przez grupę żydowskich religijnych osadników z ruchu "Hapoel ha-Mizrachi". Wielu z pierwszych mieszkańców było imigrantami z Jemenu.
1 lipca 1994 palestyński terrorysta wdarł się do osiedla i zranił nożem jednego z mieszkańców, który zmarł 2 sierpnia od odniesionych ran w szpitalu. Istnieją plany wybudowania muru bezpieczeństwa, który będzie przebiegał wzdłuż zachodniej i północnej granicy osiedla.
Demografia.
Według danych organizacji Pokój Teraz, w 2008 w osiedlu żyło 479 mieszkańców.
Kultura i sport.
W osiedlu jest ośrodek kultury, boisko do piłki nożnej oraz korty tenisowe.
Gospodarka.
Na południe od osiedla znajduje się strefa przemysłowa Barkan (hebr. איזור התעשיה ברקן), którą utworzono w 1982. Swoją działalność prowadzi tutaj około 120 przedsiębiorstw i zakładów produkcyjnych, z branży spożywczej, dziewiarskiej, metalowej i tworzyw sztucznych. Zatrudnienie znajduje tutaj około 6 tys. pracowników, z których 60% stanowią Palestyńczycy z okolicznych arabskich wiosek.
Komunikacja.
Z osiedla wyjeżdża się na południe na drogę nr 505 , którą jadąc na zachód dojeżdża się do arabskiego miasta Bidja, lub jadąc na wschód dojeżdża się do drogi ekspresowej nr 5 (Tel Awiw–Ari’el). Lokalna droga odbija na południe do strefy przemysłowej Barkan i osiedla Barkan.

</doc>
<doc id="1428177" url="https://pl.wikipedia.org/wiki?curid=1428177" title="Rewawa">
Rewawa

Rewawa (hebr. רבבה) – osiedle żydowskie położone w samorządzie regionu Szomeron, w Dystrykcie Judei i Samarii, w Izraelu.
Leży w zachodniej części Samarii na terytorium Autonomii Palestyńskiej, w otoczeniu arabskich wiosek Karawat Bani Hassan, Dajr Istija i Haris, oraz żydowskich osiedli Kirjat Netafim i Jakir.
Historia.
29 listopada 1947 roku Zgromadzenie Ogólne Organizacji Narodów Zjednoczonych przyjęło "Rezolucję nr 181" w sprawie podziału Palestyny na dwa państwa: żydowskie i arabskie. Tutejsze tereny miały znajdować się w państwie arabskie i w wyniku wojny o niepodległość w 1948 znalazły się pod okupacją Jordanii.
Podczas wojny sześciodniowej w 1967 ziemie te zajęły wojska izraelskie.
Osada została założona w 1991 przez grupę żydowskich osadników religijnych, którzy zamieszkali w 14 przyczepach kempingowych na ziemi zakupionej przez "Fundusz Ratowania Ziemi" (ang. "The Fund for Redeeming the Land"). Jednak działacze organizacji Pokój Teraz wykazali, że 71% osiedla zostało wybudowane na ziemi arabskiej. Na polecenie sądu został przygotowany raport, który ocenił ten udział na 22%, a sąd nakazał wypłacenie odszkodowań w wysokości 20 tys. NIS.
Istnieją plany wybudowania muru bezpieczeństwa, który będzie przebiegał wzdłuż wschodniej granicy osiedla.
Demografia.
Według danych organizacji Pokój Teraz, w 2008 w osiedlu żyło 1 tys. mieszkańców.
Gospodarka.
Na południowy zachód od osiedla znajduje się strefa przemysłowa Barkan (hebr. איזור התעשיה ברקן), którą utworzono w 1982. Swoją działalność prowadzi tutaj około 120 przedsiębiorstw i zakładów produkcyjnych, z branży spożywczej, dziewiarskiej, metalowej i tworzyw sztucznych. Zatrudnienie znajduje tutaj około 6 tys. pracowników, z których 60% stanowią Palestyńczycy z okolicznych arabskich wiosek.
Komunikacja.
Z osiedla wyjeżdża się na wschód na drogę nr 5066 , którą jadąc na północ dojeżdża się do osiedla Jakir, lub jadąc na południe dojeżdża się do drogi nr 505 . Drogą nr 505 można pojechać na wschód do drogi ekspresowej nr 5 (Tel Awiw-Ari’el), lub na zachód do strefy przemysłowej Barkan oraz osiedli Barkan i Kirjat Netafim.

</doc>
<doc id="1428178" url="https://pl.wikipedia.org/wiki?curid=1428178" title="Long Qingquan">
Long Qingquan

Long Qingquan (; ur. 3 grudnia 1990 w Longshan) – chiński sztangista, startujący w wadze koguciej (do 56 kg), dwukrotny mistrz olimpijski i wielokrotny medalista mistrzostw świata.
Kariera.
Pierwszy sukces osiągnął w 2008 roku, kiedy na igrzyskach olimpijskich w Pekinie zwyciężył z wynikiem w dwuboju 292 kg. Wynik ten powtórzył na rozgrywanych rok później mistrzostwach świata w Koyang, zdobywając kolejne złoto. Następnie zdobywał srebrne medale podczas mistrzostw świata w Antalyi w 2010 roku oraz mistrzostw świata we Wrocławiu w 2013 roku. Kolejny medal wywalczył na mistrzostwach świata w Ałmaty, zajmując trzecie miejsce za Om Yun-cholem z Korei Północnej i Wietnamczykiem Thạch Kim Tuấnem. W 2016 roku triumfował na igrzyskach olimpijskich w Rio de Janeiro, ustanawiając jednocześnie rekord świata z wynikiem 307 kg. Na podium stanęli także Om Yun-chol i Sinphet Kruaithong z Tajlandii.

</doc>
<doc id="1428180" url="https://pl.wikipedia.org/wiki?curid=1428180" title="Qingquan Long">
Qingquan Long



</doc>
<doc id="1428181" url="https://pl.wikipedia.org/wiki?curid=1428181" title="Rechelim">
Rechelim

Rechelim (hebr.: רחלים) - wieś położona w samorządzie regionu Szomeron, w Dystrykcie Judei i Samarii, w Izraelu.
Leży w centralnej górzystej części Samarii, w otoczeniu terytoriów Autonomii Palestyńskiej.
Historia.
Osada została założona w 1991 jako izraelski posterunek wojskowy, w którym później osiedlili się cywilni religijni żydowscy osadnicy.

</doc>
<doc id="1428182" url="https://pl.wikipedia.org/wiki?curid=1428182" title="Szawe Szomeron">
Szawe Szomeron

Szawe Szomeron (hebr. שבי שומרון) – wieś położona w Samorządzie Regionu Szomeron, w Dystrykcie Judei i Samarii, w Izraelu.
Leży w centralnej górzystej części Samarii, w otoczeniu terytoriów Autonomii Palestyńskiej.
Historia.
Osada została założona w 1977 przez religijnych żydowskich osadników.

</doc>
<doc id="1428183" url="https://pl.wikipedia.org/wiki?curid=1428183" title="Szaked">
Szaked

Szaked (hebr. שקד) – wieś położona w samorządzie regionu Szomeron, w Dystrykcie Judei i Samarii, w Izraelu.
Leży w północnej części Samarii.
Historia.
Osada została założona w 1981 przez żydowskich osadników.

</doc>
<doc id="1428184" url="https://pl.wikipedia.org/wiki?curid=1428184" title="Nofim">
Nofim

Nofim (hebr.: נופים) - wieś położona w samorządzie regionu Szomeron, w Dystrykcie Judei i Samarii, w Izraelu.
Leży w zachodniej części Samarii, w otoczeniu terytoriów Autonomii Palestyńskiej.
Historia.
Osada została założona w 1986 przez żydowskich osadników.

</doc>
<doc id="1428185" url="https://pl.wikipedia.org/wiki?curid=1428185" title="Xian Dongmei">
Xian Dongmei

Xian Dongmei (; ur. 15 września 1975 w Sihui, Guangdong), chińska zawodniczka w judo startująca w kategorii do 52 kg, dwukrotna złota medalistka igrzysk olimpijskich. Srebrna medalistka igrzysk azjatyckich w Pusan.

</doc>
<doc id="1428186" url="https://pl.wikipedia.org/wiki?curid=1428186" title="Dongmei Xian">
Dongmei Xian



</doc>
<doc id="1428187" url="https://pl.wikipedia.org/wiki?curid=1428187" title="Ec Efrajim">
Ec Efrajim

Ec Efrajim (hebr. עץ אפרים) - wieś położona w samorządzie regionu Szomeron, w Dystrykcie Judei i Samarii, w Izraelu.
Leży w zachodniej części Samarii.
Historia.
Osada została założona w 1985 przez żydowskich osadników.

</doc>
<doc id="1428188" url="https://pl.wikipedia.org/wiki?curid=1428188" title="Masato Uchishiba">
Masato Uchishiba

 – japoński zawodnik w judo startujący w kategorii do 66 kg, dwukrotny złoty medalista igrzysk olimpijskich. Srebrny medalista mistrzostw świata z Kairu (2005), brązowy medalista igrzysk azjatyckich w Pusan (w kat. do 60 kg).

</doc>
<doc id="1428193" url="https://pl.wikipedia.org/wiki?curid=1428193" title="W Kuźni u Kowala">
W Kuźni u Kowala



</doc>
<doc id="1428195" url="https://pl.wikipedia.org/wiki?curid=1428195" title="LKS Mielec">
LKS Mielec



</doc>
<doc id="1428198" url="https://pl.wikipedia.org/wiki?curid=1428198" title="Lekkoatletyczny Klub Sportowy Stal Mielec">
Lekkoatletyczny Klub Sportowy Stal Mielec



</doc>
<doc id="1428202" url="https://pl.wikipedia.org/wiki?curid=1428202" title="5 Dywizja Artylerii Armat">
5 Dywizja Artylerii Armat

5 Dywizja Artylerii Armat - związek taktyczny artylerii ludowego Wojska Polskiego.
Jesienią 1956, na bazie 21 Brygady Artylerii Armat z rozformowywanej 6 DAP oraz dotychczas samodzielnej 33 BAA, a także 159 pac z 1 Korpusu Armijnego zorganizowano 5 Dywizję Artylerii Armat.
Struktura organizacyjna.
dowództwo (Grudziądz) 
Wiosną 1957, w ramach redukcji sił zbrojnych, 5 Dywizję Artylerii Armat rozformowano. Na bazie 21 Brygady Artylerii Armat tej dywizji utworzono 92 dywizjon artyleryjskiego rozpoznania pomiarowego, który włączono do 6 Brygady Artylerii Przełamania z Grudziądza. Dowódcą dywizji był ppłk Władysław Mróz.

</doc>
<doc id="1428204" url="https://pl.wikipedia.org/wiki?curid=1428204" title="Więzadła krzyżowe">
Więzadła krzyżowe

Więzadła krzyżowe (łac. "ligamenta cruciata", ang. "cruciate ligaments") – pojęcie w anatomii człowieka mogące odnosić się do:

</doc>
<doc id="1428205" url="https://pl.wikipedia.org/wiki?curid=1428205" title="Zbigniew Stadnicki">
Zbigniew Stadnicki

Zbigniew Stadnicki ze Stadnik herbu Szreniawa bez Krzyża (zm.1411/4) – protoplasta rodziny Stadnickich, burgrabia zamku krakowskiego, podstarościc krakowski.
W dokumencie z 1394 r. wymieniony jest Zbigniew Stadnicki, burgrabia zamku w Krakowie, jako jeden z dwóch świadków przy zakupie wsi Kargów i Damborzyn w Tyńcu.
Miał syna Mikołaja (zm. 1450/2) rycerza pasowanego, najwyższego łożnego królewskiego, czyli podkomorzego dworu od r. 1438.
Wnukiem Zbigniewa był Mikołaj Stadnicki ze Żmigrodu h. Drużyna (ok. 1446-1490), kasztelan przemyski, wojewoda bełski.

</doc>
<doc id="1428210" url="https://pl.wikipedia.org/wiki?curid=1428210" title="Mikołaj Stadnicki (podkomorzy)">
Mikołaj Stadnicki (podkomorzy)

Mikołaj Stadnicki herbu Szreniawa bez Krzyża (zm. 1450) – rycerz pasowany, najwyższy łożniczy królewski od 1438.
Jego ojcem był Zbigniew Stadnicki ze Stadnik, protoplasta rodziny Stadnickich. Ożenił się z Katarzyną. Miał z nią dwoje dzieci – syn Mikołaja, późniejszego kasztelana przemyskiego, wojewodę bełskiego i Katarzyna – małżonkę Jana Trzecieskiego.
W 1462 r.żona, Katarzyna Stadnicka, wyszła ponownie za mąż za Pawła Gołuchowskiego i zapisała 1000 grzywien otrzymanych od męża na swojej ojcowiźnie Łysogóry, Stary Żmigród, Leszczyny dzieciom zmarłego łożniczego – Mikołajowi i Katarzynie.
Wnukiem Mikołaja był Andrzej Stadnicki h. Drużyna, podkomorzy przemyski, potem kasztelan sanocki i Stanisław Stadnicki (zm. 1542), dworzanin królewski, podkomorzy przemyski, kasztelan sanocki, potem zawichojski 
Źródła;.
Polski Słownik Biograficzny (t. 41 s. 412)

</doc>
<doc id="1428214" url="https://pl.wikipedia.org/wiki?curid=1428214" title="Alexandra Pavelková">
Alexandra Pavelková

Alexandra Pavelková (25 sierpnia 1966, Zwoleń) jest słowacką twórczynią literatury fantasy i science-fiction, recenzentką i tłumaczką.
W 2007 roku wydawnictwo Fabryka Słów wydało jej książkę Opowieści o Vimce, zawierającą opowiadania ze zbiorów "Prokletá přísaha" i "Zlomená přísaha":

</doc>
<doc id="1428216" url="https://pl.wikipedia.org/wiki?curid=1428216" title="Katarzyna Maternowska">
Katarzyna Maternowska

Katarzyna Maternowska (ur. 12 kwietnia 1973) – polska aktorka.
Życiorys.
W latach 1994−1995 była adeptką Centrum Sztuki przy Teatrze Dramatycznym w Legnicy. W 1999 ukończyła PWSFTviT w Łodzi. W 1994 zadebiutowała na scenie Teatru Adekwatnego w Warszawie, w roli Izoldy w "Tristanie i Izoldzie", w reżyserii Józefa Zbiróga.

</doc>
<doc id="1428221" url="https://pl.wikipedia.org/wiki?curid=1428221" title="Scypion Borghese">
Scypion Borghese



</doc>
<doc id="1428224" url="https://pl.wikipedia.org/wiki?curid=1428224" title="I’m Real/I’m Real (Murder Remix)">
I’m Real/I’m Real (Murder Remix)

I’m Real – singel amerykańskiej piosenkarki Jennifer Lopez, który pochodzi z albumu J. Lo. Twórcami piosenki są Ja Rule, Jennifer Lopez, Troy Oliver, Cory Rooney i Leshan David Lewis, a producentami są Irv Gotti i 7 Aurelius.
Listy utworów.
I’m Real (Murder Remix) – remiks piosenki „I’m Real” w którym gościnnie wystąpił Ja Rule. Piosenka znalazła się na płytach J. Lo (Special Edition), J. Lo (UK, Australian &amp; Portugese Edition), J to tha L-O!: The Remixes oraz Pain Is Love. Twórcami utworu są Jennifer Lopez, Troy Oliver, Cory Rooney, L.E.S., Jeffrey Atkins, Irv Gotti i Rick James.

</doc>
<doc id="1428225" url="https://pl.wikipedia.org/wiki?curid=1428225" title="Samorząd Regionu Megillot">
Samorząd Regionu Megillot

Samorząd Regionu Megillot (hebr. מועצה אזורית מגילות ים המלח) – samorząd regionu położony w Dystrykcie Judei i Samarii, w Izraelu.
Samorządowi podlegają osady rolnicze położone na zachód od wybrzeża Morza Martwego.
Osiedla.
W 4 kibucach, 1 moszawie, 1 osiedlu i 1 nieautoryzowanym osiedlu żyje tutaj około 1800 mieszkańców:

</doc>
<doc id="1428227" url="https://pl.wikipedia.org/wiki?curid=1428227" title="Tomáš Petrík">
Tomáš Petrík

Tomáš Petrík (ur. 31 października 1980 w Modrej) – słowacki szachista, arcymistrz od 2008 roku.
Kariera szachowa.
W latach 1992–2000 wielokrotnie reprezentował swój kraj na mistrzostwach świata i Europy juniorów w różnych kategoriach wiekowych, był również kilkukrotnym medalistą mistrzostw Słowacji juniorów (m.in. dz. II-III m. w 1993 r. w grupie do lat 14 oraz I m. w 2000 r. – do lat 20). W 2006 i 2008 r. wystąpił w reprezentacji kraju na szachowych olimpiadach.
Do największych sukcesów w karierze Tomáša Petríka należy dwukrotne zdobycie tytułu indywidualnego mistrza Słowacji (w latach 2005 i 2006). Oprócz tego podzielił III m. (za Wiaczesławem Dydyszko i Andrejem Kawalouem) w Čartáku (2003), zajął III m. w Brnie (2005, za Viktorem Lázničką i Robertem Cvekiem) oraz dwukrotnie podzielił II m. w Puli (2006, za Duško Pavasovičem, wspólnie z m.in. Jiřím Štočkiem, Dušanem Popoviciem i Ognjenem Cvitanem oraz 2007, za Robertem Zelčiciem, wspólnie z m.in. Gawainem Jonesem, Ibro Šariciem i Kjetilem Lie).
Najwyższy ranking w dotychczasowej karierze osiągnął 1 października 2006 r., z wynikiem 2544 punktów zajmował wówczas 4. miejsce (za Siergiejem Mowsesjanem, Ľubomírem Ftáčnikiem i Igorem Štohlem) wśród słowackich szachistów.

</doc>
<doc id="1428228" url="https://pl.wikipedia.org/wiki?curid=1428228" title="Tomas Petrik">
Tomas Petrik



</doc>
<doc id="1428230" url="https://pl.wikipedia.org/wiki?curid=1428230" title="Kaplica Skotnickich na Wawelu">
Kaplica Skotnickich na Wawelu

Kaplica pod wezwaniem św. Wawrzyńca, zwana "Skotnickich" oraz "Skarszewskiego" – rzymskokatolicka świątynia o charakterze zabytkowym, należąca do parafii archikatedralnej św. Stanisława i św. Wacława w Krakowie. Jest jedną z kaplic publicznych bazyliki archikatedralnej św. Stanisława BM i św. Wacława w Krakowie na Wawelu. Znajduje się przy północnym ramieniu ambitu, pomiędzy kaplicą Lipskich (od zachodu), a kaplicą Zebrzydowskiego (od wschodu).
Historia.
Obiekt zbudowano w 1339 r. sumptem Jarosława Bogorii Skotnickiego – archidiakona krakowskiego, a późniejszego arcybiskupa gnieźnieńskiego. W 1540 r. wstawiono płytę nagrobną kanonika Stanisława Rożnowskiego, odlaną w Krakowie przez Jorga Algajera z Ulm. 16 września 1623 r. biskup krakowski Marcin Szyszkowski wysłał list do kapituły, w którym napisał o swoim zamiarze przebudowania kaplicy na swoje mauzoleum, łącząc ją z sąsiednią – późniejszą kaplicą Lipskich. Po rezygnacji ze swoich planów, projektu przerobienia budowli podjął się scholastyk kapitulny Stanisław Skarszewski oraz oficjał Jan Zerzyński. Do odnawiania obiektu przystąpiono pod koniec 1623 r., a roboty ukończono w 1625 r. Po śmierci Skarszewskiego przybyło jego epitafium, które sprawił Mikołaj Skarszewski (stolnik sandomierski). W 1626 r. na kracie zawieszono miedzianą tablicę w kształcie tarczy z herbami Janina, Rawicz, Ciołek i Kosy, a także drewnianą tabliczkę z napisem "Capella Skarszeviana". W 1636 r. kanonik Jan Skarszewski ufundował nowy ołtarz drewniany z czterema kolumnami i obrazem "Jezus Ukrzyżowany". Kolejny ołtarz oraz portal projektu Franciszka Placidiego, ufundowano w 1761 r. Obrazy do ołtarza namalował Walenty Janowski. W 1811 r. sumptem Elżbiety Skotnickiej z Laśkiewiczów wzniesiono pomnik Michała Skotnickiego, dłuta Stefano Ricciego.
Architektura.
Obiekt założony został na rzucie kwadratu. Do kaplicy wiedzie barokowy portal z marmuru dębnickiego. Półkolistą, oprofilowaną arkadę flankują pilastry, ustawione na cokołach. Trzony kolumn oraz przyłucza arkady inkrustowane są różowym marmurem paczółtowickim, natomiast na wolutowych kapitelach znajduje się ornament, przypominający liście akantu. Na pilastrach wspiera się przełamane belkowanie z przerywanym segmentowym przyczółkiem, zakończonym wolutami. Umieszczoną pośrodku nasadę również wieńczy przełamane belkowanie z segmentowym przyczółkiem, zakończonym krzyżem łacińskim. We wnętrzu, przy ścianie wschodniej usytuowany jest późnobarokowy ołtarz, opatrzony w obrazy "Hołd Pasterzy" i "Św. Piotr Apostoł". W kaplicy znajduje się również epitafium Stanisława Skarszewskiego, wykonane z czarnego marmuru i brązu. Tablica ta składa się z portretu zmarłego, malowanego na blasze, ujętego kolumnami. Inne epitafium wspomina Jakuba Górskiego – rektora Uniwersytetu Jagiellońskiego. Pod oknem, na ścianie północnej umieszczono brązową, renesansową płytę nagrobną Tomasza Różnowskiego. Przy ścianie zachodniej usytuowany jest także klasycystyczny nagrobek malarza Michała Skotnickiego. Na cokole z czerwonego marmuru znajduje się rzeźba z białego marmuru. Przedstawia ona postać żałobnicy, siedzącej obok złamanej kolumny, zwieńczonej urną. U jej stóp leżą pędzle, paleta oraz lira.

</doc>
<doc id="1428231" url="https://pl.wikipedia.org/wiki?curid=1428231" title="Liachwi">
Liachwi

Liachwi – rzeka w środkowej Gruzji, przepływająca także przez Osetię Południową.
Jej długość wynosi 115 km, a powierzchnia dorzecza – 2311 km². Główne miasta nad nią leżące to Gori i Cchinwali. Wypływa z lodowca w Kaukazie, a uchodzi do rzeki Kury.

</doc>
<doc id="1428238" url="https://pl.wikipedia.org/wiki?curid=1428238" title="Almog">
Almog

Almog (hebr.: אלמוג) – kibuc położony w samorządzie regionu Megillot, w Dystrykcie Judei i Samarii, w Izraelu.
Leży w północnej części pustyni Judzkiej, na północny zachód od wybrzeża Morza Martwego. Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1977 jako izraelska baza wojskowa, którą w 1979 przekształcono w kibuc. Osiedlili się tutaj mieszkańcy innych kibuców. Nazwano go na cześć Jehudy Kopolevitza Almoga, jednego z pierwszych żydowskich osadników na tym obszarze.
Gospodarka.
Gospodarka kibucu opiera się na uprawach szklarniowych i turystyce.
Turystyka.
Przy tutejszym hotelu wybudowano centrum sportowo-rekreacyjne z basen i parkiem. Wielką tutejszą atrakcją są repliki sprzętów ze Świątyni Jerozolimskiej.
Komunikacja.
Z kibucu wychodzi lokalna droga, którą jadąc na północ dojeżdża się do skrzyżowania z drogą ekspresową nr 1 (Tel Awiw–Jerozolima–Bet ha-Arawa).

</doc>
<doc id="1428240" url="https://pl.wikipedia.org/wiki?curid=1428240" title="Zespół Jabsa">
Zespół Jabsa



</doc>
<doc id="1428241" url="https://pl.wikipedia.org/wiki?curid=1428241" title="Neri Corsini">
Neri Corsini

Neri Corsini (ur. 1614 – zm. 19 września 1678) – włoski kardynał.
Pochodził z Florencji ze szlacheckiej rodziny. Od 1652 był tytularnym arcybiskupem Damietty i nuncjuszem papieskim we Francji, od 1660 skarbnikiem generalnym Kamery Apostolskiej, a od 1664 kardynałem. Uczestnik trzech konklawe (1667, 1669/70 i 1676). Arcybiskup Arezzo od 1672 do 1677. Zmarł w rodzinnej Florencji.

</doc>
<doc id="1428242" url="https://pl.wikipedia.org/wiki?curid=1428242" title="Bet ha-Arawa">
Bet ha-Arawa

Bet ha-Arawa (hebr. בית הערבה; pol. "Dom Arava") – kibuc położony w Samorządzie Regionu Megillot, w Dystrykcie Judei i Samarii, w Izraelu. Członek Ruchu Kibuców ("Ha-Tenu’a ha-Kibbucit").
Położenie.
Kibuc jest położony w depresji Rowu Jordanu, na wysokości 320 metrów p.p.m. Leży w odległości 4,5 kilometrów na północ od Morza Martwego i około 5 km na południowy wschód od miasta Jerycho.
Okolica jest pustynnym obszarem, w którym znajdują się jedynie nieliczne żydowskie osady o charakterze rolniczym.
Demografia.
Liczba mieszkańców Beit HaAravy:
Historia.
Historia powstania kibucu Bet ha-Arawa jest związana z dziejami grupy żydowskich imigrantów, którzy w 1938 przyjechali do Mandatu Palestyny z Niemiec. Osiedlili się oni w rejonie fabryki potasu, na południowym wybrzeżu Morza Martwego. W owym czasie nie istniała jeszcze fabryka wydobywająca potas w Sedom, z której pozyskane minerały mogłyby być transportowane do Beer Szewy. Zamiast tego, na południowym wybrzeżu Morza Martwego istniały stawy do parowania wody. Uzyskany w ten sposób potas, ładowano na barki i transportowano drogą wodną do przystani położonej na północnym wybrzeżu Morza Martwego. Następnie potas był pakowany do worków po 100 kilogramów, i wysyłany przez Jerycho do Jerozolimy oraz portów położonych na wybrzeżu Morza Śródziemnego. Trasę tę pokonywały konwoje ciężarówek. Grupa tych imigrantów oczekiwała na przyznanie im prawa do osiedlenia się w rejonie wsi Sefia w Transjordanii. Gdy czas oczekiwania przedłużał się, zaproponowali oni założenie nowej osady na północnym wybrzeżu Morza Martwego. W dniu 17 stycznia 1939 Agencja Żydowska wysłała agronoma Mosze Ajezicowicza z kibucu Ramat Rachel, z zadaniem sprawdzenia czy w tej okolicy istnieją warunki umożliwiające rozwój upraw rolniczych. W jego ocenie, istniała możliwość nawodnienia tutejszych gruntów słodką wodą z rzeki Jordan i uprawiania roślin. Na podstawie tej pozytywnej oceny, 8 maja 1939 utworzono kibuc Bet ha-Arawa. Jego nazwa nawiązywała do biblijnej osady Bet-Haaraba. Kibuc powstał nad rzeką Jordan, w odległości około 3 km na północ od jej ujścia do Morza Martwego. Powstał on nielegalnie, z naruszeniem brytyjskich przepisów.
Pierwsi osadnicy mieszkali w niewielkiej chacie, oraz w kilku namiotach rozbitych w jej otoczeniu. Pracowali oni przy budowie kanałów nawadniających pierwsze pola uprawne. Pod koniec sierpnia 1939 do grupy mężczyzn dołączyła pierwsza kobieta, która przejęła prowadzenie gospodarstwa domowego. Pod koniec grudnia w kibucu mieszkało już około 30 tymczasowych członków. W dniu 20 lutego 1940 odbyła się uroczystość wmurowania kamienia węgielnego pod pierwszy dom mieszkalny. Mieszkańcy kibucu pracowali przy rozładunku i transporcie potasu. Inni byli zatrudnieni przy rolnictwie, dzięki czemu robotnicy fabryki potasu otrzymywali świeżą żywność.
Kibuc był położony w odizolowanej okolicy, mocno oddalonej od brytyjskich władz Mandatu Palestyny. Z tego powodu żydowska organizacja paramilitarna Hagana utworzyła tutaj ośrodek szkolenia członków kompanii szturmowych Palmach. Prowadzone w pustynnej okolicy ćwiczenia strzelania nie zwracały na siebie uwagi i mogły być swobodnie prowadzone. Niedaleko kibucu organizowano akcje przemytu nielegalnych żydowskich imigrantów, którzy przekraczali rzekę Jordan. W dniu 17 czerwca 1946 członkowie Palmach wysadzili położony w pobliżu most Allenby’ego. Po tym zamachu do kibucu wkroczyli brytyjscy żołnierze, którzy aresztowali prawie wszystkich mężczyzn. Zostali oni osadzeni w obozie dla internowanych w Latrun (przebywali w nim do początku lipca 1946). Podczas wojny domowej w Mandacie Palestyny na początku 1948 droga łącząca kibuc z Jerozolimą została zablokowana przez arabskie milicje, i fabryka potasu zawiesiła swoją działalność. Jedyna komunikacja była utrzymywana przez lekkie samoloty. Podczas wojny o niepodległość w dniu 15 maja siły jordańskiego Legionu Arabskiego przeszły przez most Allenby’ego i wkroczyły w obszar położony wokół miasta Jerycho. Mieszkańcy kibucu prowadzili negocjacje z jordańskimi dowódcami, usiłując uzyskać ich zgodę na zachowanie neutralności tego regionu. Gdy zakończyły się one niepowodzeniem, w dniu 20 maja przeprowadzono ewakuację mieszkańców kibucu. Przewieziono ich barkami na południowe wybrzeże Morza Martwego. Jordańscy żołnierze i arabscy ochotnicy zajęli, oraz całkowicie zniszczyli kibuc. Znaleźli oni schronienie w kibucu Szefajim, ale później podzielili się na dwie grupy i w 1949 założyli kibuce Geszer ha-Ziw oraz Kabri w Zachodniej Galilei.
Gdy w 1967 po wojnie sześciodniowej Izraelczycy przejęli kontrolę nad tymi ziemiami, w miejscu zniszczonego osiedla Bet ha-Arawa wystawiono pomnik. Następnie, w lipcu 1980 przy skrzyżowaniu strategicznych dróg założono wojskowy posterunek graniczny, w którym mieszkali rolnicy-żołnierze "Nahal". Był on położony około 4 km na zachód od pierwotnej lokalizacji kibucu Bet ha-Arawa. W dniu 14 listopada 1983 rząd zgodził się na przekazanie posterunku pod utworzenie całkowicie cywilnej osady rolniczej, której docelową wielkość zaplanowano na 120 rodzin (w pierwszej fazie 30 rodzin). Wdrożenie tego planu powiodło się dopiero we wrześniu 1986. Żydowski Fundusz Narodowy udzielił pomocy przy pracach związanych z odsalaniem ziemi i uzdatnianiem jej do celów rolnictwa.
W 2008 zatwierdzono plan budowy muru bezpieczeństwa w tej okolicy. Ma on rozdzielić żydowskie osiedla od terytorium przyznanego Autonomii Palestyńskiej, jednak jak do tej pory jeszcze on nie powstał. Dalsze istnienie kibucu jest uzależnione od ustaleń ewentualnego traktatu pokojowego izraelsko-palestyńskiego.
Edukacja.
Kibuc utrzymuje przedszkole. Starsze dzieci są dowożone do szkoły podstawowej znajdującej się w sąsiednim kibucu Kalja.
Turystyka.
Rejon kibucu posiada wiele turystycznych walorów, z których najważniejszym jest Morze Martwe i możliwość kąpieli w słonej wodzie. W odległości około 5 km na północ, znajduje się przypuszczalne miejsce w którym jak twierdzi tradycja, Jezus Chrystus wziął chrzest w rzece Jordan. W odległości 3,5 km na południowy zachód, znajduje się meczet Nabi Musa, uznawany przez muzułmanów za miejsce pochówku Mojżesza. W odległości 7 km na południe od kibucu znajduje się miejsce Kumran, w którym odnaleziono rękopisy z Qumran.
Gospodarka.
Gospodarka kibucu opiera się na uprawach szklarniowych i obsłudze ruchu turystycznego.
Komunikacja.
Z kibucu wychodzi lokalna droga, którą jadąc na południe dojeżdża się do skrzyżowania z drogi nr 1 (Tel Awiw–Jerozolima-Bet ha-Arawa), która na południowy wschód od kibucu krzyżuje się z drogą nr 90 (Metulla-Ejlat).

</doc>
<doc id="1428244" url="https://pl.wikipedia.org/wiki?curid=1428244" title="Micpe Szalem">
Micpe Szalem

Micpe Szalem (hebr.: מצפה שלם) - kibuc położony w samorządzie regionu Megillot, w Dystrykcie Judei i Samarii, w Izraelu.
Leży na zachodnim wybrzeżu Morza Martwego.
Członek Ruchu Kibuców ("Ha-Tenu’a ha-Kibbucit").
Historia.
Założenie osady nastąpiło w 1970, kiedy to w tym miejscu utworzono izraelski posterunek wojskowy. W 1976 osiedlili się w nim cywilni osadnicy żydowscy i nastąpiło założenie kibucu.
Gospodarka.
Gospodarka kibucu opiera się na uprawach palm i turystyce. Z przemysłu znajdują się tutaj zakłady produkujące kosmetyki „Ahava”.

</doc>
<doc id="1428248" url="https://pl.wikipedia.org/wiki?curid=1428248" title="Western &amp; Southern Financial Group Women’s Open 2008">
Western &amp; Southern Financial Group Women’s Open 2008

Tenisowy turniej WTA Western &amp; Southern Financial Group Women's Open 2008 odbył się w dniach 9 - 17 sierpnia w amerykańskim Cincinnati na kortach twardych. Pula nagród wyniosła 175 tysięcy dolarów amerykańskich.

</doc>
<doc id="1428250" url="https://pl.wikipedia.org/wiki?curid=1428250" title="Panaspis">
Panaspis

Panaspis – rodzaj jaszczurki z podrodziny Eugongylinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Afryce. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1428256" url="https://pl.wikipedia.org/wiki?curid=1428256" title="Kalja">
Kalja

Kalja (hebr. קלי"ה) – kibuc położony w Samorządzie Regionu Megillot, w Dystrykcie Judei i Samarii, w Izraelu. Członek Ruchu Kibuców ("Ha-Tenu’a ha-Kibbucit").
Położenie.
Kibuc jest położony w depresji Rowu Jordanu, na wysokości 360 metrów p.p.m. Leży na północno-zachodnim wybrzeżu Morza Martwego, u podnóża gór Wyżyny Judejskiej. Znajduje się on w odległości 12 kilometrów na południe od miasta Jerycho.
Okolica jest pustynnym obszarem, w którym znajdują się jedynie nieliczne żydowskie osady o charakterze rolniczym.
Demografia.
Liczba mieszkańców Kalji:
Historia.
Historia powstania kibucu Kalja jest związana z dziejami wydobycia potasu w rejonie Morza Martwego. W 1929 inżynier Mosze Novemejski zdobył na drodze przetargu od brytyjskich władz Mandatu Palestyny zezwolenie na eksploatację złóż potasu na północnym wybrzeżu Morza Martwego. Na tej podstawie wybudowano pierwszy zakład, przy którym powstały baraki mieszkalne dla pracowników "Palestine Potash Company". Utworzono tutaj stawy do odparowywania wody, z których następnie pozyskiwano potas i chlorek potasu. Pracownikami firmy byli Żydzi i Arabowie.
Kibuc Kalja powstał w 1931. Jego nazwa pochodziła od łacińskiej nazwy pierwiastku potasu: "kalium". Słowo „"kalja"” jest także akronimem od hebrajskiego zwrotu "Kam li-techijja Jam ha-Mawet" (hebr. קם לתחייה ים המוות), w dosłownym tłumaczeniu: „"Morze Martwe powróci do życia"”. W kibucu osiedlali się żydowscy imigranci z Europy. Pracowali oni przy produkcji potasu oraz produkcji rolniczej, dzięki czemu robotnicy mieli świeżą żywność.
Podczas arabskich rozruchów w latach 1936–1939 kibuc nie ucierpiał, ponieważ w tutejszym zakładzie pracowało wielu Arabów z Jerycha. Podczas wojny domowej w Mandacie Palestyny na początku 1948 droga łącząca kibuc z Jerozolimą została zablokowana przez arabskie milicje, i fabryka potasu zawiesiła swoją działalność. Jedyna komunikacja była utrzymywana przez lekkie samoloty. Podczas wojny o niepodległość w dniu 15 maja siły jordańskiego Legionu Arabskiego przeszły przez most Allenby i wkroczyły w obszar położony wokół miasta Jerycho. Mieszkańcy kibucu prowadzili negocjacje z jordańskimi dowódcami, usiłując uzyskać ich zgodę na zachowanie neutralności tego regionu. Gdy zakończyły się one niepowodzeniem, w dniu 20 maja przeprowadzono ewakuację mieszkańców kibucu. Przewieziono ich barkami na południowe wybrzeże Morza Martwego. Jordańscy żołnierze i arabscy ochotnicy zajęli, oraz całkowicie zniszczyli kibuc.
Po wojnie sześciodniowej w 1967 Izraelczycy przejęli kontrolę nad tymi ziemiami. 28 stycznia 1968 rząd postanowił przywrócić izraelską obecność w regionie i zatwierdził plan budowy osady o charakterze rolniczo-wojskowym, w której mieli zamieszkać rolnicy-żołnierze "Nahal". Osada powstała w sierpniu 1968. W 1972 grupa pierwszych mieszkańców cywilnych osiedliła się w opuszczonej jordańskiej bazie wojskowej. Rozpoczęto wówczas budowę pierwszych domów mieszkalnych, które zostały oddane do użytku w 1974. Nastąpiło wówczas przekształcenie osady w całkowicie cywilny kibuc. Plan rozwoju przewiduje możliwość wybudowania 310 domów mieszkalnych, z których powstało do tej pory 60. Wokół kibucu zasadzono liczne palmy.
Na początku XXI wieku kibuc Kalja nie został uwzględniony w projekcie budowy muru bezpieczeństwa, który ma rozdzielić żydowskie osiedla od terytorium przyznanego Autonomii Palestyńskiej. Dalsze istnienie kibucu jest uzależnione od ustaleń ewentualnego traktatu pokojowego izraelsko-palestyńskiego.
Kultura i sport.
W kibucu znajduje się ośrodek kultury. W skład zaplecza sportowego wchodzi basen kąpielowy oraz boisko do piłki nożnej. Stadnina koni oferuje naukę jazdy na koniach, zajęcia terapeutyczne oraz wycieczki konne po okolicy.
Edukacja.
Kibuc utrzymuje przedszkole oraz szkołę podstawową.
Turystyka.
Rejon kibucu posiada wiele turystycznych walorów, z których najważniejszym jest Morze Martwe. W odległości 3,5 km na północny wschód od kibucu znajduje się aquapark i prywatna plaża nad Morzem Martwym. Miejsce to jest przygotowane do obsługi ruchu turystycznego, z możliwością kąpieli w słonej wodzie morza. Drewniany pływający pomost ułatwia wejście do wody. Na plaży znajdują się prysznice, parasole przeciwsłoneczne, leżaki, krzesła i stoły. Istnieje możliwość zdrowotnych kąpieli błotnych. Wokół rozmieszczono lokale gastronomiczne.
Przy kibucu znajduje się miejsce Kumran, w którym odnaleziono rękopisy z Qumran.
Gospodarka.
Gospodarka kibucu opiera się na rolnictwie. Tutejszy klimat sprawia, że nawet w zimie można uprawiać rośliny. Dzięki zaawansowanym technologiom nawadniania, przekształcono zasolone gleby żwirowe w kwitnącą pustynię. Uprawy rolnicze zajmują powierzchnię 1400 hektarów. W szklarniach uprawia się arbuzy, cebulę, pomidory cherry, paprykę, czosnek, bazylię, szczypiorek i estragon. Warzywa i przyprawy są sprzedawane w całym kraju, oraz eksportowane do Europy i Stanów Zjednoczonych. Kibuc posiada także plantację palm daktylowych. Na powierzchni 830 hektarów rośnie około 10 tys. drzew. Najwyższe palmy w Kalji osiągają 15 metrów wysokości. Daktyle są eksportowane do Europy, Stanów Zjednoczonych i na Daleki Wschód.
W kibucu znajduje się obora z bydłem mlecznym. Hodowla ta napotyka jednak na wiele trudności, ponieważ tutejsze warunki klimatyczne nie sprzyjają hodowli bydła. W oborze stosuje się system klimatyzacji oraz opracowano unikalną dietę dla krów w okresie letnim. Stado liczy średnio 240 krów mlecznych i 280 cieląt. Produkcja mleczna wynosi średnio 11,5 tys. litrów mleka rocznie od jednej krowy. Farma drobiu zajmuje powierzchnię 2 hektarów i skupia się na produkcji kurcząt i indyków.
Ważną rolę w lokalnej gospodarce odgrywa obsługa ruchu turystycznego. W kibucu znajdują się hotel, oferujący różnorodne pakiety rekreacyjno-wypoczynkowe, w tym wycieczki po okolicy. Lokalny pub „"Pustynia"” oferuje różnorodną rozrywkę i zabawę przy muzyce. Kibuc obsługuje także centrum obsługi ruchu turystycznego Qumran, położone w sąsiedztwie stanowiska archeologicznego i Parku Narodowego Qumran. Turyści mogą tutaj nabyć biżuterię, pamiątki i produkty kosmetyczne z Morza Martwego.
W branży usługowej działa tutaj warsztat mechaniczny, pralnia, firma usług ogrodniczych i inne. Biuro rachunkowe "Management Sima Cohen" obsługuje lokalny biznes.
Infrastruktura.
W kibucu znajduje się przychodnia zdrowia, gabinet stomatologiczny oraz sklep wielobranżowy.
Komunikacja.
Z kibucu wyjeżdża się na południe, na drogę nr 90 (Metulla-Ejlat). Jadąc nią na północ dojeżdża się do kibucu Bet ha-Arawa i skrzyżowania z drogi nr 1 (Tel Awiw–Jerozolima-Bet ha-Arawa). Natomiast jadąc na południe dojeżdża się do kibucu En Gedi.

</doc>
<doc id="1428261" url="https://pl.wikipedia.org/wiki?curid=1428261" title="Pianissima (klacz)">
Pianissima (klacz)

Pianissima (ur. 13 stycznia 2003, zm. 16 października 2015) – gniada klacz czystej krwi arabskiej z polskiej hodowli ze stadniny koni w Janowie Podlaskim. Córka ogiera Gazal Al Shaqab (QA) i klaczy Pianosa (PL) po Eukaliptusie (PL).
Rekordy na pokazach, nagrody, tytuły.
Pianissima to:
Wszystko to sprawia, że była najbardziej utytułowaną klaczą czystej krwi arabskiej w historii hodowli tej rasy.
W 2009 roku w Janowie Podlaskim odbyły się Dni Konia Arabskiego, podczas których wśród wielu licytacji znalazła się nietypowa licytacja prawa do pokrycia Pianissimy. Prawo to wykupił hodowca z Kalifornii (USA) za 175 tys. euro.
Poddana eutanazji w klinice weterynaryjnej na Służewcu w dniu 16 października 2015 r. na skutek skrętu okrężnicy i dalszych powikłań.
Pochodzenie.
Pochodzi z rodziny klaczy Szamrajówka z najstarszej polskiej stadninie hodującej konie orientalne. Jej ojciec Gazal Al Shaqab, choć jest hodowli Al Shaqab Stud w Katarze, ma z wnacznym stopniu polski rodowód i dowodzi przynależności do rodziny klaczy Wołoszka.

</doc>
<doc id="1428262" url="https://pl.wikipedia.org/wiki?curid=1428262" title="Carlia">
Carlia

Carlia – rodzaj jaszczurki z podrodziny Eugongylinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Australii i Indonezji. 
Systematyka.
Etymologia.
"Carlia": J.E. Gray nie wyjaśnił etymologii nazwy rodzajowej.
Podział systematyczny.
Do rodzaju należą następujące gatunki: 

</doc>
<doc id="1428263" url="https://pl.wikipedia.org/wiki?curid=1428263" title="We are the world">
We are the world



</doc>
<doc id="1428278" url="https://pl.wikipedia.org/wiki?curid=1428278" title="Lewandowsky">
Lewandowsky



</doc>
<doc id="1428286" url="https://pl.wikipedia.org/wiki?curid=1428286" title="Wyższa Szkoła Planowania Strategicznego w Dąbrowie Górniczej">
Wyższa Szkoła Planowania Strategicznego w Dąbrowie Górniczej

Wyższa Szkoła Planowania Strategicznego w Dąbrowie Górniczej – niepubliczna uczelnia z siedzibą w Dąbrowie Górniczej, która działalność rozpoczęła 11 października 2004 roku. Prowadzi studia pierwszego stopnia w systemie stacjonarnym i niestacjonarnym oraz studia podyplomowe. Na początku uruchomiono trzy kierunki: politologię, pielęgniarstwo, fizjoterapię.
Obecnie funkcję rektora pełni prof. dr hab. n. med. Janusz Bohosiewicz.
Kierunki kształcenia.
W przeszłości Uczelnia kształciła również na poniższych kierunkach:
Dodatkowo uczelnia oferuje podjęcie kształcenia na studiach podyplomowych.

</doc>
<doc id="1428287" url="https://pl.wikipedia.org/wiki?curid=1428287" title="Mateusz Brandtner">
Mateusz Brandtner

Mateusz Brandtner – XVIII-wieczny organmistrz. 
W Polsce zachowały się do dzisiaj tylko dwa sygnowane jego nazwiskiem instrumenty, w kościele św. Jana w Toruniu oraz w kościele św. Wawrzyńca w Słupcy.

</doc>
<doc id="1428291" url="https://pl.wikipedia.org/wiki?curid=1428291" title="Corpo Truppe Volontarie">
Corpo Truppe Volontarie

Corpo Truppe Volontarie, CTV – włoski wojskowy korpus ekspedycyjny walczący w latach 1936–1939 w wojnie domowej w Hiszpanii po stronie wojsk gen. Francisco Franco.
Geneza.
Po wybuchu wojny domowej w Hiszpanii w poł. lipca 1936 r. pomiędzy frankistami i republikanami, siły nacjonalistyczne zdołały jedynie opanować całe terytorium Maroka Hiszpańskiego i Wyspy Kanaryjskie. W samej Hiszpanii nieduże oddziały nacjonalistów i Guardia Civil były zaangażowane w ciągłe starcia z oddziałami pro-rządowych milicji i tych jednostek armii, które pozostałe wierne legalnemu rządowi Frontu Ludowego. Ponadto większość sił lotniczych i morskich opowiedziała się za rządem. Przywódcy rebelii zaczęli obawiać się, że powstanie może upaść. W tej sytuacji wysłali emisariuszy do Berlina i Rzymu z prośbą o pomoc. Obaj dyktatorzy Adolf Hitler i Benito Mussolini odpowiedzieli pozytywnie. Dzięki niemieckim i włoskim samolotom transportowym wojska nacjonalistyczne zostały szybko przerzucone z Maroka Hiszpańskiego do Hiszpanii, co pozwoliło uratować i znacznie wesprzeć siły powstańcze na półwyspie. Włosi zaczęli też przysyłać drogą morską poprzez porty portugalskie duże ilości uzbrojenia, materiałów wojennych i innych środków. Włoskie okręty podwodne zatapiały hiszpańskie, sowieckie i inne statki transportujące z kolei towary dla strony republikańskiej. Jednakże Liga Narodów we wrześniu 1937 r. uznała to za akty piractwa, w związku z czym atakom zaczęły przeciwdziałać okręty francuskie i brytyjskie.
Działania wojenne.
Decyzję o wysłaniu włoskiego korpusu ekspedycyjnego nazwanego Corpo Truppe Volontarie Benito Mussolini podjął w poł. grudnia 1936 r., po załamaniu się ofensywy wojsk frankistowskich na Madryt. Duży wpływ na nią mieli minister spraw zagranicznych Galeazzo Ciano i gen. Mario Roatta, który został pierwszym dowódcą CTV. Jego zastępcą mianowano gen. Luigiego Frusciego. 23 grudnia w porcie w Kadyksie wylądowało pierwszych ok. 3 tys. włoskich żołnierzy. W styczniu 1937 r. dołączyło do nich kolejne 44 tys. żołnierzy z regularnej armii włoskiej i faszystowskich formacji Czarnych Koszul. Te ostatnie składały się z żołnierzy i członków Narodowej Partii Faszystowskiej i były tylko częściowo zmotoryzowane. Włosi wchodzili w skład następujących jednostek wojskowych:
W skład CTV wchodziły ponadto grupa czołgów i samochodów pancernych (tankietki L3/35) dowodzona przez mjr. Lohengrina Girauda, grupa artylerii (dziesięć pułków artylerii polowej) i cztery baterie artylerii przeciwlotniczej.
Już w dniach 3-8 lutego 1937 r. 1 Dywizja Piechoty Czarnych Koszul "Dio lo Vuole" wzięła udział wespół z hiszpańskimi wojskami nacjonalistycznymi w udanym ataku na Málagę. Poległo ponad 70 Włochów, a ok. 220 zostało rannych. W marcu liczebność CTV wzrosła do ponad 50 tys. ludzi. Na początku tego miesiąca Benito Mussolini zdecydował, że włoski korpus ekspedycyjny powinien wziąć udział w ofensywie frankistów na Madryt. W rezultacie doszło do wygranej przez stronę republikańską bitwy pod Guadalajarą. Włosi ponieśli duże straty. Ich tankietki okazały się znacznie gorsze od sowieckich czołgów używanych przez republikanów. W odpowiedzi republikanie przeprowadzili kontrofensywę, w wyniku której trzy włoskie dywizje Czarnych Koszul poniosły kolejne ciężkie straty.
W rezultacie zostały one przeorganizowane w dwie dywizje oraz specjalną grupę broni pancernej i artylerii. Jedynie 4 Dywizja Lekkiej Piechoty "Littorio" wyszła z ciężkich walk bez większego uszczerbku. W kwietniu 3 Dywizja Piechoty Czarnych Koszul "Penne Nere" została rozformowana, a jej resztki włączone w skład 2 Dywizji Piechoty Czarnych Koszul "Fiamme Nere". Część włoskiego personelu technicznego i specjalistycznego została przesunięta do jednostek hiszpańskich, tworząc mieszane oddziały, zwane "Flechas". Pierwszymi takimi jednostkami były Mieszana Brygada "Flechas Azules" i Mieszana Brygada "Flechas Negras". Walczyły one od kwietnia do sierpnia w rejonie Extramadury i Viscayi. W sierpniu na czele CTV stanął gen. Ettore Bastico. Samodzielna XXIII Grupa "de Marzo" Czarnych Koszul została przekształcona w Dywizję XXIII "di Marzo" Czarnych Koszul. Włosi przełamali republikańskie pozycje obronne koło Soncillo, zajmując Puerto del Escudo i – po bitwie pod Santander – głęboko wchodząc w linie republikańskie. 24 sierpnia dowódcy CTV poddała się w Guriezo w prowincji Cantabria większość sił Armii Baskijskiej. We wrześniu CTV został przeniesiony na północ na front aragoński. Po walkach w Aragonii 1 i 2 Dywizje Piechoty Czarnych Koszul zostały w październiku połączone z Dywizją XXIII di Marzo Czarnych Koszul w jedną jednostkę Dywizję XXIII Czarnych Koszul "Llamas Negras". W marcu 1938 r. kolejnym dowódcą CTV został gen. Mario Berti. Mieszana Brygada "Flechas Negras" została rozwinięta do stanu dywizji. W listopadzie tego roku mieszane brygady włosko-hiszpańskie wraz z resztą sił CTV pod dowództwem gen. Gastone Gambary uczestniczyły w ostatniej zwycięskiej ofensywie w Katalonii.
Podsumowanie.
Po zakończeniu działań wojennych w lutym 1939 r., korpus ekspedycyjny CTV powrócił do Włoch. Udział w walkach po stronie gen. Franco, Włosi okupili jednak wysokimi stratami w ludziach i sprzęcie wojskowym: około 2,989-3,819. zabitych, 10 tys. zostało rannych, stracono ok. 3,4 tys. karabinów maszynowych, ok. 1,4 tys. moździerzy, ok. 1,8 tys. dział, 160 czołgów, 760 samolotów i ok. 6,8 tys. pojazdów różnego typu. Fundusze wydane na wysłanie i działania korpusu ekspedycyjnego CTV znacznie obciążyły włoski budżet.
Linki zewnętrzne.
Zaangażowanie włoskie w hiszpańskiej wojnie domowej (jęz. angielski)

</doc>
<doc id="1428294" url="https://pl.wikipedia.org/wiki?curid=1428294" title="Manuela Ferreira Leite">
Manuela Ferreira Leite

Maria Manuela Dias Ferreira Leite (wym. []; ur. 3 grudnia 1940 w Lizbonie) – portugalska polityk i ekonomistka, minister edukacji w latach 1993–1995 i minister finansów od 2002 do 2004. Przewodnicząca Partii Socjaldemokratycznej (PSD) w latach 2008–2010.
Życiorys.
Manuela Ferrera Leite pochodzi z rodziny o tradycjach prawniczych. W 1963 ukończyła ekonomię w Instituto Superior de Ciências Económicas e Financeiras (wyższym instytucie nauk ekonomicznych i finansowych) w Lizbonie. Pracowała m.in. jako badacz w centrum ekonomiczno-finansowym w ramach instytucji badawczej Instituto Gulbenkian de Ciência, a także w Banco de Portugal, portugalskim banku centralnym. Od 1986 do 1990 była jednym z dyrektorów generalnych w Ministerstwie Finansów.
W 1985 wstąpiła do Partii Socjaldemokratycznej. Od 1990 do 1991 była sekretarzem stanu ds. budżetu, a w 1993 zastępcą tegoż sekretarza stanu. W 1991 po raz pierwszy została wybrana do Zgromadzenia Republiki. W wyborach w 1995, 1999 i 2002 uzyskiwała reelekcję na kolejne kadencje. W latach 1996-2001 pełniła funkcję wiceprzewodniczącej, a w latach 2001-2002 przewodniczącej klubu parlamentarnego PSD.
Od grudnia 1993 do października 1995 zajmowała stanowisko ministra edukacji w rządzie premiera Aníbala Cavaco Silvy. 6 kwietnia 2002 powróciła do rządu obejmując funkcję ministra finansów w gabinecie José Manuela Barroso, którą pełniła do 16 lipca 2004. W lipcu 2004 została konsultantem w Banco de Portugal, a w 2006 objęła administratorem w Banco Santander.
31 maja 2008 na konwencji partyjnej została wybrana na nową przewodniczącą Partii Socjaldemokratycznej, zastępując Luísa Filipe Menezesa. Funkcję tę sprawowała do 26 marca 2010, kiedy to kierownictwo w PSD przejął Pedro Passos Coelho. Od 2009 do 2011 ponownie zasiadała w portugalskim parlamencie.
Odznaczona m.in. Krzyżem Wielkim Orderu Chrystusa, a także Krzyżem Wielkim Orderu Infanta Henryka. W 2016 powołana na kanclerza portugalskich orderów cywilnych.

</doc>
<doc id="1428296" url="https://pl.wikipedia.org/wiki?curid=1428296" title="Bitwa pod Palestro">
Bitwa pod Palestro

Bitwa pod Palestro – starcie zbrojne, które miało miejsce w dniach 30–31 maja 1859 w trakcie wojny francusko-austriackiej.
29 kwietnia 1859 armia austriacka w sile 100 tys. ludzi skierowała się na Turyn. W połowie maja siły te wycofały się jednak za linię rzeki Pad i Sesia. W tym czasie wojska sardyńskie liczące 67 tys. żołnierzy zgrupowały się w rejonie Alessandria-Casale. Sardyńczyków ubezpieczały cztery korpusy francuskie w rejonie Alp oraz Genui. Dodatkowo na lewym skrzydle działał korpus ochotniczy generała Giuseppe Garibaldiego.
30 maja dywizja sardyńska pod wodzą generała Enrico Cialdiniego uderzyła na Palestro, które po ciężkiej walce odbiła z rąk Austriaków. Austriacy pod wodzą generała Ferdinanda Schmidta von Dondorfa przypuścili kontratak, który został jednak odparty. Także kolejny atak sił austriackich generała Antona Szabo zakończył się niepowodzeniem po tym, jak Francuzi pokonali przeciwnika w walce na bagnety. Ostatniej próby odzyskania miasta podjął się płk baron F. Zobel na czele czterech batalionów, również bezskutecznie.
Niepowodzenie spowodowało wycofanie się wojsk austriackich za Ticino. Straty wojsk włosko-francuskich wyniosły 1 013 zabitych i rannych, a Austriacy stracili 2 588 zabitych.

</doc>
<doc id="1428298" url="https://pl.wikipedia.org/wiki?curid=1428298" title="Szybka piłka">
Szybka piłka

Szybka piłka – magazyn sportowy o tematyce piłkarskiej produkowany przez Telewizję Polską S.A. i od 20 lipca 2008 emitowany na antenie TVP2, podsumowujący wydarzenia w polskiej Ekstraklasie. Program nadawany był w trakcie sezonu (od lipca do maja, bądź czerwca), najczęściej co tydzień (w niedzielę o 22.00) i trwał 45 minut.
Za przygotowanie audycji odpowiadał Zygmunt Lenkiewicz. Gospodarzami programu zostali Maciej Iwański i Rafał Patyra, którzy zapraszali do studia gości w roli ekspertów (byłego bramkarza Macieja Szczęsnego, dziennikarzy Michała Kołodziejczyka, Roberta Błońskiego, Roberta Zielińskiego oraz byłego sędziego Jarosława Szostka). Grono to omawiało najciekawsze wydarzenia z każdego meczu, którego fragmenty były wcześniej prezentowane w 3-minutowych skrótach, przygotowanych przez dziennikarzy ośrodków regionalnych TVP.
Podczas trwania audycji odbywały się dwa sms-owe konkursy dla widzów: wybór bramki kolejki oraz kiksa kolejki.
Premiera magazynu miała miejsce tuż po zakończeniu spotkania o Superpuchar Ekstraklasy 2008, pomiędzy Legią Warszawa i Wisłą Kraków. Kolejne dwie emisje (27 lipca 2008 i 3 sierpnia 2008) nie doszły do skutku z powodu przełożenia inauguracji sezonu 2008/2009. Pierwsze wydanie „ligowe” odbyło się zatem dopiero po zakończeniu 3. kolejki – 10 sierpnia 2008.

</doc>
<doc id="1428300" url="https://pl.wikipedia.org/wiki?curid=1428300" title="Ewa Agopsowicz-Kula">
Ewa Agopsowicz-Kula

Ewa Agopsowicz-Kula (ur. w roku 1954 w Kłodzku, zm. 13 października 2016 w Częstochowie) – polska aktorka, głównie teatralna, także filmowa, telewizyjna i radiowa. Nagrodzona za rolę tytułową w przedstawieniu "Pchła Szachrajka" Jana Brzechwy w częstochowskim teatrze (na IV Ogólnopolskim Festiwalu Spektakli Dziecięcych i Młodzieżowych w Wałbrzychu, 1985).
Życiorys.
Była absolwentką PWST w Krakowie (1979), następnie zdała w Warszawie eksternistyczny egzamin dla aktorów dramatu (1982).
Była żoną aktora Michała Kuli.
Teatr.
Karierę teatralną rozpoczęła w roku 1979 w Teatrze im. Wandy Siemaszkowej w Rzeszowie, w roku 1982 przeniosła się do opolskiego Teatru im. Jana Kochanowskiego. W roku 1984 związała się z Teatrem im. Adama Mickiewicza w Częstochowie, gdzie pracowała do roku 1991. Potem krótko (do 1994) występowała ponownie w Teatrze im. Kochanowskiego w Opolu. W roku 1994 powróciła do częstochowskiego Teatru im. Mickiewicza.
Występowała w różnorodnym repertuarze, zarówno w spektaklach dla dorosłych, jak i dla dzieci, także w przedstawieniach muzycznych i musicalach.

</doc>
<doc id="1428301" url="https://pl.wikipedia.org/wiki?curid=1428301" title="Amleto Frignani">
Amleto Frignani

Amleto Frignani (ur. 5 marca 1932 w Carpi, zm. 2 marca 1997 w Kalifornii) – włoski piłkarz
Z zespołem AC Milan zdobył mistrzostwo Włoch. W reprezentacji Włoch w latach 1952-1957 rozegrał 14 meczów i strzelił 6 goli. Wystąpił na mistrzostwach świata 1954

</doc>
<doc id="1428302" url="https://pl.wikipedia.org/wiki?curid=1428302" title="Ewa Kula">
Ewa Kula



</doc>
<doc id="1428303" url="https://pl.wikipedia.org/wiki?curid=1428303" title="Siergiej Diesnicki">
Siergiej Diesnicki

Siergiej Glebowicz Diesnicki (ros. Сергей Глебович Десницкий, ur. 4 kwietnia 1941) – radziecki aktor, odtwórca tytułowej roli w filmie "Test pilota Pirxa" w reż. Marka Piestraka. Zagrał również w "Klątwie Doliny Węży".

</doc>
<doc id="1428306" url="https://pl.wikipedia.org/wiki?curid=1428306" title="Norkier">
Norkier



</doc>
<doc id="1428312" url="https://pl.wikipedia.org/wiki?curid=1428312" title="Pośrednia Magura">
Pośrednia Magura

Pośrednia Magura (słow. "Prostredná Magura") lub Wyżnie Otargańce (słow. "Ostredok") – szczyt o wysokości 2050 m n.p.m. w słowackich Tatrach Zachodnich w grani Otargańców oddzielających Dolinę Raczkową od Doliny Jamnickiej. Znajduje się w tej grani pomiędzy Niżnią Magurą (1920 m) a Wyżnią Magurą (2095 m), od której oddzielona jest Rysią Przełęczą. Nazwę Pośrednia Magura podaje "Mapa Tatr Zachodnich słowackich i polskich", Józef Nyka w swoim przewodniku "Tatry Słowackie" używa nazwy Wyżnie Otargańce. Pośrednia Magura podobnie jak cały masyw Otargańców zbudowana jest z granodiorytów rohackich. Ma skalisty wierzchołek, a grań w kierunku Wyżniej Magury jest odcinkami skalista i przecięta ukośnym rowem grzbietowym. Spod Rysiej Przełęczy od strony Doliny Raczkowej opada lej Wyżniej Kotliny, w którym dość często pojawiają się kozice.
Słowo "magura" występuje w języku rumuńskim i słowackim i oznacza górę, szczyt, wzgórze, ale czasami także polanę, las, osiedle. Rozpowszechnione zostało w nazewnictwie Karpat przez pasterski lud Wołochów. Istnieje więcej gór o nazwie Magura.
Z Pośredniej Magury, podobnie jak z całej grani Otargańców, szczególnie dobre widoki na Barańce, Smrek, Rohacze, Starorobociański Wierch i grań Bystrej. Szlak prowadzący granią Otargańców nie sprawia trudności technicznych, jest jednak dość wyczerpujący ze względu na dużą liczbę podejść (suma wzniesień 1440 m).

</doc>
<doc id="1428313" url="https://pl.wikipedia.org/wiki?curid=1428313" title="Wyżnie Otargańce">
Wyżnie Otargańce



</doc>
<doc id="1428316" url="https://pl.wikipedia.org/wiki?curid=1428316" title="Zapalniczki">
Zapalniczki



</doc>
<doc id="1428317" url="https://pl.wikipedia.org/wiki?curid=1428317" title="Werner Schreyer">
Werner Schreyer

Werner Willibald Schreyer (ur. 10 marca 1970 w Wiedniu) – austriacki aktor i model.
Życiorys.
Wczesne lata.
Urodził się w Wiedniu. Opanował język angielski, francuski i włoski. Ukończył Gospodarczą Szkołę Europejską na trzyletnim kierunku ekonomii i ekonomii społecznej w Wiedniu. Przez cztery lata uczęszczał na treningi sportowe w Schwechat. Odbył dziewięciomiesięczną służbę wojskową.
Kariera w świecie mody.
Rozpoczął karierę modela dla Versace, Armaniego, Guess, Calvina Kleina, Gucci, Dolce &amp; Gabbana i Prady oraz dla takich fotografów jak Bruce Weber, Mario Testino, Herb Ritts i Richard Avedon. Pojawił się na okładkach „Mondo Uomo” (1994) z Tonym Wardem, „Elle”, „Vogue”, „Paris Match”, „Marie Claire”, „Cosmopolitan”, „GQ”, „XOXO” czy „L’Officiel Hommes”. W Niemczech zdobył szczególnie popularność jako „kultowy model” firmy Hugo Boss. Brał udział w reklamach, m.in. Levi Strauss &amp; Co. i L’Oréal. Pracował wielokrotnie z topmodelkami: Melanie Scheriau i Carmen Kreuzer.
Miał podpisane kontrakty z Modeling Agencies i Wilhelmina Models w Nowym Jorku, Success Models w Paryżu, I Love Models Management w Mediolanie, Select Model Management w Londynie, Sight Management Studio w Barcelonie, Unique Models w Kopenhadze w Danii, Mega Model Agency w Hamburgu i METRO Models w Zurychu.
Kariera aktorska.
Jest uderzająco podobny do Jamesa Deana. Poznawał tajniki sztuki teatralnej pod kierunkiem Gerarda Vergéz w Paryżu, uczył się metody Roberta Cordiera i Arthura Lessaca w Los Angeles oraz ukończył szkolenie jako kaskader w szkole Stuntschule „Action Concept” w Kolonii.
Swoją ekranową karierę rozpoczął od udziału we francuskim telewizyjnym melodramacie wojennym France 2 "Zmysły" ("Senso", 1993), który zdobył Grand Prix na Międzynarodowym Festiwalu Filmów Historycznych. Następnie zagrał konduktora w dramacie "Élisa" (1995) u boku Gérarda Depardieu i Vanessy Paradis. W 1997 dwukrotnie spotkał się na planie filmowym z Mickey’em Rourke; w dramacie "Następne dziewięć i pół tygodnia" ("Another 9 1/2 Weeks", 1997) i filmie kryminalnym "Spotkanie ze śmiercią" ("Point Blank", 1998).

</doc>
<doc id="1428318" url="https://pl.wikipedia.org/wiki?curid=1428318" title="Pasmo Łopiennika i Durnej">
Pasmo Łopiennika i Durnej

Pasmo Łopiennika i Durnej – pasmo górskie w centralnej części Bieszczadów Zachodnich. Znajduje się pomiędzy Wysokim Działem na zachodzie i pasmem połonin na wschodzie. Składa się z grzbietu Łopiennika oraz Durnej, przechodzącego na północy w rozczłonkowane, niskie pasmo o charakterze pogórza, a także masywu Falowej i Czereniny. Najwyższym szczytem jest Łopiennik (1069 m n.p.m.).
Położenie.
Pasmo Łopiennika i Durnej sąsiaduje:
Topografia.
Począwszy od południa, od doliny Solinki, dwa grzbiety: zachodni Horbu (709 m) i Daniowej (873 m) oraz wschodni kulminujący w Horodku (883 m), wznoszą się ku najwyższemu w paśmie Łopiennikowi, gdzie się łączą; ponadto z wierzchołka odbiegają jeszcze dwa boczne grzbiety. Na zachód biegnie odnoga Łopieninki (953 m), na szczycie której rozgałęzia się na grzbiet Kiczery (725 m), opadający na północ do doliny potoku Żukra, oraz przebiegający na zachód grzbiet Jasienika (854 m) i Jabłońskiej Góry (813 m), następnie przełęczą (734 m) łączący się z pasmem Wysokiego Działu. Na wschód z Łopiennika odchodzi odgałęzienie w stronę doliny Solinki, kulminujące w Jamach (822 m). W południowo-wschodnim zboczu Jam znajduje się jedna z większych bieszczadzkich jaskiń – Jaskinia Wilcza oraz dwie mniejsze jaskinie – Krucha Szczelina i Grota Teodora. Od Jam, główny, wyrównany w tym miejscu grzbiet biegnie dalej na północ, w kierunku Durnej (979 m). Przed jej szczytem ku wschodowi odbiega grzbiet Korbani (894 m), którego rozczłonkowane ramiona opadają do dolin Solinki i Wołkowyjki. Na północ od Durnej jest usytuowana kulminacja o wysokości 912 m, wysyłająca na zachód krótką grań Waltera (836 m) charakteryzującego się bardzo stromymi stokami. Dalej z północno-wschodniego zbocza Berda (890 m) wyrasta grzbiet tworzący północną część Pasma Łopiennika i Durnej, a następnie, ze szczytu 832 m, w kierunku zachodnim, odgałęzia się grzbiet Jawora (826 m). Za kulminacją Kropiwne (760 m) grzbiet kończy się stokami opadającymi w doliny Hoczewki i Stężniczki.
Wspomniany grzbiet odgałęziający się w rejonie Durnej na północny wschód, przechodzi w północną, rozczłonkowaną i niewysoką część Pasma. Zaraz za przełęczą na wschód wybiega masyw Lipowca (743 m), zaś grzbiet nieznacznie wznosi się ku Makowskiej (748 m). Na północny zachód ciągnie się stąd pasmo Kiczera (634 m) – Skrenin (587 m) – Kiczera (589 m), wciskające się pomiędzy doliny Hoczewki i Ruchlina. Na północny wschód odbiega długi grzbiet Wierchów (635 m), rozciągający się przez Polańczyk aż po położone niedaleko Soliny Berdo. Od wschodu ogranicza go Jezioro Solińskie, od zachodu potok Bereźnica. Ku północy kieruje się grzbiet kulminujący w Białym Wierchu (608 m) i Szczubie (606 m), z którego na zachód odchodzi masyw Patroli (610 m), wysyłający swoje dwa równoległe ramiona w stronę doliny Hoczewki. Na północ natomiast przebiega najdalej na północ wysunięta część pasma, poprzez Wisznię (541 m), Kamieniec (521 m) i Grodzisko (556 m) biegnąca do doliny Sanu.
Wznosi się on pomiędzy dolinami Solinki na zachodzie, Wetliny na wschodzie i Dołżyczki oraz przełęczą Przysłup (678 m) na południu. Od Przysłupu stromy stok wznosi się na północ ku Krzemiennej (937 m), dalej poprzez przełęcz (766 m) osiągając najwyższą Czereninę (981 m), od której na północny zachód odgałęzia się krótki grzbiet Falowej (968 m). Następnie grzbiet obniża się ku Kiczerze (930 m), gdzie rozwidla się na dwa równoległe – zachodni z Bukowinką (739 m) oraz wschodni z Pereszlibą (767 m). Obydwa przebiegają na północ, a potem schodzą w dolinę Wetliny w rezerwacie Sine Wiry.
Hydrografia.
Pasmo Łopiennika i Durnej cechuje się gęstą siecią małych, spływających stokami potoków, rozcinających zbocza licznymi niewielkimi dolinkami. Łączą się one w kilka większych i uchodzą do otaczających region rzek: Hoczewki, Sanu, Solinki i Wetliny. Na północnym wschodzie znajdują się sztuczne jeziora Solińskie i Myczkowskie, poza tym brak zbiorników wodnych.
Ochrona przyrody.
Południową część pasma, od doliny Stężniczki i szczytu Korbani na południe, obejmuje Ciśniańsko-Wetliński Park Krajobrazowy.
Znajdują się tu w całości 3 rezerwaty przyrody:
Ponadto niewielki fragment masywu Falowej i Czereniny w dolinie dolnej Wetliny obejmuje rezerwat przyrody Sine Wiry.
Turystyka.
Samo Pasmo Łopiennika i Durnej nie jest zbyt popularne wśród turystów, jednak na jego obrzeżach leżą znane miejscowości wypoczynkowe Solina i Polańczyk. Do miejscowości turystycznych należą także: Wołkowyja, Bukowiec, Baligród oraz znajdująca się na granicy z Wysokim Działem Cisna.

</doc>
<doc id="1428319" url="https://pl.wikipedia.org/wiki?curid=1428319" title="Krzysztof Czerwionka">
Krzysztof Czerwionka

Krzysztof Czerwionka (ur. 23 lutego 1959 w Wejherowie) – polski żeglarz, kapitan jachtowy, przepłynął w 1993 samotnie Atlantyk, oraz na przełomie grudnia i stycznia 1993/1994 Morze Północne i Morze Bałtyckie na jachcie s/y Aurora.
Życiorys.
Urodził się w Wejherowie, gdzie ukończył Szkołę Podstawową Nr 4. Następnie kontynuował naukę w Technikum Budowlanym w Zespole Szkół Budowlanych w Gdańsku-Wrzeszczu. Będąc studentem Uniwersytetu Gdańskiego wynegocjował przystępną cenę za projekt jachtu typ „RUDY” Zbigniewa Milewskiego, który to zaczął budować metodą gospodarczą. Pracował jako pracownik fizyczny na wysokościach posługując się technikami alpinistycznymi w Spółdzielni Usług Wysokościowych w Gdańsku. Swoje pierwsze żeglarskie kroki stawiał w 3WDH, pływając na jachtach typu „Wydra”, „Omega , „DZ”, szalupa „Magda” po „Batorym” na akwenach śródlądowych Szkarpawa, Nogat, Wisła - z Krakowa do Gdańska, Jeziorak. Następnie Zawisza Czarny z kpt. Janem Ludwigiem, s/y Wędrownik z kpt. Ryszardem Sakowiczem, kpt. Zenonem Bekerem, Jan Kuczyński z kpt. Albiniakiem, Dar Pomorza z kpt. Tadeuszem Olechnowiczem”, s/y Freya i s/y Mestwin z kpt. Elżbietą Prinke, s/y Wołodyjowski z kpt. Wojtkiem Kmitą, s/y Zjawa IV, s/y Warta z kpt. Waldemarem Rumińskim, s/y Henryk Rutkowski z kpt. Andrzejem Mendygrałem, s/y Wodnik II z kpt. Grzegorzem Klekotem,kpt. Janem Piaseckim, kpt. Andrzejem Tkaczykiem, s/y Alf z kpt. Jarkiem Marszałem, kpt. Krzysztofem Fronckowiakiem, ponownie Zawisza Czarny z kpt. Janem Sauerem, s/y Gedania z kpt. Zdzisławem Michalskim (wyprawa do Australii), s/y Bieszczady z kpt. Waldemarem Mieczkowskim, Pogoria z kpt. J. Tramerem, kpt. Zd. Pieńkawą, kpt. A. Szlemińskim, kpt. B. Tarnackim, kpt. Z. Biernacikiem, s/y Voodka, s/y Aurora.
W 1982 zwolnił się z pracy z powodu braku zgody na rejs żeglarski. Członek klubów żeglarskich HJK Wodnik i Jachtklub Stoczni Gdańskiej oraz Assocjacji Morskiej Uniwersytetu Gdańskiego. W roku 1983 zdał egzamin na stopień Instruktora Żeglarstwa Polskiego Związku Żeglarskiego. W 1993 roku rozpoczął samotny rejs przez Atlantyk. Jacht, którym płynął był zbudowany przez stocznię jachtową George Lawley&amp;Sons w Bostonie w 1938 roku. Jacht został zaprojektowany przez znane biuro konstrukcji jachtowych Sparkman &amp; Stephens. Krzysztof Czerwionka nabywając jacht Aurora (slup, o długości 35 stóp, weekender) zgodnie z żeglarską i morską tradycją pozostawił pierwotną nazwę, która miała mu przynieść szczęście. Wypłynął z Riverside NJ, odwiedził Filadelfię, Cape May NJ, Norfolk, Gloucester Pt. Va, Bermudy - Saint George. Tutaj niestety silnik benzynowy Grey Marine odmówił posłuszeństwa. Dalej rejs odbywał się przy użyciu żagli. Również od tego momentu zaczęły się problemy z dużymi przeciekami kadłuba. Następny etap to Azory: Flores - Lajes, Faial - Horta, Terceira - Angra do Heroismo, Sao Miguel - Ponta Delgada, Camarinas w Hiszpanii, Cherbourg, Scheveningen, Helgoland, Cuxhaven, Brunsbuttel, Kanał Kiloński, Holtenau, Kilonia.
Rejs zakończył w Gdyni 21 stycznia 1994 roku. Przepłynął 6743Mm. Przypłynął „niezgodnie z przepisami”, mając stopień jachtowego sternika morskiego. Został uznany przez komisję do spraw przepisów szkolenia żeglarskiego za ważki argument do liberalizacji przepisów żeglarskich mających ułatwić dostęp do pływania pod żaglami praktycznie każdemu, kto na to ma ochotę zgodnie z podobnymi relacjami w krajach ościennych z długoletnimi tradycjami żeglarskimi jak Wielka Brytania, Francja, Holandia czy Niemcy.
Po zakończeniu rejsu zdał egzamin kapitański. Komisja na zakończenie stwierdziła: „Chodzi jak prawdziwy marynarz”.

</doc>
<doc id="1428320" url="https://pl.wikipedia.org/wiki?curid=1428320" title="Wojewódzki Szpital dla Nerwowo i Psychicznie Chorych „Dziekanka” im. Aleksandra Piotrowskiego">
Wojewódzki Szpital dla Nerwowo i Psychicznie Chorych „Dziekanka” im. Aleksandra Piotrowskiego

Wojewódzki Szpital dla Nerwowo i Psychicznie Chorych „Dziekanka” im. Aleksandra Piotrowskiego – jeden z największych i najstarszych w Polsce zakładów psychiatrycznych. Znajduje się przy ulicy Poznańskiej 15 w Gnieźnie, w dzielnicy Dziekanka.
Charakterystyka.
Budowę rozpoczęto w 1891, szpital rozpoczął działalność 20 października 1894 jako Krajowy Zakład Psychiatryczny w Dziekance. Tego dnia zostało przyjętych pierwszych 25 chorych przywiezionych z Krajowego Zakładu Psychiatrycznego w Owińskach koło Poznania.
Pierwszym dyrektorem był dr med. Jakub Kayser, obecnie – Marek Czaplicki.
Aktualnie opiekuje się 1000 pacjentami leczonymi w 21 oddziałach, w tym 16 oddziałach subrejonowych, oddziale odwykowym dla osób uzależnionych od alkoholu, z pododdziałem dla osób uzależnionych od substancji narkotycznych, oddziale psychiatrii dziecięcej, oddziale internistycznym, oddziale pulmonologicznym oraz oddziale neurologicznym. Poza tym od kilku lat działa Przyszpitalna Poradnia Zdrowia Psychicznego oraz Poradnia Internistyczna.
Na terenie tego szpitala znajduje się pomnik założyciela szpitala „Dziekanka” Aleksandra Piotrowskiego, którego współpracownikiem był lekarz psychiatra i filozof medycyny Kazimierz Filip Wize.

</doc>
<doc id="1428322" url="https://pl.wikipedia.org/wiki?curid=1428322" title="Emmanuel Mendel">
Emmanuel Mendel



</doc>
<doc id="1428323" url="https://pl.wikipedia.org/wiki?curid=1428323" title="Mekosuchus inexpectatus">
Mekosuchus inexpectatus

Mekosuchus inexpectatus – wymarły gatunek niewielkiego, prymitywnego krokodyla lądowego, występującego wyłącznie na Nowej Kaledonii. Mierzył około 2 metrów długości. Był to niewielki przedstawiciel Eusuchia, prymitywnie zbudowany – łączący w sobie cechy zarówno krokodyli jak i aligatorów. Wymarł prawdopodobnie w I lub II wieku naszej ery.

</doc>
<doc id="1428325" url="https://pl.wikipedia.org/wiki?curid=1428325" title="Mistrzostwa Świata Strongman 2001">
Mistrzostwa Świata Strongman 2001

Mistrzostwa Świata Strongman 2001 – doroczne, indywidualne zawody siłaczy.
Rundy kwalifikacyjne.
WYNIKI KWALIFIKACJI
Data: 5, 6, 7, 8 października 2001 r.
Miejsce: Zambezi Sun, Livingstone, Wodospady Wiktorii 
Do finału kwalifikuje się dwóch najlepszych zawodników z każdej grupy.
Grupa 1
Grupa 2
Grupa 3
Grupa 4
Grupa 5
Finał.
FINAŁ – WYNIKI SZCZEGÓŁOWE
Data: 12, 13, 14, 15 października 2001 r.
Miejsce: Zambezi Sun, Livingstone, Wodospady Wiktorii 

</doc>
<doc id="1428326" url="https://pl.wikipedia.org/wiki?curid=1428326" title="14 Brygada Artylerii Armat">
14 Brygada Artylerii Armat



</doc>
<doc id="1428328" url="https://pl.wikipedia.org/wiki?curid=1428328" title="Wered Jericho">
Wered Jericho

Wered Jericho (hebr.: ורד יריחו) – moszaw położony w samorządzie regionu Megillot, w Dystrykcie Judei i Samarii, w Izraelu.
Leży w Dolinie Jordanu, na wzgórzu położonym na południe od obozu palestyńskich uchodźców Akabat Jabar i miasta Jerycho.
Historia.
Moszaw został założony w 1979 przez żydowskich świeckich osadników, którzy wyprowadzili się z wioski Micpe Jericho.
Podczas intifady Al-Aksa w lutym 2001 palestyńscy terroryści ostrzelali moszaw z pobliskiego obozu uchodźców Akabat Jabar (jest odległy o 500 m i zamieszkany przez 5,5 tys. mieszkańców). W odwecie izraelska armia ostrzelała obóz uchodźców i przedmieścia miasta Jerycho.
Gospodarka.
Gospodarka moszawu opiera się na rolnictwie.
Komunikacja.
Przy moszawie przebiega lokalna droga, którą jadąc na północ dojeżdża się do miasta Jerycho, natomiast jadąc na południe dojeżdża się do skrzyżowania z drogą ekspresową nr 1 (Tel Awiw–Jerozolima–Bet ha-Arawa).

</doc>
<doc id="1428329" url="https://pl.wikipedia.org/wiki?curid=1428329" title="Jakubińska Przełęcz">
Jakubińska Przełęcz

Jakubińska Przełęcz – położona na wysokości 2069 m n.p.m. przełęcz w grani Otargańców w słowackich Tatrach Zachodnich. Znajduje się w tej grani pomiędzy Raczkową Czubą, czyli Jakubiną (2194 m), a Wyżnią Magurą (2096 m). Wschodnie stoki spod przełęczy opadają do Doliny Zadniej Raczkowej, zaś zachodnie do górnej części Doliny Jamnickiej (w okolicy rozdroża Zahrady). Rejon przełęczy, podobnie jak cała grań Otargańców, jest zbudowany z granodiorytów rohackich i porośnięty niską murawą. Szlak prowadzący granią Otargańców nie sprawia trudności technicznych, jest jednak dość wyczerpujący ze względu na dużą liczbę podejść (suma wzniesień 1440 m).

</doc>
<doc id="1428330" url="https://pl.wikipedia.org/wiki?curid=1428330" title="Awenat">
Awenat

Awenat (hebr.: אבנת) - wieś położona w samorządzie regionu Megillot, w Dystrykcie Judei i Samarii, w Izraelu.
Leży na zachód od wybrzeża Morza Martwego w Judei.
Historia.
Osada została założona w 2004 przez grupę żydowskich osadników. Osada znajduje się w pobliżu kibucu Micpe Szalem. W Awenat mieszka 100 osób.

</doc>
<doc id="1428337" url="https://pl.wikipedia.org/wiki?curid=1428337" title="Andrzej Adamczewski">
Andrzej Adamczewski

Andrzej Alfons Adamczewski (ur. 17 września 1941 w Gdyni, zm. 8 sierpnia 1967 w Poznaniu) – polski aktor teatralny.
Życiorys.
Był synem Alfonsa i Agnieszki Adamczewskich. Studiował na Wydziale Aktorskim krakowskiej PWST, którą ukończył w roku 1964. Karierę aktorską rozpoczął w tym samym roku w Teatrze im. Bogu­sławskiego w Kaliszu, a w roku 1966 przeniósł się do Poznania, gdzie występował w teatrach Polskim i Nowym.
Już w początkach swej krótkiej kariery wyróżniał się jako utalentowany aktor, któremu powierzano duże i odpowiedzialne role. Podkreślano jego umiejętność oddania charakteru roli przy jednoczesnym uwzględnieniu aktualnych okoliczności i współczesnych mu czasów.
Jego dobrze zapowiadające się plany zawodowe przerwała niespodziewana śmierć. Zmarł w 1967 roku, mając niespełna 26 lat.

</doc>
<doc id="1428338" url="https://pl.wikipedia.org/wiki?curid=1428338" title="Jenniffer Kae">
Jenniffer Kae

Jenniffer Kae, właściwie Jenniffer-Marie Kästel (ur. 1 czerwca 1987 roku) - niemiecka piosenkarka popowa z Königsau.
Życie i praca.
Została wychowana w muzycznej rodzinie. Mówi o sobie, że potrafiła wcześniej śpiewać niż mówić. W 2002 roku brała udział w programie "Teen Star" i doszła do półfinału. W 2008 roku pojawiła się na Sopot Hit Festiwal, ale zajęła na nim ostatnie, 15. miejsce.
Dyskografia.
Single.
 

</doc>
<doc id="1428339" url="https://pl.wikipedia.org/wiki?curid=1428339" title="Mistrzostwa świata juniorów do lat 18 w szachach">
Mistrzostwa świata juniorów do lat 18 w szachach

Mistrzostwa świata juniorów do lat 18 w szachach – rozgrywki szachowe, mające na celu wyłonienie najlepszych juniorów świata w kategorii wiekowej do 18 lat, organizowane corocznie od 1987 r., z tym że dwie pierwsze edycje odbyły się pod nazwą Pucharu Świata juniorów do 18 lat (ich zwycięzcy otrzymali tytuły nieoficjalnych mistrzów świata).
Zwycięzcom turniejów dziewcząt i chłopców Międzynarodowa Federacja Szachowa przyznaje tytuły mistrzyni i mistrza międzynarodowego (w przypadku, jeśli nie posiadali oni do tej pory tych tytułów). Jeśli pierwsze miejsce dzielone było przez nie więcej niż trzy osoby, każda z nich otrzymuje tytuł mistrzyni lub mistrza międzynarodowego.

</doc>
<doc id="1428340" url="https://pl.wikipedia.org/wiki?curid=1428340" title="Mistrzostwa świata juniorów do lat 16 w szachach">
Mistrzostwa świata juniorów do lat 16 w szachach

Mistrzostwa świata juniorów do lat 16 w szachach – rozgrywki szachowe mające na celu wyłonienie najlepszych juniorów świata w kategorii wiekowej do 16 lat, organizowane corocznie od 1981. Turnieje były – po zmianie w 1981 kategorii wiekowej – kontynuacją mistrzostw do 17 lat, które odbywały się od 1974 (trzy pierwsze edycje pod nazwą Puchar Świata młodzików [juniorów młodszych] do 17 lat – zwycięzcy tych turniejów otrzymywali nieoficjalny tytuł mistrzów świata). Pierwszy turniej juniorek (w 1981) nosił nazwę Pucharu Świata juniorek do 16 lat, oficjalne mistrzostwa dziewcząt rozgrywane są od 1984.
Zwycięzcom turniejów dziewcząt i chłopców Międzynarodowa Federacja Szachowa przyznaje tytuły mistrzyni i mistrza FIDE (o ile nie byli oni do tej pory zawodnikami utytułowanymi). Jeśli pierwsze miejsce dzielone było przez nie więcej niż trzy osoby, każda z nich otrzymuje ten tytuł.

</doc>
<doc id="1428342" url="https://pl.wikipedia.org/wiki?curid=1428342" title="Mistrzostwa świata juniorów do lat 14 w szachach">
Mistrzostwa świata juniorów do lat 14 w szachach

Mistrzostwa świata juniorów do lat 14 w szachach – rozgrywki szachowe, mające na celu wyłonienie najlepszych juniorów świata w kategorii wiekowej do 14 lat, organizowane corocznie od 1984 r. Do 1987 r. nie rozgrywano oddzielnych turniejów dla dziewcząt, startowały one w jednym turnieju wspólnie z chłopcami, klasyfikowane były jednak odrębnie.
Zwycięzcom turniejów dziewcząt i chłopców Międzynarodowa Federacja Szachowa przyznaje tytuły mistrzyni i mistrza FIDE (o ile nie byli oni do tej pory zawodnikami utytułowanymi). Jeśli pierwsze miejsce dzielone było przez nie więcej niż trzy osoby, każda z nich otrzymuje ten tytuł.

</doc>
<doc id="1428343" url="https://pl.wikipedia.org/wiki?curid=1428343" title="Mistrzostwa świata juniorów do lat 12 w szachach">
Mistrzostwa świata juniorów do lat 12 w szachach

Mistrzostwa świata juniorów do lat 12 w szachach – rozgrywki szachowe, mające na celu wyłonienie najlepszych juniorów świata w kategorii wiekowej do 12 lat, organizowane corocznie od 1986 roku.
Zwycięzcom turniejów dziewcząt i chłopców Międzynarodowa Federacja Szachowa przyznaje tytuły mistrzyni i mistrza FIDE (o ile nie byli oni do tej pory zawodnikami utytułowanymi). Jeśli pierwsze miejsce dzielone było przez nie więcej niż trzy osoby, każda z nich otrzymuje ten tytuł.

</doc>
<doc id="1428344" url="https://pl.wikipedia.org/wiki?curid=1428344" title="Mistrzostwa świata juniorów do lat 10 w szachach">
Mistrzostwa świata juniorów do lat 10 w szachach

Mistrzostwa świata juniorów do lat 10 w szachach – rozgrywki szachowe mające na celu wyłonienie najlepszych juniorów świata w kategorii wiekowej do 10 lat, organizowane corocznie od 1986 roku. Do 2005 grupa do 10 lat była najmłodszą grupą wiekową, od 2006 rozgrywane są zawody w kategorii do 8 lat.
Zwycięzcom turniejów dziewcząt i chłopców Międzynarodowa Federacja Szachowa przyznaje tytuły mistrzyni i mistrza FIDE (o ile nie byli oni do tej pory zawodnikami utytułowanymi). Jeśli pierwsze miejsce dzielone było przez nie więcej niż trzy osoby, każda z nich otrzymuje ten tytuł.

</doc>
<doc id="1428345" url="https://pl.wikipedia.org/wiki?curid=1428345" title="Mistrzostwa Europy juniorów do lat 18 w szachach">
Mistrzostwa Europy juniorów do lat 18 w szachach

Mistrzostwa Europy juniorów do lat 18 w szachach – rozgrywki szachowe, mające na celu wyłonienie najlepszych juniorów Europy w kategorii wiekowej do 18 lat, organizowane corocznie od 1994 roku. Od 2003 r. są najstarszą grupą wiekową mistrzostw Europy juniorów.

</doc>
<doc id="1428346" url="https://pl.wikipedia.org/wiki?curid=1428346" title="Mistrzostwa Europy juniorów do lat 16 w szachach">
Mistrzostwa Europy juniorów do lat 16 w szachach

Mistrzostwa Europy juniorów do lat 16 w szachach – rozgrywki szachowe mające na celu wyłonienie najlepszych juniorów Europy w kategorii wiekowej do 16 lat, oficjalnie organizowane corocznie od 1991 roku. W latach 1987 i 1988 odbyły się dwa turnieje pod egidą Europejskiej Unii Szachowej; ich zwycięzcy otrzymali medale i tytuły, jednak bez akceptacji Międzynarodowej Federacji Szachowej, która wówczas nie uznawała tej organizacji.

</doc>
<doc id="1428348" url="https://pl.wikipedia.org/wiki?curid=1428348" title="Mistrzostwa Europy juniorów do lat 14 w szachach">
Mistrzostwa Europy juniorów do lat 14 w szachach

Mistrzostwa Europy juniorów do lat 14 w szachach – rozgrywki szachowe, mające na celu wyłonienie najlepszych juniorów Europy w kategorii wiekowej do 14 lat, organizowane corocznie od 1991 roku.

</doc>
<doc id="1428349" url="https://pl.wikipedia.org/wiki?curid=1428349" title="Mistrzostwa Europy juniorów do lat 12 w szachach">
Mistrzostwa Europy juniorów do lat 12 w szachach

Mistrzostwa Europy juniorów do lat 12 w szachach – rozgrywki szachowe, mające na celu wyłonienie najlepszych juniorów Europy w kategorii wiekowej do 12 lat, organizowane corocznie od 1991 roku.

</doc>
<doc id="1428350" url="https://pl.wikipedia.org/wiki?curid=1428350" title="Mistrzostwa Europy juniorów do lat 10 w szachach">
Mistrzostwa Europy juniorów do lat 10 w szachach

Mistrzostwa Europy juniorów do lat 10 w szachach – rozgrywki szachowe, mające na celu wyłonienie najlepszych juniorów Europy w kategorii wiekowej do 10 lat, organizowane corocznie od 1991 roku.

</doc>
<doc id="1428351" url="https://pl.wikipedia.org/wiki?curid=1428351" title="Mistrzostwa Europy juniorów do lat 20 w szachach">
Mistrzostwa Europy juniorów do lat 20 w szachach

Mistrzostwa Europy juniorów do lat 20 w szachach – rozgrywki szachowe mające na celu wyłonienie najlepszych juniorów Europy w kategorii wiekowej do 20 lat.
Pierwsze oficjalne mistrzostwa Europy juniorów odbyły się na przełomie lat 1971 i 1972. Do edycji 1967/68 rozgrywki nosiły nazwę Pucharu Niemeyera (od nazwy sponsora – zakładów Niemeyera), a do 1970/71 Pucharu Europy juniorów. Zwycięzcy tych turniejów otrzymywali nieoficjalny tytuł mistrza Europy juniorów. Dopiero kongres FIDE w Vancouver w 1971 oficjalnie zatwierdził zawody w Groningen jako mistrzostwa Europy juniorów do lat 20.
Pierwsze cztery edycje rozgrywano systemem kołowym, do edycji 1975/76 systemem eliminacji i finałów, a pozostałe systemem szwajcarskim. Do 1991 mistrzostwa odbywały się na przełomie lat w holenderskich miastach Groningen i Arnhem. Od 1992 zmianie uległ terminy oraz organizatorzy zawodów.
Turnieje juniorek zapoczątkowane zostały w 1977. Do 1979 nosiły one nazwę Pucharu Europy; oficjalne mistrzostwa rozgrywane były od 1980. W przeciwieństwie do turniejów mężczyzn, odbywały się one w różnych miastach, również z kilkuletnimi przerwami. Dopiero od 1992 stały się turniejami cyklicznymi, a od 1997 były organizowane wspólnie z turniejami juniorów w tych samych miastach i terminach.
Ostatnie mistrzostwa Europy juniorów do lat 20 rozegrane zostały w 2002 w Baku.

</doc>
<doc id="1428352" url="https://pl.wikipedia.org/wiki?curid=1428352" title="Rysia Przełęcz">
Rysia Przełęcz

Rysia Przełęcz (1999 m n.p.m.) – płytka przełęcz w grani Otargańców w słowackich Tatrach Zachodnich. Znajduje się w tej grani pomiędzy Pośrednią Magurą (2050 m) a Wyżnią Magurą (2095 m). Nazwa przełęczy podana jest na "Mapie Tatr Zachodnich słowackich i polskich", nie wymienia jej natomiast Józef Nyka w swoim przewodniku "Tatry Słowackie". Wschodnie zbocza spod przełęczy opadają do Doliny Raczkowej, zbocza zachodnie do Doliny Jamnickiej. W zboczach wschodnich znajduje się poniżej przełęczy Wyżnia Kotlina, w której często przebywają kozice. Rejon przełęczy, podobnie jak cała grań Otargańców, zbudowany jest z granodiorytów rohackich i porośnięty niską murawą.
Szlak prowadzący granią Otargańców nie sprawia trudności technicznych, jest jednak dość wyczerpujący ze względu na dużą ilość podejść (suma wzniesień 1440 m).

</doc>
<doc id="1428357" url="https://pl.wikipedia.org/wiki?curid=1428357" title="Jason Lezak">
Jason Lezak

Jason Edward Lezak (ur. 12 listopada 1975 w Irvine), amerykański pływak, czterokrotny mistrz olimpijski, czterokrotny mistrz świata, pięciokrotny mistrz świata na krótkim basenie.
Specjalizuje się w stylu dowolnym. Swój pierwszy, złoty, medal podczas igrzysk olimpijskich zdobył w 2000 roku w Sydney w sztafecie 4 × 100 m stylem zmiennym. Na kolejnych igrzyskach, w Atenach, również wygrał złoty medal w tej samej konkurencji oraz zajął trzecie miejsce w sztafecie 4 × 100 m stylem dowolnym. W 2008 roku w Pekinie Lezak był w sztafecie która zdobyła dwa złote medale, na 4 × 100 m stylem zmiennym oraz 4 × 100 m stylem dowolnym. Ponadto w stolicy Chin Amerykanin wywalczył indywidualnie brązowy medal na dystansie 100 m stylem dowolnym. W 2012 roku w Londynie Lezak wygrał srebrny medal w sztafecie 4 × 100 m stylem dowolnym.
W swoim dorobku Lezak ma pięć złotych medali mistrzostw świata, wszystkie w sztafecie. Również pięć złotych medali Amerykanin zdobył na mistrzostwach świata na krótkim basenie, w tym jeden w wyścigu indywidualnym na 100 m stylem dowolnym.

</doc>
<doc id="1428359" url="https://pl.wikipedia.org/wiki?curid=1428359" title="Sztandar krwi">
Sztandar krwi

Sztandar krwi () – nazistowski sztandar (czerwone tło, białe koło, a w nim swastyka obrócona o 45 stopni), który był niesiony podczas nieudanego puczu monachijskiego 9 listopada 1923. Sztandar należał do jednej z grup SA, a podczas puczu został splamiony krwią jego uczestników, kiedy policja monachijska zaczęła strzelać do demonstrantów. Jednak większość krwi na sztandarze pochodziła od Andreasa Bauriedla, zastrzelonego członka partii, który upadł na niego. Po dojściu Adolfa Hitlera do władzy sztandar stał się jednym z najbardziej szanowanych przedmiotów w Narodowosocjalistycznej Niemieckiej Partii Robotników.
Historia.
Powstały dwie wersje tego, co stało się ze sztandarem po puczu monachijskim. Według jednej Heinrich Trambauer zabrał go do domu swojego przyjaciela, gdzie zdjął go z laski, do której był przymocowany i odszedł chowając go pod kurtką. Później przekazał sztandar Karlowi Eggersowi, który umieścił go w sejfie. Druga wersja mówi, że sztandar został skonfiskowany przez władze Monachium i później zwrócony nazistom, a Eggers był jego odbiorcą.
Bez względu na to, która wersja była prawdziwa, Eggers przekazał go później Hitlerowi, gdy ten po dziewięciu miesiącach wyszedł z więzienia Landsberg, do którego trafił za udział w puczu. Wówczas sztandar umieszczono na nowej lasce i dodano zwieńczenie, pod którym srebrnymi literami napisano imiona trzech poległych uczestników przewrotu.
Od tego czasu sztandar stał się obiektem ceremonialnym w partii nazistowskiej i podczas ważnych uroczystości był wnoszony z najwyższymi honorami. Zaszczyt jego noszenia otrzymał Jakob Grimminger, członek SS i wierny zausznik Hitlera, który niósł go także w czasie puczu monachijskiego. Podczas corocznych zjazdów NSDAP w Norymberdze Hitler używał sztandaru do „poświęcania” nowych sztandarów, dotykając nim ich.
Kiedy nie był używany, przechowywano go w „Brunatnym Domu” – głównej siedzibie nazistowskiej partii w Monachium. Zawsze z honorową wartą SS. Sztandar miał małe rozdarcie, którego nie usuwano, gdyż wierzono, że powstało podczas puczu.
Sztandar po raz ostatni pokazano publicznie 18 października 1944 na uroczystości powołania Volkssturmu. Ceremonię prowadził Heinrich Himmler, a obecni byli na niej: Wilhelm Keitel, Heinz Guderian, Hans Lammers, Martin Bormann, Karl Fiehler, Wilhelm Schepmann i Erwin Kraus. Po tym wydarzeniu sztandar zniknął z historii. Nie wiadomo, gdzie się aktualnie znajduje ani nawet, czy jeszcze istnieje. Możliwe jednak, że został zniszczony, gdy Amerykanie zbombardowali Monachium pod koniec II wojny światowej.

</doc>
<doc id="1428360" url="https://pl.wikipedia.org/wiki?curid=1428360" title="Dyskografia Trivium">
Dyskografia Trivium

Dyskografia Trivium – pełna dyskografia amerykańskiej grupy muzycznej Trivium. Grupa powstała w 1999 roku w Orlando w stanie Floryda, należy do nurtu New Wave of American Heavy Metal.

</doc>
<doc id="1428361" url="https://pl.wikipedia.org/wiki?curid=1428361" title="Giulia Quintavalle">
Giulia Quintavalle

Giulia Quintavalle (ur. 6 marca 1983 w Livorno) - włoska zawodniczka w judo startująca w kategorii do 57 kg, złota medalistka igrzysk olimpijskich, trzykrotna mistrzyni Włoch (2004, 2005, 2006).

</doc>
<doc id="1428362" url="https://pl.wikipedia.org/wiki?curid=1428362" title="Harold Tennant">
Harold Tennant

Harold John Tennant (ur. 1865 w Innerleithen w Peeblesshire, zm. 9 listopada 1935) – brytyjski polityk, członek Partii Liberalnej, minister w drugim rządzie Herberta Henry’ego Asquitha.
Życiorys.
Był synem Charlesa Clowa Tennanta i Emmy Winsloe. Wykształcenie odebrał w Eton College oraz w Trinity College na Uniwersytecie Cambridge. W latach 1894–1918 zasiadał w Izbie Gmin jako reprezentant okręgu Berwickshire.
W latach 1892–1895 był asystentem prywatnego sekretarza swojego szwagra, ministra spraw wewnętrznych Herberta Henry’ego Asquitha. W latach 1909–1911 był parlamentarnym sekretarzem przy Zarządzie Handlu. W latach 1911–1912 był finansowym sekretarzem w Ministerstwie Wojny, a następnie podsekretarzem stanu w tymże resorcie. Od lipca do grudnia 1916 r. był członkiem gabinetu jako minister ds. Szkocji.
Od 1914 r. był członkiem Tajnej Rady. W 1923 r. bez powodzenia startował w wyborach w okręgu Glasgow Central. Zmarł w 1935 r.

</doc>
<doc id="1428363" url="https://pl.wikipedia.org/wiki?curid=1428363" title="71 Pułk Artylerii Ciężkiej">
71 Pułk Artylerii Ciężkiej

71 Pułk Artylerii Ciężkiej (71 pac) – oddział artylerii ciężkiej ludowego Wojska Polskiego.
Formowanie i zmiany organizacyjne.
Pułk został sformowany w październiku 1945 roku, w Toruniu, na bazie rozformowywanej 10 Brygady Artylerii Ciężkiej. W skład pułku włączony został 9 dywizjon artyleryjskiego rozpoznania pomiarowego. Oddział podporządkowano dowódcy 13 Brygady Artylerii Ciężkiej. W lutym 1947 roku ze składu pułku został wyłączony dywizjon artyleryjskiego rozpoznania pomiarowego. W 1948 roku została dyslokowana do Chełmna. W lipcu 1949 roku usamodzielniono go wzmacniając ludźmi i sprzętem z rozwiązywanego 30 dac. W 1951 roku pułk przeformowany został w 21 Brygadę Artylerii Ciężkiej.
Skład organizacyjny.
Pułk liczył etatowo 1058 żołnierzy. Na uzbrojeniu posiadał 36 armato-haubic 152 mm wz 37.
Przekształcenia.
10 Brygada Artylerii Ciężkiej → 71 pułk artylerii ciężkiej → 21 Brygada Artylerii Ciężkiej → 21 Brygada Artylerii Armat → 92 dywizjon artyleryjskiego rozpoznania

</doc>
<doc id="1428364" url="https://pl.wikipedia.org/wiki?curid=1428364" title="Matthew Mitcham">
Matthew Mitcham

Matthew Mitcham (ur. 2 marca 1988 w Brisbane, w stanie Queensland) – australijski skoczek do wody i olimpijczyk. Zdobywca złotego medalu na Igrzyskach Olimpijskich w Pekinie.
W 2008 roku zdobył złoty medal na zawodach Diving Grand Prix w Fort Lauderdale. W tym samym roku brał także udział w skokach z platformy 10-metrowej oraz 3-metrowej trampoliny na Igrzyskach Olimpijskich w Pekinie, zdobywając złoty medal olimpijski w skokach z platformy 10-metrowej (z wynikiem 112.10 punktów w ostatnim skoku).
Jego trenerem jest Chava Sobrino.
Jest uznawany za pierwszego otwartego australijskiego geja uczestniczącego w Olimpiadzie (przed nim był jeszcze jeden olimpijczyk Ji Wallace, ale swoją orientację seksualną ujawnił dopiero po udziale w igrzyskach).

</doc>
<doc id="1428365" url="https://pl.wikipedia.org/wiki?curid=1428365" title="Jurij Łytwyn">
Jurij Łytwyn

Jurij Ołeksijowycz Łytwyn, ukr. Юрій Олексійович Литвин (ur. 30 kwietnia 1968 w Bułachiwce w obwodzie dniepropietrowskim) – ukraiński polityk, deputowany Rady Najwyższej Ukrainy, z wykształcenia zootechnik i menedżer.
Od 2000 pracował w administracji lokalnej i regionalnej. W 2007 z listy Bloku Łytwyna został wybrany na posła do Rady Najwyższej, mandat sprawował do 2012.

</doc>
<doc id="1428366" url="https://pl.wikipedia.org/wiki?curid=1428366" title="Okręg wyborczy Berwickshire">
Okręg wyborczy Berwickshire

Okręg wyborczy Berwickshire powstał w 1708 r. i wysyłał do brytyjskiej Izby Gmin jednego deputowanego. Okręg obejmował hrabstwo Berwickshire w Szkocji. Został zlikwidowany w 1918 r.

</doc>
<doc id="1428368" url="https://pl.wikipedia.org/wiki?curid=1428368" title="80 Pułk Artylerii Ciężkiej">
80 Pułk Artylerii Ciężkiej

80 Pomorski Pułk Artylerii Ciężkiej (80 pac) - oddział artylerii ciężkiej ludowego Wojska Polskiego.
Pułk został sformowany we wrześniu 1945 roku na bazie rozformowywanej 5 Brygady Artylerii Ciężkiej. W styczniu 1946 roku pułk został przeformowany w 26 Pomorski Dywizjon Artylerii Ciężkiej.
Skład organizacyjny.
Pułk liczył etatowo 1058 żołnierzy. Na uzbrojeniu posiadał 36 armato-haubic 152 mm wz. 37.

</doc>
<doc id="1428369" url="https://pl.wikipedia.org/wiki?curid=1428369" title="Aviazione Legionaria">
Aviazione Legionaria

Aviazione Legionaria – włoski lotniczy korpus ekspedycyjny walczący w latach 1936–1939 w wojnie domowej w Hiszpanii po stronie frakcji generała Francisco Franco.
Działania.
Po początkowym okresie wojny, kiedy wojska frankistowskie prowadziły ciężkie walki w Hiszpanii, opanowując jedynie mniejszą część jej terytorium, przywódcy rebelii poprosili III Rzeszę i Włochy o pomoc. Niemcy przysłali lotniczy Legion Condor, zaś Włosi Corpo Truppe Volontarie, składające się z wojsk lądowych i Aviazione Legionaria. Włoscy lotnicy walczyli od sierpnia 1936 roku aż do zakończenia wojny w marcu 1939 roku. Do Hiszpanii trafiło ogółem 758 włoskich samolotów, w tym:
Spośród licznych akcji bojowych Aviazione Legionaria można wymienić:
Włoskie samoloty regularnie bombardowały miasta znajdujące się pod władzą republikanów i wspierały oddziały lądowe, współdziałając ściśle z niemieckim Legionem Kondor. Straty Włochów były następujące: zniszczonych 414 myśliwców, 213 bombowców i 44 pozostałe samoloty.
Linki zewnętrzne.
Włoskie asy lotnicze (jęz. angielski)

</doc>
<doc id="1428373" url="https://pl.wikipedia.org/wiki?curid=1428373" title="Henry Duke, 1. baron Merrivale">
Henry Duke, 1. baron Merrivale



</doc>
<doc id="1428374" url="https://pl.wikipedia.org/wiki?curid=1428374" title="82 Pułk Artylerii Ciężkiej">
82 Pułk Artylerii Ciężkiej

82 Warszawski Pułk Artylerii Ciężkiej (82 pac) – oddział artylerii ciężkiej ludowego Wojska Polskiego.
Pułk został sformowany we wrześniu 1945 roku według etatu Nr 4/8 "ciężkiego pułku artylerii Rezerwy Naczelnego Dowództwa". Jednostka powstała na bazie 21 Zapasowego Pułku Artylerii (dowództwo pułku i jeden dywizjon), nadwyżek po rozformowanej 5 Brygadzie Artylerii Ciężkiej, z których utworzono drugi dywizjon oraz 8 Samodzielnego Dywizjonu Rozpoznania Artyleryjskiego, na bazie którego utworzono baterię artyleryjskiego rozpoznania pomiarowego.
W lutym 1946 roku pułk został przeformowany w 27 Warszawski Dywizjon Artylerii Ciężkiej.
Struktura organizacyjna według etatu Nr 4/8.
Stan etatowy pułk liczył 10 pracowników i 726 żołnierzy, w tym 111 oficerów, 205 podoficerów i 410 szeregowców. Na uzbrojeniu znajdowały się dwadzieścia cztery 152 mm armato-haubice wz. 1937 (MŁ-20).

</doc>
<doc id="1428376" url="https://pl.wikipedia.org/wiki?curid=1428376" title="Uniwersytet w Pizie">
Uniwersytet w Pizie

Uniwersytet w Pizie (wł. "Università di Pisa") – jeden z najstarszych i jeden z najsłynniejszych włoskich uniwersytetów. Zlokalizowany jest w Pizie (Toskania). Obecnie wraz z dwoma innymi uczelniami wchodzi w skład grupy pizańskich szkół wyższych (wł: "Sistema Universitario Pisano"). Uczy się tu prawie 52 tys. studentów. Co roku mury uczelni opuszcza ponad 11 tys. absolwentów. Kierunkiem, którego absolwenci Uniwersytetu w Pizie osiągają najwyższy światowy poziom jest w chwili obecnej przede wszystkim informatyka.
Na terenie uczelni znajduje się najstarszy w Europie
akademicki ogród botaniczny.
Historia.
Początki Uniwersytetu w Pizie sięgają XI w., chociaż formalnie został powołany do życia dopiero 3 września 1343 r. edyktem papieża Klemensa VI. Początkowo funkcjonowały 4 wydziały: teologii, prawa cywilnego, prawa kanonicznego i medycyny. W roku 1403 został zamknięty po zajęciu Pizy przez Florencję. Działalność podjął dopiero w roku 1473, dzięki decyzji władcy Florencji Wawrzyńca Wspaniałego. Najsłynniejszym absolwentem Uniwersytetu był Galileusz, który również tu wykładał jako profesor matematyki od roku 1589.

</doc>
<doc id="1428378" url="https://pl.wikipedia.org/wiki?curid=1428378" title="85 Pułk Artylerii Ciężkiej">
85 Pułk Artylerii Ciężkiej

85 Warszawski Pułk Artylerii Ciężkiej im. gen. Józefa Bema (85 pac) – oddział artylerii ciężkiej ludowego Wojska Polskiego.
Pułk został sformowany we wrześniu 1945 roku w garnizonie Bielsko według etatu Nr 4/8 ciężkiego pułku artylerii Rezerwy Naczelnego Dowództwa. Jednostka powstała na bazie dowództwa i 1 dywizjonu rozwiązanej 1 Warszawskiej Brygady Artylerii Ciężkiej im. gen. Józefa Bema. Dowódcą pułku został oficer Armii Radzieckiej, płk P. Posławski.
Na początku 1946 roku pułk został przeformowany w 28 Warszawski Dywizjon Artylerii Ciężkiej, który wiosną tego roku został dyslokowany do garnizonu Jelenia Góra.
Struktura organizacyjna według etatu Nr 4/8.
Stan etatowy pułk liczył 10 pracowników i 726 żołnierzy, w tym 111 oficerów, 205 podoficerów i 410 szeregowców. Na uzbrojeniu znajdowały się dwadzieścia cztery 152 mm armato-haubice wz. 1937 (MŁ-20).

</doc>
<doc id="1428379" url="https://pl.wikipedia.org/wiki?curid=1428379" title="Mistrzowie golfa">
Mistrzowie golfa

Mistrzowie golfa (ang. "Golf Punks", 1998) – amerykańska komedia.
Były gracz w golfa postanawia zostać trenerem grupki dzieciaków, którzy chcą zostać mistrzami golfa.
Film jest emitowany w Polsce za pośrednictwem telewizji Jetix/Disney XD. Premiera filmu odbyła się 11 grudnia 2005 roku o godz. 16:25 w Kinie Jetix. Wcześniej film można było oglądać na Jetix Play.
Wersja polska.
Opracowanie i udźwiękowienie wersji polskiej: na zlecenie Jetix – Eurocom Studio
Reżyseria: Wojciech Szymański
Dialogi: Anna Niedźwiecka
Dźwięk i montaż: Krzysztof Podolski
Kierownictwo produkcji: Marzena Omen-Wiśniewska
Udział wzięli:

</doc>
<doc id="1428380" url="https://pl.wikipedia.org/wiki?curid=1428380" title="John Burns">
John Burns

John Elliot Burns (ur. 20 października 1858 w Lambeth, zm. 24 stycznia 1943) – brytyjski działacz związków zawodowych i polityk, bezpartyjny, minister w rządach Henry’ego Campbella-Bannermana i Herberta Henry’ego Asquitha.
Był synem szkockiego inżyniera. Początkowo wykonywał zawód ojca. Tam zapoznał się z pismami Johna Stuarta Milla, Thomasa Carlyle’a i Johna Ruskina. W 1879 r. został członkiem Amalgamated Society of Engineers. Następnie przez dwa lata pracował dla United Africa Company. Podczas pobytu w Afryce przyjął poglądy socjalistyczne, które wynikały z doświadczenia oraz z przyjaźni z uczestnikami Komuny Paryskiej. Po powrocie do Wielkiej Brytanii założył oddział Federacji Socjaldemokratycznej w Battersea.
Po wygranych wyborach do rady wykonawczej SDF, Burns bez powodzenia startował w wyborach parlamentarnych 1885 r. Rok później zaangażował się w londyńskie demonstracje przeciwko bezrobociu. Został wówczas aresztowany i oskarżony o zmowę i podżeganie do popełnienia przestępstwa. Został jednak uniewinniony z tych zarzutów. Ponownie aresztowano go 13 listopada 1887 r., po demonstracji przeciwko nadużyciom w Irlandii. Burns został wtedy uwięziony na 6 tygodni.
Po strajku w dokach londyńskich w sierpniu 1889 r. Burns opuścił SDF i zaangażował się w działalność w związkach zawodowych. Wkrótce został wybrany do nowo utworzonej rady miejskiej Londynu. W 1892 r. uzyskał mandat parlamentarny z okręgu Battersea jako reprezentant Niezależnej Partii Pracy. Kiedy jego klubowy kolega, Keir Hardie, doprowadził do utworzenia Partii Pracy, Burns związał się z Partią Liberalną.
W 1905 r. został przewodniczącym Rady Samorządu Lokalnego. W 1914 r. został przewodniczącym Zarządu Handlu. Będąc pacyfistą zrezygnował ze stanowiska ministra handlu po wybuchu I wojny światowej, w proteście przeciwko zaangażowaniu Wielkiej Brytanii w ten konflikt. Wcześniej sprzeciwiał się również II wojnie burskiej. W 1918 r. wycofał się z czynnego życia politycznego.
Resztę życia spędził rozwijając swoje zainteresowania związane z historią Londynu, książkami i krykietem. Zmarł w 1943 r. Został pochowany na cmentarzu św. Marii w Battersea Rise.

</doc>
<doc id="1428381" url="https://pl.wikipedia.org/wiki?curid=1428381" title="33 Brygada Artylerii Armat">
33 Brygada Artylerii Armat



</doc>
<doc id="1428383" url="https://pl.wikipedia.org/wiki?curid=1428383" title="Małe Otargańce">
Małe Otargańce

Małe Otargańce (słow. "Malé Otrhance") – południowa część grani Otargańców w słowackich Tatrach Zachodnich. Obejmuje dwa szczyty Ostredoka o wysokości 1674 (południowy) i 1714 m n.p.m. (północny) oraz skalistą, postrzępioną grań pomiędzy nimi. Zbocza wschodnie Małych Otargańców opadają do Doliny Raczkowej, zbocza zachodnie do Doliny Jamnickiej. Garby szczytowe i grań Małych Otargańców są skaliste i nagie, zbocza w partiach podszczytowych porośnięte kosodrzewiną. Powyżej górnego szczytu znajduje się w grani rów grzbietowy o długości ok. 100 m.
Małe Otargańce zbudowane są z granodiorytów, tych samych, które budują Rohacze. Szlak turystyczny prowadzący granią Małych Otargańców nie nastręcza trudności technicznych, przejście całej trasy jest jednak męczące ze względu na dużą liczbę podejść (suma wzniesień 1800 m). Z całej grani Otargańców szczególnie dobre widoki na Barańce, Smrek, Rohacze i grań Bystrej.

</doc>
<doc id="1428384" url="https://pl.wikipedia.org/wiki?curid=1428384" title="Mistrzostwa Świata Strongman 2000">
Mistrzostwa Świata Strongman 2000

Mistrzostwa Świata Strongman 2000 – doroczne, indywidualne zawody siłaczy.
Rundy kwalifikacyjne.
WYNIKI KWALIFIKACJI
Data: 3, 4, 5, 6 sierpnia 2000 r.
Miejsce: Sun City 
Do finału kwalifikuje się dwóch najlepszych zawodników z każdej grupy.
Grupa 1
Grupa 2
Grupa 3
Grupa 4
Grupa 5
Finał.
FINAŁ - WYNIKI SZCZEGÓŁOWE
Data: 9, 10, 11, 12 sierpnia 2000 r.
Miejsce: Sun City, Pilansberg International Airport 

</doc>
<doc id="1428386" url="https://pl.wikipedia.org/wiki?curid=1428386" title="Okręg wyborczy Battersea">
Okręg wyborczy Battersea

Okręg wyborczy Battersea powstał w 1885 i wysyłał do brytyjskiej Izby Gmin jednego deputowanego. Okręg zlikwidowano w 1918, ale przywrócono go ponownie w 1983. Okręg obejmuje dzielnicę Battersea w londyńskiej gminie Wandsworth.

</doc>
<doc id="1428389" url="https://pl.wikipedia.org/wiki?curid=1428389" title="Ranomi Kromowidjojo">
Ranomi Kromowidjojo

Ranomi Kromowidjojo (ur. 20 sierpnia 1990 w Sauwerd) – holenderska pływaczka surinamsko-jawajskiego pochodzenia, trzykrotna mistrzyni olimpijska, wielokrotna mistrzyni świata i Europy, rekordzistka świata na krótkim basenie.
Specjalizuje się w stylu dowolnym. Odnosiła sukcesy na mistrzostwach Europy juniorów, jej pierwszą dorosłą imprezą były mistrzostwa Europy w Budapeszcie (2006). Z miejsca stała się ważnym punktem sztafet kraulowych, ma na swym koncie medale mistrzostw Europy, brąz MŚ na długim basenie (2007). W Pekinie wspólnie z koleżankami Inge Dekker, Femke Heemskerk i Marleen Veldhuis sięgnęła po złoto (4x100 metrów kraulem). Sztafeta w identycznym składzie w marcu 2008 pobiła rekord świata na tym dystansie (3:33.62), a w lipcu 2009, podczas mistrzostw świata w Rzymie osiągnęła jeszcze lepszy wynik (3:31.72).
Dwukrotnie została wybrana najlepszą sportsmenką roku w Holandii (2011 oraz 2012).
W 2012 została wybrana najlepszą pływaczką w Europie.

</doc>
<doc id="1428390" url="https://pl.wikipedia.org/wiki?curid=1428390" title="Strefa unikania">
Strefa unikania

Strefa unikania – efekt obserwacyjny, który powoduje, że nie można obserwować odległych i słabych obiektów w płaszczyźnie dysku galaktycznego Drogi Mlecznej. Efekt ten występuje ponieważ gaz, pył i gwiazdy należące do naszej galaktyki, których największe zagęszczenie występuje właśnie w tej płaszczyźnie, przesłania obraz odleglejszych i słabszych obiektów. 
Strefa unikania została zaobserwowana na początku XX wieku gdy katalogi astronomiczne wykazywały brak obserwowanych obiektów mgławicowych w obrębie płaszczyzny dysku galaktycznego. Zrozumienie natury obiektów mgławicowych jako odrębnych, odległych galaktyk było wytłumaczeniem istnienia strefy unikania.

</doc>
<doc id="1428394" url="https://pl.wikipedia.org/wiki?curid=1428394" title="Jekatierina Makarowa">
Jekatierina Makarowa

Jekatierina Walerjewna Makarowa, ros. Екатери́на Вале́рьевна Мака́рова (ur. 7 czerwca 1988 w Moskwie) – rosyjska tenisistka, złota medalistka igrzysk olimpijskich z Rio de Janeiro (2016) w grze podwójnej, mistrzyni French Open 2013, US Open 2014 i Wimbledonu 2017 w grze podwójnej kobiet oraz US Open 2012 w grze mieszanej. Od 11 czerwca do 15 lipca 2018 liderka deblowego rankingu tenisistek.
Przebieg kariery.
W latach 2004–2007 wygrała dwa turnieje ITF: w Antalyi, pokonując w finale Katerynę Awdijenko, oraz w Târgu Mureș, wygrywając w decydującym meczu z Simoną Matei.
W 2007 roku zwyciężyła w turnieju ITF w Moskwie wygrywając w finale z Jewgieniją Rodiną. Wygrane kwalifikacje umożliwiły jej występ w turnieju głównym US Open. Osiągnęła tam trzecią rundę, w drugiej pokonując rozstawioną Ai Sugiyamę. Przegrała z numerem jeden turnieju i światowego rankingu Justine Henin.
Podczas Australian Open w 2008 roku doszła do trzeciej rundy, po drodze wygrywając m.in. z Ágnes Szávay, rozstawioną z numerem 20. We wspomnianej trzeciej rundzie uległa Nadieżdzie Pietrowej. W turnieju w Eastbourne, po przejściu kwalifikacji, osiągnęła ćwierćfinał, po drodze wygrywając m.in. z rozstawioną z numerem trzecim Wierą Zwonariową.
W 2010 roku zwyciężyła w grze pojedynczej w Eastbourne, wygrywając w finale z Wiktoryją Azaranką. Następny singlowy triumf zanotowała w Pattayi w 2014 roku, kiedy pokonała w meczu mistrzowskim Karolínę Plíškovą. Kolejne zwycięstwo osiągnęła w Waszyngtonie w 2017 roku, a jej przeciwniczką była Julia Görges. Oprócz tego, w 2009 roku osiągnęła dwa finały singlowe: w Fezie oraz w Estoril.
W karierze zwyciężyła w piętnastu turniejach deblowych, w tym podczas wielkoszlemowych French Open 2013, US Open 2014 i Wimbledonu 2017. Została także mistrzynią olimpijską z Rio de Janeiro (2016). Dodatkowo 21-krotnie osiągała finały zawodów gry podwójnej, w tym podczas wielkoszlemowego Australian Open w 2014 i 2018 roku, Wimbledonu w 2015 roku i French Open w 2016 roku.
W 2010 roku osiągnęła finał rywalizacji mikstowej podczas zawodów wielkoszlemowych w Melbourne. W 2012 roku odniosła triumf w tej konkurencji w turnieju w Nowym Jorku.

</doc>
<doc id="1428395" url="https://pl.wikipedia.org/wiki?curid=1428395" title="Tapejaridae">
Tapejaridae



</doc>
<doc id="1428397" url="https://pl.wikipedia.org/wiki?curid=1428397" title="Barbara Abramow-Newerly">
Barbara Abramow-Newerly

Barbara Abramow-Newerly z Jareckich (ur. 4 grudnia 1908 w Puławach, zm. 21 marca 1973 w Warszawie) – polska aktorka i reżyserka teatralna, wokalistka, pedagog, działaczka społeczna.
Życiorys.
Uczyła się w szkole średniej, a także w Szkole Umuzykalnienia i Tańca Scenicznego S. i T. Wysockich w Warszawie, gdzie szkoliła zdolności wokalne. W dwudziestoleciu międzywojennym zajmowała się działalnością pedagogiczną, artystyczną i społeczną. Współpracowała m.in. z Januszem Korczakiem, była też sekretarzem redakcji jego czasopisma „Mały Przegląd”. Uczyła śpiewu w szkole RTPD na warszawskim Żoliborzu. Należała także do organizatorów tamtejszego zespołu aktorskiego (Teatr Kukiełek RTPD, który później otrzymał nazwę Teatru Baj). Pracowała w nim od września 1929 jako aktorka i śpiewaczka.
Po wybuchu II wojny światowej uczyła śpiewu i współpracowała z RGO, m.in. przy realizowaniu tajnych inscenizacji. Tuż po wojnie pracowała w świetlicach RTPD, a potem – jeszcze w roku 1945 – po reaktywowaniu Teatru RTPD Baj w Warszawie została jego aktorką i reżyserem. Pracowała tam do 1947 roku.
Później występowała w innych warszawskich teatrach: w Teatrze Dzieci Warszawy (w latach 1947–1950), Teatrze Nowej Warszawy (1950–1955), Teatrze Młodej Warszawy (1955–1957), Klasycznym i Rozmaitości (1957–1960). Przez wiele lat była też aktorką Teatru Polskiego Radia (współpraca ta zaczęła się jeszcze przed wojną, w roku 1937; po wojnie – stała współpraca z tą instytucją). Zarówno na scenie, jak i w radiu śpiewała i grała głównie w repertuarze dla dzieci i młodzieży.
W 1946 wraz z innymi założyła Komitet Korczakowski, a potem przez wiele lat była kierowniczką jego archiwum.
Życie prywatne.
Była córką Michała Jareckiego i Marii z Kamińskich. 14 kwietnia 1931 w stolicy wyszła za mąż za Igora Newerlego, pisarza. 17 maja 1933 roku przyszedł na świat ich syn Jarosław Abramow-Newerly, późniejszy pisarz i satyryk.

</doc>
<doc id="1428401" url="https://pl.wikipedia.org/wiki?curid=1428401" title="Jerzy Bielenia">
Jerzy Bielenia

Jerzy Bielenia (ur. 14 kwietnia 1918 w Mińsku Litewskim, zm. 25 czerwca 2001 w Warszawie) – polski aktor teatralny i filmowy.
Życiorys.
W 1938 r. zdał maturę w Gimnazjum im. Stanisława Staszica w Warszawie. W 1938 r. rozpoczął studia w Instytucie Sztuki Teatralnej. Studia przerwała wojna. W 1946 r. złożył egzamin eksternistyczny. Dużą popularność przyniosła mu rola Florczaka w radiowym programie "Podwieczorek przy mikrofonie". Występował również w warszawskim Teatrze Syrena. Spoczywa na cmentarzu Powązkowskim w Warszawie (kwatera 244, rząd 1, grób 3).

</doc>
<doc id="1428404" url="https://pl.wikipedia.org/wiki?curid=1428404" title="Języki pama-nyungańskie">
Języki pama-nyungańskie

Języki pama-nyungańskie – największa rodzina języków australijskich.
W okresie przedkolonialnym ludy aborygeńskie mówiące językami pama-nyungańskimi zamieszkiwały 90% powierzchni kontynentu, obejmując cały jego obszar z wyjątkiem północnego zachodu, gdzie istnieje kilkanaście niewielkich rodzin o niejasnych związkach z rodziną pama-nyungańską, a także Tasmanii, której mieszkańcy posługiwali się słabo poznanymi językami tasmańskimi. 20. edycja Ethnologue wymienia 282 języki pama-nyungańskie, w większości wymarłe lub wymierające, którymi posługuje się łącznie około 30 tysięcy ludzi.
Należą do nich między innymi:

</doc>
<doc id="1428407" url="https://pl.wikipedia.org/wiki?curid=1428407" title="Elektronik (czasopismo)">
Elektronik (czasopismo)

Elektronik – ogólnopolski miesięcznik techniczny, poświęcony zagadnieniom elektroniki. Wydanie elektroniczne w postaci plików PDF można zaprenumerować bezpłatnie na stronie internetowej czasopisma.
Tematy poruszane na łamach czasopisma to:

</doc>
<doc id="1428408" url="https://pl.wikipedia.org/wiki?curid=1428408" title="Joan Hammond">
Joan Hammond

Dame Joan Hammond (ur. 24 maja 1912 w Christchurch w Nowej Zelandii jako Joan Hilda Hood, zm. 26 listopada 1996 w Bowral) – australijska śpiewaczka operowa, nauczycielka śpiewu i golfistka.
W latach trzydziestych próbowała z powodzeniem swoich sił w golfie wygrywając turniej juniorski w 1929 oraz mistrzostwa Nowej Południowej Walii w latach 1932, 1934 i 1935.
Międzynarodową sławę zyskała jednak dzięki swemu głosowi. Była jedną z najbardziej znanych brytyjskich diw operowych. Urodzona w Nowej Zelandii dorastała w Australii. W roku 1936 rozpoczęła studia w Wiedniu, debiutowała w Londynie w 1938 roku. Sławę zyskała dzięki rolom w operach Pucciniego. Występowała na największych i najsłynniejszych salach operowych świata - min. Covent Garden Theatre, La Scala, Staatsoper czy Teatrze Wielkim w Moskwie.
W czasie II WŚ jako wolontariuszka zgłosiła się na kierowcę ambulansu. Jednocześnie cały czas kontynuowała swoją karierę operową.
Karierę przerwał jej w 1965 atak serca. Powróciła wtedy do Australii gdzie uczyła śpiewu.
Jej autobiografia "A voice, a life" została opublikowana po raz pierwszy w roku 1970.
Zmarła w wieku 84 lat w Bowral w Nowej Południowej Walii.

</doc>
<doc id="1428409" url="https://pl.wikipedia.org/wiki?curid=1428409" title="Automatyka, Podzespoły, Aplikacje">
Automatyka, Podzespoły, Aplikacje

Automatyka, Podzespoły, Aplikacje – ogólnopolski miesięcznik techniczny, poświęcony zagadnieniom automatyki. 
Tematy poruszane na łamach czasopisma to zagadnienia z zakresu automatyki przemysłowej, sterowania oraz pomiarów.

</doc>
<doc id="1428411" url="https://pl.wikipedia.org/wiki?curid=1428411" title="Gervinho">
Gervinho

Gervais Yao „Gervinho” Kouassi (ur. 27 maja 1987 w Anyamie) – iworyjski piłkarz występujący na pozycji napastnika we greckim Aris Saloniki oraz w reprezentacji Wybrzeża Kości Słoniowej.
Kariera klubowa.
Gervinho urodził się w Ányamie, skąd pochodzi także inny napastnik również występujący w reprezentacji Wybrzeża Kości Słoniowej – Arouna Koné. W roku 1998 zaczął występować w młodzieżowym zespole ASEC Mimosas. W wieku 15 lat przeszedł do drużyny juniorów klubu Toumodi F.C. Grał tam przez dwa lata. Swoją juniorską karierę zakończył w belgijskim SK Beveren, gdzie w drużynie młodzików występował przez rok.
Gervinho szybko przebił się do pierwszej drużyny i w roku 2005 zadebiutował w seniorskim składzie. Od tego czasu stał się podstawowym piłkarzem swojej ekipy. W belgijskiej drużynie występował przez dwa sezony, w czasie których wystąpił w 61 ligowych spotkaniach, strzelając w nich 14 bramek. W 2007 roku przeszedł do występującego we francuskiej Ligue 1 Le Mans FC. 21 lipca 2009 Gervinho odszedł do Lille OSC, z którym podpisał 3-letni kontrakt. W lipcu 2011 roku przeszedł do Arsenalu za kwotę 10,5 mln funtów. 8 sierpnia 2013 roku Gervinho został graczem Romy.
Kariera reprezentacyjna.
W reprezentacji swojego kraju Gervinho zadebiutował w 2007 roku.
Rok później został powołany przez Gérarda Giliego do kadry na Puchar Narodów Afryki. Na tym turnieju jego reprezentacja zajęła 4. miejsce a sam Gervinho wystąpił w dwóch spotkaniach. W tym samym roku ten sam selekcjoner powołał go do kadry na Letnie Igrzyska Olimpijskie w Pekinie. Został na nich kapitanem swojego zespołu. Na tym turnieju zagrał dotychczas we wszystkich dwóch spotkaniach i strzelił jednego gola w wygranym 4-2 meczu z Serbią. Podczas Mistrzostw Świata 2010 wystąpił we wszystkich trzech meczach grupowych reprezentacji. Był zawodnikiem reprezentacji WKS, który strzelił pierwszego w historii gola przeciwko reprezentacji Polski (17 listopada 2010 w Poznaniu). Podczas Pucharu Narodów Afryki 2012 dotarł z reprezentacją WKS do finału, gdzie w serii rzutów karnych nie wykorzystał decydującej „jedenastki”.
W pierwszym meczu Pucharu Narodów Afryki 2015 przeciwko reprezentacji Gwinei uderzył dłonią w twarz zawodnika rywali, Nab’ego Keïtę, za co został ukarany przez sędziego czerwoną kartką, a następnie zawieszony dyscyplinarnie na dwa mecze w turnieju.
Sukcesy.
Klubowe.
Lille
Reprezentacyjne.
Wybrzeże Kości Słoniowej

</doc>
<doc id="1428412" url="https://pl.wikipedia.org/wiki?curid=1428412" title="Gervais Yao Kouassi">
Gervais Yao Kouassi



</doc>
<doc id="1428415" url="https://pl.wikipedia.org/wiki?curid=1428415" title="Stéphanie Dubois">
Stéphanie Dubois

Stéphanie Dubois (ur. 31 października 1986 w Laval) – kanadyjska tenisistka, reprezentantka kraju w Pucharze Federacji, frankofonka.
Ma na koncie 10 wygranych turniejów ITF w singlu oraz 8 w deblu. Jej największym osiągnięciem był finał turnieju debla Bell Challenge w Québecu w 2007 roku, gdzie w parze z Renatą Voráčovą przegrały z Christiną Fusano i Raquel Kops-Jones. W singlu jej największym sukcesem jest 1/8 finału turnieju pierwszej kategorii Rogers Cup w 2008 roku, rozgrywanego w Montrealu. Kanadyjka jako zawodniczka z dziką kartą wygrywała kolejno z wyżej klasyfikowanymi Wolhą Hawarcową i Mariją Kirilenko, by ostatecznie przegrać z Jeleną Janković.

</doc>
<doc id="1428416" url="https://pl.wikipedia.org/wiki?curid=1428416" title="Marek Kuczyński">
Marek Kuczyński

Marek Remigiusz Kuczyński (ur. 11 lipca 1967 w Gdańsku) – polski kompozytor, producent muzyczny, muzyk i realizator dźwięku utworów wykorzystywanych w produkcjach filmowych, telewizyjnych, teatralnych, multimedialnych. Tworzy w wielu stylach, od muzyki symfonicznej i kameralnej poprzez jazz do muzyki elektronicznej.
Życiorys.
Absolwent Akademii Muzycznej w Gdańsku. Członek Polskiej Akademii Filmowej.
Marek Kuczyński jest laureatem następujących nagród m.in.:

</doc>
<doc id="1428417" url="https://pl.wikipedia.org/wiki?curid=1428417" title="António Guterres">
António Guterres

António Manuel de Oliveira Guterres (ur. 30 kwietnia 1949 w Lizbonie) – portugalski polityk i inżynier, parlamentarzysta, w latach 1992–2002 sekretarz generalny Partii Socjalistycznej, od 1995 do 2002 premier Portugalii, w latach 2005–2015 wysoki komisarz Narodów Zjednoczonych do spraw uchodźców, od 2017 sekretarz generalny ONZ.
Życiorys.
W 1971 ukończył inżynierię elektryczną w Instituto Superior Técnico w ramach Uniwersytetu Technicznego w Lizbonie, po czym pracował jako nauczyciel akademicki. Zaangażował się w działalność polityczną w ramach Partii Socjalistycznej. W 1973 założył i przez rok kierował stowarzyszeniem działającym na rzecz konsumentów. Później do 1975 zatrudniony w gabinecie ministra Mária Soaresa.
W 1976 wybrany na posła do Zgromadzenia Republiki, z powodzeniem ubiegał się o reelekcję w okręgu Castelo Branco w kolejnych wyborach. Na początku lat 80. był członkiem Zgromadzenia Parlamentarnego Rady Europy.
Od 1986 do 1988 wchodził w skład sekretariatu krajowego socjalistów, następnie do 1991 kierował jego klubem poselskim. W 1992 wybrany na sekretarza generalnego Partii Socjalistycznej, kierował nią do 2002, kiedy to zastąpił go Eduardo Ferro Rodrigues. Od 1992 był wiceprzewodniczącym Międzynarodówki Socjalistycznej, zaś w latach 1999–2005 stał na czele tej organizacji.
28 października 1995, po wyborach parlamentarnych wygranych przez socjalistów (zdobyte 104 mandaty w 230-osobowym parlamencie), António Guterres objął urząd premiera. Dobra sytuacja ekonomiczna kraju doprowadziła do zwiększenia wydatków socjalnych. W okresie kierowania przez niego rządem Portugalia zorganizowała Expo ’98 w Lizbonie. W 1999 Partia Socjalistyczna ponownie wygrała wybory parlamentarne (115 mandatów), a jej lider ponownie został premierem. Od stycznia do czerwca 2000 był jednocześnie przewodniczącym Rady Europejskiej. W trakcie drugiej kadencji doszło do spowolnienia gospodarczego, a negatywnie na notowania rządu wpłynęły konflikty w Partii Socjalistycznej i katastrofa w Castelo de Paiva, gdzie na skutek zawalenia się mostu zginęło blisko 60 osób. W 2001 socjaliści zdecydowanie przegrali wybory samorządowe. António Guterres zadeklarował swoją rezygnację, po przedterminowych wyborach parlamentarnych 6 kwietnia 2002 na funkcji premiera zastąpił go José Manuel Barroso z Partii Socjaldemokratycznej.
W maju 2005 António Guterres został przez sekretarza generalnego ONZ Kofiego Annana mianowany wysokim komisarzem Narodów Zjednoczonych ds. uchodźców. Stanowisko to zajmował od czerwca tegoż roku do grudnia 2015. W 2016 został powołany w skład Rady Państwa, organu doradczego przy prezydencie.
W lutym tego samego roku Portugalia oficjalnie zgłosiła jego kandydaturę na sekretarza generalnego Organizacji Narodów Zjednoczonych. W październiku 2016 Rada Bezpieczeństwa ONZ jednogłośnie rekomendowała go na ten urząd. 13 października 2016 został wybrany na to stanowisko z kadencją od 1 stycznia 2017. W 2021 uzyskał reelekcję na drugą kadencję.
Życie prywatne.
W 1972 poślubił Luísę Amélię Guimarães e Melo, z którą ma dwoje dzieci i która zmarła w 1998 na chorobę nowotworową. W 2001 António Guterres zawarł związek małżeński z Catariną de Almeidą Vaz Pinto.

</doc>
<doc id="1428418" url="https://pl.wikipedia.org/wiki?curid=1428418" title="Ferdinand Neureiter">
Ferdinand Neureiter

Ferdinand Neureiter (ur. 15 sierpnia 1928 w Rydze, zm. 31 grudnia 2007 w Salzburgu) – austriacki językoznawca, działacz i historyk literatury kaszubskiej.
Życiorys.
Urodził się w rodzinie o mieszanym pochodzeniu i przez pierwsze lata życia mieszkał w Rydze na Łotwie, gdzie jego ojciec praktykował jako lekarz sądowy. W 1937 r. rodzina przeniosła się do Wiednia. Tam F. Neureiter ukończył szkołę i zaczął poważną naukę języków. Po śmierci ojca studia musiał przerwać i zajął się handlem w rodzinnej firmie. Jako akwizytor przebywał za granicą, m.in. w 1949 r. w Stanach Zjednoczonych, a potem w Anglii. Tam w 1955 r. poznał Marjorie Coxall z Walii, którą w 1956 r. poślubił. Doczekali się dwóch synów: Martina (ur. 1961) i Christiana (ur. 1964). Później zamieszkali w Salzburgu w Austrii.
W 1947 r. zainteresował się językami słowiańskimi, m.in. z fachowej publikacji językoznawczej dowiedział się o istnieniu Kaszubów. Po latach postanowił pogłębić swoją znajomość tego narodu. W 1959 r. napisał do czasopisma „Kaszëbë” i wkrótce nawiązał korespondencję z Zygmuntem Budziszem z Helu. Zdołał zebrać wiele materiałów i wydawnictw dotyczących Kaszub, rozwinął korespondencję z wieloma twórcami i działaczami regionalnymi, w tym z Tadeuszem Bolduanem, Edmundem Kamińskim, Aleksandrem Labudą, Alojzym Naglem i Janem Trepczykiem. Zaczął publikować w czasopismach polskich, takich jak „Kaszëbë”, „Polska” i „Litery”, oraz austriackich. Od 1961 r. często odwiedzał Polskę. W 1966 r. otrzymał tytuł „Amicus Poloniae”. Spotykał się jednak także z podejrzliwością i krytyką, tak w kraju, jak i za granicą, m.in. w 1963 r. zaatakował go znany emigracyjny działacz Jędrzej Giertych.
Począwszy od roku 1967 F. Neureiter opublikował w Austrii kilka artykułów na temat historii i literatury kaszubskiej, m.in. „Die Kaschuben”. Zamieścił w nich też własne tłumaczenia wierszy ok. 10 twórców kaszubskich. Równocześnie zaczął uczyć się kaszubskiego i polskiego, który opanował w stopniu dobrym. Pomogła mu w tym znajomość stenografii. W 1969 r. założył w Salzburgu oddział Towarzystwa Austria-Polska, w którym wygłaszał odczyty na tematy kaszubskie i polskie, organizował wystawy, koncerty i spotkania z polskimi artystami i publicystami. Przygotowywał też swoje najsławniejsze książki. Gdański klub studentów „Pomorania” przyznał mu Medal Stolema, który 7 kwietnia 1973 r. wręczyła mu w Gdańsku córka Lecha Bądkowskiego Sławina.
W 1973 r. F. Neureiter opublikował dwujęzyczny wybór wierszy i krótkich opowiadań kaszubskich pt. „Kaschubische Anthologie”. Przedstawił reprezentatywny przekrój literatury kaszubskiej, przedrukował utwory najwybitniejszych jej twórców, które też samodzielnie przełożył, przy czym dla wierszy podał tylko przekład filologiczny. A w 1978 r. ukazało się (ze skrótami wydawcy) jego największe dzieło – zarys dziejów literatury kaszubskiej pt. „Geschichte der Kaschubischen Literatur”. Jest to bardzo drobiazgowa praca, poprzedzona wieloma latami kontaktów i korespondencji z twórcami, gromadzenia materiałów, wyjaśniania zagadnień szczegółowych i detali języka kaszubskiego. Do dziś nie powstała lepsza historia kaszubskiego piśmiennictwa. W 1982 r. ukazała się w polskim tłumaczeniu Marii Boduszyńskiej-Borowikowej jako „Historia literatury kaszubskiej”, ze wstępem Tadeusza Bolduana pt. „Ferdinand Neureiter – badacz literatury kaszubskiej” oraz z autorskimi korektami i uaktualnieniami. Nieco poszerzona i uaktualniona wersja pracy oryginalnej wyszła w Niemczech w 1991 r.
Praca Austriaka jest po dziś dzień podstawową pozycją dla badaczy literatury kaszubskiej. Została natychmiast zauważona i doceniona przez kaszubskich działaczy i literatów; pozytywnie pisali o niej m.in. L. Bądkowski i T. Bolduan. Ale ówczesne władze polskie krytykowały książki F. Neureitera jako wypaczone kaszubskim separatyzmem i niemieckim szowinizmem oraz wrogie Polsce. Największym krytykiem autora był prof. Andrzej Bukowski, który nie chciał zaakceptować podkreślania tzw. językowego statusu kaszubszczyzny, czyli uznawania kaszubskiego za oddzielny język, a nie dialekt języka polskiego. Polemika zwolenników jednego i drugiego na łamach gazet i czasopism, m.in. miesięcznika „Pomeranii”, trwała do końca lat 80. W tym czasie F. Neureiter zainteresował się literaturą białoruską i w 1983 r. ogłosił dwujęzyczny wybór utworów pt. „Antologia białoruska”.
W ostatnich latach życia Ferdinand Neureiter kontynuował swoją działalność organizacyjną i publicystyczną dla promocji kultury polskiej i kaszubskiej w Austrii, zbierał też za nią nagrody i zaszczyty. m.in. w 1991 r. przyznano mu Medal im. B. Chrzanowskiego „Poruszył wiatr od morza”, który wręczono mu w Gdańsku 17 stycznia 1992 r. Dwa lata później, 6 stycznia 1994 r., otrzymał Krzyż Komandorski Orderu Zasługi RP, który wręczył mu ówczesny minister spraw zagranicznych RP Władysław Bartoszewski. Zaś 16 listopada 2004 r. odebrał w Salzburgu Złotą Odznakę Zasługi Kraju Salzburg.
Przez całe swoje twórcze życie Austriak interesował się polską kulturą i jej twórcami. Prenumerował liczne periodyki, korespondował z pisarzami i działaczami kulturalnymi, gromadził bibliotekę i archiwum – praktycznie nic nie wyrzucał. Kontynuował swoje studia nad kaszubszczyzną, m.in. wystąpił na konferencji naukowej w Jastrzębiej Górze w październiku 1993 r. i przedstawił referat nt. recepcji literatury kaszubskiej w krajach niemieckojęzycznych. Opublikowano go w materiałach pokonferencyjnych w 1994 r.
Pod koniec życia F. Neureiter ciężko zaniemógł i uległ wylewowi. Po kilkumiesięcznej śpiączce zmarł w ostatni dzień 2007 roku w szpitalu w Wiedniu. W tym mieście jego zwłoki zostały też skremowane, a uroczysty ich pogrzeb odbył się 21 stycznia 2008 r., też w Wiedniu. Archiwum i bibliotekę pisarza rodzina przekazała Uniwersytetowi w Kolonii.
Śmierć Ferdinanda Neureitera odbiła się dużym echem w prasie pomorskiej. Opublikowano wiele nekrologów, a długie wspomnienie o Austriaku ogłosił Edmund Kamiński w dwóch numerach „Pomeranii”. Z okazji 80. rocznicy jego urodzin Biblioteka Publiczna Gminy Wejherowo i Muzeum Piśmiennictwa i Muzyki Kaszubsko-Pomorskiej w Wejherowie zorganizowały 13 czerwca 2008 r. wspomnieniowe spotkanie w gmachu muzeum. Wystąpił na nim kaszubski zespół „Levino” z Lęborka, a wielkiego przyjaciela Kaszub wspominali m.in. Z. Budzisz, Marian Selin i E. Kamiński, który przygotował też wystawę towarzyszącą spotkaniu pt. „Ambasador kultury polskiej i kaszubskiej w Salzburgu – w Austrii”.

</doc>
<doc id="1428425" url="https://pl.wikipedia.org/wiki?curid=1428425" title="Linia Hutnicza Szerokotorowa">
Linia Hutnicza Szerokotorowa



</doc>
<doc id="1428427" url="https://pl.wikipedia.org/wiki?curid=1428427" title="Rimutaka">
Rimutaka

Rimutaka Range (zwykle nazywane "Rimutakas", również "Remutaka Range") – pasmo górskie w Nowej Zelandii na Wyspie Północnej.
Jest jednym z kilku pasm górskich będących częścią biegnącego równolegle do wschodniego wybrzeża wyspy grzbietu, ciągnącego się od Przylądku Wschodniego na północnym wschodzie po stolicę kraju Wellington na południowym zachodzie.
Geografia.
Rimutaka Range ciągnie się na długości 55 km z południowego zachodu (Przylądek Turakirae Head) na północny wschód (górny bieg doliny rzeki Hutt) gdzie graniczy z pasmem Tararua Range. Najwyższym szczytem pasma jest Mount Matthews (940 m n.p.m.).
Rimutaka Rail Trail.
12 sierpnia 1878 przez pasmo przeprowadzono linię kolejową, z najbardziej znanym, stromym odcinkiem "Rimutaka Incline" (odcinek z maksymalnym nachyleniem 7,7% na długości ok. 4½ km). 30 października 1955 roku odcinek ten zastąpiono tunelem "Rimutaka Tunnel". Wyłączony z normalnego ruchu odcinek został odbudowany i stanowi turystyczną oraz historyczną atrakcję.

</doc>
<doc id="1428428" url="https://pl.wikipedia.org/wiki?curid=1428428" title="Marta Alaborska">
Marta Alaborska

Marta Alaborska (ur. 1971) – polska aktorka głównie teatralna, także filmowa i telewizyjna. Od 1994 roku jest aktorką Teatru Polskiego w Warszawie. Popularność przyniosła jej rola świetliczanki Zosi w "Klanie".

</doc>
<doc id="1428431" url="https://pl.wikipedia.org/wiki?curid=1428431" title="Języki pama-nyungajskie">
Języki pama-nyungajskie



</doc>
<doc id="1428432" url="https://pl.wikipedia.org/wiki?curid=1428432" title="73 Pułk Artylerii Haubic">
73 Pułk Artylerii Haubic

73 Pułk Artylerii Haubic (73 pah) – oddział artylerii ludowego Wojska Polskiego.
Forowanie i zmiany organizacyjne.
Pułk został sformowany w 1945 roku, w składzie 13 Brygady Artylerii Ciężkiej, według etatu Nr 4/6 "pułku artylerii haubic Brygady Artylerii Ciężkiej Rezerwy Naczelnego Dowództwa". Jednostka została utworzona na bazie rozformowanej 2 Brygady Artylerii Haubic.
W styczniu 1946 pułk został przeniesiony z Włocławka do garnizonu Toruń.
W lutym 1946 roku pułk został przeformowany na etat Nr 4/19. Liczba dywizjonów została zmniejszona do dwóch, a haubic do dwudziestu czterech. W marcu 1947 roku pułk został przeformowany na etat Nr 4/29. Liczba baterii została zmniejszona do pięciu, a haubic do dwudziestu. Latem 1950 roku pułk został przeformowany na etat Nr 4/52. Liczba baterii pozostała niezmieniona. Utworzono natomiast szkołę podoficerską, co zwiększyło liczbę haubic do dwudziestu dwóch.
W grudniu 1948 pułk został przeniesiony z Torunia do garnizonu Grudziądz.
Wiosną 1951 roku na bazie pułku została sformowana 17 Brygada Artylerii Haubic, a on sam przeformowany na etat Nr 4/62. W nowej strukturze organizacyjnej występowały trzy dywizjony a. trzy baterie oraz dywizjon szkolny. Liczba haubic w pułku została zwiększona do czterdziestu. W grudniu 1952 roku pułk został przeformowany na etat Nr 4/85 i skadrowany. Liczba haubic została zmniejszona do dwudziestu ośmiu.
Jesienią 1953 roku pułk został rozformowany. Na jego bazie została utworzona 25 Brygada Artylerii Haubic.
Struktura organizacyjna.
"Etat nr 4/62 pułku artylerii haubic z 12 marca 1951"
Stan etatowy liczył 804 żołnierzy. Na uzbrojeniu znajdowało się trzydzieści sześć 122 mm haubic wz. 1938 (M-30).

</doc>
<doc id="1428433" url="https://pl.wikipedia.org/wiki?curid=1428433" title="PKP LHS">
PKP LHS



</doc>
<doc id="1428434" url="https://pl.wikipedia.org/wiki?curid=1428434" title="HMS Centurion (1732)">
HMS Centurion (1732)

HMS Centurion – brytyjski okręt liniowy, który wszedł do służby w 1734. Okręt podczas wyprawy dookoła świata pod dowództwem admirała George’a Ansona, zasłynął zdobyciem w 1743 hiszpańskiego okrętu „Covadonga”.
Historia.
Zamówienie na budowę HMS „Centurion” zostało złożone w stoczni Portsmouth Dockyard 17 października 1729. Stępkę pod budowę HMS „Centurion” położono 9 września 1729. Wodowanie okrętu nastąpiło 6 stycznia 1732, wejście do służby 1734. Po wejściu do służby wszedł w skład floty broniącej kanału La Manche. W grudniu 1737 dowództwo nad okrętem przejął George Anson. Pod nowym dowództwem, w składzie niewielkiej eskadry, okręt wziął udział w rejsie w rejonie wybrzeży Afryki zachodniej i Jamajki, z którego powrócił w sierpniu 1739. W styczniu 1740 na okręcie zakończył się remont, który miał go przygotować do misji zwalczania hiszpańskiej żeglugi. Głównym celem misji było przechwycenie jednego z hiszpańskich okrętów, który obsługiwał szlak transportowy między Meksykiem a Filipinami. Okręt do Filipin zazwyczaj transportował ładunek srebra, przeznaczony na opłacenie tamtejszego wojska i administracji. Srebro było także przeznaczone na zakup w Chinach towarów, które następnie trafiały do Europy.
18 września 1740, „Centurion” na czele eskadry składającej się z sześciu jednostek wyruszył w podróż której celem miały być Filipiny. W marcu 1741 okręt dotarł w rejon Przylądka Horn. Następnie okręt zdobył kilka hiszpańskich jednostek transportowych, a także miasto portowe Paita. Z powodu trudnych warunków żeglugi w eskadrze Ansona pozostały tylko dwa sprawne okręty „Centurion” i „Gloucester”. W listopadzie 1742 „Centurion” dotarł do chińskiego portu Makau, gdzie został poddany remontowi. 20 czerwca przechwycił u wybrzeży Filipin płynący z Meksyku hiszpański okręt „Nuestra Señora de la Covadonga”. Okręt transportował z Meksyku srebro i był określany jako „manilski galeon”. Hiszpański okręt był większy, jednak miał słabsze uzbrojenie i musiał ulec przewadze brytyjskiego okrętu liniowego.

</doc>
<doc id="1428435" url="https://pl.wikipedia.org/wiki?curid=1428435" title="74 Pułk Artylerii Haubic">
74 Pułk Artylerii Haubic

74 Pułk Artylerii Haubic (74 pah) – oddział artylerii ludowego Wojska Polskiego.
Pułk sformowany został w 1945, w garnizonie Grudziądz, na bazie rozformowanej 3 Brygady Artylerii Haubic z 5 DA i wszedł w skład 13 Brygady Artylerii Ciężkiej.
Wiosną 1951 na bazie pułku sformowana została 19 Brygada Artylerii Haubic z 6 DAP, a on sam przeformowany według etatu Nr 4/62 pułku artylerii haubic. 4 grudnia 1952 przeformowany został na etat Nr 4/85 i skadrowany.
Skład organizacyjny.
"Etat nr 4/62 pułku artylerii haubic z 12 marca 1951"
Pułk liczył etatowo 804 żołnierzy. Na uzbrojeniu posiadał 36 sztuk 122 mm haubic wz. 1938.

</doc>
<doc id="1428436" url="https://pl.wikipedia.org/wiki?curid=1428436" title="Asperger">
Asperger

zobacz też:

</doc>
<doc id="1428437" url="https://pl.wikipedia.org/wiki?curid=1428437" title="87 Pułk Artylerii Haubic">
87 Pułk Artylerii Haubic

87 Pułk Artylerii Haubic – oddział artylerii ludowego Wojska Polskiego.
Formowanie i zmiany organizacyjne.
Powstał w 1945 na bazie rozformowywanych pododdziałów 2. i 3 Brygady Artylerii Haubic z 5 Dywizji Artylerii. W 1946 przeformowano 87 Pułk Artylerii Haubic na 29 Dywizjon Artylerii Haubic. W grudniu 1946 dywizjon otrzymał miano „Kołobrzeski”.
W połowie 1948 roku 29 dywizjon artylerii haubic zreorganizowano zmniejszając w każdym z nich liczbę żołnierzy i sprzętu artyleryjskiego. Ze zreorganizowanych trzech dywizjonów artylerii utworzono 14 Brygadę Artylerii Ciężkiej w Bolesławcu.
Skład organizacyjny.
Pułk liczył etatowo 804 żołnierzy. Na uzbrojeniu posiadał 36 sztuk 122 mm haubic wz. 1938.

</doc>
<doc id="1428438" url="https://pl.wikipedia.org/wiki?curid=1428438" title="Sydney Buxton">
Sydney Buxton

Sydney Charles Buxton, 1. hrabia Buxton GCMG (ur. 25 października 1853 w Londynie, zm. 15 października 1934 w Newtimber) – brytyjski polityk, członek Partii Liberalnej, minister w rządach Henry’ego Campbella-Bannermana i Herberta Henry’ego Asquitha.
Życiorys.
Był synem Charlesa Buxtona i Emily Mary Holland, córki sir Henry’ego Hollanda, 1. baroneta. Buxton kształcił się w Clifton College oraz w Trinity College na Uniwersytecie Cambridge. W latach 1876-1882 był członkiem London School Board. W 1880 r. opublikował "Handbook to the Political Questions of the Day", które doczekały się 11 kolejnych wydań. W tym samym roku bez powodzenia wystartował w wyborach do Izby Gmin w okręgu Boston. Dopiero w 1883 r. uzyskał mandat parlamentarny po wyborach uzupełniających w okręgu Peterborough. Miejsce w Izbie Gmin utracił po wyborach 1885 r., ale odzyskał je już rok później. Tym razem reprezentował okręg wyborczy Poplar.
Po powrocie Partii Liberalnej do władzy w 1892 r. Buxton został podsekretarzem stanu w Ministerstwie Kolonii. Pozostał na tym stanowisku do wyborczej porażki liberałów w 1895 r. W 1905 r. objął stanowisko poczmistrza generalnego. Na tym stanowisku obniżył ceny wysyłania listów do Stanów Zjednoczonych oraz wprowadził zniżki na znaczki pocztowe dla niewidomych. W 1910 r. objął stanowisko przewodniczącego Zarządu Handlu. W 1912 r. złożył wniosek o powołanie komisji do zbadania przyczyn zatonięcia RMS "Titanic". Komisja powstała, a na jej czele stanął lord Mersey.
W lutym 1914 r. Buxton otrzymał nominację na stanowisko gubernatora generalnego Związku Południowej Afryki. W maju tego roku otrzymał tytuł 1. wicehrabiego Buxton. Po wybuchu I wojny światowej Buxton musiał zmierzyć się z niezadowoleniem części Afrykanerów, które przybrało nawet formę otwartego buntu, który jednak został szybko stłumiony przez wojska rządowe. Buxton ściśle współpracował z premierem Związku Louisem Bothą. Gubernator wiele podróżował po dominium. Udało mu się uzyskać sympatię mieszkańców. W 1920 r. odszedł na emeryturę i powrócił do Anglii. W latach 1920-1933 był prezesem Towarzystwa Afrykańskiego.
Po powrocie do Anglii otrzymał tytuł 1. hrabiego Buxton. Pozostał członkiem Partii Liberalnej. Pod koniec życia musiał poddać się amputacji nogi, z powodu wcześniejszego wypadku. Zmarł w 1934 r. Wraz z jego śmiercią wygasł tytuł parowski.
Rodzina.
Buxton był dwukrotnie żonaty. W 1882 r. poślubił Constance Mary Lubbock (zm. 3 listopada 1892), córkę John Lubbocka, 1. barona Avebury. Sydney i Constance mieli razem dwóch synów i córkę:
Drugą żoną Buxtona została w 1896 r. Mildred Ann Smith, córka Hugh Colina Smitha. Sydney i Mildred mieli razem syna i dwie córki:

</doc>
<doc id="1428440" url="https://pl.wikipedia.org/wiki?curid=1428440" title="90 Pułk Artylerii Haubic">
90 Pułk Artylerii Haubic

90 Pułk Artylerii Haubic (90 pah) – oddział artylerii ludowego Wojska Polskiego.
Pułk został sformowany we wrześniu i październiku 1945 roku na terenie Poznańskiego Okręgu Wojskowego z nadwyżek po rozwiązanej 2 Brygadzie Artylerii Haubic. Jednostka została zorganizowana według etatu Nr 4/10 "pułku artylerii haubic 122 mm Rezerwy Naczelnego Dowództwa na stopie "P"", a następnie dyslokowana do garnizonu Słupsk na terenie Pomorskiego Okręgu Wojskowego.
W lutym 1946 roku pułk został przeformowany w 30 Dywizjon Artylerii Haubic, który w grudniu tego roku otrzymał nazwę wyróżniającą "Berliński".
Struktura organizacyjna według etatu Nr 4/10.
Stan etatowy liczył 10 pracowników i 619 żołnierzy, w tym 103 oficerów, 180 podoficerów i 336 szeregowców. Na uzbrojeniu znajdowały się dwadzieścia cztery 122 mm haubice wz. 1938 (M-38).

</doc>
<doc id="1428446" url="https://pl.wikipedia.org/wiki?curid=1428446" title="Flo-Rida">
Flo-Rida



</doc>
<doc id="1428448" url="https://pl.wikipedia.org/wiki?curid=1428448" title="Hrabia Buxton">
Hrabia Buxton



</doc>
<doc id="1428450" url="https://pl.wikipedia.org/wiki?curid=1428450" title="Louis Vauquelin">
Louis Vauquelin



</doc>
<doc id="1428452" url="https://pl.wikipedia.org/wiki?curid=1428452" title="Christian Kielland">
Christian Kielland

Christian Caspar Gabriel Kielland (ur. 10 listopada 1871 w Zululandzie, dziś KwaZulu-Natal, zm. 18 marca 1941 w Oslo) – norweski lekarz położnik i chirurg, wynalazca kleszczy położniczych znanych do dziś jako kleszcze Kiellanda.
Życiorys.
Urodził się w Afryce Południowej jako syn misjonarza, wielebnego Jana Olausa Kiellanda (1833–1898) i Hanny Olsen (1842–1913). Rodzina Kiellandów pochodziła ze Stavanger w zachodniej Norwegii. W 1874 roku rodzina Kiellanda powróciła do Norwegii. Christian Kielland uczył się najpierw w Kathedralskole w Oslo, w 1891 roku zdał tzw. "examen atrium". Następnie studiował medycynę w Kristianii (dziś Uniwersytet w Oslo), studia ukończył w 1899 roku. Rezydenturę odbył w Szpitalu Gravdal w Lofoten; praktykował w Nordland, po czym powrócił do Oslo w 1901 i pracował na Oddziale Chirurgicznym Szpitala Narodowego. Od 1902 do 1904 pracował w Fødsels-stithelsen i był asystentem profesora Christiana Brandta (1859–1932), położnika w klinice uniwersyteckiej. W latach 1911-1914 Kielland piastował stanowisko tzw. "senior registrar" w Fødsels-stithelsen. Pracował też w Kopenhadze i w Szpitalu Katolickim w Oslo gdzie w 1903 roku otworzył własną praktykę chirurgiczną, prowadził ją do końca życia. 
Był członkiem Norweskiego Towarzystwa Medycznego i Stowarzyszenia Medycznego Kristiania. 
Dorobek naukowy Kiellanda jest stosunkowo mało znany. Jedynym osiągnięciem znanym na całym świecie są zaprojektowane przez niego kleszcze położnicze, zaprezentowane po raz pierwszy w 1908 roku na wykładzie w Kristianii. W 1910 roku Kielland demonstrował urządzenie w kilku klinikach w Niemczech. Po jego wizycie w monachijskiej klinice u Döderleina wynalazek zyskał popularność i wkrótce kleszcze były powszechnie używane.

</doc>
<doc id="1428454" url="https://pl.wikipedia.org/wiki?curid=1428454" title="Okręg wyborczy Poplar">
Okręg wyborczy Poplar

Okręg wyborczy Poplar powstał w 1885 r. i wysyłał do brytyjskiej Izby Gmin jednego deputowanego. Okręg zlikwidowano w 1918 r., ale przywrócono go ponownie w 1950 r. Okręg położony był w londyńskim East Endzie. Ostatecznie okręg zlikwidowano w 1974 r.

</doc>
<doc id="1428455" url="https://pl.wikipedia.org/wiki?curid=1428455" title="Tajemniczy opiekun (anime)">
Tajemniczy opiekun (anime)

 – japoński serial animowany wyprodukowany przez studio Nippon Animation, będący adaptacją powieści "Tajemniczy opiekun" Jean Webster. Szesnasty pod względem chronologii serial należący do cyklu "World Masterpiece Theater". W Polsce emitowany na kanale TVP 2.
Opis fabuły.
Judy Abbott, osierocona jako małe dziecko, mieszka w nowojorskim sierocińcu John Grier Home. Inteligentna i pogodna dziewczynka chciałaby móc kontynuować edukację, jednak nieświadomie swoim zachowaniem odstrasza potencjalnych sponsorów. Pewnego dnia jednak tajemniczy fundator finansuje jej naukę w szkole dla dziewcząt im. Abrahama Lincolna w New Jersey. Nie zdradza Judy swojej tożsamości, a ponadto oczekuje od niej listownych sprawozdań na temat jej postępów w nauce oraz życia w szkole.

</doc>
<doc id="1428459" url="https://pl.wikipedia.org/wiki?curid=1428459" title="Łąkie (jezioro)">
Łąkie (jezioro)

Łąkie – wytopiskowe jezioro lobeliowe położone w województwie kujawsko-pomorskim, w powiecie włocławskim, w gminie Włocławek, na południowym wschodzie od Włocławka, niedaleko Domków Ogrodniczych „Rybnica”. Na południowym wschodzie jezioro łączy się wąskim ciekiem z Jeziorem Radyszyn.
Powierzchnia 5,8 ha, maksymalna głębokość 6,0 m
Dno piaszczysto-bagnowe. Łąkie kwalifikuje się do II klasy czystości wody (rok badania 2004).
Jezioro Łąkie jest w formie ochrony Gostynińsko-Włocławskiego Parku Krajobrazowego.

</doc>
<doc id="1428460" url="https://pl.wikipedia.org/wiki?curid=1428460" title="Radyszyn (jezioro)">
Radyszyn (jezioro)



</doc>
<doc id="1428461" url="https://pl.wikipedia.org/wiki?curid=1428461" title="Prosper Duvergier de Hauranne">
Prosper Duvergier de Hauranne

Prosper Duvergier de Hauranne (ur. 3 sierpnia 1798 w Rouen, zm. 19 maja 1881 Herry) – dziennikarz i polityk francuski.
Członek stronnictwa doktrynerów. Współpracował z czasopismami "Globe", "Revue française" i "Revue des deux mondes". W 1870 wszedł do Akademii Francuskiej. Autor "„Histoire du gouvernement parlamentaire en France de 1814-48”". Ojciec Ernesta Duvergier de Hauranne.

</doc>
<doc id="1428463" url="https://pl.wikipedia.org/wiki?curid=1428463" title="Język aranta">
Język aranta



</doc>
<doc id="1428465" url="https://pl.wikipedia.org/wiki?curid=1428465" title="Icone">
Icone

Icone właściwie Wim van Gelder (ur. 31 stycznia 1981 w Leuven) – belgijski producent muzyczny specjalizujący się w gatunku trance.
Rys biograficzny.
Urodził się w miasteczku Leuven w Belgii, gdzie spędził dzieciństwo. Ukończył tamże szkołę podstawową. Studiował inżynierię lądową. Następnie, na uniwersytecie Groep T (ang.: "Group T") w Leuven z kolei uczył się inżynierii przemysłowej.
Jako producent muzyczny działa od 2001 roku, gdy rozpoczął naukę sztuki produkowania za pomocą oprogramowania Technomaker. Następnie, przerzucił się na bardziej zaawansowany sekwencer FL Studio, którego używa do dziś.
Ma na koncie szereg wydanych produkcji oraz remiksów dla komercyjnych producentów. Współpracował m.in. ze Static Blue, Arpegia oraz Bryanem Kearneyem.

</doc>
<doc id="1428469" url="https://pl.wikipedia.org/wiki?curid=1428469" title="¡YA!">
¡YA!

¡YA! - trzeci album wydany przez zespół Marquess. Wyszedł na rynek w 2008 roku.

</doc>
<doc id="1428473" url="https://pl.wikipedia.org/wiki?curid=1428473" title="Dysk galaktyczny">
Dysk galaktyczny

Dysk galaktyczny – gwiazdy, gromady gwiazd i materia międzygwiazdowa znajdujące się w płaszczyźnie galaktyki i obiegające centrum galaktyki w tej płaszczyźnie.
Galaktyki posiadające dysk galaktyczny:
– Galaktyki spiralne:
– Galaktyki soczewkowate (typ E8, S0, SA0, SB0, SAB0)

</doc>
<doc id="1428475" url="https://pl.wikipedia.org/wiki?curid=1428475" title="Depozyt (powieść)">
Depozyt (powieść)

Depozyt – powieść przygodowa Joanny Chmielewskiej z 1999 roku.
Opis fabuły.
Akcja powieści toczy się w Warszawie pod koniec XX wieku. Henryk Karpiowski jest biznesmenem. Ma córkę Elżbietę z pierwszego małżeństwa, które zakończyło się śmiercią żony; z drugą żoną rozwiódł się, obecnie ma narzeczoną Krystynę. Wraz ze swoim kolegą z dawnych lat udało mu się zrobić największy interes w swoim życiu. Zarobił w ten sposób ogromną sumę, którą otrzymał po części w dolarach, a po części w diamentach i złocie. Ponieważ zarówno on, jak i narzeczona musieli wyjechać służbowo, a Elżbieta musiała udać się na wykłady, postanowił cały świeży dochód pozostawić jako depozyt u swego najlepszego przyjaciela, Seweryna Chlupa, żeby w czasie nieobecności domowników nie został on skradziony. W mieszkaniu Henryka przebywał bowiem jego były szwagier, zwany Bublem, który stale coś kradnie. O zarobieniu 20 miliardów złotych informuje jedynie Krystynę, mówi jej też, że majątek jest zabezpieczony, nie wyjawia jednak, w jaki sposób.
Fatalnym zbiegiem okoliczności Henryk przeżywa wypadek samochodowy. Obrażenia zewnętrzne są niezbyt groźne (złamana ręka, lekki uraz głowy), jednak wskutek uderzenia w głowę doznaje amnezji. Nie pamięta niczego, co zdarzyło się przed wypadkiem. W szpitalu odwiedza go zmartwiony przyjaciel, Seweryn, który zapewnia Henryka, że to, co należy do niego, jest dobrze ukryte. Henryk nie rozumie jednak znaczenia tych słów. Po powrocie do domu Seweryn dostaje wylewu i umiera. 
Rodzina Karpiowskich postanawia odnaleźć zarobione przez Henryka pieniądze, lecz nie ma pojęcia, gdzie ukryte są dolary, złoto i diamenty. Po jakimś czasie Krystyna przypomina sobie słowa Seweryna, jakie usłyszała przy szpitalnym łóżku męża. Zdaje sobie sprawę, że najbardziej prawdopodobne jest, że depozyt ukrył Seweryn Chlup. Wdowa po nim nie przyjmuje do wiadomości, że jej mąż miałby przechowywać taki skarb, a jeśli nawet to w jej mniemaniu to, co znajduje się w jej domu, należy do niej. Karpiowscy postanawiają więc wmówić w żonę Seweryna, że pieniądze znalazły się gdzie indziej, a teczki z majątkiem podstępnie szukać w jej domu i w razie znalezienia wykraść ją. Do akcji tej angażują także Tadzia, nieślubnego syna Chlupa.

</doc>
<doc id="1428478" url="https://pl.wikipedia.org/wiki?curid=1428478" title="Tadeusz Milewski (językoznawca)">
Tadeusz Milewski (językoznawca)

Tadeusz Milewski (ur. 17 maja 1906 w Kołomyi, zm. 5 marca 1966 w Krakowie) – polski językoznawca, profesor Uniwersytetu Jagiellońskiego.
Życiorys.
Urodził jako syn Justyny z Wojakowskich i Feliksa Milewskiego lekarza powiatowego. Ukończył Gimnazjum im. Króla Kazimierza Jagiellończyka w rodzinnym mieście. Od 1925 studiował językoznawstwo słowiańskie na Uniwersytecie Jana Kazimierza we Lwowie. W 1929 roku, po uzyskaniu doktoratu na podstawie pracy "Przyczynki do dziejów języka połabskiego", przeniósł się do Krakowa, gdzie w 1933 otrzymał tytuł doktora habilitowanego w Katedrze Filologii Słowiańskiej. Studiował również indoeuropeistykę w Collège de France w Paryżu (w latach 1931–1933). W 1937 roku uzyskał drugą habilitację – z indoeuropeistyki. W 1939 został mianowany profesorem Katolickiego Uniwersytetu Lubelskiego, nie zdążył jednak podjąć tam pracy z uwagi na wybuch wojny. Powróciwszy z kampanii wrześniowej 6 listopada 1939 aresztowany w ramach Sonderaktion Krakau przebywał w obozach w Sachsenhausen i Dachau. Do Krakowa powrócił jesienią roku 1940 i wziął udział w tajnym nauczaniu, a poza tym kontynuował badania naukowe. Po wojnie powrócił na Uniwersytet Jagielloński oraz został członkiem Polskiej Akademii Nauk. W latach 1947–1948 ogłosił monumentalny "Zarys językoznawstwa ogólnego". W skład tej publikacji wchodzi pierwszy na polskim rynku naukowym atlas języków świata. W 1949 roku został profesorem tytularnym i członkiem korespondentem PAU. W 1954 roku otrzymał mianowanie na profesora nadzwyczajnego, a w roku 1960 – na profesora zwyczajnego przy Katedrze Językoznawstwa Ogólnego UJ. W 1956 roku został dziekanem Wydziału Filologii UJ. W latach 1957–1960 pełnił funkcję dziekana Wydziału Filologicznego UJ. Do 1950 roku jego drugim miejscem pracy był KUL, zaś w latach 1950–1965 Wyższa Szkoła Pedagogiczna w Krakowie.
Zmarł 5 marca 1966 roku po długiej chorobie. Został pochowany na Cmentarzu Rakowickim w Krakowie. Uroczystościom pogrzebowym przewodniczył arcybiskup krakowski – Karol Wojtyła.
Zajmował się językami Indian amerykańskich, językiem hetyckim i staropruskim. W dziedzinie językoznawstwa ogólnego poruszał przede wszystkim tematykę typologii lingwistycznej. Uprawiał gramatykę porównawczą języków indoeuropejskich. Badał także pochodzenie polszczyzny literackiej.

</doc>
<doc id="1428479" url="https://pl.wikipedia.org/wiki?curid=1428479" title="László Meduna">
László Meduna



</doc>
<doc id="1428481" url="https://pl.wikipedia.org/wiki?curid=1428481" title="Rezsö Bálint">
Rezsö Bálint



</doc>
<doc id="1428482" url="https://pl.wikipedia.org/wiki?curid=1428482" title="Cisza (film 2001)">
Cisza (film 2001)

Cisza – polski film psychologiczny z 2001 roku. Kręcony był od 3 października do 18 listopada 2000.
Opis fabuły.
Lany Poniedziałek 1978 roku. Mały chłopiec Szymon bawiąc się z kolegami doprowadza do wypadku samochodowego. Giną w nim rodzice Magdy. Mijają 23 lata. On jest kolejarzem, ona pracuje w firmie kosmetycznej. Podczas imprezy techno Magda poznaje Szymona.

</doc>
<doc id="1428484" url="https://pl.wikipedia.org/wiki?curid=1428484" title="Anatolij Chrapaty">
Anatolij Chrapaty

Anatolij Michajłowicz Chrapaty (ros. Анатолий Михайлович Храпатый; ur. 20 października 1962 w Celinogradzie, zm. 11 sierpnia 2008 w Astanie) – kazachski sztangista, dwukrotny medalista olimpijski.
Startował m.in. w kategorii lekkociężkiej. Największe sukcesy odnosił w latach 80, kiedy startował w barwach Związku Radzieckiego. Pięciokrotnie był mistrzem świata (1985-1987, 1989, 1990), a w Seulu zdobył tytuł mistrza olimpijskiego. Był także mistrzem Europy i rekordzistą globu. Dla Kazachstanu wywalczył m.in. srebro na olimpiadzie w Atlancie. Zginął w wypadku samochodowym.

</doc>
<doc id="1428485" url="https://pl.wikipedia.org/wiki?curid=1428485" title="Karl Schaffer">
Karl Schaffer



</doc>
<doc id="1428486" url="https://pl.wikipedia.org/wiki?curid=1428486" title="Córa marnotrawna">
Córa marnotrawna

Córa marnotrawna – polska komedia z 2001 roku, opisująca polski kapitalizm z przymrużeniem oka. Tytułowa bohaterka wychowywała się w PRL-u, wyjechała z kraju. Wraca do kraju z pieniędzmi i próbuje znaleźć w nowej rzeczywistości.

</doc>
<doc id="1428487" url="https://pl.wikipedia.org/wiki?curid=1428487" title="Okręty podwodne typu Permit/Tresher">
Okręty podwodne typu Permit/Tresher



</doc>
<doc id="1428488" url="https://pl.wikipedia.org/wiki?curid=1428488" title="GRS 1915+105">
GRS 1915+105

GRS 1915+105 – układ podwójny należący do mało masywnych układów rentgenowskich. Zawiera gwiazdę ciągu głównego oraz czarną dziurę. Został odkryty w roku 1992 przez satelitę Granat, a jego nazwa jest skrótem od nazwy tego satelity oraz współrzędnych obiektu w układzie równikowym (tj. rektascensja i deklinacja ). Źródło było intensywnie obserwowane przez satelity RXTE oraz INTEGRAL
Układ ten znajduje się w gwiazdozbiorze Orła, w odległości ok. 12,5 kpc. Masa czarnej dziury jest szacowana na 14 ±4 mas Słońca, co czyni ją jedną z najmasywniejszych gwiazdowych czarnych dziur w naszej Galaktyce. Najprawdopodobniej, czarna dziura w tym układzie bardzo szybko rotuje, co może decydować o tym, że GRS 1915+105 jest mikrokwazarem.
Dżet, wyrzucany z okolic akreującej czarnej dziury, świeci w zakresie radiowym. Zależnie od stanu źródła, może on mieć budowę ciągłą, lub też składać się z obłoków plazmy, wyrzucanych partiami i poruszających się z prędkościami bliskimi prędkości światła w próżni (patrz niżej).
Ponadto GRS 1915+105 wykazuje bardzo silną zmienność emisji w zakresie rentgenowskim, przy czym charakter tej zmienności jest różny w zależności od stanu źródła, i może być zarówno całkowicie chaotyczny, jak i regularny (cykliczne zmiany jasności rentgenowskiej).
Pozornie nadświetlne prędkości dżetu w GRS 1915+105.
W mikrokwazarze GRS 1915+105 obserwuje się obydwa dżety wyrzucane z centrum: zarówno ten przybliżający się do nas, jak i ten oddalający się. Inaczej jest w wypadku większości kwazarów, kiedy widać jedynie dżet przybliżający się do nas, a istnienia drugiego dżetu jedynie się domyślamy.
Obserwacje radiowe, w których widać wzajemne oddalanie się od siebie pary jasnych obłoków, pozwalają na wyznaczenie ich ruchów własnych, wyrażonych w sekundach łuku na dobę. Znając niezależnie odległość od źródła, można przeliczyć te ruchy na liniową prędkość obłoków.
Okazuje się, że wyliczone w ten sposób liniowe prędkości przekraczają prędkość światła w próżni!
Jest to jednak efekt pozorny, wynikający z transformacji Lorentza.
Jeżeli źródło promieniowania porusza się z prędkością formula_1 pod kątem formula_2 do kierunku widzenia obserwatora, to gdy pierwszy foton zostanie wyemitowany w punkcie A, a drugi w punkcie B, wówczas różnica czasu ich emisji wyniesie
Obserwator widzi jedynie rzut prostopadły poruszającego się źródła na sferze niebieskiej, a zatem zarejestrowane przez niego sygnały nadejdą w nieco krótszym odstępie czasu:
gdzie d jest różnicą odległości pokonanych przez fotony A i B:
Stąd prędkość źródła zmierzona przez obserwatora będzie równa:
Występujący w powyższym równaniu czynnik
może być większy od 1, a co za tym idzie obserwowana prędkość będzie nadświetlna.
Iloczyn prędkości obłoku i cosinusa kąta widzenia możemy obliczyć znając ruchy własne obłoku zbliżającego i oddalającego się od nas. Jeśli zaś dodatkowo znamy odległość, to kąt widzenia i prędkość obłoku wyznaczymy niezależnie od siebie. Dla mikrokwazara GRS 1915+105 dżet jest emitowany pod kątem formula_8 a jego prędkość wynosi formula_9 a zatem można obliczyć, że pozorna prędkość zbliżającego się do nas dżetu będzie równa formula_10

</doc>
<doc id="1428490" url="https://pl.wikipedia.org/wiki?curid=1428490" title="Love Is A Crime">
Love Is A Crime



</doc>
<doc id="1428491" url="https://pl.wikipedia.org/wiki?curid=1428491" title="Domenico Schiattarella">
Domenico Schiattarella

Domenico „Mimmo” Schiattarella (ur. 17 listopada 1967 roku w Mediolanie) – były włoski kierowca wyścigowy, startował między innymi w Formule 1.
Kariera.
W latach 1985-1991 startował we włoskich wyścigach samochodów jednomiejscowych: Formule 4, Formule 2000 oraz Formule 3. W 1992 roku wystartował w południowoamerykańskiej Formule 3, a rok później w północnoamerykańskiej Formule Atlantic. W 1994 roku zadebiutował w Formule 1 wyścigiem o Grand Prix Europy na torze Jerez w barwach zespołu Simtek. W latach 1994-1998 wystartował też w kilku wyścigach serii CART. W późniejszym okresie kariery skupił się na startach w wyścigach samochodów sportowych, m.in. American Le Mans Series czy 24h Le Mans (6. miejsce w 1999).

</doc>
<doc id="1428492" url="https://pl.wikipedia.org/wiki?curid=1428492" title="Mimmo Schiattarella">
Mimmo Schiattarella



</doc>
<doc id="1428494" url="https://pl.wikipedia.org/wiki?curid=1428494" title="Welcome To My Truth">
Welcome To My Truth



</doc>
<doc id="1428495" url="https://pl.wikipedia.org/wiki?curid=1428495" title="Akademia Rycerska w Legnicy">
Akademia Rycerska w Legnicy

Akademia Rycerska w Legnicy (niem. "Kaiserliche Ritterakademie zu Liegnitz") – męska szkoła średnia w Legnicy, przy ulicy Chojnowskiej 1-3, która istniała od 1730 do 1945 roku. Budynek wpisany do rejestru zabytków pod nr rej.: 595/1015 z 10.01.1964
Zarys historii.
Bezdzietny książę Jerzy Rudolf legnicki (1595–1653) zapisał w swym testamencie z roku 1646 pokaźne środki na utworzenie szkoły dla szlacheckich chłopców – protestantów ze Śląska, która miała być administrowana przez kapitułę kalwinistycznego wówczas kościoła dworskiego pw. św. Jana i nosić miano "Johannisstiftung" – "Fundacja św. Jana". Do realizacji idei księcia nie doszło w czasie 22 lat po jego śmierci, gdyż tron przechodził do różnych i krótko tylko panujących krewnych z dynastii Piastów śląskich aż do jej wygaśnięcia ze śmiercią ostatniego panującego Piasta, Jerzego Wilhelma w roku 1675.
Natychmiast zaczęli rekatolicyzację ostatniego obszaru śląskiej ziemi, w którym panowała tolerancja religijna, a większość poddanych była protestantami. Kościół św. Jana został oddany jezuitom, którzy zamienili go w świątynię katolicką, a środki przeznaczone na stworzenie Akademii skonfiskowane przez skarb cesarski.
Dopiero pokój w Altranstädt (1706) zmusił Habsburgów do zwrócenia zagrabionych funduszy. Stworzono w Legnicy nową szkołę dla szlachty, Akademię Rycerską, w której jednak, wbrew intencjom fundatora Jerzego Rudolfa Legnickiego, mogli się kształcić zarówno protestanci jak i katolicy.
Reformatorem Akademii Rycerskiej był Karl von Zedlitz – pruski minister oświaty, a w latach 1788–1789 dyrektor szkoły. W roku 1811 zezwolono na naukę także młodzieży pochodzenia nieszlacheckiego, a w 1901 przetworzono ją w państwowe liceum, które istniało do 1945 roku i, do którego siłą tradycji uczęszczało bardzo wielu uczniów z rodów szlacheckich w Królestwie Prus.
Jednym z profesorów w 2 poł. XIX w. był malarz Theodor Blätterbauer.
Gmach Akademii.
Monumentalny gmach Akademii, przykład austriackiej barokowej architektury na terenie dzisiejszej Polski, wzniesiony został w latach 1726–1738 według planów architekta wiedeńskiego Josepha Emanuela Fischera von Erlacha i przetrwał II wojnę światową. Systematycznie dewastowany po 1945 r., gdy służył jako jedna z wielu kwater stacjonujących w Legnicy i okolicach oddziałów radzieckich. Dopiero w 1978 r. strona radziecka obiekt przekazała stronie polskiej. Remont Akademii Rycerskiej oficjalnie zakończył się pod koniec marca 2016 roku.
 Budynek wpisany jest do rejestru zabytków pod nr rej.: 595/1015 z 10.01.1964

</doc>
<doc id="1428496" url="https://pl.wikipedia.org/wiki?curid=1428496" title="Why'd You Lie To Me">
Why'd You Lie To Me



</doc>
<doc id="1428497" url="https://pl.wikipedia.org/wiki?curid=1428497" title="Ciemna rzeka">
Ciemna rzeka

Ciemna rzeka – polski film wojenny z 1973 roku na podstawie powieści Jerzego Grzymkowskiego.
Obsada aktorska.
i inni. 
Fabuła.
Wyzwolona Lubelszczyzna. Kaleka Zenek Stankiewicz, walczący w BCh, nie oddał broni. Nie opowiada się ani za władzą ludową, ani za jej przeciwnikami reprezentowanymi przez oddział "Husarza" grasujący w okolicy, składający się z byłych partyzantów. Mimo to uczestniczy w walce przeciw tym ostatnim.

</doc>
<doc id="1428498" url="https://pl.wikipedia.org/wiki?curid=1428498" title="Kuc Connemara">
Kuc Connemara

Kuc Connemara - rasa konia domowego z grupy kuców. Wysokość w kłębie: 135 - 148 cm. Kuce Connemara są kucami wierzchowymi. Nadają się na konkursy skoków, ujeżdżenia. Mogą także ciągnąć lekkie wozy, choć najczęściej są użytkowane jako konie rodzinne.
Cechy charakterystyczne.
Jeszcze dziś można rozpoznać cechy koni, które w przeszłości były krzyżowane z osobnikami innych ras. Connemara ma więc proporcjonalny pokrój po rasach hiszpańskich, wrażliwość araba, siłę zaprzęgowego konia walijskiego, a także coś z ruchów hackneya.
Budowa, pokrój, eksterier.
Kuc Connemara to koń o mocnej i proporcjonalnej budowie. Głowa średniej wielkości o profilu prostym lub garbonosym, szyja dużo dłuższa niż u większości kuców wierzchowych. Connemara ma silny, szeroki grzbiet i lekko ściśnięty zad. Dobrze zarysowane, silne stawy (dzięki nim jest doskonałym skoczkiem) i dobre kopyta.
Umaszczenie.
Akceptowane są wszystkie umaszczenia z wyjątkiem srokatego. Najczęściej spotykane maści to: siwa, kasztanowa, kara i izabelowata. Od kilku lat zauważalny jest przyrost populacji kuców bułanych oraz dereszowatych.
Charakter, temperament.
Duże zdolności przystosowawcze. Zrównoważony temperament, cierpliwość i silne nerwy.
Historia, pochodzenie.
Kuc Connemara pochodzi z zachodniego, nabrzeżnego regionu Irlandii o tej nazwie. Dziś nie ma już naprawdę dzikich koni, ale wciąż wiele osobników dorasta w półdzikich stadach. Kuce zamieszkują chłodne i dżdżyste wybrzeże "zielonej wyspy" - tym warunkom środowiskowym zawdzięczają swoją siłę i wytrzymałość.

</doc>
<doc id="1428501" url="https://pl.wikipedia.org/wiki?curid=1428501" title="I Belong To You">
I Belong To You



</doc>
<doc id="1428502" url="https://pl.wikipedia.org/wiki?curid=1428502" title="Rudy Potok">
Rudy Potok

Rudy Potok – potok w dorzeczu Odry i Białej Lądeckiej mający swoje źródła i bieg w bezludnych terenach w gór Krowiarek.
Źródła potoku znajdują się na stoku pomiędzy Chłopkiem a Wapniskiem. Na całej swojej długości płynie szeroką, łagodnie opadającą doliną wśród łąk i lasów regla dolnego. Jego bieg jest bardzo kręty, a brzegi w dużej części zabagnione i porośnięte łęgiem. Z prawej strony przyjmuje również wody potoku Kątowianka z doliny, w której znajduje się wieś Kąty Bystrzyckie. Nad brzegiem Rudego Potoku znajdowały się przed 1945 r. zabudowania przysiółka Wiesengrundt, dawnej kolonii Kątów Bystrzyckich. Uchodzi do Konradki będąc jej prawym dopływem.

</doc>
<doc id="1428506" url="https://pl.wikipedia.org/wiki?curid=1428506" title="Galaktyka spiralna bez poprzeczki">
Galaktyka spiralna bez poprzeczki

Galaktyka spiralna bez poprzeczki – typ galaktyki spiralnej nieposiadającej centralnej poprzeczki. Ramiona spiralne w tych galaktykach wydają się wychodzić bezpośrednio z jądra galaktyki. Galaktyki spiralne bez poprzeczki oznacza się jako typ SA.

</doc>
<doc id="1428507" url="https://pl.wikipedia.org/wiki?curid=1428507" title="Drzwi w murze">
Drzwi w murze

Drzwi w murze – polski film psychologiczny z 1973 roku w reżyserii Stanisława Różewicza.
Opis fabuły.
Wiktor Zawadzki przybywa na Wybrzeże, aby w gdańskim teatrze uczestniczyć w próbie spektaklu opartego na jego tekście. Jest to tekst trudny, metaforyczny, awangardowy. Reżyser nie ma właściwie żadnej artystycznej koncepcji, aktorzy nie bardzo wiedzą, jak mają grać swoje role. Wiktor wynajmuje pokój w prywatnej kwaterze, ponieważ nie ma miejsc w hotelu. Tam poznaje młodą kobietę Krystynę z matką.

</doc>
<doc id="1428512" url="https://pl.wikipedia.org/wiki?curid=1428512" title="Aleksander Moisejenko">
Aleksander Moisejenko



</doc>
<doc id="1428514" url="https://pl.wikipedia.org/wiki?curid=1428514" title="Robert Wynn Carrington">
Robert Wynn Carrington

Charles Robert Wynn Carrington, 1. markiz Lincolnshire KG, GCMG (ur. 16 maja 1843 w Whitehall w Londynie, zm. 13 czerwca 1928 w Mulsoe w hrabstwie Buckinghamshire) – brytyjski arystokrata i polityk, członek Partii Liberalnej, minister w rządach Williama Ewarta Gladstone’a, lorda Rosebery’ego, Henry’ego Campbella-Bannermana i Herberta Henry’ego Asquitha.
Życiorys.
Pochodzenie i kariera wojskowa.
Był synem Roberta Carringtona, 2. barona Carrington, i Charlotte Drummond-Willoughby, córki 21. barona Willoughby de Eresby. Wykształcenie odebrał w Eton College oraz w Trinity College na Uniwersytecie Cambridge. W 1865 r. został wybrany do Izby Gmin z okręgu Wycombe. W 1868 r., po śmierci ojca, odziedziczył tytuł 3. barona Carrington i zasiadł w Izbie Lordów. Następnie wstąpił do Królewskiej Gwardii Konnej, gdzie w 1869 r. został kapitanem. W latach 1875-1876 był adiutantem księcia Walii podczas jego podróży do Indii. W 1881 r. został podpułkownikiem Królewskiej Piechoty Buckinghamshire. W latach 1881-1885 był kapitanem Gentlemen-at-Arms.
Kariera polityczna.
Carrington był gubernatorem Nowej Południowej Walii w latach 1885-1890. Okres jego urzędowania przypadł na burzliwy okres w dziejach kolonii, która była wówczas targana kryzysami politycznymi i recesją gospodarczą. Po powrocie do Wielkiej Brytanii został w 1892 r. Lordem Szambelanem i pozostał na tym stanowisku do upadku liberalnego rządu w 1895 r. W tym samym roku otrzymał tytuły hrabiego Carrington i wicehrabiego Wendover. W 1901 r. był specjalnym wysłannikiem do Francji, Hiszpanii i Portugalii, gdzie formalnie ogłosił objęcie tronu przez Edwarda VII. W latach 1905-1911 był przewodniczącym Rady Rolnictwa, a do 1912 r. pełnił funkcję Lorda Tajnej Pieczęci. Również w 1912 r. otrzymał tytuł markiza Lincolnshire.
Od 1881 r. był członkiem Tajnej Rady. W 1885 r. otrzymał krzyż Wielki Orderu św. Michała i św. Jerzego. W latach 1892-1907 reprezentował West Pancras w radzie miejskiej Londynu. W latach 1896-1921 był prezesem Narodowego Klubu Liberalnego. W 1910 r. został Lordem Wielkim Szambelanem. W latach 1915-1923 był Lordem Namiestnikiem Buckinghamshire. W 1906 r. otrzymał Order Podwiązki. Był aktywnym masonem i wielkim mistrzem loży w Sydney w latach 1888-1890.
Rodzina.
15 lipca 1878 r. w Whitehall poślubił Cecilię Margaret Harbord, córkę Charlesa Harborda, 5. barona Suffield, i Cecilii Annetty Baring, córki Henry’ego Baringa. Robert i Cecilia mieli razem jednego syna i pięć córek:
Carrington zmarł w 1923 r. Wraz z jego śmiercią wygasły tytuły markiza Lincolnshire, hrabiego Carrington i wicehrabiego Wendover. Tytuł barona Carrington odziedziczył jego młodszy brat, Rupert Carington.

</doc>
<doc id="1428515" url="https://pl.wikipedia.org/wiki?curid=1428515" title="Nie będę cię kochać">
Nie będę cię kochać

Nie będę cię kochać – polski film psychologiczny z 1973 roku w reżyserii Janusza Nasfetera.
Opis fabuły.
Ania, 13-letnia wrażliwa dziewczynka, ma ojca alkoholika. Ojciec nie zdaje sobie sprawy z tego, że ją krzywdzi, a matka nie protestuje. Pewnego dnia Ania znajduje ojca w rowie.

</doc>
<doc id="1428517" url="https://pl.wikipedia.org/wiki?curid=1428517" title="Bazylika katedralna Chrystusa Króla w Reykjavíku">
Bazylika katedralna Chrystusa Króla w Reykjavíku

Bazylika katedralna pw. Chrystusa Króla w Reykjavíku, Kościół Landakot (isl. "Basilika Krists konungs", "Landakotskirkja") – rzymskokatolicka katedra znajdująca się w zachodniej części Reykjavíku w dzielnicy Landakot, siedziba biskupów, obejmującej całe terytorium Islandii, diecezji reykjavíckiej, wznoszona od końca I wojny światowej do 1929 według projektu Guðjóna Samúelssona w stylu neogotyckim, określana również jak "Kristskirkja" (Kościół Chrystusa). Katedra poświęcona jest Chrystusowi Królowi, jej patronami są również Najświętsza Maria Panna Bogurodzica, św. Józef, św. Torlak i św. Jón.
Poprzednie kościoły.
Pierwszymi katolickimi duchownymi, którzy przybyli do Islandii po reformacji, byli Francuzi Bernard Bernard i Jean-Baptiste Baudoin. Na początku XIX wieku zakupili teren farmy Landakot i zamieszkali tam, a następnie w 1864 wznieśli niewielką kaplicę. Kilka lat później wybudowano mały drewniany kościół przy Túngata, nieopodal Landakot.
Budowa.
Po zakończeniu I wojny światowej islandzcy katolicy dostrzegli konieczność budowy większego kościoła ze względu na rosnącą liczbę członków wspólnoty. Podjęto decyzję o budowie neogotyckiej świątyni i powierzono to zadanie architektowi Guðjónowi Samúelssonowi. Po latach budowy świątynia została konsekrowana 23 lipca 1929, w tym samym roku ustanowiono administraturę apostolską Islandii. Był to wówczas największy kościół na wyspie. Do dziś katedra jest wyróżniającym się elementem krajobrazu zachodniej części Reykjavíku. W 1968 roku ustanowiono diecezję reykjavicką, której kościół ten stał się siedzibą. W sąsiedztwie świątyni znajduje się Szkoła Landakot ("Landakotsskóli"), jedyna katolicka szkoła w Islandii założona w 1896.
Architektura.
Katedra wzniesiona została na planie krzyża łacińskiego w stylu neogotyckim z transeptem oraz ambitem. Pojedyncza wieża w przeciwieństwie do wielu innych, zwieńczonych typowymi iglicami wieżowymi, wyróżnia się płaskim dachem.
Wyposażenie.
W świątyni znajdują trzy ołtarze z 1897 w tym niewielki ołtarz główny z cedrowym posągiem Chrystusa Króla stojącego na globie, podarowanym przez papieża Piusa XI. W prezbiterium umieszczono również kamienny ołtarz posoborowy. Kościół zdobią ponadto drewniane posągi Najświętszej Marii Panny, św. Józefa oraz patrona Islandii, św. Torlaka. Pochodząca z przełomu XIX i XX wieku bawarska droga krzyżowa podarowana została w 1976 przez Rudolfa Grabera, biskupa Ratyzbony. Krucyfiks znajdujący się ponad tronem biskupim jest dziełem islandzkiego rzeźbiarza Ríkharðura Jónssona. Najcenniejszym zabytkiem katedry jest umieszczony w 1926 XV-wieczny posąg Maryi z dzieciątkiem, koronowany w 1989 przez papieża Jana Pawła II podczas jego wizyty w Islandii. Katedralne organy pochodzą z 1950. Wnętrze budowli wyłożone jest granitową posadzką. Okna ozdobiono witrażami z motywami geometrycznymi. Świątynia ma trzy dzwony – Chrystus Król, Najświętsza Maria Panna i św. Józef. W sąsiedztwie katedry znajdują się dwa monumenty, w tym popiersie biskupa Martina Meulenberga, inicjatora jej budowy.

</doc>
<doc id="1428518" url="https://pl.wikipedia.org/wiki?curid=1428518" title="Landakotskirkja">
Landakotskirkja



</doc>
<doc id="1428519" url="https://pl.wikipedia.org/wiki?curid=1428519" title="Kościół Landakot">
Kościół Landakot



</doc>
<doc id="1428521" url="https://pl.wikipedia.org/wiki?curid=1428521" title="Tibor Lehoczky">
Tibor Lehoczky

Tibor Lehoczky (ur. 14 maja 1897 w Sátoraljaújhely, zm. 10 grudnia 1971 w Budapeszcie) – węgierski lekarz, neuropatolog. Student i współpracownik Károlya Schaffera.

</doc>
<doc id="1428522" url="https://pl.wikipedia.org/wiki?curid=1428522" title="Wilhelm Peters">
Wilhelm Peters

Wilhelm Karl Hartwich Peters (ur. 22 kwietnia 1815 w Koldenbüttel, zm. 20 kwietnia 1883 w Berlinie) – niemiecki przyrodnik i odkrywca.
Życiorys.
Peters był asystentem Johannesa Petera Müllera, a później kustoszem Muzeum Historii Naturalnej w Berlinie. W październiku 1842 podróżował do Mozambiku przez Angolę. Wrócił do Berlina z olbrzymią kolekcją okazów z zakresu historii naturalnej. Napisał "Naturwissenschaftliche Reise nach Mossambique... in den Jahren 1842 bis 1848 ausgeführt" (1852–82). Praca była kompleksowa w swoim zakresie, dotyczyła ssaków, ptaków, gadów, płazów, ryb rzecznych, owadów i botaniki. Zastąpił Martina Lichtensteina jako kustosza muzeum w 1858, a w tym samym roku został wybrany na zagranicznego członka Królewskiej Szwedzkiej Akademii Nauk. W ciągu kilku lat znacznie powiększył zbiór herpetologiczny Muzeum Berlińskiego do rozmiarów porównywalnych z paryskim i londyńskim. Głównym zainteresowaniem Petersa była herpetologia, w wyniku czego opisał 122 nowe rodzaje i 649 gatunków z całego świata.

</doc>
<doc id="1428523" url="https://pl.wikipedia.org/wiki?curid=1428523" title="Wilhelm Karl Hartwich Peters">
Wilhelm Karl Hartwich Peters



</doc>
<doc id="1428524" url="https://pl.wikipedia.org/wiki?curid=1428524" title="Mira Żelechower-Aleksiun">
Mira Żelechower-Aleksiun

Mira Żelechower-Aleksiun (ur. 26 marca 1941 w Millerowie) – polska malarka żydowskiego pochodzenia, przedstawicielka wrocławskiego środowiska artystycznego.
Życiorys.
Urodziła się jako Mona Janklewicz w Millerowie w obwodzie rostowskim, dokąd uciekli jej rodzice podczas II wojny światowej. Dwa miesiące później jej ojciec został zamordowany przez hitlerowców. Po zakończeniu wojny jako repatriantka wraz z matką wróciła do Polski i osiadła w Mieroszowie. Malarka została adoptowana przez swojego ojczyma, Henryka Żelechowera i przejęła po nim nazwisko, zmieniono jej również imię. W 1947 rodzina przeprowadziła się do Wrocławia. W 1966 roku otrzymała dyplom w zakresie malarstwa architektonicznego w Państwowej Wyższej Szkole Sztuk Plastycznych we Wrocławiu.
Zadebiutowała po raz pierwszy w 1967 roku wystawą w Galerii Teatru Kalambur we Wrocławiu. W latach 60. i 70. aktywnie uczestniczyła w ważniejszych przeglądach malarstwa polskiego: 4. i 7. Polskiego Malarstwa Współczesnego w Szczecinie w latach 1967 i 1974, 8. i 9. Wystawa Grupy Realistów w Warszawie w latach 1968 i 1969, Portret człowieka w Narodowej Galerii Sztuki „Zachęta” w 1971 roku, Konkurs im. Jana Spychalskiego w Poznaniu w latach 1975 i 1976, Polaków portret własny w Krakowie w 1979 roku. 
Podczas stanu wojennego brała udział w ruchu kultury niezależnej, między innymi jako współorganizatorka wrocławskiego Biennale Młodych „Droga i Prawda”. Prowadzi także aktywną działalność pozaartystyczną, głównie na rzecz pojednania chrześcijan i żydów. W 2016 ukazała się książka poświęcona Mirze Żelechower-Aleksiun, "Mona: opowieść o życiu malarki", napisana przez Monikę Braun.
Jest żoną prof. Jana Jaromira Aleksiuna, z którym ma córkę, historyk Natalię Aleksiun.

</doc>
<doc id="1428525" url="https://pl.wikipedia.org/wiki?curid=1428525" title="Turniej olimpijski w piłce wodnej kobiet 2008">
Turniej olimpijski w piłce wodnej kobiet 2008

 Turniej Olimpijski w piłce wodnej kobiet w Pekinie odbył się w dniach 11 - 21 sierpnia 2008 roku. W zawodach wystartowało 8 zespołów. Mecze rozegrane zostały w hali Narodowego Centrum Sportów Wodnych w Pekinie. Po raz pierwszy w igrzyskach olimpijskich wystartowała reprezentacja Chin.
Złotych medali broniły reprezentantki Włoch, które w 2004 roku pokonały w finale reprezentację Grecji 10:9.
Faza grupowa.
Grupa A.
11 sierpnia 2008
13 sierpnia 2008
15 sierpnia 2008
Grupa B.
11 sierpnia 2008
13 sierpnia 2008
15 sierpnia 2008
Faza pucharowa.
Mecz o 7 miejsce.
17 sierpnia 2008
Ćwierćfinały.
17 sierpnia 2008
Mecz o 5 miejsce.
19 sierpnia 2008
Półfinały.
19 sierpnia 2008
Mecz o 3 miejsce.
21 sierpnia 2008
Finał.
21 sierpnia 2008

</doc>
<doc id="1428526" url="https://pl.wikipedia.org/wiki?curid=1428526" title="Dariusz Jezierski (łyżwiarz szybki)">
Dariusz Jezierski (łyżwiarz szybki)

Dariusz Jezierski (ur. 31 maja 1961 w Ciechanowie) – polski łyżwiarz szybki.
Specjalizował się w konkurencjach sprinterskich – wyścigach na 500 i 1000m. Startował w drugich Mistrzostwach Polski w sprincie w 1983 roku, gdzie zajął 1. miejsce na dystansie 500m, w zawodach "Pruszkowiskie Łyżwy" w łyżwiarstwie szybkim w 1989 roku zajął 1. miejsce w wieloboju sprinterskim (500, 1000, 500, 1000)m.
Startował także w mistrzostwach świata w Helsinkach w 1983 roku, gdzie zajął 22. miejsce w wieloboju sprinterskim (500m - 26, 1000m - 26, 500m - 19, 1000m - 22). Z 30 najlepszych wyników w historii łyżwiarstwa w Polsce (do 2001 roku) na dystansie 500m zajął 10. miejsce, na 1000m - 19 a w wieloboju sprinterskim - 4. W wieloboju sprinterskim zdobył 152,935 pkt w Medeo w 1983 roku.
Największe sukcesy odnosił w barwach Stegny Warszawa, a wcześniej Znicza Pruszków.

</doc>
<doc id="1428527" url="https://pl.wikipedia.org/wiki?curid=1428527" title="Kuc kathiawarski">
Kuc kathiawarski



</doc>
<doc id="1428529" url="https://pl.wikipedia.org/wiki?curid=1428529" title="British Rail Class 165">
British Rail Class 165

British Rail Class 165 "Network Turbo" - typ spalinowych zespołów trakcyjnych wytwarzanych w latach 1990-1992 przez zakłady BREL w Yorku. Łącznie dostarczono 76 zestawów, które eksploatują obecnie dwaj przewoźnicy: Chiltern Railways oraz First Great Western. 

</doc>
<doc id="1428530" url="https://pl.wikipedia.org/wiki?curid=1428530" title="Reformowany Kościół Katolicki w Wenezueli">
Reformowany Kościół Katolicki w Wenezueli

Reformowany Kościół Katolicki Wenezueli, Katolicki Kościół Reformowany Wenezueli Rytu Anglikańskiego, ICARVEN (es. "Iglesia Catolica Reformada de Venezuela, Iglesia Catolica Reformada de Venezuela Rito Anglicano") – chrześcijańska wspólnota religijna w Wenezueli. Główny ośrodek religijny tej denominacji znajduje się w mieście Ciudad Ojeda.
Historia.
Kościół został założony w 2007 roku przez byłego anglikańskiego biskupa Leonarda Marin Saavedra. Jego duchowieństwo stanowią w większości byli księża rzymskokatoliccy oraz duchowni luterańscy.
Wspólnota cieszyła się dużym poparciem ze strony prezydenta Wenezueli Hugo Cháveza. Jej działalność jest dofinansowywana przez państwowy koncern naftowy Petróleos de Venezuela.
W 2008 roku w Kościele zostało ordynowanych trzech pierwszych biskupów: Enrique Albornoz Cano, Jon Jen Siu Garcia i Alexis Bertis Vargas.
Charakterystyka.
Reformowany Kościół Katolicki Wenezueli nie jest członkiem Wspólnoty Anglikańskiej. Nie ma nic wspólnego z Reformowanym Kościołem Katolickim (RCC) ani z Reformowanym Kościołem Katolickim w Polsce. ICARVEN w swoim nauczaniu głosi hasła socjalistyczne oraz katolicki liberalizm, teologie wyzwolenia.
Wspólnota posiada obecnie pięć kościołów oraz około 2 tysięcy wiernych. Większość z wyznawców tej denominacji mieszka w wenezuelskim stanie Zulia.

</doc>
<doc id="1428531" url="https://pl.wikipedia.org/wiki?curid=1428531" title="Omnibus konny">
Omnibus konny



</doc>
<doc id="1428532" url="https://pl.wikipedia.org/wiki?curid=1428532" title="Mary Coughlan">
Mary Coughlan

Mary Coughlan, irl. Máire Ní Chochláinn (ur. 28 maja 1965 w Donegalu) – irlandzka polityk, działaczka Fianna Fáil, minister w różnych resortach, tánaiste (wicepremier Irlandii) od 7 maja 2008 do 9 marca 2011. Deputowana do Dáil Éireann w latach 1987–2011.
Życiorys.
Młodość i wykształcenie.
May Coughlan urodziła się w Donegalu w hrabstwie Donegal w 1965. Kształciła się w szkole przyklasztornej sióstr urszulanek w Sligo, gdzie od 1978 do 1983 mieszkała w internacie. Następnie studiowała nauki polityczne na University College Dublin. Krótko pracowała jako pracownik socjalny.
Wyszła za mąż za Davida Charltona, pracownika Garda Síochána; ma dwoje dzieci.
Działalność polityczna.
Do Fianna Fáil wstąpiła w wieku 16 lat. W ugrupowaniu tym działał brat jej ojca Clement Coughlan, który posłował do swojej śmierci w 1983 z okręgu Donegal South-West. Mandat deputowanego w wyborach uzupełniających wywalczył jej ojciec Cathal Coughlan, który zmarł w 1986.
Również w 1986 Mary Coughlan objęła pierwszą funkcję publiczną – została w miejsce ojca dokooptowana do rady hrabstwa Donegal. W 1987 została po raz pierwszy wybrana do Dáil Éireann (również w okręgu Donegal South West). Z powodzeniem ubiegała się o poselską reelekcję w wyborach w 1989, 1992, 1997, 2002 i 2007.
Przez pierwsze kilkanaście lat kariery poselskiej pozostawała mniej znanym politykiem. W 1995 Bertie Ahern, nowy lider partii i nowy lider opozycji, powołał swój gabinet cieni, w którym była odpowiedzialna za reformę edukacji. Gdy FF doszła w 1997 do władzy, Mary Coughlan nie weszła w skład rządu. W lutym 2001 objęła pierwsze ministerialne stanowisko, zostając sekretarzem stanu do spraw Gaeltachtu.
6 czerwca 2002, po kolejnych wyborach parlamentarnych, objęła urząd ministra do spraw społecznych i rodziny. 29 września 2004, po zmianach w gabinecie premiera Bertiego Aherna, została ministrem rolnictwa, rybołówstwa i żywności. W trakcie jej urzędowania, w 2005 i w 2006 zamknięte zostały dwie (ostatnie istniejące) państwowe fabryki cukru, co spowodowało protesty pracowników i rolników w raju. W czasie pełnienia tej funkcji zmagała się także z epidemią ptasiej grypy (2006) oraz epidemią pryszczycy (2007). P14 czerwca 2007, po wyborach do Dáil Éireann, została ponownie mianowana na zajmowane dotychczas stanowisko.
7 maja 2008, po dymisji premiera Bertiego Aherna i przejęciu władzy przez Briana Cowena, objęła stanowisko tánaiste oraz ministra przedsiębiorczości, handlu i zatrudnienia. 23 marca 2010 stanęła w zamian na czele resortu edukacji, zachowując funkcję wicepremiera. Obowiązki rządowe wykonywała do 9 marca 2011; od 20 stycznia 2011, po dymisji Mary Harney, pełniła też jednocześnie funkcję ministra zdrowia i dzieci. W wyborach w 2011 utraciła mandat deputowanej.

</doc>
<doc id="1428535" url="https://pl.wikipedia.org/wiki?curid=1428535" title="Mary Couglan">
Mary Couglan



</doc>
<doc id="1428537" url="https://pl.wikipedia.org/wiki?curid=1428537" title="Katedra w Santiago de Compostela">
Katedra w Santiago de Compostela

Katedra w Santiago de Compostela – jedna z najważniejszych świątyń pielgrzymkowych, miejsce docelowe drogi Świętego Jakuba. Według tradycji miejsce spoczynku św. Jakuba Większego jednego z dwunastu apostołów, uczniów Jezusa Chrystusa.
Katedra w Santiago de Compostela jest jednym z największych dzieł architektury romańskiej w Hiszpanii i najważniejszych świątyń w średniowieczu. Bogata w liczne dzieła sztuki, przede wszystkim romańskiej rzeźby, takie jak "Puerta de las Platerias" (Brama Złotników), czy "Pórtico da Gloria" (Portal Chwały). Osobliwością katedry jest "Botafumeiro" – wielka kadzielnica o ponad 700-letniej historii. Zawieszona jest na sklepieniu, na skrzyżowaniu naw.
Historia.
Według legendy apostoł Jakub Większy prowadził działalność misyjną wśród Celtów zamieszkujących Półwysep Iberyjski. W 44 zginął śmiercią męczeńską w Jerozolimie. Jego ciało zostało wkrótce przeniesione do Galicji. W dobie prześladowań chrześcijan zamieszkujących ten teren, w III w. grób wraz ze szczątkami św. Jakuba został porzucony. W 813 szczątki apostoła zostały odnalezione dzięki, jak głosi tradycja, eremicie Pelayo, który podczas swoich poszukiwań w nocy widział deszcz gwiazd spadających na pobliskie wzgórze. Podzielił się swoją wizją z miejscowym biskupem Teodomirem z Iria, który zleciwszy zbadanie sprawy, odkrył kamienny grobowiec zawierający szczątki męczennika. Wybudowano w tym miejscu kościół, a nazwa Compostela (pochodzi z łacińskiego "campus stellae" – co oznacza pole gwiazd) przypomina cudowne wydarzenie związane z tym miejscem. Biskup Theodemir uznał to wydarzenie za cud i powiadomił króla Asturii Alfonsa II. Król zlecił wznieść kaplicę na miejscu cudownego odnalezienia. Następnie świątynię powiększano, w 829 i w 899 w stylu wczesnoromańskim. Patronat nad ostatnią rozbudową objął król Leónu Alfons III Wielki. W 997 r. podczas ekspansji Arabów na półwyspie Iberyjskim Mohammed ibn-Abi Amir (938-1002), dowódca wojsk Kalifatu Kordowy, kazał zniszczyć kościół. Ozdobne wrota i dzwony przeniesiono do Wielkiego Meczetu w Kordowie. Kiedy Kordowę zdobyły w 1236 wojska króla Ferdynanda III Kastylijskiego, te same zdobycze przeniesiono do katedry w Toledo.
Budowa obecnej monumentalnej świątyni rozpoczęła się w 1075 za panowania Alfonsa VI Kastylijskiego i rządów biskupa Diego Peláeza. W swoim planie nawiązuje do wzniesionego z cegły kościoła klasztornego św. Sernina w Tuluzie, z tym, że świątynię w Santiago zbudowano przede wszystkim z granitu. Budowla powstawała w kilku fazach i jak mówi Księga św. Jakuba ("Liber Sancti Iacobi"), ostatni kamień został położony w 1122. Uroczysta konsekracja katedry miała miejsce w 1211. Wśród świadków poświęcenia był m.in. król Leónu Alfons IX.
Ze względu na znaczenie tego miejsca pielgrzymkowego już podczas budowy zmieniał się status świątyni. Status kościoła katedralnego kościół otrzymał w 1075, natomiast w 1100 papież Urban II polecił założyć przy katedrze siedzibę arcybiskupa. W 1495 przy archikatedrze powstał uniwersytet.
Kościół był wielokrotnie przebudowywany w XVI–XVIII w.
Architektura.
Dwupoziomowy kościół jest trójnawową bazyliką z szerokim transeptem, oraz prezbiterium z półkolistą apsydą. Prezbiterium obiega ambit z wieńcem kaplic.
Elewacje zewnętrzne.
Przy wejściu do katedry znajduje się ołtarz ze złotą muszlą, symbolem pielgrzymów i ich patrona św. Jakuba. Liczne tłumy pielgrzymów stoją w kolejce aby pocałować muszlę, jako symboliczny znak hołdu patronowi.
Fasada zachodnia.
Zachodnią fasadę znana jako "Fachada de la Plaza del Obradoiro" flankują dwie średniowieczne wieże wzbogacone obfitą dekoracją rzeźbiarską z XVIII w. Wzniesione na planie kwadratu, mają wysokość 76 m. Wieża północna ("Torre de la Carraca") wieńczy figura ojca św. Jakuba, Zebedeusza; na zwieńczeniu wieży południowej ("Torre de las Campanas") figura Marii Salome – matki apostoła. W architekturze fasady przeważają formy charakterystyczne dla późnego baroku. Ogromny ładunek dekoracji rzeźbiarskiej typowy dla sztuki Hiszpanii XVIII w. jest jedną z cech Churrigueryzmu. Fasadę tę zaprojektował Fernando Casas y Nóvoa, zaś realizacja projektu miała miejsce w latach 1738-1750. W części środkowej liczne figury, m.in. św. Jakuba Większego oraz jego uczniów Atanazjusza i Theodomira. Wszyscy trzej ukazani są jako pielgrzymi. Pomiędzy postaciami uczniów apostoła płaskorzeźbiony herb miasta Santiago de Compostela – grób, powyżej gwiazda symbolizująca znalezienie relikwii Świętego Jakuba.
Obecny kształt fasady jest wynikiem kilku rozbudowań dawnej fasady romańskiej. Stanowi dominujący akcent urbanistyczny placu Seminaryjnego ("Praza do Obradoiro") wielkiego, reprezentacyjnego placu.
Wejście główne do górnego kościoła poprzedza niewielki kwadratowa placyk (do którego prowadzą cztery ciągi schodów), poniżej którego znajduje się kruchta kościoła dolnego ("Igrexa Baixa"). Portal tej kruchty zdobią figury królów Izraela Dawida i Salomona. Reprezentacyjne schody wzbogacone są bogatą dekoracją, m.in. kilkoma żelaznymi bramkami.
Ponadto tę fasadę poprzedzają barokowe prostokątne aneksy przylegające do obu wież.
Od strony południowej obok fasady znajduje się wejście do późnogotyckich krużganków otaczających jeden z największych wirydarzy. Krużganki wzniesiono w 1533, ich budowę zlecił Fonseca, późniejszy arcybiskup Toledo. Natomiast od strony północnej znajduje się wejście do barokowego pałacu Gelmirez, powstałego na miejscu dawnej XII-wiecznej budowli.
Na rewersach hiszpańskich monet o wartości 1, 2 oraz 5 eurocentów widnieje sylwetka zachodniej fasady katedry.
Fasada północna.
Monumentalna, czteroosiowa fasada północna katedry mieści wejście, stanowiące metę Drogi Świętego Jakuba. Wejście to zdobi tzw. Portal Rajski ("Puerta de la Francigena"), przez które wchodzi się do ramienia transeptu zwanego "Praza da Immaculada". Portal ten wzniósł w 1122 Bernard, będący także ówczesnym skarbnikiem świątyni. Niestety to wejście zostało zniszczone w XVII w. Elewacja w obecnym kształcie jest barokowa. Zdobią ją XVIII-wieczne figury Świętego Jakuba oraz Alfonsa III Wielkiego (866-910) i Ordoña II z Leónu (873-924).
Fasada wschodnia.
Wschodnia fasada stoi przy "Praza da Quintana". Od tej strony do wnętrza prowadzą dwa portale z dwoma reprezentacyjnymi wejściami, znanymi jako Święte Wrota i Wrota Królewskie. Znaczenie ich podyktowane jest funkcją – Święte Wrota otwiera się podczas Roku Jubileuszowego od 25 lipca w Dzień św. Jakuba, zamyka się je w najbliższą niedzielę. Po przekroczeniu tych Wrót wchodzi się do środka katedry przez kolejne mniejsze wejście Bramą św. Pelayo (odkrywca porzuconego grobu św. Jakuba). Tradycja otwierania Świętych Wrót sięga XII w. To uprzywilejowanie zagwarantował w 1119 papież Kalikst II, a zatwierdził w swojej bulli zwanej "Regis Aeterni" Aleksander III. W bulli tej wydanej w 1179 papież nadał miastu Santiago de Compostela status świętego miasta (obok Rzymu i Jerozolimy). Drugie wrota zwane Królewskimi jak nazwa mówi były zastrzeżone tylko dla monarchów.
Zaprojektowana przez Fernandeza Lechuga i wzniesiona w 1611, fasada ozdobiona jest wykonanymi przez Mastera Mateo figurami przedstawiającymi proroków i patriarchów. Powyżej portalu figury św. Jakuba i jego dwóch uczniów.
Fasada południowa.
Fasada południowa katedry stoi przy placu "Praza das Praterias", który dawniej był miejscem handlu srebrem. Plac ten znajduje się pomiędzy katedrą a budynkami monasterium kanonickiego. Ponadto przy tym placu znajdują się budynek pałacu Rajoy pełniący funkcję miejskiego ratusza. Przy tym placu wznoszą się dwie wieże: barokowa Wieża Zegarowa ("Torre del Reloj") wzniesiona przez Domindo de Andrade w XVII w. oraz Wieża Skarbca.
Południowa elewacja, tzw. "Puerta de las Platerias" – Portal Złotników jest cennym przykładem architektury i rzeźby romańskiej. Znajdujące się w niej portale prowadzą do południowego ramienia transeptu katedry. Portal o dwóch półkolistych arkadach powstał pomiędzy 1112 i 1117. Jest to dzieło artystów przybyłych z Francji (Conques u stóp francuskich Pirenejów, Tuluzy, Moissac, Loarre) oraz miejscowości Jaca. Stanowi on syntezę doświadczeń artystycznych wypracowanych w obu krajach i silnie łączy architekturę z rzeźbą.
Dwa tympanony portali zawierają płaskorzeźbione przedstawienia figuralne. Na lewym znajduje się sceny: Kuszenia Chrystusa na pustyni oraz Jawnogrzesznicę, która ukazana jest jako półnaga kobieta trzymająca w dłoniach czaszkę. Postać ta prawdopodobnie jest symbolicznym wyobrażeniem herezji, odmiennej wobec postawy Kościoła myśli, którą szerzyli Katarowie. Prawy tympanon zawiera sceny pasyjne – Biczowanie, Koronowanie Cierniem oraz Uzdrowienie ślepca i Pokłon Trzech Króli.
Powyżej portali na ścianach westybulu kolejne płaskorzeźby tworzące wątki biblijne: "Król Dawid grający na lutnii", "Stworzenie Adama" zestawione z "Chrystusem błogosławiącym Dawida" oraz "Wygnanie z Raju". Figury te umieszczone są wtórnie, większość z nich pochodzą z dawnych portali północnych datowanych na ostatnią dekadę XI w.
Na fryzie scena Przemienienia Pańskiego oraz postaci Abrahama i czterej aniołowie grający na trąbach.
Wnętrze.
Wnętrze świątyni niemal w całości zachowało swoją pierwotną romańską architekturę. Nakryte jest w całości sklepieniem kolebkowym. Poszczególne przęsła zostały wyeksponowane za pomocą gurtów. W przeciwieństwie do bogato dekorowanych elewacji zewnętrznych wnętrze charakteryzuje się oszczędnością, monumentalizmem, przestrzennością i wielkością. Nawa główna katedry ma długość 97 m., wysokość wnętrza nawy głównej wynosi 22 m. Od strony zachodniej znajduje się narteks z reprezentacyjnym wejściem wiodącym do wnętrza znanym jako Pórtico de la Gloria.
Pórtico de la Gloria.
Pórtico de la Gloria – Portal Chwały składa się z trzech portali prowadzący do wnętrza korpusu nawowego, jego proporcje w pełni są dostosowane do szerokości naw. Jest cennym przykładem rzeźby romańskiej XII wieku. Czas wykonania zespołu rzeźb zdobiących portal określa się na lata 1168-1188. Znany jest autor dzieł – Mistrz Mateo, zaś zleceniodawcą był król Leónu Ferdynand II. Kompozycję wejścia cechuje hieratyzm – zarówno od strony treściowej, jak formalnej najbogatszy jest portal środkowy z tympanonem i podwójnym wejściem z trumeau. Wyszukany program ikonograficzny tworzą wątki biblijne o eschatologicznym charakterze.
Eschatologiczny charakter ma przede wszystkim portal środkowy ze sceną Sądu Ostatecznego, gdzie została silnie wyeksponowana sfera niebiańska, którą tworzy tympanon, archiwolta oraz górne partie ościeży. W polu tympanonu Chrystus na majestacie jako Odkupiciel (ukazujący rany po śmierci krzyżowej) otoczony wizerunkami Czterech Ewangelistów w typie tetramorfos – o którym mówią w Biblii prorocy Izajasz i Ezechiel oraz św. Jan w Apokalipsie. W bocznych partiach ukazane są wizerunki aniołów z Arma Christi w rękach. Na archiwoltach zostały ukazane wizerunki 24 Starców Apokalipsy strojących instrumenty muzyczne.
Przy ościeżach usytuowane są monumentalne posągi apostołów oraz proroków starotestamentowych. Figury te stoją na kolumnach. Posąg świętego Jakuba Większego zdobi trumeau. Patron świątyni w prawej ręce dzierży rozwinięty zwój z łacińską inskrypcją "Misit me Dominus" (Pan mnie tu posłał), podpiera się laskę pielgrzyma, którą trzyma w lewej ręce. Trzon kolumny na której stoi święty zdobią reliefy z przedstawieniem Drzewa Jessego na kapitelu zaś ukazano Trójcę Świętą. Wyróżnienie Świętego Jakuba nie wiązało się wyłącznie z patrocinium świątyni, lecz także z funkcją Pórtico da Gloria. Istotny był w średniowieczu gest, jednym z wyrazów dziękczynienia pielgrzymów było położenie dłoni na lewej stopie patrona.
Sfera piekła została zawarta w dolnej części portalu, ilustrują ją płaskorzeźbione demony. Dysproporcja pomiędzy sferą niebiańską i piekielną odpowiada ideowej treści którą jest zwycięstwo Zbawienia nad grzechem.
Boczne portale odnoszą się do społeczeństw będących poza nawiasem Kościoła: Żydów (lewy portal) i niewierzących (prawy portal). Stąd w pierwszym z nich ukazano wizerunki najważniejszych postaci ze Starego Testamentu. Treść prawego portalu rozwija temat Sądu Ostatecznego zawarty w części środkowej. Zgodnie z formułą ikonograficzną przedstawienia figuralne podzielono na trzy zasadnicze części: niebo, czyściec i piekło. Na kluczu portalu przedstawienia Jezusa i św. Michała Archanioła.
W przeciwieństwie do głównego wejścia dekoracja ograniczona jest do archiwolt oraz ościeży.
"Botafumeiro".
Wewnątrz kopuły na skrzyżowaniu naw i nad stołem ołtarzowym gdzie odbywa się liturgia Eucharystii wisi "Botafumeiro" – wielki trybularz okadzający całe wnętrze kościoła podczas najważniejszych nabożeństw. Galicyjska nazwa "Botafumeiro" oznacza "wydzielający dym", tzn. kadzielnicę.
"Botafumeiro" ma długą historię. Zachowane przekazy źródłowe wzmiankują kadzielnicę już w 1300, choć według tradycji wspominają o tym utensilium w XI w. Zachowany do dnia dzisiejszego mechanizm do rozkołysania trybularza pochodzi z 1604. Obecną, monumentalną kadzielnicę wykonał złotnik José Losada w 1851. Dzieło wykonane zostało z mosiądzu i brązu, zaś jego powierzchnia jest posrebrzana. Kadzielnica waży 80 kg i ma 1,60 m wysokości. Ozdobiona jest bogatą dekoracją ornamentalną. Zgodnie z tradycją zapach kadzidła wydalany z "Botafumeiro" miał także właściwości lecznicze – w celach profilaktycznych pielgrzymi wdychali dym z nadzieją zapobieżenia różnym chorobom. Przede wszystkim jednak kadzielnica pełni funkcję "stricte" liturgiczną; jej wielkość umożliwia okadzenie całego wnętrza katedry i włączenie do aktu Eucharystii tłumów pielgrzymów zgromadzonych w jej wnętrzu. To w tej bazylice zapoczątkowano używanie kadzidła (mirry, którą nacierało się ciała zmarłych, by nie rozchodził się przykry zapach) podczas mszy, by zneutralizować zapach pielgrzymów. Z czasem kadzidło stało się ważnym symbolem powszechnie związanym z liturgią.

</doc>
<doc id="1428538" url="https://pl.wikipedia.org/wiki?curid=1428538" title="Azhdarchidae">
Azhdarchidae



</doc>
<doc id="1428539" url="https://pl.wikipedia.org/wiki?curid=1428539" title="Mes courants électriques">
Mes courants électriques

Mes courants électriques - drugi studyjny album francuskiej piosenkarki Alizée. Producentami i autorami utworów byli Mylène Farmer i Laurent Boutonnat. We Francji ukazał się 18 marca 2003 roku. Pierwszym singlem z tej płyty była piosenka "J'en ai marre !" (ang: I'm fed up !), drugim "J'ai pas vingt ans !" (ang: I'm not twenty !) i trzecim "À Contre-courant". Album był promowany przez radio "Eska".

</doc>
<doc id="1428540" url="https://pl.wikipedia.org/wiki?curid=1428540" title="Severin Nordentoft">
Severin Nordentoft

Thomas Severin Johannes Nordentoft Thomsen (ur. 24 listopada 1866 w Brabrand, zm. 1922) – duński lekarz, chirurg. 
Leczył pacjentów z chorobą Gravesa-Basedowa przez totalną tyreoidektomię w 1894 roku, jako pierwszy duński chirurg. Jako pierwszy na świecie wykonał artroskopię. Od 1910 roku zajmował się radiologią i radioterapią; jako jeden z pierwszych zaproponował leczenie guzów mózgu radioterapią. Zmarł w 1922 roku w wieku 55 lat z powodu niedokrwistości aplastycznej, wywołanej promieniowaniem. Napisał wiele książek, w tym autobiografię i dwie sztuki teatralne.
Wczesne lata życia.
Severin Nordentoft urodził się jako jedno z 11 dzieci pastora Pedera Nordentofta Thomsena, które dożyły dorosłości. Ojciec Severina zapewnił dobre wykształcenie wszystkim swoim dzieciom, także córkom, co w tych czasach było rzadkością. Spośród 6 braci trzech zostało lekarzami, dwóch duchownymi, a jeden prawnikiem. Z 5 sióstr, dwie zostały pielęgniarkami, jedna nauczycielką, jedna położną i wreszcie jedna dentystką.
W roku 1883 Severin ukończył z najlepszą lokatą szkołę średnią i rozpoczął studia medyczne na Uniwersytecie Kopenhaskim. W roku 1888 odbył służbę wojskową jako konsultant na korwecie "Dagmar", a w styczniu 1890 roku ukończył z pierwszą lokatą studia.
Kariera zawodowa.
Od listopada 1891 roku do maja 1892 roku Severin pracował jako lekarz na Wyspach Owczych. Napisał wtedy swój pierwszy, opublikowany rok później, artykuł "En Vinter på Færøerne" (). Od lipca 1892 do grudnia 1893 odbywał staż kandydacki w kopenhaskim szpitalu Frederiks Hospital.

</doc>
<doc id="1428544" url="https://pl.wikipedia.org/wiki?curid=1428544" title="Wydział Matematyki i Informatyki Uniwersytetu Warmińsko-Mazurskiego">
Wydział Matematyki i Informatyki Uniwersytetu Warmińsko-Mazurskiego

Wydział Matematyki i Informatyki Uniwersytetu Warmińsko-Mazurskiego (WMiI) – wydział Uniwersytetu Warmińsko-Mazurskiego w Olsztynie oferujący studia na dwóch kierunkach:
w trybie studiów stacjonarnych i niestacjonarnych. Ponadto oferuje studia podyplomowe.
Wydział zatrudnia 7 profesorów, 13 doktorów habilitowanych, 35 doktorów i 12 magistrów.
Misja.
Misją Wydziału jest:
Opis kierunków.
Na kierunku Informatyka prowadzone są studia stacjonarne i niestacjonarne w języku polskim:
oraz w języku angielskim:
Na kierunku Matematyka prowadzone są studia stacjonarne:
oraz studia niestacjonarne:
Państwowa Komisja Akredytacyjna w dniu 19 marca 2009r. oceniła pozytywnie jakość kształcenia na kierunku Matematyka, natomiast w dniu 2 września 2021 r. oceniła pozytywnie jakość kształcenia na kierunku Informatyka .
Struktura organizacyjna.
Aktualna struktura organizacyjna obowiązuje od 1 stycznia 2021 r.
Katedry:
Ośrodki:
Władze Wydziału.
Dziekan i prodziekani na kadencję 2020-2024:
Historia Wydziału.
Wydział Matematyki i Informatyki został utworzony 1 września 2001 roku, po powołaniu dwa lata wcześniej Uniwersytetu Warmińsko-Mazurskiego, ale jego korzenie sięgają lat 50. XX w. Decyzję o powołaniu Wydziału podjął Senat UWM w dniu 10 lipca 2001 r. Badania związane z zastosowaniami matematyki rozpoczęły się wraz z powołaniem w 1950 roku Zakładu Matematyki w Zespołowej Katedrze Fizyki, a od 1951 roku – Katedry Statystyki Matematycznej ówczesnej Wyższej Szkoły Rolniczej, przemianowanej w 1972 r. na Akademię Rolniczo Techniczną. Natomiast kształcenie matematyczne i badania w dziedzinie matematyki zapoczątkowane zostały wraz z utworzeniem w roku 1969 Wyższej Szkoły Nauczycielskiej (od 1974 r. pod nazwą Wyższa Szkoła Pedagogiczna). Wydział jest kontynuatorem działań Katedry Zastosowań Matematyki ART oraz Instytutu Matematyki i Fizyki WSP.
Od 27 kwietnia 2009 Wydziałowi przyznano prawo do nadawania stopnia naukowego doktora w dziedzinie nauk matematycznych w dyscyplinie matematyka.
Nowa siedziba Wydziału.
Uniwersytet Warmińsko-Mazurski w Olsztynie w lipcu 2009 roku podpisał umowę z Polską Agencja Rozwoju Przedsiębiorczości w ramach projektu "Udoskonalenie infrastruktury i wyposażenia laboratoryjnego nauk technicznych i informatycznych". Inwestycja na ponad 96 mln złotych realizowana jest ze środków Programu Operacyjnego Rozwoju Polski Wschodniej 2007-2013. W ramach przedsięwzięcia całkowicie od podstaw zbudowane zostały obiekty należące do Regionalnego Centrum Informatycznego (RCI).
Kompleks RCI jest wizytówką olsztyńskiego Uniwersytetu - ośrodkiem nowoczesnych technologii IT. Jego lokalizacja na niewielkim wzniesieniu sprawia że, jest on pierwszym obiektem widocznym zaraz po wjeździe do Olsztyna od strony Warszawy. W ramach projektu powstało 5 obiektów o różnej liczbie kondygnacji (1-4) i powierzchni użytkowej 8047 m2 oraz kubaturze 45898,58 m3, połączonych ze sobą przeszklonym foyer. W budynkach jednorazowo może przebywać około 1200 osób. Obok budynku znajduje się parking na 220 samochodów.
Projekt nowej siedziby Wydziału opracowała sp. z o.o. GENERAL-PROJEKT z Olsztyna pod kierunkiem mgr inż. Anny Urban. Wykonawcą prac budowlanych była firma Skanska S.A. Prace budowlane zostały zakończone w czerwcu 2011 roku i od początku roku akademicki 2011/2012 zajęcia dydaktyczne prowadzone są w nowym budynku.
Budynek RCI użytkowany jest przez dwie instytucje:
W zasoby Wydziału wchodzi ponad 20 pracowni i laboratoriów informatycznych i fizycznych przeznaczonych do dydaktyki i badań, duża aula pozwalająca zmieścić około 250 osób, dwie mniejsze aule po około 130 osób każda, 10 sal seminaryjnych, duża sala seminaryjna, pomieszczenia dziekanatu oraz liczne pokoje pracownicze. Natomiast RCI ma do dyspozycji pracownię podstaw informatyki, bardzo często potrzebną do prowadzenia szkoleń i warsztatów dla kadry Uczelni oraz salę konferencyjną wraz z terminalem do wideokonferencji.
W ramach kompleksu RCI Wydział Matematyki i Informatyki wzbogacił swoją bazę dydaktyczną o nowoczesne pracownie i laboratoria, w szczególności:
Laboratoria informatyczne:
Pracownie fizyczne i elektroniczne:
Pracownie naukowe:
Dzięki środkom uzyskanym z UE pracownie i laboratoria wyposażone są w najnowsze urządzenia światowej klasy producentów. Możemy do nich zaliczyć:
Jedną z największych inwestycji był zakup wyposażenia do pracowni nanotechnologii oraz pracowni metod spektroskopowych. W pracowni nanotechnologii zainstalowany jest mikroskop sił atomowych (AFM) co pozwala na badanie powierzchni materiałów w tym ferromagnetycznych, izolatorów oraz badania właściwości żywych komórek w ich naturalnym ciekłym stanie. Dużą zaletą mikroskopu AFM jest możliwość badania próbek w powietrzu, cieczy i próżni. Z kolei pracownia metod spektroskopowych wyposażona jest w urządzenie do napylania ultra cienkich warstw i spektrometr (FTIR).
W obrębie budynku, zwłaszcza w pracowniach i laboratoriach, znajduje się około 250 komputerów klasy PC.
Nowy budynek to nie tylko laboratoria czy sale seminaryjne. To również Akademicki Ośrodek Obliczeniowy. Zbudowany w oparciu o technologię klastrowania serwerów może hostowć wiele serwerów wirtualnych obsługujących edukację oraz potrzeby administracji Uczelni. Osobna grupa odpowiedzialna jest za wirtualizację desktopów z preinstalowanym specjalistycznym oprogramowaniem dla naukowców. Kolejna pula to dynamicznie tworzone grupy takich samych zestawów maszyn wirtualnych do laboratoriów komputerowych. Dodatkowo wykorzystana jest wirtualizacja aplikacji. Zalety takiego rozwiązania to:
Do przechowywania systemów wirtualnych wykorzystana jest macierz z wbudowanymi serwerami NAS. Podstawą są dyski pracujące w technologii Fibre Channel oraz dodatkowo zestaw dysków SATA. Taka konfiguracja umożliwia szybką obsługę serwerów wirtualizacji, a dyski SATA pozwalają na tworzenie dysków współdzielonych dla systemów Windows i Linux.
Bez dostępu do światowej sieci Internet, Uniwersytet nie mógłby w pełni realizować swojej misji. Nowy kompleks to również dodatkowy węzeł sieciowy, który zapewnia uczelni nadmiarowość w dostępie do szkieletu sieci Pionier i obsługi sieci Uczelni. Nad ciągłością działania infrastruktury sieciowej i serwerowej czuwa z kolei awaryjny system zasilania składający się z zasilaczy bateryjnych podtrzymujących zasilanie do chwili uruchomienia agregatu prądotwórczego.
Adres.
Wydział Matematyki i Informatyki
ul. Słoneczna 54
10-710 Olsztyn

</doc>
<doc id="1428546" url="https://pl.wikipedia.org/wiki?curid=1428546" title="Commentariorum de Republica emendanda libri quinque">
Commentariorum de Republica emendanda libri quinque

O naprawie Rzeczypospolitej, właśc. Commentariorum de Republica emendanda libri quinque () – traktat Andrzeja Frycza Modrzewskiego wydany w 1551 w Krakowie, w Drukarni Łazarzowej. "Rozważania" sytuują się w obrębie renesansowych pism emendacyjnych. Celem tego typu tekstów było przeanalizowanie aktualnej sytuacji, np. w państwie lub w Kościele, a następnie określenie sposobu jej poprawy; w 1557 papież Paweł IV wpisał traktat na "Indeks ksiąg zakazanych".
Opis dzieła.
Wbrew tytułowi pierwsze wydanie traktatu, które ukazało się w Krakowie w Drukarni Łazarzowej, objęło jedynie trzy księgi, tj. "De moribus" ("O obyczajach"), "De legibus" ("O prawie") i "De bello" ("O wojnie"), ponieważ wskutek działalności cenzury Kościoła katolickiego, której obowiązki pełniła Akademia Krakowska, księgi "De ecclesia" ("O Kościele") i "De schola" ("O szkole") zostały skonfiskowane, a następnie zniszczone z osobistego polecenia bp. Stanisława Hozjusza. Ocenzurowaniu uległ także fragment dotyczący krytyki zwierzchnictwa papieskiego nad Polską, cyt. "Papieże...podstawiając wszystkim nogi do całowania, każą wypełniać swoje rozkazy i polecenia, jakby one pochodziły z tajemnych planów bożych...i zapomniawszy o tym, że są tylko ludźmi, pragną, by im przyznawano tytuły i cześć niemal boską".
Na ostatniej stronie, noszącej datę 25 czerwca 1551, Modrzewski zamieścił wyjaśnienie, że „dziwne losy przeszkodziły” w opublikowaniu wszystkich ksiąg.
Dzieło w całości zostało wydane dopiero trzy lata później (w 1554) w Bazylei w drukarni Johannesa Oporinusa. W 1559 ukazało się w tej samej oficynie wznowienie "Rozważań" o tytule "De Republica emendanda libri quinque, recogniti at aucti". Zawierało dodane przez autora polemiki i uzupełnienia zatytułowane "Defensio" ("Obrona"), a także: "Appendix librorum De emendanda Republica" ("Przydatek do ksiąg O poprawie Rzeczypospolitej"), "De Ecclesia liber secundus" ("O Kościele księga druga") i kilka listów.
Na język polski po raz pierwszy traktat przełożył Cyprian Bazylik. Pod tytułem "O poprawie Rzeczypospolitej księgi czwore" ukazał się w Łosku w 1577 roku (już po śmierci Modrzewskiego), z pominięciem księgi "O Kościele". Był to jedyny polski przekład aż do 1953 roku.
"Rozważania" są zbiorem osobistych refleksji i rozważań na temat państwa: od zagadnień związanych z jego funkcjonowaniem, poprzez sprawy moralno-obyczajowe, a na sprawach kościelnych, prawnych i edukacyjnych kończąc. Autor wykorzystał m.in. osobiste doświadczenia i obserwacje poczynione podczas przebywania w kancelariach prymasa i biskupa. Według Frycza państwo powinno być oparte na sprawiedliwym prawie i wydawanych na jego podstawie sprawiedliwych sądach. Pozycja króla powinna zostać umocniona, ale on sam musi być jednocześnie podporządkowany prawu. Autor stworzył wizję idealnej Rzeczypospolitej, w której poziom moralny obywateli, a w szczególności władzy (senatorów, posłów, króla i Kościoła) warunkuje porządek prawny zarówno w czasie pokoju, jak i wojny. Nie była to uniwersalna utopia, tylko najlepszy według Modrzewskiego model konkretnego państwa. "Rozważania" oparte są przy tym na myśli wielu starożytnych i współczesnych mu filozofów (m.in. Arystotelesa, Platona, Cycerona, Erazma z Rotterdamu), a także na koncepcjach św. Augustyna oraz naukach płynących bezpośrednio z Biblii.
"O naprawie Rzeczypospolitej" należy do pism emendacyjnych, które wyrastają z tradycji retorycznej. W tekstach takich można wyróżnić fragmenty chwalące dobre obyczaje (dominuje wówczas mowa pochwalna – "genus demonstrativum"), ganiące wszelkie negatywne cechy życia społecznego i politycznego (nasila się wtedy mowa sądowa – "genus iudicale"), a w tych partiach tekstu, w których autor proponuje gotowe rozwiązania mające na celu poprawę sytuacji występuje mowa doradcza ("genus deliberativum"). Jako że Andrzej Frycz Modrzewski był wykształconym retorem, więc posługiwał się świadomie także trzema stylami wypowiedzi: od wysokiego i wzniosłego stylu do niskiego stylu gawędy. W swoim dziele nie unikał osobistych komentarzy o zabarwieniu satyrycznym i ironicznym.
Traktat czytany był w całej ówczesnej Europie; wydano następujące przekłady: na język niemiecki ("Von Verbesserung des gemeinen Nütz", wydany w Bazylei w 1557 roku), francuski (na temat tego tłumaczenia nie zachowały się żadne informacje), hiszpański i rosyjski (dwukrotnie w XVII wieku).

</doc>
<doc id="1428549" url="https://pl.wikipedia.org/wiki?curid=1428549" title="Jan Komasa">
Jan Komasa

Jan Tadeusz Komasa (ur. 28 października 1981 w Poznaniu) – polski reżyser i scenarzysta filmowy.
Wczesne lata i edukacja.
Pochodzi z rodziny o tradycjach artystycznych. Jest synem aktora Wiesława Komasy i wokalistki Giny Komasy. Ma troje młodszego rodzeństwa: brata Szymona, który jest śpiewakiem operowym, oraz dwie siostry, wokalistkę Marię i Zofię, która jest kostiumografem i reżyserką. Jest absolwentem Państwowej Podstawowej Szkoły Muzycznej nr 2 im. Stanisława Moniuszki. Ukończył 21 Społeczne Liceum Ogólnokształcące im. Jerzego Grotowskiego w Warszawie.
Od 2001 do 2005 studiował w Państwowej Wyższej Szkoły Filmowej, Telewizyjnej i Teatralnej w Łodzi.
Twórczość.
W 2003 zrealizował etiudę pt. "Fajnie, że jesteś", która zdobyła trzecią nagrodę na Festiwalu Filmowym w Cannes 2004 w sekcji Cinefondation. W 2005 roku wyreżyserował jedną z trzech części filmu "Oda do radości". W 2007 nakręcił film dokumentalny pt. "Spływ", przedstawiający spływ kajakowy osób starających się uwolnić od uzależnienia narkotykowego (w filmie tym Komasa jest także autorem zdjęć). W 2008 zrealizował "Golgotę wrocławską" – 90-minutowy spektakl Teatru Telewizji w ramach Sceny Faktu. W 2011 nakręcił film pt. "Sala samobójców".
Oprócz filmów reżyseruje również inne formy audiowizualne, takie jak seriale ("Krew z krwi"), reklamy czy teledyski (m.in. „Lost Me” Mary Komasa, 2016).
W 2016 wyreżyserował spektakl–widowisko multimedialne pt. „Ksenofonia. Symfonia dla Innego” w ramach festiwalu Malta przy okazji obchodów 60. rocznicy Poznańskiego Czerwca z 1956. W 2020 jego film "Boże Ciało" został nominowany do Oscara w kategorii „Najlepszy film międzynarodowy”. 
6 marca 2020 miała miejsce premiera kinowa jego filmu "Sala samobójców. Hejter", jednak na skutek wystąpienia w Polsce epidemii koronawirusa i zamknięcia kin, film został udostępniony w serwisach VOD.
Życie prywatne.
Jest żonaty z Kingą, z którą ma córkę, Maję (ur. 2001).

</doc>
<doc id="1428551" url="https://pl.wikipedia.org/wiki?curid=1428551" title="Ou Chuliang">
Ou Chuliang

Ou Chuliang (chiń. upr. 区楚良, chiń. trad. 區楚良, pinyin "Oū Chǔliáng"; ur. 26 sierpnia 1968 w Guangzhou) – były chiński piłkarz występujący na pozycji bramkarza. W czasie swojej kariery piłkarskiej mierzył 180 cm wzrostu.
Kariera klubowa.
Ou Chuliang pochodzi z Guangzhou. Swoją zawodową karierę piłkarską rozpoczął w 1994 roku w miejscowym Hongyuanie. W pierwszym sezonie tam spędzonym nie rozegrał tam ani jednego mecze w lidze, ale od następnego stał się podstawowym piłkarzem swojego klubu. W ekipie "Hisense" występował do roku 1997. Następnie przeszedł do innego chińskiego klubu – Shanghai Shenhua. Grał tam przez dwa sezony, w czasie których rozegrał 47 spotkań ligowych. W tym czasie jego drużyna zajmowała kolejno 2. i 5. miejsce w tabeli chińskiej ligi. Następnie przeniósł się do Yunnan Hongta. Grał tam do roku 2003. Chuliang swoją karierę piłkarską zakończył w 2004 roku w Chongqing Qiche.
Kariera reprezentacyjna.
W reprezentacji swojego kraju Chuliang zadebiutował w roku 1992 w przegranym 5-2 towarzyskim spotkaniu z Kanadą. W tym samym roku został powołany przez selekcjonera Klausa Schlappnera do kadry na Puchar Azji. Na tym turnieju Chiny zajęły 3. miejsce. 4 lata później Qi Wusheng powołał go na następny Puchar Azji. Tym razem jego ekipa odpadła w ćwierćfinale po przegranym 4-3 meczu z Arabią Saudyjską a sam Chuliang wystąpił we wszystkich czterech spotkaniach. W roku 2000 został powołany przez Velibora Milutinovica na 12. edycję Pucharu Azji. Chińczykom poszło lepiej niż cztery lata temu i zajęli 4. miejsce. Chuliang na tym turnieju był zmiennikiem Jianga Jina i nie wystąpił w żadnym spotkaniu. 2 lata później był członkiem kadry Chin na Mundialu, gdzie jego reprezentacja zajęła ostatnie miejsce w swojej grupie. Chuliang jednak nie wystąpił wówczas w żadnym spotkaniu swojej drużyny. Łącznie w barwach narodowych wystąpił 74 razy.

</doc>
<doc id="1428553" url="https://pl.wikipedia.org/wiki?curid=1428553" title="Hokej na trawie na Letnich Igrzyskach Olimpijskich 1980">
Hokej na trawie na Letnich Igrzyskach Olimpijskich 1980

Hokej na trawie na Letnich Igrzyskach Olimpijskich 1980 w Moskwie rozgrywany był w dniach 20 - 31 lipca. Po raz pierwszy w historii udział wzięli zarówno mężczyźni, jak i kobiety. W obydwu turniejach wystartowało po 6 drużyn. Mecze odbywały się na Stadionie Młodych Pionierów.

</doc>
<doc id="1428556" url="https://pl.wikipedia.org/wiki?curid=1428556" title="Ludowy Klub Sportowy Czarni Rząśnia">
Ludowy Klub Sportowy Czarni Rząśnia



</doc>
<doc id="1428558" url="https://pl.wikipedia.org/wiki?curid=1428558" title="Bernhard von Gudden">
Bernhard von Gudden

Johann Bernhard Aloys von Gudden (ur. 7 czerwca 1824 w Kleve, zm. 13 czerwca 1886 koło Bergu) – niemiecki neuroanatom i psychiatra. Wprowadził do neuroanatomii użycie skonstruowanego przez siebie mikrotomu.
Życiorys.
Studiował na Uniwersytecie Marcina Lutra w Halle, w 1848 roku został doktorem medycyny. Następnie został internem w zakładzie dla psychicznie chorych w Siegburgu. Od 1851 do 1855 był psychiatrą w ośrodku Illenau w Badenii. Od 1855 do 1869 był dyrektorem "Unterfränkische Landes-Irrenanstalt" w Werneck. W 1869 roku został dyrektorem kliniki Burghölzli i profesorem psychiatrii na Uniwersytecie Zuryskim. Później otrzymał katedrę psychiatrii na Uniwersytecie Ludwika i Maksymiliana w Monachium.
Gudden miał duży wkład w neuroanatomię – opisał drogi, połączenia, jądra i przebieg nerwów czaszkowych. Skrzyżowane włókna nerwowe drogi wzrokowej nazywa się niekiedy spoidłem Guddena. Opracował specjalny mikrotom do badań histologicznych mózgu. Jego uczniami byli Emil Kraepelin, Franz Nissl, Auguste Forel, Sigbert Ganser i Oskar Panizza.
Gudden był osobistym lekarzem Ludwika II Wittelsbacha. 13 czerwca 1886 roku o godzinie 23:30 ciała Ludwika i Guddena znaleziono na brzegu jeziora Starnberger See. Przypuszczalnie obaj zostali zamordowani.
Został pochowany na Cmentarzu Wschodnim w Monachium.

</doc>
<doc id="1428559" url="https://pl.wikipedia.org/wiki?curid=1428559" title="Bitwa pod San Fermo">
Bitwa pod San Fermo

Bitwa pod San Fermo – starcie zbrojne, które miało miejsce 27 maja 1859 w trakcie włoskiej wojny wyzwoleńczej Garibaldiego (1859–1871).
W maju 1859 r. Giuseppe Garibaldi na czele oddziału 3000 ochotników (oddział strzelców alpejskich) przekroczył rzekę Ticino, po czym skierował się w kierunku jeziora Como. W okolicy San Fermo Włosi natknęli się na liczący 8000 ludzi oddział austriacki dowodzony przez generała Karla von Urbana, który ostrzelał powstańców. Garibaldi wysłał swoje siły do ataku frontalnego, nakazując części wojsk obejście przeciwnika z flanki. Obawiając się odcięcia swoich sił Karl von Urban nie orientujący się w sile przeciwnika nakazał swoim wojskom odwrót. Austriacy stracili około 300 zabitych i rannych, straty Włochów wyniosły 70 zabitych i rannych.

</doc>
<doc id="1428560" url="https://pl.wikipedia.org/wiki?curid=1428560" title="Ulica Lubelska w Kraśniku">
Ulica Lubelska w Kraśniku

Ulica Lubelska – jedna z ważniejszych ulic w Kraśniku w dzielnicy Kraśnik Stary. Na odcinku od ulicy Narutowicza do ulicy Jagiellońskiej jest przeznaczona dla ruchu lokalnego, a na odcinku od Narutowicza do Podwalnej jest jednokierunkowa. Na pozostałym odcinku od Jagiellońskiej do przejazdu kolejowo-drogowego (granica miasta) jest przeznaczona dla ruchu tranzytowego i jest częścią drogi wojewódzkiej nr 833, a także alternatywą dla omijającej centrum miasta drogi krajowej nr 19. Ulica ma długość 2,8 km.
Na odcinku ulicy od ulicy Jagiellońskiej do Kolejowej funkcjonuje komunikacja miejska i kursują następujące linie MPK Kraśnik: 1, 2, 7, 9 oraz 14.
Nazwa ulicy nawiązuje do drogi wylotowej na Lublin.

</doc>
<doc id="1428562" url="https://pl.wikipedia.org/wiki?curid=1428562" title="Bernhard Aloys von Gudden">
Bernhard Aloys von Gudden



</doc>
<doc id="1428565" url="https://pl.wikipedia.org/wiki?curid=1428565" title="Casper i Wendy">
Casper i Wendy



</doc>
<doc id="1428568" url="https://pl.wikipedia.org/wiki?curid=1428568" title="Rozważań o poprawie Rzeczypospolitej ksiąg pięć">
Rozważań o poprawie Rzeczypospolitej ksiąg pięć



</doc>
<doc id="1428570" url="https://pl.wikipedia.org/wiki?curid=1428570" title="De Republica emendanda">
De Republica emendanda



</doc>
<doc id="1428581" url="https://pl.wikipedia.org/wiki?curid=1428581" title="Margaret Brown">
Margaret Brown

Margaret "Maggie" Brown z domu Tobin (ur. 18 lipca 1867 w Hannibal, zm. 26 października 1932 w Nowym Jorku) – jedna z najsłynniejszych pasażerek RMS „Titanic”, znana również jako "Niezatapialna Molly Brown".
Życiorys.
Margaret urodziła się w 1867 roku w rodzinie irlandzkich emigrantów Johna Tobina (1820-1899) i Johanny Collins (1825-1905) jako druga z sześciorga dzieci małżeństwa, w mieście Hannibal w stanie Missouri.
W wieku 18 lat przeprowadziła się do Leadville w stanie Kolorado razem z siostrą, gdzie poznała Jamesa Josepha Browna, za którego wyszła za mąż 1 września 1886. Margaret nie zaprzeczała nigdy, iż ślub wzięła dla pieniędzy. Mówiła: "Chciałam bogatego męża, a znalazłam miłość mojego życia". Margaret zdobyła uznanie jako feministka, walcząca o prawa kobiet w Kolorado. 
W roku 1894 państwo Brown wyprowadzili się do Denver, w tym samym stanie. W tym mieście Margaret zapoczątkowała Damski Klub Spotkań, gdzie kobiety mogły się uczyć czytać, pisać, a także uczyły się gry aktorskiej. W roku 1901 Margaret wyjechała do Nowego Jorku studiować. Nauczyła się trzech języków – francuskiego, niemieckiego i rosyjskiego. W roku 1909 i 1914 startowała w wyborach do Senatu Stanów Zjednoczonych. Uczestniczyła również w zbieraniu funduszy na budowę katedry w Denver. Państwo Brown mieli dwoje dzieci – Lawrence'a i Catherin Ellen („Helen”). Od 1909 żyli w separacji, lecz pozostali przyjaciółmi. James zmarł w roku 1922, zostawiając żonie cały majątek. Margaret Brown zmarła 10 lat później z powodu guza mózgu.
Rejs na „Titanicu”.
Margaret Brown znana jest głównie ze swojej przygody na legendarnym „Titanicu”. Margaret podróżowała po Europie i Egipcie ze swoją córką Helen, studentką Sorbony, gdy dowiedziała się, że jej pierwszy wnuk (syn Lawrence'a) jest chory. Natychmiast postanowiła wracać do USA i zarezerwowała bilet na najbliższy rejs – na „Titanicu”. Córka zdecydowała się pozostać w Londynie. 10 kwietnia 1912 Margaret wyruszyła w podróż. Gdy statek tonął (15 kwietnia), pomagała pasażerom wsiadać do łodzi ratunkowej. Gdy omyłkowo posadzono ją do łodzi ratunkowej nr 6, Molly powstrzymała wodowanie łodzi, gdyż uważała, iż nie była w pełni załadowana pasażerami. Gdy „Titanic” zatonął, Molly chciała popłynąć ku rozbitkom, by móc ich więcej uratować, lecz sprzeciw obecnych na szalupie uniemożliwił jej to. Już na pokładzie statku „Carpathia”, który uratował ponad siedmiuset rozbitków z „Titanica”, Margaret pomogła zorganizować Komitet Rozbitków i została wybrana na jego przewodniczącą. Zanim statek dotarł do Nowego Jorku Brown uzbierała prawie 10 tysięcy dolarów na rzecz najuboższych pasażerów „Titanica”, którzy stracili cały swój majątek. Zeszła z pokładu „Carpathii” dopiero po tym, jak wszyscy ocaleni pasażerowie spotkali się z rodzinami, przyjaciółmi bądź uzyskali pomoc medyczną.
29 maja 1912 jako przewodnicząca Komitetu Rozbitków wręczyła srebrny puchar kapitanowi „Carpathii” oraz medale każdemu z członków załogi statku. W późniejszych latach przyczyniła się do powstania pomnika ofiar „Titanica” w Waszyngtonie. Odwiedziła również cmentarz w Halifaxie w Nowej Szkocji, by złożyć wieńce na grobach ofiar. Szczególnie martwiło ją to, że jako kobieta nie może zeznawać w przesłuchaniach w sprawie katastrofy. Spisała więc własną wersję wydarzeń, która została opublikowana w gazetach w Denver, Nowym Jorku i Paryżu.
Z czasem jej historia była wyolbrzymiana i przypisywano jej coraz to nowsze i śmielsze czyny, jakoby Margaret miała wyławiać z wody tonących pasażerów, lecz nie są one prawdą. Już po jej śmierci zaczęto nazywać ją "niezatapialną Molly", mimo że za życia mówiono na nią Maggie, a nie Molly.

</doc>
<doc id="1428582" url="https://pl.wikipedia.org/wiki?curid=1428582" title="Sun Pin">
Sun Pin



</doc>
<doc id="1428583" url="https://pl.wikipedia.org/wiki?curid=1428583" title="Ryszard S. Michalski">
Ryszard S. Michalski



</doc>
<doc id="1428584" url="https://pl.wikipedia.org/wiki?curid=1428584" title="Ryszard Michalski">
Ryszard Michalski



</doc>
<doc id="1428586" url="https://pl.wikipedia.org/wiki?curid=1428586" title="Molly Brown">
Molly Brown



</doc>
<doc id="1428592" url="https://pl.wikipedia.org/wiki?curid=1428592" title="Spoon">
Spoon

Spoon – grupa muzyczna grająca indie rock, pochodząca z Austin w Teksasie. W skład zespołu wchodzą: Britt Daniel (wokal i gitara), Rob Pope (gitara basowa), Eric Harley (keyboard, gitara, perkusja, drugi wokal). 
Historia.
Zespół założył w 1993 roku wokalista i gitarzysta Britt Daniel oraz perkusista Jim Eno. Pierwszy skład uzupełniali Greg Wilson grający na gitarze oraz Andy McGuire na basie. Nazwa zespołu została wybrana by uczcić awangardowy zespół niemiecki Can, którego utwór pt. "Spoon" był muzycznym tematem filmu "Das Messner".
Działalność.
Pierwsza płyta została wydana w maju 1994 roku i nosiła tytuł "The Nefarious EP", znalazły się na niej 4 utwory. W 1995 roku zespół podpisał kontrakt z Matador Records i w ciągu roku wydał longplej"Telephono" w 1996 roku. Album spotkał się z mieszaną krytyką, a ich brzmienie często było porównywane do Pixies i Wire.
W 1998 roku Spoon podpisał umowę z wytwórnią Elektra Records. W maju 1998 roku została wydana płyta "A Series of Sneaks", jednak nie sprzedawała się tak dobrze jak Elektra prognozowała. Po 4 miesiącach od wydania wytwórnia rozwiązała kontrakt, a Ron Laffitte został zwolniony.
Następnie Spoon związał się w 2000 roku z wytwórnią Merge Records i dzięki nim wydali płytę "Love Ways". Rok później przyszedł czas na kolejny krążek „Girls Can Tell”. Płyta okazała się sukcesem i sprzedała się w ilości większej niż dwa poprzednie albumy. W 2002 roku ukazuje się „Kill the Moonlight”, który przyniósł ich najbardziej popularny singiel „The Way We Get By”. Następny album "Gimme Fiction", wydany w 2005 roku, zadebiutował na 44 miejscu na liście Billboard 200, z sumą sprzedanych płyt 160 000.
Szósty album "Ga Ga Ga Ga Ga" wydali w 2007 roku i zadebiutował on na miejscu 10 listy Billboard 200. Kolejnym krążkiem okazało się wydane 3 lata później "Transference", które osiągnęło 4. miejsce amerykańskiej listy przebojów.
Linki zewnętrzne.
Strona oficjalna

</doc>
<doc id="1428596" url="https://pl.wikipedia.org/wiki?curid=1428596" title="Aleksander Barszczewski">
Aleksander Barszczewski

Aleksander Barszczewski, ps. Aleś Barski (ur. 2 listopada 1930 w Bondarach koło Białegostoku, zm. 27 marca 2022 w Warszawie) – polski oraz białoruski pisarz i poeta. 
Ukończył filologię słowiańską na Uniwersytecie Łódzkim. W 1974 uzyskał stopień doktora na Uniwersytecie Warszawskim, broniąc pracę dotyczącą twórczości Jakuba Kołasa. W 1990 uzyskał stopień doktora habilitowanego za rozprawę z dziedziny folklorystyki białoruskiej. Odbył staż naukowy w ZSRR. 
Debiutował w 1959 roku, jako poeta białoruski, w tomie zbiorowym "Ruń". Był działaczem Białoruskiego Towarzystwa Społeczno-Kulturalnego. 
W latach 1975 – 2004 kierował Katedrą Filologii Białoruskiej na Uniwersytecie Warszawskim. Współpracował z Katolickim Uniwersytetem Lubelskim i Uniwersytetem Marii Curie-Skłodowskiej. W 1993 roku otrzymał tytuł doktora honoris causa Białoruskiego Uniwersytetu Państwowego w Mińsku. Od 1993 roku był przewodniczącym Komitetu Głównego Olimpiady Języka Białoruskiego w Polsce.

</doc>
<doc id="1428597" url="https://pl.wikipedia.org/wiki?curid=1428597" title="Ramię spiralne">
Ramię spiralne

Ramię spiralne – region gwiazd rozchodzących się od centrum galaktyk spiralnych. Takie długie i cienkie regiony układają się w kształt podobny do spirali. Różne typy galaktyk spiralnych w klasyfikacji posiadają różne struktury ramion spiralnych. Galaktyki typu Sa i SBa są gęsto owinięte ramionami, a galaktyki typu Sc i SBc mają ramiona luźne. W każdym wypadku ramiona spiralne zawierają wiele młodych gwiazd.

</doc>
<doc id="1428598" url="https://pl.wikipedia.org/wiki?curid=1428598" title="Michael Moye">
Michael Moye



</doc>
<doc id="1428605" url="https://pl.wikipedia.org/wiki?curid=1428605" title="Żeńcy">
Żeńcy

Żeńcy – utwór literacki Szymona Szymonowica, wydany w zbiorze "Sielanki" w 1614 roku, niezaliczany jednak do tytułowego gatunku.
Utwór Szymonowica to realistyczny obraz z życia wiejskiego: scena ciężkiej pracy żeńców. Zaprezentowano dialog trojga bohaterów: łagodnej Oluchny, sprytnej Pietruchy oraz Starosty, okrutnego mężczyzny, który nadzoruje prace polowe i pogania żeńców batem.
Pietrucha jest odważną kobietą i ma cięty język. Kiedy Starosta jest w pobliżu, udaje, że śpiewa pieśń pochwalną, gdy dozorca się oddala, złorzeczy mu. Słysząc to, Oluchna stwierdza, że gdyby Starosta o tym wiedział, zbiłby Pietruchę do krwi.
"Żeńcy" nie są sielanką. Chociaż bowiem prezentują obraz wsi, obnażają wiejskie realia: trud pracy, konflikt pomiędzy żeńcami a Starostą, narzekania, złorzeczenia, kary cielesne stosowane przez okrutnych dozorców. Nie ma tu wsi wyidealizowanej, idyllicznej, do której każdy tęskni. Utwór ten jest więc antysielanką lub inaczej sielanką niekonwencjonalną. Elementami sielankowymi są jedynie pieśń o słońcu śpiewana przez Pietruchę (i sam motyw "pieśni przy pracy") oraz życzenia, jakie składa ona Staroście (choć okazują się obłudne).

</doc>
<doc id="1428609" url="https://pl.wikipedia.org/wiki?curid=1428609" title="Olivia Sanchez">
Olivia Sanchez

Olivia Sanchez (ur. 17 listopada 1982 w Paryżu) – francuska tenisistka o statusie profesjonalnym.
Ma na koncie dwanaście wygranych turniejów ITF w singlu i jeden w deblu.
Podczas French Open 2008 osiągnęła drugą rundę, co jest jej najlepszym rezultatem w jakimkolwiek turnieju wielkoszlemowym. W pierwszej rundzie wygrała wtedy z Jarmilą Gajdošovą, w drugiej uległa Karin Knapp.

</doc>
<doc id="1428612" url="https://pl.wikipedia.org/wiki?curid=1428612" title="Marek Bartnicki">
Marek Bartnicki



</doc>
<doc id="1428616" url="https://pl.wikipedia.org/wiki?curid=1428616" title="Waldemar Stępień">
Waldemar Stępień

Waldemar Stępień (ur. 27 czerwca 1946 w Godzisławiu koło Szczecinka) – były polski lekkoatleta, specjalizujący się w skoku w dal.
Kariera.
12 lipca 1969 w Chorzowie ustanowił rekord Polski w skoku w dal wynikiem 8,21 m. Był to 2. wynik na listach światowych w tym roku. Przetrwał jako rekord Polski do roku 1975.
Wystąpił w skoku w dal na mistrzostwach Europy w 1969 w Atenach, ale z wynikiem 7,23 m odpadł w eliminacjach. Na halowych mistrzostwach Europy w 1970 w Wiedniu zajął 14. miejsce.
Był trzykrotnym medalistą mistrzostw Polski w tej konkurencji: złotym w 1969 oraz brązowym w 1970 i 1972. 
W latach 1969-1972 wystąpił w ośmiu meczach reprezentacji Polski, odnosząc 6 zwycięstw indywidualnych. 
Był zawodnikiem klubu Społem Łódź.
Rekordy życiowe.
Rekord życiowy Stępnia w skoku w dal wynosi 8,21 m (12 lipca 1969, Chorzów), co jest 3. wynikiem w historii polskiej lekkoatletyki.

</doc>
<doc id="1428617" url="https://pl.wikipedia.org/wiki?curid=1428617" title="Aktuator">
Aktuator



</doc>
<doc id="1428620" url="https://pl.wikipedia.org/wiki?curid=1428620" title="Ernest Duvergier de Hauranne">
Ernest Duvergier de Hauranne

Louis Prosper Ernest Duvergier de Hauranne (ur. 7 marca 1843 w Paryżu; zm. 16 sierpnia 1877 w Trouville) – francuski dziennikarz, polityk i autor książek podróżniczych.
Syn Prospera Duvergier de Hauranne. Znany jest przede wszystkim jako autor "Huit mois en Amérique".
Jego dzieła:

</doc>
<doc id="1428621" url="https://pl.wikipedia.org/wiki?curid=1428621" title="Femke Heemskerk">
Femke Heemskerk

Femke Heemskerk; a właściwie Frederike Johanna Maria Heemskerk (ur. 21 września 1987 w Roelofarendsveen) – holenderska pływaczka specjalizująca się w stylu dowolnym, mistrzyni olimpijska, mistrzyni świata, dwukrotna mistrzyni świata (basen 25 m), mistrzyni Europy, dwukrotna złota medalistka mistrzostw Europy (basen 25 m).
Jej pierwszą seniorską imprezą były mistrzostwa świata w Montrealu (2005). Stała się ważnym punktem sztafet kraulowych, ma na swym koncie medale mistrzostw Europy, brąz na mistrzostwach świata w Melbourne. W Pekinie wspólnie z koleżankami Inge Dekker, Ranomi Kromowidjojo i Marleen Veldhuis sięgnęła po złoto (4 × 100 m kraulem). Sztafeta w identycznym składzie w marcu 2008 pobiła rekord świata na tym dystansie (3:33,62), a w lipcu 2009, podczas mistrzostw świata w Rzymie osiągnęła jeszcze lepszy wynik (3:31,72).

</doc>
<doc id="1428623" url="https://pl.wikipedia.org/wiki?curid=1428623" title="Kolekcja portów">
Kolekcja portów

Kolekcja portów (lub "drzewo portów") jest zbiorem reguł makefiles i łat dostarczonych przez systemy BSD takie jak FreeBSD, NetBSD i OpenBSD jako prosta metoda instalacji oprogramowania lub tworzenia pakietów binarnych. Istnieją także implementacje w dystrybucjach linuksowych oraz dla ekosystemu macOS.
Porty zazwyczaj stanowią podstawę systemu zarządzania oprogramowaniem.

</doc>
<doc id="1428624" url="https://pl.wikipedia.org/wiki?curid=1428624" title="Where Is the Answer?">
Where Is the Answer?

Where Is the Answer? – singel zapowiadający album Hellfire. Zawiera dwa utwory. Został nagrany w DBX-Studio w Warszawie, na początku 2004 roku.

</doc>
<doc id="1428625" url="https://pl.wikipedia.org/wiki?curid=1428625" title="Małgorzata Birbach">
Małgorzata Birbach

Małgorzata Birbach, obecnie Kowalewicz (ur. 17 lutego 1960 w Brodnicy) – polska lekkoatletka, specjalizująca się w biegach długodystansowych, mgr inżynier zootechnik.
Kariera.
Zawodniczka Gwardii Olsztyn. Olimpijka z Barcelony (1992) - 26. miejsce w maratonie. Rekord życiowy w maratonie: 2:28:11 (Boston 1992).
Trzykrotna złota medalistka mistrzostw Polski:

</doc>
<doc id="1428626" url="https://pl.wikipedia.org/wiki?curid=1428626" title="Wiartel (jezioro)">
Wiartel (jezioro)

Wiartel – jezioro Pojezierza Mazurskiego leżące 6 km na południowy zachód od Pisza, w Puszczy Piskiej i dorzeczu Pisy. 
Charakterystyka.
Jezioro podzielone jest na dwa akweny, południowy i północny ("Przylasek"). Z jeziora uchodzą dwie strugi: jedna zwana Kanałem Wiartel, uchodzi do jeziora Brzozolasek; druga zwana Wiartelnicą, uchodzi do jeziora Nidzkiego w jego południowo-zachodniej części.
Przejrzystość wody w akwenie wynosi 1,5 m. Na jeziorze w południowej części znajdują się cztery wyspy o łącznej powierzchni 1,2 ha. Maksymalna głębokość jeziora wynosi 29 metrów. 
Na południowo-zachodnim brzegu znajduje się wieś Wiartel, a na południowo-wschodnim Wiartel Mały.
Przyroda.
Roślinność jeziora reprezentują bujnie rozrośnięte rdestnice, rogatek i moczarka.
Wśród ryb dominują szczupaki, okonie i sumy, licznie występują też leszcze, liny i węgorze, jak również tołpygi i trocie. Jezioro intensywnie i systematycznie zarybiano drapieżnikami. Jest to popularne miejsce zawodów wędkarskich. W początku XXI wieku było jedynym jeziorowym akwenem PZW o statusie specjalnym, z odrębnym regulaminem połowów (nie można było łowić na żywca, w porze nocnej, bez użycia błystki podlodowej, z zaostrzonymi wymiarami ochronnymi dla okonia i szczupaka). Gospodarzem jeziora było wówczas Koło PZW przy Miejskim Przedsiębiorstwie Taksówkowym w Warszawie i Przedsiębiorstwo Rybackie PZW w Rucianem-Nidzie.

</doc>
<doc id="1428627" url="https://pl.wikipedia.org/wiki?curid=1428627" title="Katarzyna Waśniewska-Majchrzak">
Katarzyna Waśniewska-Majchrzak

Katarzyna Waśniewska-Majchrzak (ur. 25 czerwca 1967 w Gdańsku) – polska lekkoatletka, specjalizująca się w skoku wzwyż, pracownik naukowy, doktor nauk o kulturze fizycznej AWFiS w Gdańsku, trener lekkiej atletyki i wychowawca młodzieży w Zespole Szkół Sportowych i Ogólnokształcących w Gdańsku. Olimpijka (Barcelona 1992).
Życiorys.
Zawodniczka MKS Gdańsk i AZS-AWF Gdańsk. Uczestniczka Igrzysk Olimpijskich z Barcelony (1992). 9. zawodniczka Mistrzostw Świata w Stuttgarcie (1993), finalistka konkursu skoku wzwyż na XVII Letniej Uniwersjadzie w Buffalo (1993), uczestniczka mistrzostw Europy w Helsinkach (1994), trzecia zawodniczka Pucharu Europy w 1993 r. Wielokrotna medalistka Mistrzostw Polski, m.in. halowa mistrzyni Polski (1994).
Rekord życiowy – 1.92 cm (1992).

</doc>
<doc id="1428630" url="https://pl.wikipedia.org/wiki?curid=1428630" title="Diecezja Reykjavíku">
Diecezja Reykjavíku

Diecezja Reykjavíku – diecezja obrządku łacińskiego obejmująca w całości terytorium Islandii. Stolicą diecezji jest Reykjavík. Biskup jest członkiem Konferencji Episkopatu Skandynawii.
Historia diecezji.
Prefektura apostolska Islandii została utworzona w 1923, natomiast w 1929 przekształcono ją w administraturę apostolską. W 1968 podniesiona do rangi diecezji. Obecnym ordynariuszem diecezji Reykjavíku jest biskup Dávid Tencer. Jest on piątym biskupem Reykjavíku w historii tej diecezji.
Diecezja Reykjavíku jest współczesną kreacją. W okresie przed reformacją Kościół katolicki w Islandii podlegał jurysdykcji biskupów Skálholtu (zał. 1056) i Hólaru (zał. 1106), których diecezje w okresie reformacji przekształciły się w luterańskie. W 1801 zostały one połączone w diecezję Islandii z siedzibą w Reykjavíku luterańskiego Kościoła Islandii. Kościół katolicki w Islandii wznowił działalność w I poł. XIX wieku.
Diecezja prowadzi również posługę dla Polonii islandzkiej.
Autor herbu jest słowacki heraldyk Marek Sobola. Herb został przyjęty w 2016.

</doc>
<doc id="1428635" url="https://pl.wikipedia.org/wiki?curid=1428635" title="Andrzej Bartyński">
Andrzej Bartyński

Andrzej Bartyński (ur. 25 maja 1934 we Lwowie, zm. 16 czerwca 2018 we Wrocławiu) – polski poeta, członek Związku Literatów Polskich, założyciel i prezes Klubu Inteligencji Niewidomej RP, zdobywca trzech stopni Silwy (samokontroli umysłu), radiesteta i bioenergoterapeuta.
Życiorys.
Ukończył filologię polską na Uniwersytecie Wrocławskim. W latach 1943–1944 był żołnierzem Armii Krajowej. Torturowany przez gestapo, utracił podczas przesłuchań wzrok. Od 1945 przebywał we Wrocławiu. Jako poeta debiutował w 1956 wierszem pt. "Rapsod o Jesieninie", na łamach czasopisma studenckiego „Życie Uniwersytetu”.
O sobie mówił:
"Urodziłem się poetą i piszę to, co myślę, i robię to, co myślę, a to nie wszystkich zjednywa i przyjaciół jakby trochę mniej. Jako prezes ZLP mam takie credo: koleżeństwo, lojalność, przyjaźń. Moje środowisko traktuję nie tylko jako elitę społeczną, ale uczulam ich na wzajemną pomoc, odrzucenie zawiści. Człowiek, by się dobrze czuł, musi istnieć w grupie wsparcia. To ułatwia życie".
Uczestnik Sympozjum Plastycznego Wrocław ’70 (w zespole Mariana Bogusza).
Przez 26 lat pełnił funkcję prezesa Zarządu Dolnośląskiego Oddziału Związku Literatów Polskich we Wrocławiu. Był Honorowym obywatelem Polanicy-Zdroju, a w 2003 roku pomysłodawcą, twórcą i współorganizatorem corocznych międzynarodowych festiwali poezji „Poeci bez granic”, odbywających się w tym mieście.
Został pochowany na cmentarzu św. Wawrzyńca we Wrocławiu.

</doc>
<doc id="1428638" url="https://pl.wikipedia.org/wiki?curid=1428638" title="Krzysztof Słowiński (dyrygent)">
Krzysztof Słowiński (dyrygent)

Krzysztof Słowiński (ur. 3 lutego 1954 w Poznaniu) – polski dyrygent i pianista.
Życiorys.
Od początku lat 80. działał jako dyrygent w niemieckich teatrach operowych (Dortmund, Ulm, Ratyzbona, Trewir, Hanower, Brunszwik, Berlin, Mannheim, Kaiserslautern). W sezonie 1999/2000 pełnił funkcję dyrektora muzycznego Teatru Wielkiego w Poznaniu, w latach 2000–2003 dyrektora artystycznego Państwowej Opery Bałtyckiej w Gdańsku, od 2004 do 2006 był pierwszym dyrygentem teatru Altenburg-Gera w Niemczech. Od 2009 ponownie współpracuje z Operą w Poznaniu, gdzie sprawuje obowiązki dyrektora sceny kameralnej.
W swoim repertuarze posiada ponad 60 oper.
W 2012 ukazała się płyta artysty, wydana przez firmę DUX pt. "Słowiński. Laks. Pstrokońska-Nawratil" (DUX 0737).
Rodzina.
Mąż śpiewaczki operowej Wiery Baniewicz.

</doc>
<doc id="1428642" url="https://pl.wikipedia.org/wiki?curid=1428642" title="Komisariat">
Komisariat

Zobacz też: komisarz

</doc>
<doc id="1428646" url="https://pl.wikipedia.org/wiki?curid=1428646" title="Marian Załucki">
Marian Załucki

Marian Załucki (ur. 5 maja 1920 w Kołomyi, zm. 13 kwietnia 1979 w Warszawie) – poeta, satyryk i pisarz.
Życiorys.
Dzieciństwo spędził we Lwowie, po wojnie mieszkał w Krakowie. W okresie studiów na Uniwersytecie Jagiellońskim debiutował w 1945 roku wierszami satyrycznymi w „Przekroju”, współpracował też z „Szpilkami”, „Echem Krakowa” i „Życiem Literackim”. W 1953 podpisał rezolucję ZLP w sprawie procesu krakowskiego.
Na scenie zadebiutował w Teatrze Satyryków, w którym prezentował swoje wiersze. W latach 1956–1967 występował w kabarecie Wagabunda, a od 1962 w teatrach warszawskich Buffo i Syrena oraz kabaretach „U Lopka”, „Dudek” i w popularnych programach Podwieczorek przy mikrofonie, "Poznajmy się", "Zgaduj zgadula".
Został pochowany na cmentarzu Powązkowskim w Warszawie (kwatera 170-5-22).

</doc>
<doc id="1428647" url="https://pl.wikipedia.org/wiki?curid=1428647" title="Floyd Rose (gitara)">
Floyd Rose (gitara)



</doc>
<doc id="1428648" url="https://pl.wikipedia.org/wiki?curid=1428648" title="Thorichthys maculipinnis">
Thorichthys maculipinnis

Thorichthys maculipinnis – gatunek słodkowodnej ryby z rodziny pielęgnicowatych (Cichlidae). Występuje w meksykańskich rzekach Río Papaloapan i Rio de las Mariposas, hodowana w akwariach. Gatunek typowy rodzaju "Thorichthys".
Systematyka:
Gatunek ten jest często opisywany pod synonimem "Thorichthys ellioti".
Opis i rozmnażanie:
Pochodzi z Meksyku, osiąga długość do ok. 15 cm, w akwariach do 14 cm. Gatunek spokojny, raczej nieagresywny wobec innych ryb; wyjątkiem jest okres tarła, kiedy to para zaciekle broni ikry i narybku. W tym czasie tarlaki przeganiają wszystkie ryby i kopią dołki (rośliny powinny być dobrze ukorzenione bądź obłożone kamieniami). Nie należy trzymać ich ze stosunkowo małymi rybami, ponieważ w czasie tarła mogą one stracić życie. Samica składa na płaskich kamieniach bądź korzeniach ikrę w liczbie od 150 do 450 sztuk, której pilnuje wspólnie z samcem. Po kilku dniach (48–72 h) wylęgają się larwy, które przenoszone są przez rodziców do wcześniej wykopanych dołków. Po upływie kolejnych 48 h młody narybek zaczyna wypływać z dołków i zajmuje coraz większą powierzchnię akwarium. Rodzice pilnują młodych do momentu osiągnięcia przez nich samodzielności.
Dymorfizm płciowy:
Samica ma charakterystyczną plamkę („pawie oczko”) na płetwie grzbietowej i jest nieco mniejsza od samca.
Samiec ma dłuższą płetwę grzbietową i odbytową oraz bardziej wyraziste ubarwienie, w szczególności w czasie tarła.

</doc>
<doc id="1428649" url="https://pl.wikipedia.org/wiki?curid=1428649" title="Kaplica Szafrańców na Wawelu">
Kaplica Szafrańców na Wawelu

Kaplica Szafrańców, zwana także "Doktorów", "Akademicką" oraz "Radziwiłła", pod wezwaniem Ofiarowania Najświętszej Marii Panny, św. Szczepana i św. Aleksego Wyznawcy – jedna z dziewiętnastu kaplic katedry wawelskiej. Znajduje się w południowej nawie bocznej, pomiędzy kaplicami Wazów a Potockich. Stanowi przyziemie wieży Wikaryjskiej.
Historia.
Wnętrze począwszy od XIV do XV wieku przeznaczone było na kapitularz. W 1420 roku dokonano przebudowy na kaplicę z fundacji kanonika katedralnego, a późniejszego biskupa kujawskiego Jana Szafranica i jego brata Piotra Szafrańca – podkomorzego krakowskiego, którzy ufundowali w niej ołtarz pod wezwaniem Ciała Pańskiego. Pochowany w niej też został Piotr Szafraniec.
Początkiem XVII wieku obiekt przeszedł pod opiekę Kolegium Prawników Uniwersytetu Krakowskiego. W 1655 roku kaplicę zasklepiono, a pomiędzy rokiem 1692 i 1702 dokonano przebudowy nakładem uniwersytetu, którą kierował kanonik katedralny Sebastian Piskorski (kierował on także przebudową kościoła akademickiego św. Anny w Krakowie). Wówczas wstawiono nowy ołtarz marmurowy z krucyfiksem alabastrowym i rzeźbami Apostołów, usytuowanymi po bokach, a także portal (również marmurowy). Kolejną restauracje przeprowadzono około 1769 roku sumptem kanonika katedralnego Antoniego Żołędziowskiego, kiedy wzniesiono nowy ołtarz oraz portal. W latach 1902–1906 kaplica przeszła odnowę kosztem rodziny Radziwiłłów.
Architektura.
Do kaplicy prowadzi późnobarokowy portal (nawa południowa) projektu Franciszka Placidiego. W nim umieszczona jest neorokokowa brązowa krata ażurowa z herbem Trąby (Radziwiłłów), zaprojektowana w 1907 roku przez Zygmunta Hendla. Ściany pokrywa polichromia pędzla Józefa Mehoffera z lat 1906–1908. Z 1908 roku pochodzi witraż (ściana południowa), również autorstwa Józefa Mehoffera. Przedstawia on Matkę Boską Ostrobramską wraz z herbem Starykoń (stanowiącym wkomponowany fragment z XV wieku). Barokowy ołtarz (ściana wschodnia) powstał w latach 1769–1772 w oparciu o projekt Franciszka Placidiego. W nim umiejscowiony jest obraz "Święty Jan Kanty". W niszy przy ścianie zachodniej znajduje się nagrobek kardynała Jerzego Radziwiłła, wykonany z brązu w 1904 roku przez Piusa Welońskiego. Spoczywający w pozie sansowinowskiej kardynał, wspiera się prawą ręką na grzbiecie orła. W prawej natomiast trzyma otwartą książkę. Radziwiłł ubrany jest w strój liturgiczny oraz w infułę i racjonał. Posąg spoczywa na tumbie, która z kolei stoi na postumencie, na którym widnieją napisy: "ERECTUM MUNIFICENTA PRINCIPUM RADZIVIELORUM". Kompozycja ustawiona jest w półkoliście zamkniętej niszy z kwiatonami, ujętej w pilastry korynckie, wsparte na cokołach. Całość opiera się na podstawie. W obiekcie znajdują się także marmurowe epitafia ścienne profesorów i kanoników katedralnych.

</doc>
<doc id="1428650" url="https://pl.wikipedia.org/wiki?curid=1428650" title="Floyd Rose">
Floyd Rose

Floyd Rose – firma zajmująca się licencjonowaniem, dystrybucją i produkcją systemu tremolo zwanego potocznie floydem. Firma produkuje także gitary wykorzystujące ten mostek. System Floyd Rose jest licencjonowany kilku innym firmom na zasadach OEM.
System Floyd Rose złożony jest z:
Historia.
Floyd D. Rose, operator maszynowy pracujący nad inkrustacjami w jubilerstwie, przeniósł się z Durango w stanie Kolorado do Reno w stanie Nevada w roku 1964. Był także gitarzystą-amatorem. Grał w kilku lokalnych zespołach. Inspirację dla Rose'a stanowiły takie postacie jak Ritchie Blackmore i Jimi Hendrix, tak więc preferował on agresywny styl grania z bardzo częstym używaniem systemu tremolo. W późnych latach 70., niezadowolony ze standardowych mostków Fendera Floyd D. Rose postanowił wykorzystać swe zdolności inżynierskie do zaprojektowania nowego typu mostków tremolo.
Pierwsze prototypy zainstalowane zostały w jego własnym Gibsonie Les Paulu. Po wypożyczeniu niezbędnego sprzętu Floyd D. Rose wykonał kilka innych prototypów i pokazał jeden z nich Randy'emu Hansenowi. Hansena zadziwiła stabilność stroju gitary. Mostek Floyd Rose zaczął zyskiwać na popularności. Floyd otrzymywał coraz to więcej zamówień na swoje mosty; wkrótce zakupił sprzęt niezbędny do wykonywania mostków i rozpoczął masową produkcję. Amerykański magazyn "Guitar Player" opublikował recenzję systemu, co wywołało zainteresowanie wielu gitarzystów w kraju.
3 stycznia 1977 r. Floyd D. Rose wypełnił wniosek o przyznanie patentu. Rozpatrzono go pozytywnie po prawie 3 latach, 23 października 1979 r.
Również w tym czasie Floyd poznał wschodzącą gwiazdę, Eddiego Van Halena, któremu bardzo spodobał się nowy typ mostka. Van Halen stał się propagatorem wynalazku Floyda D. Rose'a.
W latach 1978–1980 Floyd Rose stał się mostkiem wybieranym przez takich gitarzystów jak: Brad Gillis i Steve Vai. W latach 1981–1982 Floyd D. Rose podpisał umowę z firmą Kramer Guitars, która od tego momentu stała się wyłącznym dystrybutorem mostków Floyd Rose. Warunki umowy ustalały tantiemy płacone Floydowi od każdego sprzedanego przez Kramer mostka.
Ogromny potencjał systemu Floyd Rose został zauważony przez inżynierów Kramera, którzy zaprzestali produkcji gitar z mostkiem Rockinger, wcześniejszego produktu sztandarowego firmy na rzecz gitar z zainstalowanym systemem Floyd, począwszy od czerwca 1982r do stycznia 1983 r.
W roku 1982 inżynierowie Kramera wraz z Floydem D. Rose'em opracowali pierwszą poważną poprawkę do oryginalnego mostka; zestaw mikrostroików, który pozwalał na strojenie gitary bez konieczności odkręcania blokad z siodełka. Wkrótce to ulepszenie stało się standardem we wszystkich mostach typu Floyd, a pod koniec roku 1982 Kramer używał mostów z mikrostroikami jako podstawowego wyposażenia gitar.
Oferta Kramera rozrastała się w ogromnym tempie w wyniku zapotrzebowania na gitary typu superstrat z zainstalowanym mostkiem Floyd Rose. Pod koniec roku 1984 mostki tremolo innego typu zostały wycofane z oferty Kramera. System Floyd Rose był stale rozwijany i wkrótce, w roku 1989, Floyd D. Rose zaprezentował niskoprofilową wersję swojego mostka, nazwaną "Floyd Rose Pro". Został on zaadaptowany do gitar serii ProAxe i kilku gitar z serii "Hundred Series" Kramera.
Jednakże popularność muzyki heavymetalowej drastycznie malała, a co za tym idzie, malało zapotrzebowanie na gitary typu superstrat. Kramer zamierzał wycofać się z umowy, co zaowocowało procesem sądowym pomiędzy Floydem D. Rosem a Kramerem. W efekcie Floyd D. Rose sam został dystrybutorem swoich mostków. Fender był dystrybutorem produktów marki Floyd Rose w latach 1991–2005.
Zasada działania.
Rys. I przedstawia pozycję normalną idealnie wyregulowanego mostka typu Floyd Rose. Mostek balansuje na śrubach mocujących; ciągnięty zostaje przez struny w kierunku przeciwnym do ruchu wskazówek zegara, a także zgodnie z ruchem wskazówek zegara przez sprężyny (zwykle występujące w liczbie 1 do 5). Naciąg sprężyn kontrolowany jest przez dwie śruby. Równowaga sił naciągu sprężyn i strun gwarantuje zachowanie pozycji równoległej do korpusu gitary.
Rys. II pokazuje pozycję mostka w sytuacji, gdy ramię tremolo zostaje popchnięte w dół, w stronę korpusu gitary. Mostek obraca się wokół śrub montażowych w kierunku przeciwnym do kierunku ruchu wskazówek zegara, powodując obniżenie naciągu każdej ze strun, co w efekcie powoduje obniżenie dźwięku przez nie produkowanego.
Rys. III ilustruje pozycję mostka w sytuacji, w której ramię tremolo zostaje popchnięte w górę. Mostek obraca się wokół śrub montażowych w kierunku zgodnym z ruchem wskazówek zegara, powodując zwiększenie naciągu każdej ze strun, co w efekcie powoduje podwyższenie dźwięku przez nie produkowanego.
Budowa.
Części wchodzące w skład mostu typu floyd:

</doc>
<doc id="1428651" url="https://pl.wikipedia.org/wiki?curid=1428651" title="Angie Sage">
Angie Sage

Angie Sage (ur. 20 czerwca 1952 roku w Londynie) – angielska pisarka, znana w Polsce z cyklu powieści o młodym czarodzieju Septimusie Heapie. Jest także ilustratorką i pisarką książek dla dzieci.
Życiorys.
Pisarka dorastała w Thames Valley, Londynie i w Kent. Od dzieciństwa uwielbiała czytać. Jej ojciec pracował w wydawnictwie i przynosił jej czasami puste książki, w których mogła pisać swoje własne opowiadania i rysować do nich ilustracje. Angie najpierw studiowała medycynę, jednak później przeniosła się na Akademię Sztuk Pięknych w Leicester, na której obrała kierunek projektowania graficznego i ilustracji. Zaczęła ilustrować książki po ukończeniu college'u. Wtedy też rozpoczęła pisanie książeczek dla dzieci. Jej pierwszą powieścią był "Septimus Heap 1 – Zakazana Magia". Angie Sage ma dwie córki – Laurie i Lois. Obecnie mieszka w Somerset w zachodniej Anglii.
Bibliografia.
Seria "Septimus Heap".
"TodHunter Moon".
Sequel serii "Septimus Heap":

</doc>
<doc id="1428654" url="https://pl.wikipedia.org/wiki?curid=1428654" title="Henri Duret">
Henri Duret

Henri Duret (ur. 7 lipca 1849 w Condé-sur-Noireau, zm. 7 kwietnia 1921 w Lille) – francuski lekarz, chirurg i neurochirurg. Zajmował się lokalizacją ośrodków mózgu i jego unaczynieniem; upamiętniony jest w eponimicznej nazwie krwotoków Dureta do pnia mózgu. Przez większość życia związany z Lille, w latach I wojny światowej organizował we Francji placówki Czerwonego Krzyża. 

</doc>
<doc id="1428655" url="https://pl.wikipedia.org/wiki?curid=1428655" title="Chmielnicka Elektrownia Jądrowa">
Chmielnicka Elektrownia Jądrowa

Chmielnicka Elektrownia Jądrowa (ukr. Хмельницька АЕС) – elektrownia jądrowa na Ukrainie, w obwodzie chmielnickim, w mieście Niecieszyn.
Pracują w niej dwa reaktory wodne ciśnieniowe. Planowane jest dokończenie i uruchomienie dwóch kolejnych, których budowa została przerwana po upadku ZSRR. W 2015 r. prace przerwano, a w 2016 ogłoszono zerwanie umowy z Rosją.
Reaktory.
Budowę bloków energetycznych nr 1, 2, 3 i 4 rozpoczęto odpowiednio w roku 1979, 1983, 1985 i 1986. Blok nr 1 oddano do eksploatacji w roku 1987, natomiast budowę bloków energetycznych 2, 3 i 4 przerwano w roku 1990. W 1993 r. wznowiono pracę nad budową bloku nr 2, a oddano go do użytku w 2004 r. Parokrotnie podejmowano działania zmierzające do wznowienia budowy dwóch pozostałych reaktorów, w 2021 podjęta została decyzja, aby zbudować dwa reaktory od nowa wspólnie z Westinghouse Electric Company.

</doc>
<doc id="1428657" url="https://pl.wikipedia.org/wiki?curid=1428657" title="Katarzyna Majchrzak">
Katarzyna Majchrzak



</doc>
<doc id="1428661" url="https://pl.wikipedia.org/wiki?curid=1428661" title="Polańska">
Polańska

Polańska (inaczej "Horbki Sabaryniackie", "Makowertyn", 737 m n.p.m.) - częściowo zalesiony i zakrzaczony szczyt w Gnieździe Jawornika, we wschodniej części Beskidu Niskiego. Znajduje się na bocznym grzbiecie na południowy wschód od Jawornika. Od wschodu znajduje się szczyt "Garbki" (671 m n.p.m.) a następnie grzbiet stromo opada do doliny Wisłoka, pomiędzy Surowicą a Wernejówką.
Na szczycie znajduje się mała kapliczka. Ze szczytu rozciąga się szeroka panorama (ponad 180°, szczególnie na stronę południową). Przy sprzyjających warunkach można stąd dostrzec Tatry, Bieszczady oraz Volovské vrchy.
Polańska jest charakterystycznym wzniesieniem tuż nad Polanami Surowicznymi. Ze względu na istnienie w nich m.in. chatki studenckiej, z którą związanych uczuciowo jest wielu turystów, Polańska otoczona jest pewnym kultem i stanowi miejsce wielu spacerów i wycieczek. Z tych względów o Polańskiej powstały również np. piosenki.

</doc>
<doc id="1428662" url="https://pl.wikipedia.org/wiki?curid=1428662" title="Holcomb (Kansas)">
Holcomb (Kansas)

Holcomb – miasto w Stanach Zjednoczonych w stanie Kansas, hrabstwo Finney. Jedno z dwóch miast hrabstwa (obok Garden City).
Miasteczko rozsławione morderstwem rodziny Clutterów w 1959 roku, co opisał w swojej książce "Z zimną krwią", amerykański pisarz Truman Capote. Na podstawie tych wydarzeń powstało także kilka filmów i adaptacji teatralnych.
Demografia.
Zgodnie ze spisem statystycznym z 2000 roku, miasteczko zamieszkuje 2026 mieszkańców w 592 gospodarstwach domowych, gdzie 515 rodzin mieszka bezpośrednie w granicach miasta. Gęstość zaludnienia wynosi 668,6 os./km². W Holcomb jest 608 budynków mieszkalnych, przy średnim ich zagęszczeniu 200,6/km².
Struktura etniczna ludności: 80,8% biali, 1,09% Afroamerykaninie, 0,89% Indianie, 0,30% Azjaci, 13,28% inne rasy i 3,65% ludzie dwóch lub więcej ras etnicznych. Latynoamerykanie i ludność pochodzenia hiszpańskiego stanowi 24,43% ludności (niezależnie od rasy). 
41,7% ludności ma poniżej 18 lat; 8,5% 18-24; 37,7% 25-44; 14,8% 45-64, a 2,3% 65 lat i więcej. Mediana wieku wynosi 25 lat. Na każde 100 kobiet przypada 97,9 mężczyzn, a na każde 100 kobiet powyżej 18 lat, 90,5 mężczyzn. 
Z 592 gospodarstw domowych, w 65% mieszkały dzieci poniżej 18 lat, w 64,9% małżeństwa, a w 17,2% niezamężne kobiety. W 13% zamieszkiwały nie rodziny. 10,1% gospodarstw domowych zamieszkiwały osoby samotne i 2,5% to miejsca, gdzie samotną osobą miała 65 lat i więcej. Przeciętna wielkość gospodarstwa domowego to 3,42 osoby, a rodziny 3,62.
Mediana dochodu gospodarstwa domowego wynosi 47 115$, a rodziny 48 587$. Mediana dochodu mężczyzn wynosi 31 250&amp;, a kobiet 22 625$. Dochód na osobę w Holcomb wynosi 14 264$. Około 7,6% rodzin (10,1% ludności), żyje poniżej granicy ubóstwa, gdzie 11,4% osób ma 18 lat i mniej, a 26,5% 65 i więcej.
Morderstwo rodziny Clutterów.
15 listopada 1959 roku, w ich domu na River Valley Farm pod Holcomb, odnaleziono rodzinę Clutterów, związana i zastrzeloną. Herbert, lat 48; jego żona Bonnie, 45; córka Nancy, 16; i syn Kenyon, 15, zginęli w ciągu jednej nocy w niewyjaśnionych wtenczas okolicznościach, przy braku sprawców i jasnego motywu. 
Po wnikliwym śledztwie, ujęto sprawców: Richarda „Dicka” Hickocka i Perry’ego Smitha. Podczas przesłuchań opisali oni przebieg zbrodni (choć wskutek sprzecznych zeznań nie udało się ustalić do końca, który z nich dokładnie zabił kogo), za które zostali postawieni w stan oskarżenia, a następnie, po procesie, skazani na śmierć przez powieszenie (kara śmierci w stanie Kansas). Podłożem tej zbrodni okazał się napad rabunkowy. Hickock odsiadując wyrok w więzieniu, poznał tam innego więźnia - Floyda Wellsa, który kiedyś pracował przez jeden sezon na farmie Clutterów i opisywał majątek oraz zamożność rodziny. Jeszcze w więzieniu Hickock zaplanował napad na ich dom, a także postanowił zwerbować do tego Smitha. Po wyjściu na wolność obaj przestępcy spotkali się (naruszając w ten sposób zasady zwolnienia warunkowego) i pojechali na jedną noc z Kansas City (miejsce zamieszkania Hickocka) do Holcomb z zamiarem napadu. Na miejscu okazało się (co było powszechnie znanym faktem w okolicy, ale czego nie wiedzieli przestępcy), że Herbert Clutter nigdy nie trzyma dużych sum gotówki, a także, że w domu nie ma sejfu. Łupem przestępców padło około 40-50$, przenośne radio Kenyona oraz lornetka. Powodowani niewyjaśnionymi impulsami, bandyci zamordowali następnie całą rodzinę w celu pozbycia się świadków. Zostali aresztowani sześć tygodni później w Las Vegas, do czego znacznie przyczynił się (wskazując ich jako potencjalnych sprawców) były współwięzień Hickocka - Floyd Wells, który przeczytał o sprawie w gazecie. Po procesie oraz nieudanych apelacjach obu sprawców powieszono 14 kwietnia 1965 roku.
Wydarzenia te, proces i skazanie morderców, stały się kanwą książki Trumana Capote’a - "Z zimną krwią". Ukazała się ona w odcinkach w gazecie "The New Yorker" w 1965 roku, a książkowo została wydana w 1966. Capote prace nad nią zaczął w kilka dni po przeczytaniu doniesień o morderstwach, w 1959 roku. Ten epizod z biografii pisarza został z kolei zekranizowany w 2005 roku w filmie "Capote" (z Philipem Seymour Hoffmanem w roli tytułowej, za którą został nagrodzony Oscarem). Wydarzenia te pojawiają się także w filmie "Bez skrupułów". 
Sama historia morderstw, fabuła książki Capote, była także podstawą innych filmów: aranżacji teatralno-filmowej "In Cold Blood" z 1967 roku w reżyserii Richarda Brooksa, z rolami Roberta Blake’a, Scotta Wilsona i Johna Forsythe'a; a także dwuczęściowego filmu telewizyjnego z Erikiem Robertsem, Anthonym Edwardsem i Samem Neillim, wyemitowanego w 1996 roku. Część filmu z 1967 była kręcona w Holcomb, niedaleko Garden City, a także w domu Clutterów.

</doc>
<doc id="1428663" url="https://pl.wikipedia.org/wiki?curid=1428663" title="Wiesław Perszke">
Wiesław Perszke

Wiesław Wojciech Perszke (ur. 18 lutego 1960 w Jabłonowie Pomorskim) – polski lekkoatleta, biegacz długodystansowy.
Osiągnięcia.
Zawodnik klubu Zawisza Bydgoszcz. Olimpijczyk z Barcelony (1992) w maratonie. Dwukrotny mistrz Polski w półmaratonie i maratonie.

</doc>
<doc id="1428664" url="https://pl.wikipedia.org/wiki?curid=1428664" title="Ian Donaldson">
Ian Donaldson



</doc>
<doc id="1428665" url="https://pl.wikipedia.org/wiki?curid=1428665" title="Felix Plaut">
Felix Plaut

Felix Plaut (ur. 1877, zm. 1940) – niemiecki psychiatra, dyrektor Wydziału Serologii Niemieckiego Instytutu Badań Psychiatrycznych ("Deutsche Forschungsanstalt für Psychiatrie") w Monachium. W 1935 roku został pozbawiony przez Nazistów stanowiska, i emigrował do Londynu. W 1940 roku popełnił samobójstwo.
Pamiętany jest za prace nad kiłową etiologią porażenia uogólnionego, i wspólne prace z Augustem von Wassermanem (1866-1925) nad opracowaniem testu serologicznego pozwalającego wykryć kiłę. Zajmował się związkiem kiły ze schorzeniami psychiatrycznymi, a także poczynił wczesne obserwacje neuroimmunologiczne dotyczące reakcji obronnej mózgu na infekcję krętkami kiły.

</doc>
<doc id="1428666" url="https://pl.wikipedia.org/wiki?curid=1428666" title="August von Wasserman">
August von Wasserman



</doc>
<doc id="1428668" url="https://pl.wikipedia.org/wiki?curid=1428668" title="Paweł Woźniak">
Paweł Woźniak

Paweł Woźniak (ur. 5 marca 1969 w Zielonej Górze) – polski lekkoatleta, sprinter i płotkarz.
Osiągnięcia.
Zawodnik klubów: Skra Warszawa i Browar-Scholler Namysłów. Olimpijczyk z Barcelony (1992) w biegu na 400 m przez płotki. 7-krotny mistrz kraju w biegu na 400 m ppł i w sztafecie 4 x 400 m. Zwycięzca Pucharu Europy grupy B w sztafecie 4 x 400 m (1989).

</doc>
<doc id="1428669" url="https://pl.wikipedia.org/wiki?curid=1428669" title="Oświe">
Oświe

Oświe, Jezioro Dubińskie () – jezioro we wschodniej Litwie, na Nizinie Wilejsko-Żejmiańskiej, na obszarze rejonów malackiego, święciańskiego i wileńskiego, 8 km na zachód od Podbrodzia i 7 km na wschód od Giedrojć. Zajmuje powierzchnię 10,15 km², ma długość 21,9 km (najdłuższe na Litwie) a jego szerokość sięga 0,9 km. Leży na wysokości 138 m n.p.m. Maksymalna głębokość akwenu wynosi 50,2 m (trzeci pod względem głębokości w kraju), zaś głębokość średnia to 14,7 m. Pod względem typu genetycznego jest to jezioro rynnowe. Zbiornik ma trzy odnogi: w części północno-zachodniej jest to zatoka Žalktynė (4,96 km długości, szerokość do 0,4 km, głębokość do 36,5 m), na południowym wschodzie – zatoka Vyriogala (2,9 km długości, szerokość do 0,5 km, głębokość do 17,7 m), a w części północno-wschodniej – zatoka Dubingiai (0,8 km długości, szerokość do 0,1 km, głębokość do 23,5 m). Południowo-wschodnia część jeziora oddzielona jest wąskim przesmykiem, przez który przepływa strumień. Powierzchnia zlewni jeziora wynosi 230,1 km². Linia brzegowa Oświa jest dobrze rozwinięta, a jej długość wynosi 72,5 km. Brzegi są wysokie, piaszczyste i przeważnie porośnięte lasem sosnowym. Strefa przybrzeżna jest niewielka i ma charakter piaszczysto-żwirowy. W dnie jeziora znajdują się 34 zagłębienia, z których 16 ma głębokość większą niż 35 m (najgłębsze znajdują się w południowo-wschodniej części akwenu). Na jeziorze znajduje się sześć wysp o łącznej powierzchni 0,044 km². Do Oświa uchodzą nieduże strumienie: Baluoša (z jeziora Bołosza), rzeczka z jeziora Viranglė, Ilgelė (z Jeziora Grzybiańskiego), Stirna (z jeziora Suoselis), Gracinė, Kirnė oraz cztery bezimienne cieki. Z jeziora wypływa rzeka Dubinga, prawy dopływ Żejmiany. Największą miejscowością nad Oświem są Dubinki, położone na jego północnym brzegu. W Dubinkach znajduje się most przebiegający nad jeziorem. Zbiornik w całości wchodzi w skład Oświeskiego Parku Regionalnego.

</doc>
<doc id="1428672" url="https://pl.wikipedia.org/wiki?curid=1428672" title="Eugeniusz Haneman">
Eugeniusz Haneman

Eugeniusz Walerian Haneman (ur. 14 kwietnia 1917 w Warszawie, zm. 15 stycznia 2014 w Borzęcinie Dużym) – polski fotograf, operator filmowy i wykładowca akademicki. Znany z fotografii dokumentujących wydarzenia Powstania Warszawskiego. W 1957 otrzymał honorowy tytuł Artiste FIAP.
Życiorys.
Zaczął robić zdjęcia w 1931, a debiutował w 1934 na wystawie fotografii sportowej. W 1937 ukończył liceum fotograficzne, gdzie był uczniem Mariana Dederko. Po otrzymaniu dyplomu fotografa początkowo pracował w zakładzie „Portret przy Kawie”, a następnie w ekskluzywnym atelier „Van Dyck” przy Alejach Jerozolimskich w Warszawie. W latach 30. i 40. zajmował się głównie pejzażami i portretami.
W czasie Powstania Warszawskiego, jako fotoreporter Delegatury Rządu na Kraj, dokumentował powstanie w Śródmieściu i na Powiślu, często współpracując z Sylwestrem Braunem ps. „Kris”. Uratował z powstania 15 rolek filmów, które przekazał do Muzeum Warszawy. 237 jego fotografii z powstania można znaleźć w zbiorach Muzeum Powstania Warszawskiego.
Jak wspominał po latach, fotografem powstania został przez przypadek. Wybuch powstania odciął mu możliwość powrotu do mieszkania. Próbując się do niego dostać spotkał na ul. Nowy Świat Kazimierza Greigera, który przy tej ulicy prowadził duży sklep fotograficzny. Ten wręczył mu aparat i klucze do magazynu sklepowego, zaznaczając, że odbierze je za kilka dni, ponieważ powstanie miało nie trwać długo. Jednocześnie podał mu adres siedziby Delegatury Rządu mówiąc, że potrzebują ludzi, którzy mogliby dokumentować fotograficznie powstanie. Tam spotkał Sylwestra Brauna i razem zaczęli robić zdjęcia.
Po powstaniu znalazł się w Krakowie i tu po wojnie był operatorem Instytutu Filmowego. Do Łodzi trafił pod koniec lat 40. XX w., sprowadzony przez Antoniego Bohdziewicza do Wytwórni Filmów Oświatowych.
W latach 1953–2005 wykładał fotografię w łódzkiej Szkole Filmowej, a równolegle pracował jako operator Polskiej Kroniki Filmowej w Krakowie. Po likwidacji krakowskiego Instytutu Filmowego wrócił do Łodzi.
Od 1947 należał do Związku Polskich Artystów Fotografików (legitymacja nr 25). Od był 1950 członkiem Łódzkiego Towarzystwa Fotograficznego, od 1998 członkiem honorowym. Uczestnik wielu wystaw indywidualnych i zbiorowych w latach 1934–1999. Laureat licznych nagród i odznaczeń.
Współautor zdjęć (wraz ze Zbigniewem Jarzyńskim) w albumie "Łódź" wydanym przez Wydawnictwo Sport i Turystyka.
Z okazji 95. rocznicy urodzin, wiosną 2012, Łódzkie Towarzystwo Fotograficzne urządziło w swoim salonie przy ul. Piotrkowskiej 102 dużą wystawę monograficzną jego prac.
Zmarł 15 stycznia 2014 w Borzęcinie Dużym k. Warszawy. Pochowany na cmentarzu ewangelicko-augsburskim przy ulicy Młynarskiej (aleja 11, grób 15).

</doc>
<doc id="1428675" url="https://pl.wikipedia.org/wiki?curid=1428675" title="W28 (kolej)">
W28 (kolej)



</doc>
<doc id="1428679" url="https://pl.wikipedia.org/wiki?curid=1428679" title="Eduard Jäger von Jaxtthal">
Eduard Jäger von Jaxtthal

Eduard Jäger von Jaxtthal (ur. 25 czerwca 1818 w Wiedniu, zm. 5 lipca 1884 tamże) – austriacki okulista. Był synem Friedricha Jäger von Jaxtthala i wnukiem Georga Josepha Beera. Jako jeden z pierwszych przeprowadzał oftalmoskopię, wprowadził oftalmoskopię bezpośrednią. 

</doc>
<doc id="1428680" url="https://pl.wikipedia.org/wiki?curid=1428680" title="Jezioro Dubińskie">
Jezioro Dubińskie



</doc>
<doc id="1428684" url="https://pl.wikipedia.org/wiki?curid=1428684" title="Moschoforos">
Moschoforos

Moschoforos (gr. niosący cielę) – typ przedstawienia w starożytnej rzeźbie greckiej, który został wypracowany w okresie archaicznym. Moschoforos to mężczyzna niosący młodego byczka na ramionach.
Posąg ateński.
Pochodzenie i historia.
Najbardziej znanym przykładem tego typu przedstawienia jest przypisywana Fajdimiosowi rzeźba znaleziona w tzw. rumowisku perskim na Akropolu ateńskim. Dzięki zachowanej inskrypcji wiadomo, że stanowiła ekswoto (obiekt ufundowany jako dar wotywny), a fundatorem był niejaki Rhombos. Posąg wykonany jest z marmuru hymetyckiego, jego zachowana część ma wysokość 1,65 m. Najprawdopodobniej powstał w latach 570-560 p.n.e. Obecnie znajduje się w Muzeum Akropolu w Atenach.
Kompozycja.
Posąg ukazuje brodatego ofiarnika z cielątkiem na barkach. Ledwie dostrzegalny, rozchylony chiton ukazuje tors mężczyzny. Obie postacie tworzą zwartą całość, co podkreślone zostało układem rąk człowieka i nóg zwierzęcia. Zwarta kompozycja posągu akcentującego fizyczny i duchowy związek człowieka ze zwierzęciem ikonograficznie nawiązuje do schematu mykeńskiego. Rzeźba jest ponadnaturalnej wielkości co dodaje kompozycji metafizycznego monumentalizmu. Uderza także wyraz rozradowanej twarzy z wielkimi, okrągłymi oczami. Jest to przykład tzw. uśmiechu archaicznego.

</doc>
<doc id="1428689" url="https://pl.wikipedia.org/wiki?curid=1428689" title="Bocian białobrzuchy">
Bocian białobrzuchy

Bocian białobrzuchy ("Ciconia abdimii") – gatunek dużego ptaka brodzącego z rodziny bocianów (Ciconiidae), występujący w Afryce Subsaharyjskiej oraz w południowo-zachodniej części Półwyspu Arabskiego. Nie jest zagrożony.
Systematyka.
Jest to gatunek monotypowy. Epitet gatunkowy upamiętnia osmańskiego (pochodzenia albańskiego) gubernatora prowincji Dongola (obecnie Sudan): Bey El-Arnaut Abdima (1780–1827).
Morfologia.
Czarny ptak z szarymi nogami, czerwonymi kolanami i stopami, szarym dziobem i białym upierzeniem na spodzie. Charakteryzuje się też czerwoną skórą wokół oczu i niebieską przy dziobie w okresie rozrodczym. Bocian białobrzuchy to najmniejszy spośród gatunków bociana. Jest jednak proporcjonalnie dosyć dużym ptakiem. Osiąga długość ciała około 80 cm i masę ciała 900–1100 g, a rozpiętość jego skrzydeł wynosi koło 140 cm. Samica jest podobna do samca, ale nieznacznie mniejsza.
Zasięg występowania.
Bocian ten żyje na wolności w Afryce na południe od Sahary – od Senegalu do Etiopii, oraz w południowo-zachodniej części Półwyspu Arabskiego. Zimuje bardziej na południe aż po tereny Republiki Południowej Afryki.
Gatunek został raz odnotowany w Polsce w 1926 roku. Przypuszczalnie uciekł z ogrodu zoologicznego lub prywatnej hodowli. Zabito go pod Poznaniem.
Ekologia.
Występuje na otwartych łąkach, pastwiskach, terenach rolniczych i sawannach, często w pobliżu wody, ale także na obszarach półpustynnych. Jego migracje związane są z występowaniem pory deszczowej.
Żywi się przede wszystkim szarańczami i gąsienicami, nie gardzi innymi większymi owadami. Niekiedy zjada również myszy, żaby, jaszczurki, małe ryby, mięczaki, kraby, krocionogi, skorpiony, szczury wodne i małe ptaki.
Lęgnie się w szeroko rozrzuconych koloniach, zwykle nie przekraczających 20 par. Gniazdo buduje z patyków i roślinności na drzewach, klifach lub dachach wiejskich chat. Samica składa od dwóch do trzech jaj, czasami tylko jedno. Inkubacja w niewoli trwa około miesiąca. Młode opuszczają gniazdo po około dwóch miesiącach od wyklucia. Dojrzałość płciową osiągają w wieku 4–5 lat.
Status.
Powszechnie spotykany na terenach swego występowania. W Czerwonej księdze gatunków zagrożonych IUCN od 1988 roku klasyfikowany jest jako gatunek najmniejszej troski (LC – "Least Concern"). Globalny trend liczebności populacji uznawany jest za spadkowy ze względu na postępujące niszczenie siedlisk.
Bocian białobrzuchy jest chroniony i obdarzany szacunkiem przez Afrykańczyków. Uważają oni, iż ptak przynosi szczęście. Jest też dla tubylców zwiastunem deszczu. W Nigerii jednak na te ptaki się poluje, gdyż wykorzystywane są w medycynie ludowej.

</doc>
<doc id="1428692" url="https://pl.wikipedia.org/wiki?curid=1428692" title="24h">
24h

24h – dziesiąta studyjna płyta nagrana przez Formację Nieżywych Schabuff. Wydana w 2008 roku nakładem wydawnictwa Dream Music.
Lista utworów.
źródło:
Twórcy.
źródło:

</doc>
<doc id="1428693" url="https://pl.wikipedia.org/wiki?curid=1428693" title="Aleksandar Kolarov">
Aleksandar Kolarov

Aleksandar Kolarov (ser. Александар Коларов, ur. 10 listopada 1985 w Belgradzie) – serbski piłkarz, który występował na pozycji obrońcy.
Kariera klubowa.
Kolarov urodził się w Belgradzie, a karierę piłkarską rozpoczął w tamtejszym klubie FK Čukarički Stankom. Po grze w młodzieżowym zespole trafił do pierwszej drużyny i w 2004 roku zadebiutował w jej barwach w pierwszej lidze. W 2005 roku spadł jednak z Čukaričkim do drugiej ligi i odszedł do lokalnego rywala, OFK Beograd. W OFK Aleksandar występował przez dwa sezony, ale nie odniósł większych sukcesów.
W lipcu 2007 roku Kolarov odszedł z OFK i podpisał czteroletni kontrakt z włoskim klubem S.S. Lazio. Suma transferu wyniosła 800 tysięcy euro. W rozgrywkach Serie A Serb zadebiutował 25 sierpnia w zremisowanym 2:2 domowym spotkaniu z Torino Calcio. W swoim drugim meczu we włoskiej lidze, przeciwko Regginie Calcio, zdobył pierwszego gola, a Lazio zremisowało 1:1. Z Lazio wystąpił w Pucharze UEFA, a w lidze zajął 12. miejsce.
24 lipca 2010 podpisał kontrakt z Manchesterem City. Kwota transferu wyniosła 16 milionów funtów.
22 lipca 2017, za kwotę 5 mln euro, przeniósł się do AS Romy kończąc tym samym swój 7-letni okres w Manchesterze City.
8 września 2020 roku podpisał 2-letni kontrakt z Interem Mediolan.
Jego starszy brat, Nikola, również jest piłkarzem i ma za sobą występy w KSZO Ostrowiec Świętokrzyski.
19 czerwca 2022 roku Kolarov ogłosił zakończenie kariery sportowej.
Kariera reprezentacyjna.
W 2007 roku Kolarov zadebiutował w reprezentacji Serbii U-21. W tym samym roku znalazł się w kadrze na Mistrzostwa Europy U-21 w Holandii. Z Serbią został wicemistrzem Europy, a za swoją postawę został nagrodzony nominacją do jedenastki turnieju. W 2008 roku powołano go na Igrzyska Olimpijskie w Pekinie. W tym samym roku zadebiutował w seniorskiej reprezentacji przeciwko Australii. Poza Igrzyskami, występował również na dwóch imprezach Mistrzostw Świata, w 2010 oraz w 2018. Karierę reprezentacyjną zakończył w 2021 roku wraz z brakiem powołania na eliminacje do Mistrzostw Świata 2022 w Katarze.

</doc>
<doc id="1428697" url="https://pl.wikipedia.org/wiki?curid=1428697" title="Aepyornis">
Aepyornis



</doc>
<doc id="1428699" url="https://pl.wikipedia.org/wiki?curid=1428699" title="Heeding the Call">
Heeding the Call

Heeding the Call to drugi ep szwedzkiego zespołu muzycznego Hammerfall. Zawiera on utwór będący dodatkiem na niektórych wydaniach albumu Legacy of Kings, a także 3 utwory nagrane na żywo.

</doc>
<doc id="1428700" url="https://pl.wikipedia.org/wiki?curid=1428700" title="Łabonarski Park Regionalny">
Łabonarski Park Regionalny

Łabonarski Park Regionalny (lit. "Labanoro regioninis parkas") - park regionalny na Litwie, położony we wschodniej Auksztocie. Utworzony został 24 września 1992 r. i obejmuje powierzchnię 55 344 ha.

</doc>
<doc id="1428707" url="https://pl.wikipedia.org/wiki?curid=1428707" title="Natalia Aleksiun">
Natalia Aleksiun

Natalia Aleksiun-Mądrzak (ur. 21 stycznia 1971 we Wrocławiu) – polska historyczka pochodzenia żydowskiego.
Życiorys.
Jest córką malarki Miry Żelechower-Aleksiun i Jana Jaromira Aleksiuna.
Studiowała na Wydziale Historycznym Uniwersytetu Warszawskiego, gdzie w 2001 roku uzyskała tytuł doktora nauk humanistycznych w zakresie historii. Rozprawa doktorska "Ruch syjonistyczny w Polsce, 1944–1949", którą napisała pod kierunkiem prof. Jerzego Tomaszewskiego, uzyskała nagrodę Prezesa Rady Ministrów. Ukończyła również Szkołę Nauk Społecznych. Była asystentką w Instytucie Studiów Regionalnych Wydziału Studiów Międzynarodowych i Politycznych Uniwersytetu Jagiellońskiego, wykładała również w Collegium Civitas w Warszawie. Obecnie pracuje w Skirball Department of Hebrew and Judaic Studies na Uniwersytecie Nowojorskim. Jest także adiunktem w Katedrze Bliskiego i Dalekiego Wschodu Uniwersytetu Jagiellońskiego. Specjalizuje się w historii najnowszej Polski, dziejach Żydów polskich w XIX i XX wieku oraz stosunkach polsko-żydowskich.
Natalia Aleksiun jest laureatką Nagrody Fundacji Nauki Polskiej, Stypendium Fulbrighta na Uniwersytecie Nowojorskim, Lady Davies na Uniwersytecie Hebrajskim, Skirball Fellowship for Eastern European Scholars w Centre for Hebrew and Jewish Studies w Oxfordzie oraz The Herz Family Fellowship in the History of Polish Jews w YIVO. Jest autorką wielu haseł w "Polskim słowniku judaistycznym: dzieje, kultura, religia, ludzie". Publikowała w "East European Jewish Affair", "German History", "Gal Ed", "Studies in Contemporary Jewry" i "Yad Vashem Studies".
Jej mężem jest Yehoshua Ecker, z którym w 2007 roku wzięła ślub w synagodze im. Zalmana i Rywki Małżonków Nożyków w Warszawie.

</doc>
<doc id="1428708" url="https://pl.wikipedia.org/wiki?curid=1428708" title="Konflikt zbrojny w Gruzji 2008">
Konflikt zbrojny w Gruzji 2008



</doc>
<doc id="1428710" url="https://pl.wikipedia.org/wiki?curid=1428710" title="Ciconia abdimii">
Ciconia abdimii



</doc>
<doc id="1428713" url="https://pl.wikipedia.org/wiki?curid=1428713" title="Wilejski Park Regionalny">
Wilejski Park Regionalny

Wilejski Park Regionalny (lit. "Neries regioninis parkas") - park regionalny na Litwie, położony na północnym skraju Dzukii, na północny zachód od Wilna, wzdłuż rzeki Wilii. Utworzony został w 1992 roku i obejmuje powierzchnię 10 588 ha.

</doc>
<doc id="1428715" url="https://pl.wikipedia.org/wiki?curid=1428715" title="I Want Out (EP Hammerfall)">
I Want Out (EP Hammerfall)

I Want Out – trzeci EP szwedzkiego zespołu muzycznego Hammerfall. Oprócz trzech piosenek zawiera teledysk do utworu "Glory to the Brave".

</doc>
<doc id="1428718" url="https://pl.wikipedia.org/wiki?curid=1428718" title="Pierre Bürcher">
Pierre Bürcher

Pierre Bürcher (ur. 20 grudnia 1945 w Fiesch) – szwajcarski duchowny katolicki, biskup Reykjavíku w latach 2007-2015.
Życiorys.
Urodził się w 1945 w Fiesch, uczęszczał do szkoły podstawowej w Nyon, a następnie do Gymnasium Collège St-Louis w Genewie i Lyzeum Stiftsschule w Einsiedeln (1964 - 1966). W latach 1966-1971 studiował w seminarium duchownym oraz na wydziale teologicznym Uniwersytetu we Fryburgu, który ukończył uzyskując tytuł licencjata. Święcenia kapłańskie przyjął 27 marca 1971 w Genewie. Pełnił kolejno funkcje wikariusza we Fryburgu (1971-1977) i Lozannie (1977-1978). W latach 1972-1975 członek synodu diecezjalnego. Od 1980-1989 proboszcz parafii św. Jana w Vevey i dziekan dekanatu św. Marcina od 1985 do 1989. Od 1989 do 1990 pracował w seminarium duchownym we Fryburgu i w Instytucie IFEC w Paryżu. Od 1990 do 1994 regens seminarium we Fryburgu.
2 lutego 1994 ustanowiony przez papieża Jana Pawła II tytularnym biskupem Maksymiany Byzaceńskiej i biskupem pomocniczym Lozanny, Genewy i Fryburga Święcenia biskupie przyjął 12 marca 1994 z rąk biskupa Genewy, Lozanny i Fryburga Pierre'a Mamie'ego w katedrze św. Mikołaja we Fryburgu, współkonsekratorami byli arcybiskup Sionu, kardynał Henri Schwery oraz biskup Gabriel Bullet.
28 sierpnia 2001 ustanowiony przez Stolicę Apostolską przewodniczącym Catholica Unio Internationalis. 14 czerwca 2004 został członkiem Kongregacji ds. Kościołów wschodnich. 30 października 2007 mianowany biskupem Reykjavíku przez papieża Benedykta XVI. 18 września 2015 papież Franciszek przyjął jego rezygnację z pełnienia tej funkcji.

</doc>
<doc id="1428719" url="https://pl.wikipedia.org/wiki?curid=1428719" title="Pierre Burcher">
Pierre Burcher



</doc>
<doc id="1428721" url="https://pl.wikipedia.org/wiki?curid=1428721" title="Pierre Buercher">
Pierre Buercher



</doc>
<doc id="1428722" url="https://pl.wikipedia.org/wiki?curid=1428722" title="Rimutaka Range">
Rimutaka Range



</doc>
<doc id="1428735" url="https://pl.wikipedia.org/wiki?curid=1428735" title="Gertruda Kilos">
Gertruda Kilos

Gertruda Kilos-Czorny ("Kilosówna"; ur. 9 lutego 1913 w Rudzie, zm. 4 grudnia 1938 w Krakowie) – polska lekkoatletka, specjalizująca się w biegach średnich.
Życiorys.
Była córką Tomasza i Antoniny Kiel. Od początku wykazywała nieprzeciętny talent do biegania. Ze sportem zetknęła się po raz pierwszy w wieku 13 lat i już rok później została mistrzynią oraz 2-krotną rekordzistką Polski w biegu na 1000 m. W 1927 ustanowiła również pierwszy rekord Polski w biegu na 800 m - 2:34.2.
W 1928 w wieku 15 lat (!) wystąpiła w Igrzyskach Olimpijskich w Amsterdamie, wchodząc do finału biegu na 800 m i zajmując w nim 8. miejsce (2:33.6). Dwa lata później podczas III Światowych Igrzysk Kobiecych w Pradze zajęła w finale 800 m doskonałą 4. lokatę z nowym rekordem Polski (2:26.8). Rok później zakończyła karierę sportową.
Podczas kilkuletniej przygody z lekkoatletyką zdobyła 4 tytuły mistrzyni Polski (800 m - 1928, 1931; 1000 m - 1927, sztafeta 4 x 200 m - 1928) i była 8-krotną rekordzistką kraju (3 razy na 800 m do 2:26.8 w 1930 r., 2 razy na 1000 m do 3:22.3 w 1927 r. i 3 razy w sztafetach).
Reprezentowała kluby: Roździeń Szopienice (1926–1928), KPW Katowice (1929-1930), Pogoń Katowice (1931). 5 razy wystąpiła w meczach międzypaństwowych (1927-1931), odnosząc 2 zwycięstwa indywidualne. Wynik z igrzysk w Pradze dał jej w 1930 r. 9. miejsce na listach światowych.
Wyszła za mąż za Henryka Czornego. Zmarła 4 grudnia 1938 na raka krtani.

</doc>
<doc id="1428736" url="https://pl.wikipedia.org/wiki?curid=1428736" title="Park Regionalny Delty Niemna">
Park Regionalny Delty Niemna

Park Regionalny Delty Niemna (lit. "Nemuno deltos regioninis parkas") - park regionalny na Litwie, położony w zachodniej części Litwy Mniejszej, przy ujściu Niemna do Zalewu Kurońskiego. Utworzony został w 1992 r. i obejmuje powierzchnię 28 870 ha.

</doc>
<doc id="1428738" url="https://pl.wikipedia.org/wiki?curid=1428738" title="BBFC">
BBFC



</doc>
<doc id="1428739" url="https://pl.wikipedia.org/wiki?curid=1428739" title="Miles Away">
Miles Away

Miles Away – trzeci singel promujący jedenasty album Madonny "Hard Candy". Premiera singla w Europie odbyła się w listopadzie 2008 (z opóźnieniem). Za teledysk posłużyć miał zapis z trasy koncertowej Sticky &amp; Sweet Tour, jednak Live Nation, mające prawa do występu i Warner Bros. z prawami do utworu nie znalazły "wspólnego języka". Na świecie, z powodu małej promocji, singiel nie uzyskał wysokich pozycji na listach, zaś w Japonii ze względu na dużą popularność utworu singiel został wydany w wersji promo (jest on bowiem utworem przewodnim japońskiej dramy pt. "Change") ).
Wykonania "LIVE".
Piosenka wynonywana była przez Madonnę podczas tras koncertowych: Hard Candy Promo Tour oraz Sticky &amp; Sweet Tour.

</doc>
<doc id="1428750" url="https://pl.wikipedia.org/wiki?curid=1428750" title="Martin Lichtenstein">
Martin Lichtenstein

Martin Hinrich Carl Lichtenstein (ur. 10 stycznia 1780 w Hamburgu, zm. 2 września 1857) – niemiecki lekarz, odkrywca i zoolog.
Urodził się w Hamburgu. Był synem Antona Augusta Heinricha Lichtensteina. Studiował medycynę w Jenie i Helmstedt. Pomiędzy 1802 a 1806 odbył podróż do Południowej Afryki. Został wtedy osobistym lekarzem gubernatora Przylądka Dobrej Nadziei.
W 1810 opublikował "Reisen im südlichen Afrika". Od 1811 rozpoczął pracę na Uniwersytecie Berlińskim. W 1813 wybrano go dyrektorem Muzeum Historii Naturalnej w Berlinie.
Był inicjatorem utworzenia w 1841 Berlińskiego Ogrodu Zoologicznego. Przekonał Fryderyka Wilhelma IV Pruskiego, by ten oddał na ten cel tereny swojej bażanciarni.
Martin Lichtenstein zginął podczas rejsu między Korsør a Kilonią na Morzu Bałtyckim.

</doc>
<doc id="1428755" url="https://pl.wikipedia.org/wiki?curid=1428755" title="The Vinyl Single Collection">
The Vinyl Single Collection

The Vinyl Single Collection – kolekcja singli szwedzkiej grupy muzycznej Hammerfall wydana 22 lutego 2008 przez wytwórnię płytową Nuclear Blast. Składają się na nią cztery 7-calowe płyty winylowe.

</doc>
<doc id="1428756" url="https://pl.wikipedia.org/wiki?curid=1428756" title="Nadmorski Park Regionalny">
Nadmorski Park Regionalny

Nadmorski Park Regionalny (lit. "Pajūrio regioninis parkas") – park regionalny na Litwie, położony na zachodzie kraju, pomiędzy Kłajpedą a Połągą. Utworzony został 24 września 1992 r. i obejmuje powierzchnię 5602 ha.

</doc>
<doc id="1428759" url="https://pl.wikipedia.org/wiki?curid=1428759" title="Melvil Poupaud">
Melvil Poupaud

Melvil Poupaud (ur. 26 stycznia 1973 w Paryżu) – francuski aktor, reżyser, scenarzysta i producent filmowy.
Życiorys.
Wczesne lata.
Jego imię zostało zaczerpnięte od amerykańskiego powieściopisarza i poety Hermana Melville’a przez jego matkę Chantal Poupaud. Ma brata Stanislasa znanego jako Yarol Poupaud, gitarzysta francuskiej grupy rockowej F.F.F. (Fédération Française de Fonk; „Fonk” to miks słów "Rock" i "Funk") powstałej w 1987 roku na przedmieściach Paryża. 
W wieku dziesięciu lat Melvil nagrywał kamerę wideo krótkie filmy w swojej sypialni. Rok później zadebiutował na dużym ekranie w dramacie fantasy "Miasteczko piratów" ("La ville des pirates", 1984). 
Kariera.
Mając piętnaście lat otrzymał nominację do nagrody Cezara za rolę Thomasa w melodramacie "Piętnastolatka" ("La Fille de 15 ans", 1989). W melodramacie Jeana-Jacques’a Annauda "Kochanek" ("The Lover", 1991) pojawił się jako młodszy brat.
Rola Niemca w komediodramacie "Normalne ludzie są niewyjątkowi" ("Les Gens normaux n'ont rien d'exceptionnel", 1993) przyniosła mu kolejną nominację do Cezara. Następnie zagrał postać syna aptekarza w dramacie "Elisa" ("Élisa", 1994) u boku Vanessi Paradis i Gérarda Depardieu. W komedii romantycznej Érica Rohmera "Opowieść letnia" ("Conte d'été", 1996) wystąpił jako zakochany student, który spędza wakacje w bretońskim miasteczku Dinard. W dreszczowcu "Genealogia zbrodni" ("Généalogies d'un crime", 1996) z udziałem Michela Piccolia i Andrzeja Seweryna jako socjopatyczny zabójca swojej ciotki-psychoanalityczki (Catherine Deneuve) zdobył wiele pochwał krytyków. W adaptacji powieści Marcela Prousta "Czas odnaleziony" ("Le Temps retrouvé", 1999) jako książę de Foix partnerował takim sławom jak Catherine Deneuve, Emmanuelle Béart, Vincent Pérez, John Malkovich i Patrice Chéreau.
W 2002 roku zrealizował swoją pierwszą solową płytę „Simple appareil”. Zagrał francuskiego męża, który rozwodzi się z amerykańska poetką (Naomi Watts) w zaawansowanej ciąży w komedii romantycznej Jamesa Ivory "Rozwód po francusku" ("Le Divorce", 2003) u boku Kate Hudson, Thierry'ego Lhermitte, Glenn Close i Jeana-Marca Barr. Za postać odnoszącego sukcesy fotografa mody, który dowiaduje się, że cierpi na raka w dramacie François Ozona "Czas, który pozostał" ("Le Temps qui reste", 2004) z Jeanne Moreau został uhonorowany nagrodą na festiwalu filmowym w Valladolid (Hiszpania). W filmie Andy’ego i Larry’ego Wachowskich "Speed Racer" (2008) pojawił się jako komentator sportowy.
Zasiadał w jury Złotej Kamery na 68. MFF w Cannes (2015).

</doc>
<doc id="1428760" url="https://pl.wikipedia.org/wiki?curid=1428760" title="Ryszard Mach">
Ryszard Mach

Ryszard Stefan Mach (ur. 15 marca 1946 w Zawierciu) – polski polityk, samorządowiec, były starosta zawierciański, prezydent Zawiercia w latach 2002–2006 i 2010–2014.
Życiorys.
Syn Czesława i Weroniki. W latach 1968–1972 pracował jako nauczyciel w Szkole Podstawowej nr 4 w Zawierciu. Od 1969 do 1972 był zatrudniony w Komendzie Hufca Związku Harcerstwa Polskiego w Zawierciu, gdzie pełnił funkcję zastępcy komendanta hufca. Od 1972 zajmował stanowisko dyrektora Szkoły Podstawowej nr 7, a w latach 1981–1994 Szkoły Podstawowej nr 3 w Zawierciu. W latach 1972–1973 był trenerem piłkarzy Warty Zawiercie. W latach 1979–1981 pełnił funkcję sekretarza Komitetu Miejskiego PZPR w Zawierciu.
W 1976 został absolwentem Akademii Wychowania Fizycznego w Katowicach, ukończył również studia podyplomowe z zakresu zarządzania i kierowania oświatą oraz studia podyplomowe trenera piłki nożnej II stopnia.
W 1994 został wiceprezydentem Zawiercia, funkcję tę pełnił do 2002, w którym to roku w II turze wygrał wybory na urząd prezydenta tego miasta. Stanowisko to zajmował do 2006, kiedy to bez powodzenia ubiegał się o reelekcję, przegrywając z Mirosławem Mazurem. W tym samym roku został starostą zawierciańskim. Cztery lata później ponownie wygrał wybory na prezydenta miasta.
Założył i kieruje lokalnym ugrupowaniem pod nazwą Niezależna Alternatywa Wyborcza. Objął funkcję wiceprezesa Związku Piłki Ręcznej w Polsce.
W lipcu 2014 został zatrzymany, a następnie tymczasowo aresztowany w związku z zarzutami korupcyjnymi. W październiku tego samego roku został zwolniony przy jednoczesnym zastosowaniu wolnościowych środków zapobiegawczych (w tym poręczenia majątkowego i zakazu opuszczania kraju). W wyborach samorządowych nie ubiegał się o prezydencką reelekcję, wystartował natomiast z powodzeniem do rady powiatu.
W 2018 ponownie ubiegał się o prezydenturę (odpadając w I turze), został wówczas wybrany do rady miejskiej.
W 2019 roku w procesie apelacyjnym kara za zarzuty związane z braniem łapówek została podwyższona z 4 do 6 lat

</doc>
<doc id="1428765" url="https://pl.wikipedia.org/wiki?curid=1428765" title="Jón Ögmundsson">
Jón Ögmundsson



</doc>
<doc id="1428770" url="https://pl.wikipedia.org/wiki?curid=1428770" title="Władcy Texcoco">
Władcy Texcoco

Lista władców (tlatoque) Texcoco.

</doc>
<doc id="1428772" url="https://pl.wikipedia.org/wiki?curid=1428772" title="Wisztyniecki Park Regionalny">
Wisztyniecki Park Regionalny

Wisztyniecki Park Regionalny (lit. "Vištyčio regioninis parkas") – park regionalny na Litwie, położony w zachodniej części litewskiej Suwalszczyzny, nad Jeziorem Wisztynieckim. Utworzony został w 1992 r. i obejmuje powierzchnię 10 428 ha. Założony w 1992 roku.

</doc>
<doc id="1428773" url="https://pl.wikipedia.org/wiki?curid=1428773" title="Nezahualpilli">
Nezahualpilli

Nezahualpilli, Netzahualpilli, w tłumaczeniu z nahuatl „Nienasycony Książę” (ur. 1464, zm. 1515) – władca (tlatoani) Texcoco wybrany przez miejską arystokrację po śmierci swego ojca Nezahualcoyotla w 1473 roku.
Panowanie.
W początkach swego panowania Nezahualpilli wyróżnił się już w pierwszych kampaniach wojennych przeciwko Huexotzinco i plemionom znad Zatoki Meksykańskiej. W późniejszych czasach skupiał się raczej na reformach i sprawach wewnętrznych aniżeli nad rozszerzaniem granic państwa.
Podobnie jak ojciec był poetą i mędrcem, interesował się religią, astrologią, prawodawstwem, architekturą, poezją i muzyką. Do naszych czasów przetrwał tylko jeden z jego poematów: „Icuic Nezahualpilli yc tlamato huexotzinco” („Pieśń Nezahualpilliego podczas wojny z Huexotzinco”). Jego dwór był bezpieczną przystanią dla astronomów, inżynierów i wróżbitów. Podczas swego panowania zniósł karę śmierci dla wielu przestępstw i walczył o utrzymanie politycznej niezależności podczas wzrastającej pozycji Azteków z Tenochtitlánu. Mówiono o nim, że był uczciwym i sprawiedliwym władcą. Był jednak fanatykiem prawa. Kazał stracić publicznie jednego ze swoich synów za to, że samowolnie wybudował sobie pałac, podczas gdy przywilej ten służył tylko tym, którzy wyróżnili się na polu chwały. Kazał również stracić swą córkę za to, że zagadnęła na ulicy przypadkowego młodzieńca, a także swą nałożnicę, która została przyłapana na piciu octli. Innym razem dwóch młodych wojowników królewskiego pochodzenia powróciło w bardzo ciężkim stanie z wojny, na której dokonali wielu bohaterskich czynów. Nezahualpilli kazał ich troskliwie leczyć, a kiedy wyzdrowieli, skazał na stracenie, ponieważ sfałszowali liczbę wziętych na wojnie jeńców. Około 1500 roku jego syn Huecotzincatzin, 16-letni wówczas młodzieniec i następca tronu, otrzymał nominację na naczelnego wodza ("tlacatecatl") i przybył do pałacu ojca. Nezahualpilli był jednak zajęty i chłopiec, oczekując na audiencję, przechadzał się po pałacu i rozmawiał z różnymi osobami (w pałacu, prócz prywatnych apartamentów, mieściły się także liczne urzędy). Zagadnął także młodą dziewczynę i zaczął prawić jej komplementy. Okazało się, że dziewczyna była jedną z konkubin Nezahualpilliego i oskarżyła chłopca o rzekome napastowanie. Nezahualpilli skazał następcę tronu na śmierć. Nie pomogła interwencja arystokracji i kapłanów, a żonie, która – prowadząc za ręce małe dzieci – rzuciła mu się do nóg i błagała o litość dla pierworodnego, odparł:
"„Gdybym przebaczył, cóż rzekłby lud? Że prawa są dla poddanych tylko, ale nie dla królewskiego domu.”"
Nakazał publiczną egzekucję, zaś po niej przez 40 dni nie dopuszczał nikogo do siebie, opłakując śmierć ukochanego syna.
Żony.
Nezahualpilli miał wiele żon i ponad 2000 nałożnic, a najsłynniejszą była Dama z Tuli. Posiadała rozległą wiedzę i odznaczała się wybitnym talentem poetyckim, a także nieprzeciętną urodą. Uważa się, że Nezahualpilli spłodził 144 potomków. Pierwsze małżeństwo, zapewne ze względów politycznych, zawarł z siostrzenicą Tizoca, jednak już podczas wesela postanowił poślubić jej młodszą siostrę, co wkrótce uczynił. Synowie tych sióstr i Nezahualpilliego (Cacamatzin, Coanacoch i Ixtlilxochitl II) byli ostatnimi władcami Acolhuan. Nezahualpilli poślubił również córkę Axayacatla, Chalchiuhnenetzin. Wychowywała się ona od najmłodszych lat w Texcoco, a gdy osiągnęła pełnoletniość, zaczął ją odwiedzać Nezahualpilli. Często służebne zatrzymywały go, twierdząc, że Chalchiuhnenetzin jest chora i śpi. Ponadto w jednej z komnat władca natknął się na wiele postaci, przypominających mumie, które, według wyjaśnień Chalchiuhnenetzin, były bóstwami jej ludu. Pewnego dnia podczas audiencji spostrzegł jednak klejnot na piersiach gubernatora miasta Tezoyacan, który kilka dni wcześniej podarował swojej żonie. Wściekły skierował się do pałacu żony, gdzie służebne jak zwykle chciały go zatrzymać. W łóżku żony leżała tylko lalka, mająca ją udawać, a żonę – po przeszukaniu pałacu – przyłapano w jednym ze skrzydeł budynku na uczcie z trzema młodzieńcami. Nezahualpilli natychmiast wszczął śledztwo i dowiedział się, że Chalchiuhnenetzin od wielu lat prowadziła rozpustne życie, a domniemane posągi w jednej z komnat pałacu okazały się być zmumifikowanymi ciałami jej kochanków, których sprowadzała do pałacu poprzez zaufanych członków pałacowej służby. Darowała jednak życie tym trzem młodzieńcom, co przypłaciła własnym. Nezahualpilli po zakończeniu dochodzenia zaprosił do Texcoco królów zarówno ze sprzymierzonych miast, jak i z zupełnie niezależnych. Wezwał z całego państwa lenników wraz z żonami i rozkazał żonatym mieszkańcom i wszystkim kobietom bez względu na wiek zebrać się na wielkim placu na publiczną egzekucję. W obecności tej ogromnej publiki kat najpierw udusił Chalchiuhnenetzin, a następnie jej trzech kochanków. Na olbrzymim stosie spłonęły również mumie pomordowanych kochanków królowej. Potem na szubienicy zawiśli wspólnicy Chalchiuhnenetzin obojga płci: służba, pokojowe, faktorzy, stręczyciele, najemni mordercy i preparatorzy zwłok. Ta egzekucja była swoistą manifestacją i przypomnieniem dla narodu o prastarym meksykańskim kanonie, który głosił, że za złamanie wiary małżeńskiej należy się nieodwołalnie śmierć. Zdarzenie to miało miejsce w 1498 roku. Wpłynęło ono negatywnie na stosunki Texcoco z Tenochtitlánem. Tenochkowie bowiem poczuli się obrażeni, gdy Nezahualpilli zabił osobę z ich królewskiego rodu. Napięte stosunki między miastami groziły lada chwila otwartym zerwaniem trójprzymierza, a chociaż do tej ostateczności nie doszło, ostatni królowie Mexiców jawnie sięgnęli po absolutną hegemonię. Od tej pory nie liczyli się już zupełnie z narodowymi interesami Acolhuan.
Zatargi z Tenochtitlánem.
Kolejny z władców Tenochtitlánu, Motecuhzoma II, korzystał z każdej sposobności, by pognębić Nezahualpilliego, dokuczyć mu, narazić na szwank jego dumę i ambicję. Nezahualpilli, wyraźnie mniej wojowniczy i energiczny, nie dawał się jednak sprowokować. Motecuhzoma sięgał bez żadnych osłonek po hegemonię.
Gdy Nezahualpilli powiedział Motecuhzomie, że mędrcy Tetzcocańscy przepowiedzieli obcą hegemonię nad Doliną Meksyku, władca Tenochtitlánu zażądał dowodów na te słowa. Nezahualpilli zaproponował mecz w tlachtli, stawiając Texcoco przeciwko trzem kogutom. Zwycięstwo miało przypaść temu, kto pierwszy zdobędzie 3 punkty. Nezahualpilli wygrał partię, a Motecuhzoma potraktował to jako zły omen.
Motecuhzoma był osobą niezrównoważoną emocjonalnie. Łatwo ulegał depresjom, był skłonny do melancholii i mistyki. Po przegranej w tlachtli ogarnął go strach, że straci swe królestwo na rzecz obcego przybysza. Nie poniechał jednak myśli o hegemonii w trójprzymierzu. Namówił Nezahualpilliego, aby wysłał swą armię na Tlaxcallan, po czym oskarżył o to, że chce przejąć Tlaxcalę, wbrew regułom kwietnych wojen. Poinstruował także Tlaxcallan, wskazując na miejsce obozowiska Acolhuan. O brzasku Tlaxcallanie zaatakowali Acolhuan, a wojska Tenochtitlánu wraz z Motecuhzomą przyglądało się tej rzezi sprzymierzeńców z pobliskiego wzgórza. Nezahualpilli niezwłocznie skierował ambasadorów do Tenochtitlánu, domagając się wyjaśnienia tej sytuacji oraz powodu, dla którego wojska Tenochtitlánu pozostały bierne i nie pomogły Acolhuanom. Motecuhzoma odrzekł:
"„[...] Przeminął czas, kiedy imperium rządziły trzy głowy; dziś wystarcza jedna, moja.[...]”"
Tenochtitlán stał się faktycznie miastem, które rozciągało swą hegemonię nad pozostałych sprzymierzeńców trójprzymierza oraz na liczne, podległe mu państwa.
Śmierć.
W 1515 roku schorowany Nezahualpilli zmarł, nie wybierając następcy. Wykorzystał to Motecuhzoma i osadził na tronie syna Nezahualpilliego, Cacamę. Cacama według zamierzeń Motecuhzomy miał być posłusznym mu władcą. Inni pretendenci podburzyli jednak naród i kraj na pewien czas rozdarła wojna domowa, a stara monarchia Acolhuan w praktyce przestała istnieć.

</doc>
<doc id="1428776" url="https://pl.wikipedia.org/wiki?curid=1428776" title="Friedrich von Huene">
Friedrich von Huene

Friedrich von Huene (ur. 22 marca 1875, zm. 4 kwietnia 1969) – niemiecki paleontolog. Wsławił się tym, że opisał więcej nowych gatunków dinozaurów w XX wieku niż ktokolwiek inny w Europie.
Życiorys.
Urodził się w Tybindze w Księstwie Wirtembergii. Jednym z jego najsławniejszych odkryć było odnalezienie ponad 35 szkieletów plateozaurów pogrzebanych pod lawiną błotną. Ponadto opisał w 1910 roku saltopusa, proceratozaura w 1926 oraz odznaczającego się wielkimi rozmiarami antarktozaura. Stał także za odkryciem wielu innych skamieniałości dinozaurów, pterozaurów oraz plezjozaurów.

</doc>
<doc id="1428782" url="https://pl.wikipedia.org/wiki?curid=1428782" title="Parafia św. Antoniego Padewskiego w Gądkowicach">
Parafia św. Antoniego Padewskiego w Gądkowicach

Parafia św. Antoniego Padewskiego w Gądkowicach – parafia rzymskokatolicka w dekanacie Zduny diecezji kaliskiej.
Główną świątynią parafii jest neogotycki kościół św. Antoniego Padewskiego w Gądkowicach, zbudowany w 1890 i do września 1945 funkcjonujący jako zbór ewangelicki. W parafii użytkowane są również świątynie we wsiach Kolęda (Kościół Podwyższenia Krzyża Świętego, wybudowany w 1925) i Wróbliniec (Kościół Wniebowstąpienia Pana Jezusa, świątynia poprotestancka z 1912). Parafia korzysta również z kaplic w Henrykowicach (kaplica pw. Maryi Królowej Polski) i Ostrowąsach.
Zasięg parafii.
Do parafii należą wierni z miejscowości: Bartniki, Borzynowo, Bracław, Gądkowice, Gądkowice-Leśniczówka, Gołkowo, Górale, Górka, Henrykowice, Joachimówka, Kolęda, Kopice, Latkowa, Lelików, Młodzianów, Ostrowąsy, Płonka, Potasznia, Potasznia pod Gądkowicami, Wodników Górny, Wrocławice, Wrocławice-Osada, Wróbliniec, Wziąchowo Małe i Wziąchowo Wielkie.

</doc>
<doc id="1428783" url="https://pl.wikipedia.org/wiki?curid=1428783" title="Dsungaripterus">
Dsungaripterus

Dsungaripterus – rodzaj pterozaura z rodziny Dsungaripteridae żyjącego od późnej jury do wczesnej kredy na terenie dzisiejszych Chin, Korei Południowej oraz Tanzanii. Jego nazwa oznacza „skrzydło z Basenu Junngar” (od miejsca znalezienia w Chinach).
Morfologia.
"Dsungaripterus" był średniej wielkości pterozaurem – rozpiętość skrzydeł dochodziła do około 3–3,5 m, a długość czaszki do około 50 cm. Miał bardzo długi dziób z ostrymi, wygiętymi ku górze końcami. W tylnej części szczęk tkwiły krótkie, mocne płaskie zęby. Na szczycie czaszki znajdował się niewysoki grzebień, służący przypuszczalnie do ozdoby, być może zwiększający również właściwości aerodynamiczne. "Dsungaripterus" miał stosunkowo niewielkie oczodoły, kości o grubych ściankach oraz długie kończyny.
Filogeneza i klasyfikacja.
"Dsungaripterus" jest rodzajem typowym rodziny Dsungaripteridae należącej do nadrodziny Dsungaripteroidea, stanowiącej część większego kladu Lophocrania, wchodzącego w skład podrzędu pterodaktyli. Jego najbliższymi krewnymi są również należące do Dsungaripteridae: "Domeykodactylus", "Lonchognathosaurus", "Noripterus" i „Phobetor”. „Phobetor” "parvus" był początkowo opisany jako "Dsungaripterus parvus", jednak późniejsze badania wykazały jego odrębność od "Dsungaripterus". Obecnie rodzaj "Dsungaripterus" obejmuje dwa gatunki: "D. weii", będący gatunkiem typowym, oraz "D. brancai".
Paleobiologia i paleoekologia.
"Dsungaripterus" prowadził prawdopodobnie nadmorski tryb życia, na co wskazuje budowa dzioba – odpowiednia do brodzenia w mokrym piasku (jak dzisiejsze brodźce) i miażdżenia małży, krabów oraz innych niewielkich zwierząt chronionych przez twarde skorupy czy muszle. Badania Unwina i współpracowników (1997), wspierane przez Lima, Baeka i Yanga (2002) wskazują jednak na możliwy kontynentalny habitat "Dsungaripterus". Hipotezę tę wspiera materiał kopalny – liczne szczątki pterozaurów z tego rodzaju odnajdowano w osadach lądowych, a nie morskich i nadmorskich. Możliwe, że kostny grzebień był jednym z przejawów dymorfizmu płciowego u tych pterozaurów, co wskazywałoby na terytorializm lub występowanie u nich okresu godowego.
Historia odkryć.
"Dsungaripterus" został opisany w 1964 przez chińskiego paleontologa Yanga Zhongjiana. Gatunek typowy, "D. weii", znany jest z kilku dobrze zachowanych, lecz niekompletnych szkieletów odkrytych w Sinciangu w Chinach. W 1973 opisany został – również przez Yanga – drugi gatunek – "D. brancaii", występujący na terenach dzisiejszej Tanzanii. W 1982 Bakhurina opisał "D. parvus". Obecnie jest on uznawany za przedstawiciela blisko spokrewnionego z "Dsungaripterus", lecz odrębnego rodzaju. W 2002 w Korei Południowej odkryto kości nienazwanego jeszcze gatunku "Dsungaripterus".

</doc>
<doc id="1428784" url="https://pl.wikipedia.org/wiki?curid=1428784" title="Światowe Igrzyska Kobiet">
Światowe Igrzyska Kobiet

Światowe Igrzyska Kobiet (Women's World Games) – wielkie międzynarodowe zawody sportowe kobiet, organizowane czterokrotnie w latach 1922-1934 przez Międzynarodową Federację Sportu Kobiet ("Fédération Sportive Féminine Internationale"), kierowaną przez Alice Milliat. Program Igrzysk obejmował początkowo wyłącznie konkurencje lekkoatletyczne (1922 i 1926), później również koszykówkę i piłkę ręczną.
Zawody określano początkowo mianem Kobiecej Olimpiady (Women's Olympic Games), jednak po protestach Międzynarodowego Komitetu Olimpijskiego (IOC) przemianowano je w 1926 r. na Światowe Igrzyska Kobiet.
Polskie zawodniczki wzięły w nich udział po raz pierwszy w 1926 r. i od początku zaczęły osiągać wielkie sukcesy. Największą gwiazdą Igrzysk w 1930 r. była Stanisława Walasiewiczówna.

</doc>
<doc id="1428786" url="https://pl.wikipedia.org/wiki?curid=1428786" title="Światowe igrzyska kobiece">
Światowe igrzyska kobiece



</doc>
<doc id="1428788" url="https://pl.wikipedia.org/wiki?curid=1428788" title="Lista biskupów Hólar">
Lista biskupów Hólar



</doc>
<doc id="1428791" url="https://pl.wikipedia.org/wiki?curid=1428791" title="Władcy Tenochtitlánu">
Władcy Tenochtitlánu

Chronologiczna lista "tlatoque" Tenochtitlánu.

</doc>
<doc id="1428794" url="https://pl.wikipedia.org/wiki?curid=1428794" title="Reprezentacja Czarnogóry w piłce wodnej mężczyzn">
Reprezentacja Czarnogóry w piłce wodnej mężczyzn

Reprezentacja Czarnogóry w piłce wodnej mężczyzn – zespół, biorący udział w imieniu Czarnogóry w meczach i sportowych imprezach międzynarodowych w piłce wodnej, powoływany przez selekcjonera, w którym mogą występować wyłącznie zawodnicy posiadający obywatelstwo czarnogórskie. Za jej funkcjonowanie odpowiedzialny jest Czarnogórski Związek Pływacki i Piłki wodnej (VPSCG), który jest członkiem Międzynarodowej Federacji Pływackiej.
Historia.
Powstała w 2006 po uzyskaniu przez ten kraju poprzez referendum niepodległości. W grudniu 2006 reprezentacja Czarnogóry rozegrała swój pierwszy oficjalny mecz międzynarodowy z Włochami. Od samego początku swojej obecności w międzynarodowym środowisku odnosi sukcesy. Najpierw wygrała turniej kwalifikacyjny do Igrzysk Olimpijskich w Bratysławie. Pokonując w finale 9 września 2007 roku Rumunię 9:8, jednocześnie wygrywając wszystkie spotkania. W 2008 roku w czerwcowym finale Ligi Światowej zajęła 4. miejsce, a w Mistrzostwach Europy, które odbyły się lipcu w Maladze zajęła pierwsze miejsce zwyciężając nad swoimi sąsiadami - Serbami po dogrywce 6:5.
Kapitanem drużyny jest Veljko Uskoković.
Udział w turniejach międzynarodowych.
Igrzyska olimpijskie.
Reprezentacja Czarnogóry 3-krotnie występowała na Igrzyskach Olimpijskich. Najwyższe osiągnięcie to 4. miejsce w 2008, 2012 i 2016. Na igrzyskach olimpijskich wystartowali po raz pierwszy w Pekinie, gdzie zajęli czwarte miejsce. W półfinale ponosząc porażkę z późniejszymi mistrzami olimpijskimi Węgrami, a w meczu o brązowy medal przegrywając z Serbią 4:6.
Mistrzostwa świata.
Dotychczas reprezentacji Czarnogóry 5 razy udało się awansować do finałów MŚ. Najwyższe osiągnięcie to wicemistrzostwo w 2013 roku.
Puchar świata.
Czarnogóra 1 razy uczestniczyła w finałach Pucharu świata. W 2014 zajęła 7. miejsce.
Mistrzostwa Europy.
Czarnogórskiej drużynie 6 razy udało się zakwalifikować do finałów ME. W 2008 została mistrzem Europy.

</doc>
<doc id="1428795" url="https://pl.wikipedia.org/wiki?curid=1428795" title="Grzegorz Kwieciński">
Grzegorz Kwieciński

Grzegorz Kwieciński (ur. 13 lutego 1957 w Lublinie) - artysta plastyk, twórca plakatów teatralnych i scenografii, reżyser teatralny, specjalizujący się w przedstawieniach lalkarskich, dyrektor kilku teatrów lalkarskich w Polsce, twórca autorskiego Teatru Ognia i Papieru.
Życiorys.
Edukacja.
W 1977 r. ukończył Państwowe Liceum Sztuk Plastycznych w Nałęczowie. Studiował na Uniwersytecie Marii Curie-Skłodowskiej w Lublinie na kierunku wychowanie plastyczne, specjalizacja - grafika w pracowni Danuty Kołwzan-Nowickiej. Dyplom magistra sztuki otrzymał w 1981 r. W 1985 ukończył studia na PWST w Warszawie (obecnie: Akademia Teatralna im. Aleksandra Zelwerowicza), Wydział Reżyserii Teatru Lalek w Białymstoku.
Działalność teatralna.
W latach 1984-1989 był dyrektorem artystyczny Teatru Lalki i Aktora im. A. Smolki w Opolu. Był dyrektorem XII, XIII i XIV Ogólnopolskiego Festiwalu Teatrów Lalek w Opolu. W latach 1990-1993 był dyrektorem naczelnym i artystycznym Teatru Lalki i Aktora „Pinokio” w Łodzi. W 1993 r. pełnił funkcję dyrektora polskiej edycji Międzynarodowego Festiwalu Teatrów Lalkowych Krajów Nadbałtyckich w Łodzi. Do 2001 r. był członkiem Rady Artystyczno-Programowej Teatru Lalek "Rabcio" w Rabce–Zdroju.
Od 1978 r. Grzegorz Kwieciński prowadzi autorski, plastyczny Teatr Ognia i Papieru, w którym zrealizował 14 spektakli. Teatr Ognia i Papieru prezentował swoje spektakle na wielu festiwalach teatralnych w Polsce i na świecie, odbywając ponad 80 artystycznych podróży zagranicznych.
W latach 1994-2002 był dyrektorem Miejskiego Ośrodka Kultury w Pabianicach.
Grzegorz Kwieciński od swojego debiutu teatralnego w 1982 r. w Białostockim Teatrze Lalek, jest autorem około 70 realizacji teatralnych (reżyseria, scenografia, adaptacje teatralne) w teatrach lalkowych i dramatycznych.
Nauczanie.
W latach 1985-1993 był wykładowcą Akademii Teatralnej w Warszawie na Wydziale Sztuki Lalkarskiej w Białymstoku. W 1999 r. przebywał na stypendium rządu panamskiego w Panamie, gdzie był wykładowcą w tamtejszej szkole teatralnej. W 2003 i 2006 roku był stypendystą Ministerstwa Kultury i Dziedzictwa Narodowego.
Twórczość plastyczna.
Jako artysta plastyk Grzegorz Kwieciński wystawiał swoje prace - przede wszystkim plakaty teatralne - na wielu wystawach indywidualnych i zbiorowych (m.in.: Międzynarodowe Biennale Plakatu w Warszawie, Biennale Plakatu Polskiego w Katowicach, Międzynarodowe Biennale Plakatu Teatralnego w Rzeszowie). W 2006 roku w Muzeum Archeologicznym i Etnograficznym w Łodzi miał swoją retrospektywną wystawę "Magia Lalki – Teatr Grzegorza Kwiecińskiego".
Członkostwo w organizacjach.
Przyjęty do Związku Polskich Artystów Plastyków w 1982 r. Od 1991 do 2007 był członkiem zarządu sekcji polskiej Światowej Organizacji Artystów Teatru Lalek (POLUNIMA). W latach 1995-1999 był wiceprezesem, zaś od 2001 jest przewodniczącym komisji rewizyjnej tej organizacji.
Współzałożyciel Fundacji im. Jana Dormana w Będzinie, członek Rady Fundacji.

</doc>
<doc id="1428797" url="https://pl.wikipedia.org/wiki?curid=1428797" title="Wiktoryn Stadnicki">
Wiktoryn Stadnicki

Wiktoryn Stadnicki herbu Szreniawa bez Krzyża ze Żmigrodu, (ur. ok. 1630, zm. ok. 1684) – kasztelan przemyski w latach 1678-1682, kasztelan lubaczowski w 1674 roku, sędzia deputat wojewódzki bełski w konfederacji gołąbskiej.
Życiorys.
Był synem Aleksandra Stadnickigo starosty janowskiego. Działalność polityczną rozpoczął na sejmiku województwa ruskiego w Sądowej Wiszni, w lipcu 1655 wybrany został na deputata do jednej z komisji. W 1658 powołano go do sądu skarbowego dla weryfikacji zaległości podatkowych w województwie ruskim. 15 stycznia 1661 otrzymał od króla Jana Kazimierza list żelazny gwarantujący mu bezpieczeństwo nie wiadomo jednak jakie były powody wystawienia tego dokumentu. W czasie bezkrólewia po abdykacji Jana Kazimierza w 1668 pełnił funkcję sędziego kapturowego województwa bełskiego. Jako pułkownik pospolitego ruszenia tego województwa prowadził szlachtę bełską na elekcję, oddał głos na Michała Korybuta Wiśniowieckiego. 14 października 1669 mianowany został podstolim bełskim, 17 lutego 1672 kasztelanem lubaczowskim. Był elektorem Jana III Sobieskiego z województwa bełskiego w 1674 roku. W 1678 dostał kasztelanią przemyską po zmarłym Andrzeju Samuelu Stadnickim. Na sejmie grodzieńskim w 1678 wszedł do komisji do zapewnienia bezpieczeństwa na granicy węgierskiej. Brał udział w wyprawie wiedeńskiej 1683. Zmarł zapewne w 1684.
Rodzina.
Wiktoryn Stadnicki ożenił się z Teresą Tomisławską z Tomisławic herbu Prawdzic, z którą miał dwóch synów: Jana Franciszka, który był wojewodą wołyńskim i Józefa Antoniego, kasztelana lubaczowskiego. Córki Stadnickiego: Katarzyna, zamężna z Janem Sierakowskim kasztelanem bełskim, Zofia, żona Jacka Łukasza Rostworowskiego chorążego liwskiego, Anna, zamężna z Samuelem Lipskim, stolnikiem bełskim, Justyna żona Stefana Bala podkomorzego sanockiego i powtórnie Hieronima Orzechowskiego kasztelana przemyskiego, oraz Konstancja, żona Dymitra Połubińskiego. W 1680 wraz z żoną uposażył kościół katolicki pw. Świętej Trójcy w Niemirowie, którego budowę rozpoczęła matka Stadnickiego,

</doc>
<doc id="1428798" url="https://pl.wikipedia.org/wiki?curid=1428798" title="Michał Wacławik">
Michał Wacławik

Michał Wacławik (ur. 24 kwietnia 1953 w Limanowej) – polski lekkoatleta specjalizujący się w rzucie oszczepem. 
Dwukrotny Mistrz Polski, reprezentant kraju w meczach międzypaństwowych. Podczas swojej kariery reprezentował barwy Limanovii (1971-1974), AZS AWF Warszawa (1975-[1977), AZS AWF Kraków (1978) oraz ponownie od 1979 roku Limanovii. Rekord życiowy: 86,26 (15.08.1981, Zagrzeb).
W latach 1974–1978 studiował w Akademii Wychowania Fizycznego w Warszawie, studia ukończył po przeniesieniu się na Akademię Wychowania Fizycznego w Krakowie. Od 1978 pracował jako nauczyciel wychowania fizycznego w Szkole Podstawowej nr 1 w Limanowej (do 1987), potem w Zespole Szkół Mechaniczno-Elektrycznych tamże (później pod nazwą Zespół Szkół Technicznych i Ogólnokształcących). W 2005 przeszedł na emeryturę.

</doc>
<doc id="1428799" url="https://pl.wikipedia.org/wiki?curid=1428799" title="Jolanta Manteufflówna">
Jolanta Manteufflówna

Jolanta Manteuffel-Massalska (ur. 3 października 1912 w Rydze, zm. 8 listopada 1986 w Warszawie) – polska lekkoatletka oraz lekarz, specjalista położnictwa i ginekologii.
Życiorys.
Absolwentka liceum im. Cecyli Plater-Zyberkówny, skończyła Centralny Instytut Wychowania Fizycznego, a następnie studia medyczne. W chwili wybuchu Powstania Warszawskiego pracowała w Szpitalu Dzieciątka Jezus jako wolontariuszka. Po upadku Powstania wraz z córką Anną dotarła do obozu przejściowego w Pruszkowie.
Po wojnie pracowała w Szpitalu Miejskim jako lekarz ginekolog. Zwolniona ze szpitala w 1958 za odmowę przerwania ciąży u jednej ze swoich pacjentek.
Kariera sportowa.
Zawodniczka AZS Warszawa, 6-krotna rekordzistka Polski w sztafetach i 4-krotna mistrzyni Polski (bieg na 60 metrów, bieg na 100 metrów, sztafeta 4 × 200 metrów, skok wzwyż – wszystkie tytuły mistrzowskie zdobyła w 1931). Laureatka plebiscytu Przeglądu Sportowego w 1931 (6. miejsce).
Życie prywatne.
Była żoną Wandalina Kazimierza Massalskiego, mieli dwie córki Annę Krystynę Cendrier oraz Monikę Massalską-Dobrowolską.

</doc>
<doc id="1428800" url="https://pl.wikipedia.org/wiki?curid=1428800" title="Jolanta Manteuffel">
Jolanta Manteuffel



</doc>
<doc id="1428801" url="https://pl.wikipedia.org/wiki?curid=1428801" title="Marcin Budziński">
Marcin Budziński

Marcin Budziński (ur. 6 lipca 1990 w Giżycku) – polski piłkarz występujący na pozycji pomocnika w trzecioligowych rezerwach Cracovii, młodzieżowy reprezentant Polski.
Przebieg kariery.
Budziński jest wychowankiem klubu Mamry Giżycko. Występował też w Arce Gdynia, Cracovii, australijskim Melbourne City i Radomiaku Radom.
W lutym 2021 został zgłoszony przez Cracovię do kadry pierwszego zespołu, mimo że początkowo miał być tylko wzmocnieniem trzecioligowych rezerw "Pasów". W sezonie 2020/21 zagrał dwa mecze w Ekstraklasie i szesnaście spotkań w drużynie rezerw, która utrzymała się na czwartym poziomie ligowym.
29 czerwca 2021 podpisał roczny kontrakt z opcją przedłużenia ze Stalą Mielec, zagrał dla drużyny w siedmiu meczach ligowych. 19 lipca 2022 został zawodnikiem trzecioligowych rezerw Cracovii.

</doc>
<doc id="1428807" url="https://pl.wikipedia.org/wiki?curid=1428807" title="Youngizm">
Youngizm

Youngizm – nurt literacki w drugiej połowie XVIII w. i na początku XIX w., jeden z przejawów preromantyzmu inspirowany twórczością angielskiego pisarza Edwarda Younga, zwłaszcza w jego poematem "Myśli nocne o życiu, śmierci i nieśmiertelności" (1742-45). Nawiązywała do niego tzw. "poezja cmentarna" w Anglii, "poezja nocy i grobów" we Francji i Niemczech. Typowe elementy: opisy nocnej cmentarnej scenerii połączone z moralistyką religijną, tematyką marności ludzkiego życia, rozważaniami o śmierci.

</doc>
<doc id="1428810" url="https://pl.wikipedia.org/wiki?curid=1428810" title="Andrzej Baszkowski">
Andrzej Baszkowski

Andrzej Baszkowski (ur. 19 czerwca 1932 w Bydgoszczy, zm. 29 kwietnia 2011) – polski poeta, autor sztuk scenicznych dla teatrów lalkowych, tłumacz literatury rosyjskiej i radzieckiej, publicysta i dziennikarz.
Życiorys.
W roku 1951 zdał maturę w I Liceum Ogólnokształcącym w Bydgoszczy. Ukończył filologię polską na Uniwersytecie Mikołaja Kopernika. Debiutował w 1951 roku, na łamach dwutygodnika "Pomorze", jako poeta. Według innych źródeł jego debiut nastąpił w 1952 roku, na łamach "Ilustrowanego Kuriera Polskiego" wierszem "Pod białą brzozą...". Po 8 latach powrócił do "Pomorza" ale już w charakterze pracownika etatowego. Pracował tam w latach 1960-1975, w końcowym okresie na stanowisku redaktora). Jednocześnie (lata 1973-1974) był też zastępcą redaktora naczelnego rozgłośni Polskiego Radia w Bydgoszczy. Od roku 1963 członek Związku Literatów Polskich (ZLP). Współzałożyciel Grupy Literatów i Plastyków "Prowincja" oraz członek Bydgoskiej Grupy Poetyckiej "Wiatraki". Redaktor tygodnika "Fakty" w latach 1975-1990. Nieco dłużej niż ćwierćwiecze (lata 1977-2004) był redaktorem naczelnym "Bydgoskiego Informatora Kulturalnego" (BIK) oraz kierownik literacki teatrów w Grudziądzu (Teatr Popularny, lata 1955-1958) i Toruniu (Teatr Lalki i Aktora "Baj Pomorski", lata 1958-1960). Otrzymał kilka nagród, m.in.: podczas Ogólnopolskiego Festiwalu Poezji w Poznaniu (1961), Nagrodę Artystyczną "Metafory" im. Klemensa Janickiego (1998). Odznaczony Złotym Krzyżem Zasługi oraz Krzyżem Kawalerskim Orderu Odrodzenia Polski.

</doc>
<doc id="1428813" url="https://pl.wikipedia.org/wiki?curid=1428813" title="Bertram Patenaude">
Bertram Patenaude

Bertram „Bert” Albert Patenaude (ur. 4 listopada 1909 w Fall River, zm. 4 listopada 1974 w Fall River) – amerykański piłkarz występujący na pozycji napastnika. Mimo wcześniejszych sporów, oficjalnie uznawany za strzelca pierwszego w historii hat-tricka w mistrzostwach świata (1930).
Kariera klubowa.
Patenaude był wychowankiem Philadelphia Field Club. Rozegrał tam 8 spotkań i zdobył 6 bramek. Nie powiodło mu się w J&amp;P Coats, gdzie zagrał tylko w 1 meczu. W 1930 roku, przed przejściem do Newark Americans zdobył Puchar MLS. W Newark zdobył aż 7 goli w zaledwie 5 meczach. Na koniec sezonu znów znalazł się w Fall River Marksmen. Następnie został wypożyczony do New York Yankees. Następnie rozgrywki American Soccer League zostały przerwane ze względu na wielki kryzys giełdowy w USA. Po 2 latach, w 1933 roku rozgrywki wznowiono. Patenaude występował przez 1 sezon w Philadelphia-Germans American. W ostatnich latach kariery wystąpił też w zespołach St. Louis Central Breweries F.C., St. Louis Shamrocks i Philadelphia Passon.
Kariera reprezentacyjna.
Patenaude został powołany do 16-osobowej kadry na I Mistrzostwa Świata w Piłce Nożnej 1930. Zagrał tam w 3 meczach (2 grupowe + półfinał) i zdobył 4 bramki. 1 w meczu grupowym z Belgią i 3 w meczu grupowym z Paragwajem (pierwszy historyczny hat-trick na MŚ). Po mistrzostwach zagrał jedno przegrane dla USA spotkanie z Brazylią (4:3). Zdobył w tym meczu 2 gole.
Hat-trick na mistrzostwach świata 1930.
17 lipca 1930 roku reprezentacja USA rozgrywała debiutancki mecz na mistrzostwach świata przeciwko drużynie Paragwaju. W 10. minucie meczu Patenaude zdobył pierwszą bramkę. Gol z 15. minuty był zapisywany na różne sposoby. Jako gol samobójczy Aurelio Gonzáleza (według RSSSF), gol Toma Florie (zgodnie z oficjalnym werdyktem FIFA) i wreszcie jako gol Patenaude (zgodnie z Amerykańskim Związkiem Piłkarskim). W 50. minucie meczu wynik na 3:0 ustalił Patenaude wywołując spore zamieszanie, bo 2 dni później w meczu Argentyna - Meksyk hat-tricka strzelił Guillermo Stábile. Jednakże, 10 listopada 2006 roku FIFA zatwierdziła ostatecznie zdobyte przez Patenaude bramki jako pierwszy hat-trick w historii mundiali. Świadkowie tamtego meczu zdecydowanie zaprzeczali jednak, jakoby to Patenaude w tej kontrowersyjnej dopiero po kilkudziesięciu latach sytuacji zdobył gola.
Bertram Patenaude zmarł w swoje 65. urodziny.

</doc>
<doc id="1428814" url="https://pl.wikipedia.org/wiki?curid=1428814" title="Stanisław Zdzitowiecki">
Stanisław Zdzitowiecki

Stanisław Kazimierz Zdzitowiecki (ur. 15 lutego 1854 w Barczkowicach, zm. 11 lutego 1927 we Włocławku) – polski biskup rzymskokatolicki, biskup diecezjalny włocławski w latach 1902–1927 (do 1925 kujawsko-kaliski).
Życiorys.
Święcenia kapłańskie otrzymał w Warszawie w 1877, a następnie odbył studia w Rzymie. Był proboszczem na Woli oraz w parafiach Świętej Trójcy i Narodzenia Najświętszej Maryi Panny w Warszawie. Został mianowany kanclerzem konsystorza i w 1888 kanonikiem sandomierskim. W latach 1901–1902 był wikariuszem kapitulnym diecezji sandomierskiej.
9 czerwca 1902 został prekonizowany na biskupa diecezjalnego diecezji kujawsko-kaliskiej. Sakrę biskupią przyjął 23 listopada 1902 w Petersburgu z rąk biskupa Jerzego Szembeka.
Ingres do katedry we Włocławku nastąpił 2 grudnia 1902.
Uczestniczył w przygotowaniu reorganizacji polskiej administracji kościelnej po odzyskaniu niepodległości. Rozwinął w diecezji działalność wydawniczą i założył „Ateneum Kapłańskie”. Koronował w 1910 koronami papieskimi Piusa X obraz Matki Boskiej Częstochowskiej.

</doc>
<doc id="1428815" url="https://pl.wikipedia.org/wiki?curid=1428815" title="Rambynaski Park Regionalny">
Rambynaski Park Regionalny

Rambynaski Park Regionalny (lit. "Rambyno regioninis parkas") - park regionalny na Litwie, położony w południowej części litewskiej Litwy Mniejszej, nad dolnym Niemnem, przy granicy z obwodem kaliningradzkim. Utworzony został w 1992 r. i obejmuje powierzchnię 4786 ha.

</doc>
<doc id="1428816" url="https://pl.wikipedia.org/wiki?curid=1428816" title="Zbigniew Bela">
Zbigniew Bela

Zbigniew Bela (ur. 10 września 1949 w Przemyślu, zm. 6 września 2018 w Krakowie) – polski prozaik, dyrektor Muzeum Farmacji Collegium Medicum Uniwersytetu Jagiellońskiego.
Życiorys.
Ukończył filologię polską na Uniwersytecie Jagiellońskim, studiował geografię na Uniwersytecie Marii Curie-Skłodowskiej. Debiutował na łamach miesięcznika „Twórczość” w 1977. W 1998 uzyskał stopień doktora na podstawie rozprawy "Przepisy na leki w "Sekretach Aleksego z Piemontu". Analiza historyczno-kulturowa" W 2006 uzyskał habilitację na podstawie pracy "Poglądy na temat leczniczych właściwości złota od czasów najdawniejszych po czasy współczesne" W styczniu 2007 Rada Wydziału Farmaceutycznego UJ CM powołała go na stanowisko dyrektora Muzeum Farmacji. Funkcję tę pełnił do 6 września 2018 r. W 2009 otrzymał nominację na stanowisko profesora nadzwyczajnego, natomiast w styczniu 2015 z rąk prezydenta RP odebrał nominację na profesora tytularnego. Pochowany na Cmentarzu Rakowickim kw. LVIII, płd., gr. 9.

</doc>
<doc id="1428817" url="https://pl.wikipedia.org/wiki?curid=1428817" title="Juan Manuel Vargas">
Juan Manuel Vargas

Juan Manuel Vargas (ur. 5 października 1983 w Limie) – piłkarz peruwiański grający na pozycji lewego obrońcy.
Kariera klubowa.
Vargas pochodzi ze stolicy Peru, Limy. Karierę piłkarską rozpoczął w miejscowym zespole Universitario de Deportes i w 2002 roku zadebiutował w jego barwach w peruwiańskiej Primera Division. W tym samym roku został wicemistrzem kraju, a już rok później stał się podstawowym zawodnikiem klubu i spędził w nim łącznie trzy lata rozgrywając w tym okresie 69 meczów i zdobywając 7 goli. Na początku 2005 roku wyjechał do Argentyny i został zawodnikiem CA Colón. Zaliczył fazę Clausura 2005, a następnie jeden pełny sezon w barwach tego klubu. Swoją postawą zainteresował szefów jednego z czołowych klubów w kraju, Club Atlético Boca Juniors, którzy wykupili 10% kontraktu Peruwiańczyka.
W sierpniu 2006 roku Vargas trafił do Europy, a jego pierwszym klubem na tym kontynencie stała się włoska Calcio Catania. 17 września tamtego roku zadebiutował w Serie A w zremisowanym 0:0 domowym spotkaniu z Atalantą BC, gdy w 89. minucie zmienił Gianlukę Falsiniego. Od 6. kolejki ligowej był już podstawowym zawodnikiem klubu i zakończył z nim sezon na 13. miejscu we włoskiej ekstraklasie. W sezonie 2007/2008 utrzymał się z Catanią w Serie A i był trzecim najskuteczniejszym graczem w zespole z 5 golami na koncie. Osobą Vargasa zainteresowały się wówczas czołowe kluby na kontynencie.
5 lipca 2008 Vargas podpisał kontrakt do 2013 roku z Fiorentiną. Kierownictwo „Violi” zapłaciło za niego sumę 12 milionów euro. W sezonie 2012/2013 był wypożyczony do Genoi.
Kariera reprezentacyjna.
W reprezentacji Peru Vargas zadebiutował 13 października 2004 roku w zremisowanym 1:1 meczu eliminacji Mistrzostw Świata w Niemczech z Paragwajem. Natomiast pierwszą bramkę zdobył 12 września 2007 w wygranym 2:0 towarzyskim spotkaniu z Boliwią.

</doc>
<doc id="1428820" url="https://pl.wikipedia.org/wiki?curid=1428820" title="Urszula Małgorzata Benka">
Urszula Małgorzata Benka

Urszula Małgorzata Benka, Urszula Benka-Urbanowicz (ur. 30 grudnia 1953 we Wrocławiu) – polska poetka, prozaik, tłumaczka literatury francuskiej i angielskiej.
Ukończyła filologię polską na Uniwersytecie Wrocławskim, studiowała także psychologię. W 1993 uzyskała tytuł doktora za pracę "Charyzma władania, święty mord. Analiza symboliki i semantyki mitycznej w twórczości Henryka Sienkiewicza". 
Debiutowała w 1975 pod pseudonimem Krasińska na łamach czasopisma studenckiego "Sigma" jako prozaik. W drugiej połowie lat 70. XX w. związana była z formacją poetycką Nowa Prywatność. W latach 1983-1987 przebywała we Francji. W tym czasie publikowała w paryskich "Zeszytach Literackich". W 1987 wyjechała do USA. 

</doc>
<doc id="1428822" url="https://pl.wikipedia.org/wiki?curid=1428822" title="Rasul Bokijew">
Rasul Bokijew

Rasul Bokijew (tadż. Расул Боқиев; ur. 29 września 1982 roku) − judoka tadżycki startujący w kategorii do 73 kilogramów. Jego największymi sukcesami są brązowe medale na takich imprezach jak Mistrzostwa Świata, czy letnie igrzyska olimpijskie. Dzięki zwycięstwu nad Belgiem Dirkiem van Ticheltem, stał się pierwszym w historii niepodległego Tadżykistanu medalistą igrzysk olimpijskich.
W 2006 roku zdobył brązowy medal igrzysk azjatyckich w Doha w kategorii do 60 kilogramów. Cztery lata później, w Kantonie, był również trzeci.
Igrzyska olimpijskie.
Pekin 2008
Londyn 2012

</doc>
<doc id="1428823" url="https://pl.wikipedia.org/wiki?curid=1428823" title="Metro w Omsku">
Metro w Omsku

Metro w Omsku jest nigdy nieukończonym systemem metra w rosyjskim mieście Omsk. Budowa została ostatecznie porzucona w 2018 roku.
Pierwszy odcinek miał mieć 6,1 km długości. Pociągi poruszać się miały ze średnią prędkością 36 km/h, a czas podróży pomiędzy stacjami krańcowymi miał wynieść około 10 minut.
Historia.
Pierwsze plany budowy narodziły się we wczesnych latach 60. XX wieku, początkowo planowano wybudować system premetra. Jednak w 1979 odrzucono ten pomysł, by ostatecznie podjąć decyzję w sprawie budowy klasycznej sieci kolei podziemnej. W 1986 roku, w ramach pierwszych prac przygotowawczych nad budową wyburzono kilka budynków.
Drążenie tuneli rozpoczęło się w 1992 roku pomiędzy przyszłymi stacjami Tupolewskaja (ros. "Туполевская") i Raboczaja (ros. "Рабочая")
Początkowe plany zakładały otwarcie trasy w centrum miasta pomiędzy stacjami "Marszala Żukowa" i Raboczaja (ros. "Рабочая") na prawym brzegu rzeki Irtysz, następnie linia prowadzić miała do lewobrzeżnej części miasta.
Z powodu ograniczonych zasobów finansowych, do 2003 zdołano jedynie wybudować odcinek pomiędzy Tupolewskaja i Raboczaja. W owym czasie, władze miasta zdecydowały się na budowę mostu nad rzeką Irtysz zamiast drążenia pod nią tunelu. Nowy most oddany został do użytku w 2005 roku, składa się on z dwóch poziomów. Górny poziom przeznaczony jest dla ruchu samochodowego, dolny dla przyszłej linii metra.
W 2014 roku budowę wstrzymano z powodu problemów finansowych. Zaś w maju 2018 po ponad ćwierć wieku prace zostały ostatecznie zawieszone.

</doc>
<doc id="1428824" url="https://pl.wikipedia.org/wiki?curid=1428824" title="Bernard Werner">
Bernard Werner

Bernard Werner (ur. 17 kwietnia 1951) – polski lekkoatleta specjalizujący się w rzucie oszczepem.
Osiągnięcia.
Dziewięciokrotny medalista mistrzostw Polski. Ośmiokrotny reprezentant kraju w meczach międzypaństwowych. Czołowy oszczepnik Polski drugiej połowy lat 70 i początku lat 80 XX wieku. Bronił barw Zjednoczenia Olsztyn (1969-1972), SZS AZS Warszawa (1973-76), AZS-AWFiS Gdańsk (1977) i od 1978 Bałtyku Gdynia. Rekord życiowy: 83,80 (10 czerwca 1980, Warszawa).
W czasie kariery ważył 90 kg i mierzył 176 cm.

</doc>
<doc id="1428827" url="https://pl.wikipedia.org/wiki?curid=1428827" title="Maria Kotarba">
Maria Kotarba

Maria Kotarba (ur. 4 września 1907, koło Nowego Sącza, zm. 30 grudnia 1956) – kurierka polskiego ruchu oporu (dostarczała tajne wiadomości i zapasy lokalnym grupom partyzantów). Została aresztowana przez Gestapo. Jako więzień polityczny była przesłuchiwana i torturowana, po czym przetrzymywana w Tarnowie, skąd 6 stycznia 1943 roku przeniesiono ją do Oświęcimia; uznana za Sprawiedliwą Wśród Narodów Świata przez Jad Waszem 18 września 2005 roku za ryzykowanie życia na rzecz ratowania żydowskich więźniów w dwóch obozach koncentracyjnych.
Okres przedwojenny i Oświęcim.
Podczas inwazji niemieckiej na Polskę we wrześniu 1939 Kotarba była świadkiem eksterminacji jej żydowskich sąsiadów niedaleko Gorlic, gdzie mieszkała. Poprzysięgła sobie wtedy nieść pomoc wszystkim Żydom, którym będzie w stanie. Z początkiem 1943 została umieszczona w obozie w Oświęcimiu, nadano jej numer 27995 i po szeregu różnych przydziałów oddelegowano do "Kommando Gartnerei", grupy zajmującej się pracami ogrodowymi. Pracowała w zagarniętych ogrodach wokół pobliskiej wsi Rajsko przy uprawie warzyw i innych pracach pomocniczych. Przed końcem lata 1943 ruch oporu w obozie był już sformowany i włączył Marię Kotarbę w swoje szeregi. Jej reputacja jako uzdolnionego kuriera podążała za nią od Tarnowa. Dzięki temu została zaangażowana w przemyt jedzenia, lekarstw i wiadomości pomiędzy obozem a grupami oporu działającymi poza nim.
W obozie Kotarba poznała Lenę Mankowską (z domu Bankier) deportowaną tam z żydowskiego getta w Białymstoku. Dzięki pomocy Kotarby i jej nieżydowskiemu wyglądowi, więźniowie pracujący przy rejestracji nowo przybyłych, wprowadzili ją do ewidencji jako polskiego więźnia politycznego. Obie kobiety zaprzyjaźniły się na wiele lat. Maria Kotarba była świadoma ryzyka Mankowskiej i dokładała wszelkich starań by jej pomóc. Wspierała też jej siostrę, Gutę, która, wraz z przyjaciółką, Henią Trysk, przybyła do Oświęcimia z obozu koncentracyjnego w Majdanku. Lena Mankowska mówiła o Kotarbie jako „Mateczce z Oświęcimia”. Będąc kurierem Kotarba dostarczała leki wykorzystywane przez uwięzionych lekarzy oraz inne środki, którymi się dzielono. Korzystając ze swych kontaktów w ruchu oporu zorganizowała przydział Mankowskiej do lżejszych prac, gdy ta była chora, a także gotowała dla niej na małym piecu znajdującym się w jej bloku.
Dalsze losy.
W styczniu 1945 SS ewakuowało obóz poprzez Brzezinkę w głąb nazistowskich Niemiec. Przyjaciółki przybyły do Ravensbrück osobno w wagonach na węgiel. Kotarba odnalazła Mankowską niemal martwą w śniegu i zaniosła ją do baraków. W lutym 1945 SS po raz kolejny przeniosło więźniów do podobozu Neustadt-Glewe gdzie Armia Czerwona uwolniła je w maju 1945. Po uwolnieniu przyjaciółki rozdzieliły się.
Maria Kotarba powróciła do domu w Polsce, gdzie zmarła w 1956 roku mając 49 lat i nigdy nie założywszy rodziny. Nigdy w pełni nie powróciła do zdrowia, którym cieszyła się przed wojną. Została pochowana w Owczarach.
Lena Mankowska wyszła za mąż i zamieszkała w Wielkiej Brytanii. W 1997 złożyła wniosek o uznanie Kotarby, jej „Anioła z Oświęcimia”, za Sprawiedliwą wśród Narodów Świata, został on jednak odrzucony. Osiem lat później pisarz, James Foucar, orędował w tej sprawie i tym razem wniosek został zatwierdzony 8 grudnia 2005.

</doc>
<doc id="1428828" url="https://pl.wikipedia.org/wiki?curid=1428828" title="Stanisław Benski">
Stanisław Benski

Stanisław Benski (ur. 5 sierpnia 1922 r. w Warszawie, zm. 5 czerwca 1988 w Berlinie) – polski prozaik.
Studiował prawo na Uniwersytecie Warszawskim. W latach 1939-43 przebywał w ZSRR. W latach 1943-46 służył w ludowym Wojsku Polskim. Debiutował w 1960 r. na łamach "Tygodnika Zachodniego" jako prozaik.

</doc>
<doc id="1428830" url="https://pl.wikipedia.org/wiki?curid=1428830" title="Torlak Thorhallsson">
Torlak Thorhallsson



</doc>
<doc id="1428831" url="https://pl.wikipedia.org/wiki?curid=1428831" title="Św. Torlak">
Św. Torlak



</doc>
<doc id="1428833" url="https://pl.wikipedia.org/wiki?curid=1428833" title="Święty Torlak">
Święty Torlak



</doc>
<doc id="1428837" url="https://pl.wikipedia.org/wiki?curid=1428837" title="Uszczelka (film)">
Uszczelka (film)

Uszczelka – polski film obyczajowy z 1974 roku, otwierający cykl telewizyjny "Najważniejszy dzień życia".
Scenariusz opublikowano także w formie zbeletryzowanej, wraz ze scenariuszem następnego odcinka zatytułowanego "Gra".
Fabuła.
Dziennikarz radiowy zadaje przypadkowo napotkanym w mieście ludziom pytanie, jaki był najważniejszy dzień ich życia. W lokalu gastronomicznym spotyka Sochackiego, który opowiada swoją historię: był dyrektorem dużego zakładu produkcyjnego, należącym do tzw. starej gwardii decydentów z awansu społecznego. Pewnego dnia dowiedział się, że do produkcji brakuje uszczelek. Postanawiając za wszelką cenę załatwić je, usiłował dokonać tego poprzez tzw. znajomości. Jednakże niełatwa ta sprawa tak zestresowała go bardzo, że ostatecznie trafił do szpitala z zawałem serca.

</doc>
