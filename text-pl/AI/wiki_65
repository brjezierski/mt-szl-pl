<doc id="1431046" url="https://pl.wikipedia.org/wiki?curid=1431046" title="The Fame">
The Fame

The Fame – debiutancki album studyjny amerykańskiej piosenkarki, Lady Gagi. Płyta ukazała się 19 sierpnia 2008 roku nakładem wytwórni Interscope Records oraz Konvict Muzik i Cherrytree Records, do których Gaga dołączyła w 2008 roku. Gaga nad albumem pracowała z takimi producentami jak: RedOne, Akon, Space Cowboy, Martin Kierszenbaum czy Rob Fusari. Muzycznie wydawnictwo nawiązuje do synth popu, dance-popu i muzyki z lat 80, lirycznie natomiast porusza temat miłości do sławy, seksu, pieniędzy, narkotyków i tożsamości seksualnej. W celu promocji wokalistka wyruszyła w trasę The Fame Ball Tour oraz wystąpiła w kilkudziesięciu programach telewizyjnych. Album został dołączony jako dysk bonusowy do mini albumu "The Fame Monster".
Album otrzymał w większości przychylne recenzje od krytyków, którzy pochwalili kontekst liryczny albumu, muzykalność Gagi i jej umiejętności wokalne, a niektórzy porównali ją nawet do Gwen Stefani. Wydawnictwo dotarło do miejsca pierwszego w Irlandii, Kanadzie, Niemczech, Polsce, Szwajcarii i Wielkiej Brytanii. W Stanach Zjednoczonych album zadebiutował na pozycji drugiej Billboard 200, ale za to pierwszej Top Electronic Albums. Wydawnictwo na całym świecie sprzedało się w około 12 milionach egzemplarzy.
Dwa pierwsze single „Just Dance” i „Poker Face” uplasowały się na pierwszej pozycji w prawie wszystkich ważniejszych krajach świata. Trzeci singiel „Eh, Eh (Nothing Else I Can Say)” osiągnął najmniejszy sukces, ale za to „LoveGame” i „Paparazzi” zadebiutowały w pierwszej dziesiątce na większości rynków muzycznych. „Beautiful, Dirty, Rich” wydano jako singiel promocyjny. Album przyniósł Gadze wiele nagród muzycznych. Wydawnictwo zostało nominowane w sześciu kategoriach do nagród Grammy, w tym do Nagrody Grammy w kategorii Album roku. "The Fame" zwyciężyło w kategorii Najlepszy album electro/dance, a pochodzący z niego singiel „Poker Face” w kategorii Najlepsze nagranie dance. Płyta otrzymała statuetkę za Najlepszy międzynarodowy album na ceremonii Brit Awards w 2010 roku.
Tworzenie i rozwój.
Po zaakceptowaniu siebie jako artystki i pracy w nowojorskich klubach, Gaga postanowiła wydać album o nazwie "The Fame". Gaga wyraziła się na temat albumu słowami: „"The Fame" jest o tym jak to jest czuć się sławnym. [...] Kultura masowa jest sztuką. To nie sprawia, że czujesz nienawiść do pop kultury, więc można to usłyszeć na "The Fame". To jest udostępnienie sławy. Chcę zaprosić wszystkich na imprezę. Chcę by ludzie poczuli część tego stylu życia”. W wywiadzie dla MTV wokalistka wyjawiła, że nad płytą pracowała dwa i pół roku, a zakończyła ją w pierwszym tygodniu stycznia 2008 roku. Oprócz pisania tekstów do piosenek, Gaga zajmowała się też pracą z syntezatorami, wspólnie z producentem o pseudonimie RedOne. Według Gagi „Just Dance” jest radosnym utworem o tematyce miłosnej, który jest apelem dla ludzi, którzy przechodzą trudne chwile w życiu. Drugi utwór „LoveGame” jest o seksie między wokalistką a nieznajomym w mocnym klubie, do którego Gaga zwraca się słowami: „Chcę jeździć na twojej dyskotekowej pałce”. Utwór został napisany w niecałe cztery minuty. Utwór „Paparazzi” jest inaczej interpretowany. W wywiadzie z About.com Gaga wyjaśniła, że tematem piosenki jest morderstwo i pornografia. Inspirowany jest walką, głodem sławy i miłością oraz kuszeniem mass mediów. Singiel ten zadaje pytanie, czy można mieć zarówno sławę jak i miłość.
„Poker Face” był inspirowany przez chłopaków Gagi, którzy korzystali z hazardu. Utwór także jest o biseksualizmie piosenkarki, kiedy to podczas seksu z mężczyzną fantazjuje o kobietach, wtedy zgrywa 'poker face'. Utwór „Boys Boys Boys” jest inspirowany tytułową piosenką Mötley Crüe z albumu „Girls, Girls, Girls”. Gaga chciała stworzyć kobiecą wersję tej piosenki oraz dla rockmenów. „Beautiful Dirty Rich” podsumowuje życie Gagi, wtedy gdy poznawała samą siebie, mieszkała w Lower East Side, brała narkotyki i była na skraju wyczerpania. „Eh, Eh (Nothing Else I Can Say)” ukazuje zerwanie z chłopakiem i zastąpienie go nowym. „Brown Eyes” był inspirowany zespołem Queen i według Gagi to najbardziej wrażliwa piosenka na albumie.
Gaga sprecyzowała idee "The Fame", jej inspiracje i wizje albumu. Wierzyła, że najważniejszą rzeczą, której brakuje współczesnej muzyce pop jest połączenie wyobraźni artysty z muzyką. Gaga wcieliła teatralność w występy na żywo. Dlatego ma nadzieję, że ludzie będą zwracać uwagę na jej koncerty, które połączyła z albumem i jego muzyką. Według niej to muzyka wyraża styl życia.
Struktura muzyczna i teksty.
Muzyka inspirowana jest końcem lat 70. XX wieku. Gaga zaczerpnęła część pomysłów od muzyków rockowych, takich jak David Bowie i Queen. Gaga stworzyła chwytliwe piosenki pop, łączące styl tych artystów rockowych. Utwory, takie jak „Just Dance”, „Poker Face” czy „LoveGame” zawierają szybki beat i ciemne brzmienie. „Just Dance” zawiera dance beat, a „Money Honey” ma umiarkowane tempo, w stylu techno. Wszystkie te piosenki mają elementy R&amp;B, użyto w nich syntezator, by stworzyć bardziej nowoczesny styl. „Paparazzi” posiada namiętny beat, a „Summerboy” ma wpływy muzyki Blondie. „Eh, Eh” traktowana jest jako ballada w porównaniu do reszty piosenek z płyty. Singiel ten ma elementy z lat 80. oraz wprowadzenie z „Umbrelli” Rihanny. Teksty zawierają podtekst o tematyce erotycznej. Element z piosenki „Poker Face” „mama-mama-mama-mah” jest skopiowany z piosenki „Ma Baker” Boney M z 1977 roku.
Gaga wydając płytę chciała powiedzieć, że nawet kiedy się jest biednym, można się poczuć sławnym i brudno bogatym.
Krytyka.
Album otrzymał pozytywne opinie. Płyta otrzymała 71 gwiazdek na 100 od "Metacritic". Matthew Chisling z All Music Guide stwierdził, że album zawiera elektroniczne bity i jest dobrą płytą popową, zawierającą brzmienie w wysokiej jakości. Płyta bawi i zachęca do tańca. Mikael Wood z "Entertainment Weekly" dał The Fame ocenę B, mówiąc, że płyta jest wyjątkowa i zawiera wizję czystego świata, którego atutami jest piękno, brud bogatych. Alexis Petridis z "The Guardian" powiedział, że płyta zawiera dobre melodie. Według niego każda piosenka mogłaby być hitem. Evan Sawdey z "PopMatters" skrytykował piosenki takie jak „Eh, Eh”, „Paper Gangsta” i „Brown Eyes”, które według niego nie pasują do albumu w stylu dance.
Joey Guerra z "Houston Chronicle", zauważył, że chociaż utwory na albumie nie są innowacyjne, to Gaga zasłużyła na „kredyt” na wniesienie prawdziwej muzyki dance wśród społeczeństwa. Genevieve Koski z "AV Klub" i Sal Cinquemani z "Slant Magazine" porównali wokal Gagi z głosem Gwen Stefani. Koski powiedział, że album jest „napędzany przez wspaniałe beaty, które są przekładane dancową energią, która dobrze wróży długiej grze klubu, który tak naprawdę jest cały punkt”. Cinquemani powiedział, że „piosenki Gagi są tanie [... ] i zawierają bezsensowne bzdury [...], i jej partie wokalne są nierówne [...]”. Według niego najlepsze kawałki na płycie to „Poker Face”, „Starstruck”, „Paper Gangsta” i „Summerboy” – reszta nie powinna się znaleźć na albumie. Freedom du Lac z "Washington Post" skrytykował album za brak oryginalności. Sarah Rodman z "Boston Globe" napisała, że na pierwszy rzut oka piosenki disco Lady Gagi można łatwo pomylić z bezmyślnymi kawałkami The Pussycat Dolls. Dziekan Amerykańskiej Krytyki Rocka stwierdził, że album jest płytki.
Album "The Fame" i singel pochodzący z niego „Poker Face” zdobył pięć nominacji do 52. gali rozdania nagród Grammy. Sam album nominowany jest w dwóch: Album roku i najlepszy album elektroniczno dance'owy.
Promocja.
Aby wypromować swój album, Gaga wystąpiła w kilku programach na świecie. Pierwszy raz pojawiła się w Logo NewNowNext Awards 7 czerwca 2008 roku. Wystąpiła również w odcinku "So You Think You Can Dance" oraz w programach "Jimmy Kimmel Live!" i "Tonight Show with Jay Leno". Gaga wystąpiła także w Wietnamie, w 57 konkursie piękności. 31 stycznia 2009 roku wystąpiła w irlandzkiej telewizji RTÉ One's w programie show "Tubridy Tonight". Trzy piosenki z płyty zostały wykorzystane na kanale The CW, w serialu "Plotkara": „Paparazzi” w odcinku „Summer, Kind of Wonderful”, „Poker Face” w „The Serena Also Rises” i „Money Honey” w „Remains of J”. 1 kwietnia 2009 Gaga wykonała „Poker Face” w "American Idol".
Aby uczcić rozpoczęcie pokazu "Seks, kasa i kłopoty", ABC stworzył teledysk do piosenki Gagi „Beautiful, Dirty, Rich”, reżyserii Meliny Matsoukas. Początkowo miał być to drugi singel pochodzący z albumu, ale zastąpiono go utworem „Poker Face”. Powstały dwie wersje teledysku. Pierwsza składa się ze zdjęć z "Dirty Sexy Money", druga wersja to rzeczywisty klip do piosenki. Piosenka zadebiutowała na 83. miejscu listy UK Singles Chart. Trasa promująca album rozpoczęła się 12 marca 2009 roku w San Diego, w Kalifornii.
15 sierpnia 2008 roku, na kanale Lady Gagi w serwisie YouTube, pojawił się film „The Fame: Part One”, który promował album. Soundtrack filmu składał się z wielu piosenek z albumu "The Fame" (tj. „Just Dance”, „Beautiful, Dirty, Rich”, „Poker Face”, „Starstuck” oraz „Brown Eyes”), ale na początku filmu w tle leci niewydana piosenka „Fooled Me Again”.
"The Fame Monster".
Początkowo płyta "The Fame Monster" miała być reedycją krążka "The Fame", jednak wytwórnia Gagi zdecydowała, że płyta będzie drugą studyjną płytą artystki, zawierającą osiem nowych kawałków. Płyta "The Fame" dołączona jest do "The Fame Monster" jako drugi, bonusowy dysk, dostępny w specjalnej edycji albumu.

</doc>
<doc id="1431054" url="https://pl.wikipedia.org/wiki?curid=1431054" title="Strzelba Palmera">
Strzelba Palmera

Strzelba Palmera – wiatrówka służąca do usypiania zwierząt. Jest bronią gładkolufową strzelającą pociskami w formie strzykawek z substancją usypiającą. Wykorzystywana głównie przez służby weterynaryjne.

</doc>
<doc id="1431057" url="https://pl.wikipedia.org/wiki?curid=1431057" title="Okręg wyborczy Calne">
Okręg wyborczy Calne

Okręg wyborczy Calne powstał w 1295 r. i wysyłał do angielskiej, a następnie brytyjskiej Izby Gmin dwóch deputowanych. W 1832 r. liczbę mandatów przypadających na okręg zmniejszono do jednego. Okręg położony był w hrabstwie Wiltshire. Został zlikwidowany w 1885 r.

</doc>
<doc id="1431060" url="https://pl.wikipedia.org/wiki?curid=1431060" title="Lane McCray">
Lane McCray

Lane McCray (ur. 13 kwietnia 1962) – amerykański piosenkarz, który wraz z Melanie Thornton współtworzył duet muzyczny La Bouche.

</doc>
<doc id="1431064" url="https://pl.wikipedia.org/wiki?curid=1431064" title="Ludy irańskie">
Ludy irańskie

Ludy irańskie, grupa irańska – grupa ludów indoeuropejskich mówiących językami irańskimi, zamieszkująca terytoria rozciągające się od wschodniej Anatolii poprzez Wyżynę Irańską aż po Hindukusz oraz od Azji Środkowej po Zatokę Perską. Region ten nazywany jest czasem „Wielkim Iranem”.
Do ludów irańskich należą m.in.
W sumie szacuje się, że ludy irańskie liczą dzisiaj około 150–200 mln ludzi.

</doc>
<doc id="1431065" url="https://pl.wikipedia.org/wiki?curid=1431065" title="Canon Muratori">
Canon Muratori



</doc>
<doc id="1431066" url="https://pl.wikipedia.org/wiki?curid=1431066" title="Elżbieta węgierska (zm. po 1189)">
Elżbieta węgierska (zm. po 1189)

Elżbieta (ur. ok. 1144/1145, zm. 12 stycznia po 1189) - królewna węgierska, księżna czeska z dynastii Arpadów.
Była córką Gejzy II, króla Węgier, i jego żony Eufrozyny, córki Mścisława I Haralda, wielkiego księcia kijowskiego.
Po 1157 poślubiła Fryderyka, księcia czeskiego.

</doc>
<doc id="1431073" url="https://pl.wikipedia.org/wiki?curid=1431073" title="Milirentgen">
Milirentgen



</doc>
<doc id="1431079" url="https://pl.wikipedia.org/wiki?curid=1431079" title="Okręg wyborczy Cricklade">
Okręg wyborczy Cricklade

Okręg wyborczy Cricklade powstał w 1295 r. i wysyłał do angielskiej, a następnie brytyjskiej, Izby Gmin jednego deputowanego. W 1885 r. liczbę mandatów przypadających na okręg zmniejszono do jednego. Okręg obejmował początkowo tylko miasto Cricklade w hrabstwie Wiltshire, ale w 1782 r. poszerzono go o wieś Swindon. Okręg został zlikwidowany w 1918 r.

</doc>
<doc id="1431080" url="https://pl.wikipedia.org/wiki?curid=1431080" title="Związek Białorusi i Rosji">
Związek Białorusi i Rosji



</doc>
<doc id="1431082" url="https://pl.wikipedia.org/wiki?curid=1431082" title="Just Dance">
Just Dance

Just Dance – pierwszy singel amerykańskiej wokalistki Lady Gagi. Piosenka to duet z Colbym O'Donisem; jest utrzymana w gatunkach electro/dance-pop i promuje debiutancki album Gagi "The Fame". Utwór został napisany przez wokalistkę, RedOne'a i Akona, którzy również wyprodukowali utwór.
Gaga zaprezentowała utwór na gali Miss Universe 2008, a po występie singel podniósł się na liście internetowych sprzedaży iTunes, gdzie z pozycji dziewięćdziesiątej dziewiątej wzbił się na czterdziestą ósmą. Następnie, zaprezentowała piosenkę ponownie w show "So You Think You Can Dance", po czym singel awansował – na pozycję dwudziestą piąta w USA (serwis iTunes) i na szczyt zestawienia Kanada iTunes. Piosenka została użyta w filmie "Make It Happen". Utwór nominowany był do nagrody Grammy za rok 2008.
Tworzenie i kompozycja.
Piosenka została napisana w 10 minut przez Gagę, RedOne'a i Akona w styczniu 2008, gdy wokalistka miała kaca. W wywiadzie Gaga wyjaśniła, że „Just Dance” jest szczęśliwym utworem i żeby doceniał osoby, które chcą odreagować w formie imprezy w złych czasach, np. po utracie pracy.
Utwór został wyprodukowany przez RedOne'a i Akona. Utwór jest skoczną synth-popową i dyskotekową piosenką, której słowa są napisane tak, by imitowały to jak mówią nietrzeźwi. Piosenka rozpoczyna się pseudonimem producenta, czyli "RedOne" śpiewanym przez Gagę, które często jest odbierane jako "red wine" (z ang. czerwone wino), a kończy się na powtarzaniu słowa "dance". Głównymi wokalami są wokale Lady Gagi, lecz dodatkowo trzecia zwrotka jest śpiewana przez Colby'iego O'Donisa. O'Donis wraz z Akonem również byli wokalami wspierającymi. Każda końcówka wersu Gagi dodatkowo jest podwojona.
Teledysk.
Reżyserem teledysku jest Melina Matsoukas.
Teledysk rozpoczyna się gdy jedna z tancerek włącza muzykę, a Lady Gaga wraz z innymi wysiada z białej limuzyny i wchodzi do domu, w którym odbywała się impreza. Jednak wszyscy śpią we wszelakich miejscach i pozycjach. Nagle jedna z dziewczyn włącza ponownie muzykę i impreza odżywa na nowo. Teledysk jest oparty na tańcu i szaleństwie. Dużo scen jest z Lady Gagą, bawiącą się i tańczącą z innymi przy muzyce. Jest także scena z Colbym O'Donisem oraz Akonem. W wideoklipie występ zalicza również zespół Flipsyde.
Wystąpienia na żywo.
Po raz pierwszy Gaga zaśpiewała „Just Dance” podczas Winter Music Conference w Miami 27 marca 2008, wraz z „Beautiful Dirty Rich” oraz „Paparazzi”. Następnie Gaga wykonała „Just Dance” podczas konkursu Miss Universe 2008 w Wietnamie. Gaga również wykonała tę piosenkę w wielu innych amerykańskich telewizyjnych show. Piosenkarka wykonała ten utwór w australijskim programie telewizyjnym "Sunrise". Wiele osób twierdzi, że podczas tego występu Gaga lip-syncowała, lecz wokalistka twierdzi, że nigdy tego nie robiła. Gaga również wykonała tę piosenkę podczas jej sesji w AOL.
Podczas wszystkich swoich ogólnoświatowych tras koncertowych i obu rezydencji, Gaga wykonywała „Just Dance”. Wokalistka wykonała ten utwór również podczas festiwali "BBC Radio 1's Big Weekend" w 2011 roku oraz "Coachella" w 2017 roku.

</doc>
<doc id="1431087" url="https://pl.wikipedia.org/wiki?curid=1431087" title="Ara Abrahamian">
Ara Abrahamian

Ara Abrahamian (ur. 25 lipca 1975 w Giumri) – szwedzki zapaśnik, medalista olimpijski.
Urodził się w Armeńskiej SRR, ale startuje w barwach Szwecji. W swoim olimpijskim debiucie na igrzyskach olimpijskich w Sydney w 2000 zajął szóste miejsce. Na igrzyskach olimpijskich w Atenach w 2004 wywalczył srebrny medal. Cztery lata później na olimpiadzie w Pekinie zajął trzecie miejsce. Po ceremonii wręczenia medali w geście protestu zdjął medal i zostawił go na środku maty zapaśniczej. Szwed oprotestował w ten sposób decyzję sędziów, którzy w półfinale przyznali zwycięstwo późniejszemu mistrzowi olimpijskiemu, Włochowi Andrei Minguzziemu. Decyzją MKOl został pozbawiony medalu.
Abrahamian był także mistrzem świata (2001 i 2002), medalistą tej imprezy oraz mistrzostw Europy. Zdobył trzy medale na mistrzostwach nordyckich w latach 2000 - 2007.
Wujek zapaśnika Sharura Vardanyana.

</doc>
<doc id="1431089" url="https://pl.wikipedia.org/wiki?curid=1431089" title="Pipa (ujednoznacznienie)">
Pipa (ujednoznacznienie)



</doc>
<doc id="1431091" url="https://pl.wikipedia.org/wiki?curid=1431091" title="Gladiator (ujednoznacznienie)">
Gladiator (ujednoznacznienie)



</doc>
<doc id="1431096" url="https://pl.wikipedia.org/wiki?curid=1431096" title="Teofilakt Symokatta">
Teofilakt Symokatta

Teofilakt Symokatta, gr. Θεοφύλακτος Σιμοκάττης ("Theophylaktos Simokates") albo "Simokattes" (żył na przełomie VI i VII wieku) – bizantyński historyk i pisarz z Egiptu.
Teofilakt Symokatta był sekretarzem cesarza Maurycjusza w latach 582–602; opisał jego panowanie w ośmiu księgach "Historii" (łac. "Chronographia)". Posługiwał się przesadnym stylem, pełnym bogatych figur retorycznych. Opisał wojny cesarza Maurycjusza ze Słowianami (wówczas docierającymi na Bałkany) i Awarami.
Napisał dialog "O różnych trudnościach w naturze", w którym wyłuszczał rozmaite problemy, takie jak: "dlaczego kruki w lecie nie piją?", albo "dlaczego krew capa zmiękcza diament". Był także autorem charakterystyki Słowian. Według niego Słowianie byli ludem barbarzyńskim, żyjącym z hodowli i rolnictwa.
Symokatta napisał też szereg fikcyjnych listów o charakterze literackim.
Mikołaj Kopernik przetłumaczył z języka greckiego na łacinę zbiór 85 listów: "Teofilakta scholastyka Symokatty listy obyczajowe, sielskie i miłosne w przekładzie łacińskim (Theophilacti Scolastici Simocatti Epistole morales, rurales et amatoriae, interpretatione latina)". Tłumaczenie to ukazało się drukiem w drugiej połowie 1509 w oficynie Jana Hallera w Krakowie.
W 1953 ukazało się wznowione wydanie "Listów" z polskim przekładem Jana Parandowskiego.

</doc>
<doc id="1431108" url="https://pl.wikipedia.org/wiki?curid=1431108" title="Sumidagawa">
Sumidagawa



</doc>
<doc id="1431111" url="https://pl.wikipedia.org/wiki?curid=1431111" title="Miasto utrapienia">
Miasto utrapienia

Miasto utrapienia – powieść Jerzego Pilcha wydana w 2004 roku przez Świat Książki w serii wydawniczej „Nowa Proza Polska”, nominowana do Nagrody Literackiej Nike 2005. Jej fabuła obraca się wokół Patryka Wojewody, studenta prawa, który zostaje obdarzony umiejętnością słyszenia wystukiwanych w bankomatach PIN-ów.
Patryk Wojewoda urodził się w Granatowych Górach, miejscowości położonej na południu Polski. Tam też dzieją się niektóre fragmenty utworu. Jednak większość akcji toczy się w tytułowym mieście utrapienia, czyli w Warszawie.
Pewnego dnia młody Wojewoda odkrywa u siebie dar słyszenia PIN-ów, kodów potrzebnych do wypłacenia pieniędzy z bankomatu. Przejęty swoim odkryciem, coraz więcej czasu spędza na ulicach Warszawy, wsłuchując się w pikanie bankomatowych guzików.
W książce przeplatają się wątki rodzinne (wiecznie pijącego i zabawiającego się z prostytutkami ojca oraz śmierci dziadka Patryka – Jana Nepomucena), miłosne (perypetie z Konstancją Wybryk, Esmeraldą Dorsz czy też Piękną Pietią), jak również historie związane z dzieciństwem, rodzinną miejscowością i darem głównego bohatera.

</doc>
<doc id="1431113" url="https://pl.wikipedia.org/wiki?curid=1431113" title="Prowincje Japonii">
Prowincje Japonii

Prowincje Japonii stanowiły jednostki podziału administracyjnego Japonii przed ustanowieniem współczesnego systemu prefektur. W języku japońskim nazywane były , co można tłumaczyć m.in. jako: kraj, kraina, domena. W polskich i zachodnich opracowaniach przyjęto dla nich nazwę "prowincji".
Prowincje zostały ustanowione jako jednostki administracyjne odpowiadające regionom geograficznym, jednak ich rola administracyjna została ograniczona w okresie Muromachi.

</doc>
<doc id="1431114" url="https://pl.wikipedia.org/wiki?curid=1431114" title="Muromachi">
Muromachi



</doc>
<doc id="1431122" url="https://pl.wikipedia.org/wiki?curid=1431122" title="Psapp">
Psapp

Psapp – brytyjski zespół muzyczny założony w roku 2002 przez Galię Durant oraz Carima Clasmanna. Swoją muzykę nazywają „toytroniczną” (ang. "toy" – zabawka) ponieważ powstaje przy pomocy wielu zabawek oraz instrumentów przeznaczonych dla dzieci. Piosenka "Cosy in the Rocket" (ang. "„Przytulnie w rakiecie”") została wykorzystana jako motyw przewodni w serialu Chirurdzy.

</doc>
<doc id="1431123" url="https://pl.wikipedia.org/wiki?curid=1431123" title="Australazja na letnich igrzyskach olimpijskich">
Australazja na letnich igrzyskach olimpijskich

Podczas letnich igrzysk olimpijskich w 1908 i 1912 roku reprezentanci Australii i Nowej Zelandii występowali w jednej reprezentacji olimpijskiej jako "Australazja".
Na kolejnych, pierwszych po I wojnie światowej, igrzyskach olimpijskich w 1920 roku w Antwerpii, oba kraje wystawiły osobne reprezentacje.
Na igrzyskach zawodnicy z Australazji wywalczyli w sumie 12 medali (3 złote, 4 srebrne, 5 brązowych), w tym aż 8 w pływaniu (2-3-3) oraz po jednym w rugby (złoty), boksie (srebrny), tenisie (brązowy) i lekkoatletyce (również brązowy).
Medaliści letnich igrzysk olimpijskich.
Spośród dwunastu medali zdobytych przez sportowców reprezentujących Australazję, medale wywalczyło tylko trzech Nowozelandczyków (Harry Kerr w 1908 roku oraz Malcolm Champion i Anthony Wilding cztery lata później). Reszta medali była zasługą sportowców pochodzących z Australii.

</doc>
<doc id="1431124" url="https://pl.wikipedia.org/wiki?curid=1431124" title="Titeuf (serial animowany)">
Titeuf (serial animowany)

Titeuf (fr. "Titeuf") – francuski serial animowany, którego bohaterem jest mały chłopiec, bohater eponimicznego komiksu "Titeuf".
Fabuła.
Serial opowiada o Titeufie, nastolatku napotykającym na swojej drodze do dorosłości najróżniejsze przeszkody – strach przez szkolnym łobuzem, rodzice, którzy go często nie rozumieją, stara nauczycielka.

</doc>
<doc id="1431125" url="https://pl.wikipedia.org/wiki?curid=1431125" title="Aleksandra Vasiljević">
Aleksandra Vasiljević

Aleksandra Vasiljević (ur. 10 sierpnia 1986 w Sarajewie) – bośniacka biathlonistka na ogół zajmująca miejsca w okolicach ósmej dziesiątki.
Aleksandra zaczęła uprawiać biathlon w wieku dwunastu lat, w 1998 roku. Zapowiadała się na obiecującą zawodniczkę, lecz bośniacki zarząd biathlonowy nie był w stanie rozwijać talentu młodej Aleksandry.
Igrzyska Olimpijskie.
Turyn 2006
Mistrzostwa Świata.
Hochfilzen 2005
Antholz-Anterselva 2007
Oestersund 2008

</doc>
<doc id="1431129" url="https://pl.wikipedia.org/wiki?curid=1431129" title="Charles Hobhouse">
Charles Hobhouse

Charles Hobhouse, właśc. sir Charles Edward Henry Hobhouse, 4. baronet (ur. 30 czerwca 1862, zm. 26 czerwca 1941) – brytyjski polityk, członek Partii Liberalnej, minister w pierwszym rządzie Herberta Henry’ego Asquitha.
Był najstarszym synem sir Charlesa Hobhouse’a, 3. baroneta. Wykształcenie odebrał w Eton College oraz w Christ Church na Uniwersytecie Oksfordzkim. W latach 1884–1890 był porucznikiem w King’s Royal Rifle Corps.
W 1892 r. został wybrany do Izby Gmin jako reprezentant okręgu Devizes. W latach 1892–1895 był prywatnym sekretarzem w Ministerstwie Kolonii. W 1895 r. Hobhouse przegrał wybory parlamentarne w swoim okręgu. Do Izby Gmin powrócił w 1900 r. jako reprezentant okręgu Bristol East. W 1906 r. został komisarzem posiadłości kościelnych. W latach 1907–1908 był podsekretarzem stanu w Ministerstwie ds. Indii. Następnie został finansowym sekretarzem skarbu. W 1911 r. został członkiem gabinetu jako Kanclerz Księstwa Lancaster. W latach 1914–1915 był poczmistrzem generalnym. W 1918 r. Zrezygnował z miejsca w parlamencie.
Hobhouse był ponadto aldermanem hrabstwa Wiltshire w latach 1893–1924 oraz honorowym pułkownikiem Royal Tank Regiment. W 1909 r. został członkiem Tajnej Rady. W 1916 r., po śmierci ojca, odziedziczył tytuł baroneta.

</doc>
<doc id="1431130" url="https://pl.wikipedia.org/wiki?curid=1431130" title="Juanín García">
Juanín García

Juanín García Lorenzana (ur. 28 sierpnia 1977 w Leónie) – hiszpański piłkarz ręczny, reprezentant kraju. Obecnie występuje w hiszpańskiej Lidze ASOBAL, w drużynie FC Barcelona Intersport. Występuje na pozycji lewoskrzydłowego. W 2005 roku zdobył złoty medal Mistrzostw Świata. Podczas Igrzysk Olimpijskich 2008 w Pekinie zdobył brązowy medal olimpijski.

</doc>
<doc id="1431142" url="https://pl.wikipedia.org/wiki?curid=1431142" title="Michałów Reginów">
Michałów Reginów

Michałów Reginów – przystanek kolejowy na linii kolejowej Tłuszcz – Legionowo, położony w Michałowie-Reginowie, w gminie Wieliszew (do 2007 w gminie Nieporęt), w województwie mazowieckim, w Polsce. 
W roku 2017 przystanek obsługiwał 300–499 pasażerów na dobę.
Linie kolejowe.
Przez stację przechodzą następujące linie kolejowe:

</doc>
<doc id="1431144" url="https://pl.wikipedia.org/wiki?curid=1431144" title="Auberon Herbert (baron)">
Auberon Herbert (baron)

Auberon Thomas Herbert, 9. baron Lucas i 5. lord Dingwall (ur. 25 maja 1876, zm. 3 listopada 1916) – brytyjski arystokrata i polityk, członek Partii Liberalnej, minister w pierwszym rządzie Herberta Henry’ego Asquitha.
Był drugim synem Auberona Herberta (młodszego syna 3. hrabiego Carnarvon) i lady Florence Cowper, córki 6. hrabiego Cowper. Wykształcenie odebrał w Bedford Grammar School oraz Balliol College na Uniwersytecie Oksfordzkim.
Był kapitanem Hampshire Yeomanry. Brał udział w II wojnie burskiej jako korespondent wojenny. Został ranny podczas walk. Następnie służył w Royal Flying Corps. Jego starszy brat Ralph zmarł w 1882 r., matka zmarła w 1886 r., więc Auberon, jako najbliższy krewny, odziedziczył w 1905 r. po śmierci swojego wuja tytuły 9. barona Lucas i 5. lorda Dingwall. Auberon zasiadł wówczas w Izbie Lordów.
W latach 1907–1908 był prywatnym sekretarzem, a w latach 1908–1911 podsekretarzem stanu w Ministerstwie Wojny oraz członkiem Rady Armii. W 1911 r. został na krótko podsekretarzem stanu w Ministerstwie Kolonii, a następnie objął stanowisko parlamentarnego sekretarza przy Radzie Rolnictwa. W 1912 r. został członkiem Tajnej Rady. W latach 1914–1915 był przewodniczącym Rady Rolnictwa.
Lord Lucas brał udział w I wojnie światowej. Został wspomniany w rozkazie dziennym. Zaginął w 1916 r. podczas lotu nad pozycjami niemieckimi na froncie zachodnim. Uznano zo za zmarłego. Wszystkie jego tytuły odziedziczyła jego siostra, Nan.

</doc>
<doc id="1431151" url="https://pl.wikipedia.org/wiki?curid=1431151" title="The Boredoms">
The Boredoms



</doc>
<doc id="1431153" url="https://pl.wikipedia.org/wiki?curid=1431153" title="Mitynki">
Mitynki



</doc>
<doc id="1431156" url="https://pl.wikipedia.org/wiki?curid=1431156" title="Beudanticeras">
Beudanticeras

Beudanticeras – rodzaj głowonogów z wymarłej podgromady amonitów, z rzędu Ammonitida.
Żył w okresie kredy (apt - alb).

</doc>
<doc id="1431157" url="https://pl.wikipedia.org/wiki?curid=1431157" title="Beudantiella">
Beudantiella

Beudantiella – rodzaj głowonogów z wymarłej podgromady amonitów.
Żył w okresie kredy (alb).

</doc>
<doc id="1431159" url="https://pl.wikipedia.org/wiki?curid=1431159" title="Bevahites">
Bevahites

Bevahites – rodzaj głowonogów z wymarłej podgromady amonitów.
Żył w okresie kredy (santon - kampan).

</doc>
<doc id="1431160" url="https://pl.wikipedia.org/wiki?curid=1431160" title="Bhimaites">
Bhimaites

Bhimaites – rodzaj głowonogów z wymarłej podgromady amonitów.
Żył w okresie kredy (alb - cenoman).

</doc>
<doc id="1431162" url="https://pl.wikipedia.org/wiki?curid=1431162" title="Federacja Indii Zachodnich na Letnich Igrzyskach Olimpijskich 1960">
Federacja Indii Zachodnich na Letnich Igrzyskach Olimpijskich 1960

Reprezentacja Federacji Indii Zachodnich pierwszy i jedyny raz na letnich igrzyskach olimpijskich wystąpiła w Rzymie w 1960 roku. W skład ówczesnej reprezentacji weszli sportowcy z Jamajki (trzech spośród czterech medalistów było Jamajczykami, w tym dwa medale George'a Kerra), Trynidadu i Tobago oraz Barbadosu (medal Jamesa Wedderburna w sztafecie).
W skład reprezentacji weszło w sumie 13 sportowców w pięciu dyscyplinach sportu. Reprezentacja z dwoma brązowymi medalami zajęła 29. miejsce w klasyfikacji medalowej. Najmłodszym zawodnikiem był 21-letni wówczas Dennis Johnson, a najstarszym 50-letni Keith de Casseres.

</doc>
<doc id="1431163" url="https://pl.wikipedia.org/wiki?curid=1431163" title="Zastava Yugo">
Zastava Yugo



</doc>
<doc id="1431164" url="https://pl.wikipedia.org/wiki?curid=1431164" title="Bifericeras">
Bifericeras

Bifericeras – rodzaj głowonogów z wymarłej podgromady amonitów.
Żył w okresie jury (synemur).

</doc>
<doc id="1431165" url="https://pl.wikipedia.org/wiki?curid=1431165" title="Bigotites">
Bigotites

Bigotites – rodzaj głowonogów z wymarłej podgromady amonitów.
Żył w okresie jury (bajos).

</doc>
<doc id="1431168" url="https://pl.wikipedia.org/wiki?curid=1431168" title="Bihenduloceras">
Bihenduloceras

Bihenduloceras – rodzaj głowonogów z wymarłej podgromady amonitów.
Żył w okresie jury (tyton).

</doc>
<doc id="1431169" url="https://pl.wikipedia.org/wiki?curid=1431169" title="Park Yun-bae">
Park Yun-bae

Park Yoon-bae (ur. 23 września 1979 r. w Gangwon) – reprezentant Korei Południowej w biathlonie. Jest żołnierzem, biathlon uprawia od 1988 roku.
Mistrzostwa Świata.
Koreańczyk trzykrotnie startował na MŚ. Pierwszy raz już w 2001 roku w wieku 22 lat. Mistrzostwa odbyły się w Pokljuce. W biegu indywidualnym zajął odległą 84 pozycję. Park strzelał bardzo słabo i to uniemożliwiło mu uzyskanie dobrej lokaty.
W sprincie z trzema pudłami na koncie Koreańczyk uplasował się na 86 pozycji.
Dwa lata później w Chanty-Mansiysku Park dobiegł w obydwu biegach na 86 pozycji.
Na Mistrzostwach w Hochfilzen w 2005 roku w biegu ind. był 97, a w sprincie 88.
Igrzyska Olimpijskie.
Park Yun-bae mimo dużego doświadczenia tylko raz wystartował na Igrzyskach. Było to w 2006 roku. Igrzyska odbywały się we włoskim Turynie. Park zajął w biegu ind. 81 lokatę, a w sprincie 79.

</doc>
<doc id="1431171" url="https://pl.wikipedia.org/wiki?curid=1431171" title="Billcobbanoceras">
Billcobbanoceras

Billcobbanoceras – rodzaj głowonogów z wymarłej podgromady amonitów.
Żył w okresie kredy (santon).

</doc>
<doc id="1431174" url="https://pl.wikipedia.org/wiki?curid=1431174" title="Binatisphinctes">
Binatisphinctes

Binatisphinctes – rodzaj głowonogów z wymarłej podgromady amonitów.
Żył w okresie jury (kelowej).

</doc>
<doc id="1431175" url="https://pl.wikipedia.org/wiki?curid=1431175" title="Tomasz Rejek">
Tomasz Rejek

Tomasz "Reyash" Rejek (ur. 5 grudnia 1974 w Zielonej Górze), znany również jako Lord Reyash – polski wokalista, autor tekstów i basista. Ukończył marketing i zarządzanie na Uniwersytecie Zielonogórskim. Współzałożyciel grup Supreme Lord, Witchmaster, Profanum oraz Union. Właściciel wytwórni muzycznej Razor Productions.
W 2007 roku Reyash wziął udział w reaktywacji blackmetalowej grupy Christ Agony, z którą nagrał wydany tego samego roku minialbum "Demonology" oraz rok później album pt. "Condemnation". Również w 2007 roku występował wraz z amerykańską grupą death metalową Incantation podczas jej trasy koncertowej w Europie. W sierpniu 2008 roku dołączył do grupy muzycznej Vader, z którą wystąpił m.in. podczas koncertu na festiwalu Przystanek Woodstock. W 2010 roku wraz z zespołem otrzymał także Nagrodę Prezydenta Miasta Olsztyna w dziedzinie kultury. W 2011 roku Rejek opuścił zespół Vader z przyczyn osobistych.
Od 2012 roku występuje w koncertowym składzie kwartetu Azarath.

</doc>
<doc id="1431176" url="https://pl.wikipedia.org/wiki?curid=1431176" title="Góry Admiralicji">
Góry Admiralicji

Góry Admiralicji (ang. "Admiralty Mountains") – obszar wysokich szczytów, pasm i grzbietów górskich Gór Transantarktycznych w północno-wschodniej części Ziemi Wiktorii w Antarktydzie Wschodniej.
Nazwa.
Góry zostały nazwane na cześć dowództwa brytyjskiej Royal Navy – Admiralicji brytyjskiej.
Geografia.
Obszar wysokich szczytów, pasm i grzbietów górskich w północno-wschodniej części Ziemi Wiktorii w Antarktydzie Wschodniej. Tworzy północno-zachodni kraniec Gór Transantarktycznych. Jego granice wyznaczają lodowce: Dennistoun Glacier, Ebbe Glacier i Tucker Glacier oraz Morze Rossa.
Większość obszaru wznosi się na wysokość 1500–2000 m n.p.m., a pas wzdłuż wybrzeża o długości 180 km i szerokości 70 km, biegnący z północy i północnego wchodu na południe i południowy zachód, wznosi się powyżej 2500 m n.p.m. W Górach Admiralicji wyróżnia się m.in. następujące pasma i grzbiety: Church Ridge, DuBridge Range, Dunedin Range, Elsner Ridge, Findlay Range, Fischer Ridge, Geikie Ridge, Homerun Range, Lyttelton Range, McGregor Range, Novasio Ridge, Slagle Ridge i Wylie Ridge.
Do najwyższych szczytow należą:
Góry Admiralicji zbudowane są ze skał metamorficznych z intruzjami granodiorytów, a także granitów. W utworach kambryjskich znajdują się pokłady węgla kamiennego.
Historia.
Obszar został odkryty w 1841 roku przez ekspedycję Jamesa Clarka Rossa (1800–1862).

</doc>
<doc id="1431178" url="https://pl.wikipedia.org/wiki?curid=1431178" title="Bostrychoceras">
Bostrychoceras

Bostrychoceras – rodzaj głowonogów z wymarłej podgromady amonitów, z rodziny Baculitidae.
Żył w okresie późnej kredy (cenoman – mastrycht). Jego skamieniałości są znajdywane w Europie oraz w Ameryce Północnej.

</doc>
<doc id="1431181" url="https://pl.wikipedia.org/wiki?curid=1431181" title="Yugo Florida">
Yugo Florida



</doc>
<doc id="1431183" url="https://pl.wikipedia.org/wiki?curid=1431183" title="Wierzbówka zwyczajna">
Wierzbówka zwyczajna

Wierzbówka zwyczajna, wierzbówka, świerszczak jedwabisty ("Cettia cetti") – gatunek małego ptaka z rodziny skotniczkowatych (Scotocercidae), wcześniej zaliczany do pokrzewkowatych (Sylviidae).
Podgatunki.
Wyróżniono kilka podgatunków "C. cetti":
Opisano też podgatunek "sericea", nie jest on jednak obecnie uznawany.
Występowanie.
Wierzbówka występuje na zachodzie i południu Europy, w północno-zachodniej Afryce, w Azji Mniejszej, na Bliskim Wschodzie i w Azji Środkowej. Podgatunek nominatywny jest głównie osiadły, choć może migrować lokalnie bądź też na niższe wysokości. Podgatunek "orientalis" także dokonuje migracji wysokościowych. Podgatunek "albiventris" na zimę przeważnie migruje, osiągając na południu południowy Iran, Afganistan i północno-zachodnią część subkontynentu indyjskiego. 
Morfologia.
Jest podobna do brzęczki. Wierzch ciała jest brunatny, a spód szarawy.
Długość ciała: około 14 cm. Masa ciała: samce około 15 g, samice około 12 g.
Ekologia i zachowanie.
Zasiedla tereny w pobliżu wody, gniazda zakłada na wierzbach i trzcinach.
Gniazdo jest dość duże, zbudowane niezbyt starannie. Samce kojarzą się z 2–3 samicami. 
Drobne bezkręgowce, takie jak muszki, pająki i ślimaki.
Jej cechą charakterystyczną jest bardzo głośny, wręcz „wybuchowy” śpiew brzmiący jak "czicz" albo "plit".
Status.
IUCN uznaje wierzbówkę zwyczajną za gatunek najmniejszej troski (LC – "Least Concern") nieprzerwanie od 1988 roku. Liczebność światowej populacji szacuje się na około 10–20 milionów dorosłych osobników. Trend liczebności populacji uznawany jest za wzrostowy.

</doc>
<doc id="1431184" url="https://pl.wikipedia.org/wiki?curid=1431184" title="Raul Gazolla">
Raul Gazolla

Raul Oliveira Gazolla (ur. 7 sierpnia 1955 w Rio de Janeiro, w stanie Rio de Janeiro) - brazylijski aktor telewizyjny.
Życie prywatne.
Wraz z reżyserem Ignácio Coqueiro i aktorką Christiane Torloni jest współwłaścicielem restauracji w Barra da Tijuca w Rio de Janeiro.
Był żonaty z aktorką i tancerką Danielą Perez, zamordowaną przez ciosy nożem 28 grudnia 1992 w Rio de Janeiro przez ambitnego kolegę z pracy, Guilherme de Padwy i jego żonę Paulę Thomaz, która godzinę po zbrodni wydała kondolencję aktora. Gazolla ma dwie pasierbice z pierwszego małżeństwa: Lunę i Milę. W 2001 poślubił Mauriuzę Palhares, z którą ma córkę Rani. Jednak w 2003 doszło do rozwodu. W 2005 po raz trzeci ożenił się z Fernandą Loureiro.

</doc>
<doc id="1431185" url="https://pl.wikipedia.org/wiki?curid=1431185" title="Gustave Ador">
Gustave Ador

Gustave Ador (ur. 23 grudnia 1845 w Cologny, zm. 31 marca 1928 w Genewie) – szwajcarski polityk, zwolennik liberalizmu, także działacz społeczny.
W latach 1889–1917 był członkiem Rady narodowej, a w 1917 – Rady Związkowej. Pełnił też funkcję prezesa Międzynarodowego Czerwonego Krzyża (w latach 1910–17, a potem 1920–28), a także był ministrem Departamentu Spraw Wewnętrznych. 
W roku 1919 został prezydentem Szwajcarii, a w latach 1920–24 reprezentował ten kraj w Lidze Narodów, gdzie uzyskał uznanie neutralności swej ojczyzny.

</doc>
<doc id="1431188" url="https://pl.wikipedia.org/wiki?curid=1431188" title="Poradnictwo genetyczne">
Poradnictwo genetyczne

Poradnictwo genetyczne – udzielenie profesjonalnej porady oraz specjalistyczna pomoc całej rodzinie osoby z chorobą genetyczną bądź wrodzoną wadą rozwojową lub parze planującej potomstwo. Porada genetyczna udzielana jest najczęściej rodzicom osoby chorej (tzw. probanta), ale może być również udzielona wszystkim zainteresowanym członkom rodziny (rodzeństwu, kuzynostwu, dzieciom, wnukom itp.)
Przyczyny dla których zgłaszają się pacjenci o poradę genetyczną:
Istotą poradnictwa genetycznego jest ustalenie bądź wykluczenie rozpoznania choroby dziedzicznej, określenie matematycznego prawdopodobieństwa wystąpienia choroby dziedzicznej, poinformowanie zainteresowanej rodziny probanta o mechanizmie dziedziczenia się choroby oraz o sposobach jej leczenia i profilaktyki. Porada genetyczna powinna w sposób przejrzysty dla zainteresowanych wyjaśniać mechanizm dziedziczenia oraz profilaktykę i leczenie choroby dziedzicznej, a nie obwiniać któregoś z rodziców. Powinna być udzielana w zrozumieniu dla światopoglądu i wyznania rodziców. Zawsze powinna zawierać element wsparcia psychologicznego. Decyzję o posiadaniu potomstwa zawsze pozostawia się rodzicom.
1. Określenie matematycznego prawdopodobieństwa wystąpienia choroby dziedzicznej:
Przyjmuje się niskie prawdopodobieństwo dla wartości do 5%, umiarkowane dla wartości z przedziału od 5% do 10%,a wysokie dla wartości większych niż 10%
Wyróżnia się 3 rodzaje prawdopodobieństwa:
Zawsze dla porównania należy poinformować zainteresowanych o "niespecyficznym ryzyku populacyjnym" – czyli prawdopodobieństwu wystąpienia dowolnej choroby dziedzicznej lub wrodzonej wady rozwojowej, u dziecka zdrowych, młodych rodziców. Jest ono stałe dla danej populacji i nie zależy od wyników badań rodziców i dziecka. Dotyczy wszystkich ciężarnych poniżej 35 roku życia. Dla populacji Polaków wynosi około 3–4%. Oznacza to, że każda młoda para planująca potomstwo, obarczona jest prawdopodobieństwem urodzenia chorego dziecka, którego wartość mieści się w przedziale 3–4%
Przykład: ojciec i matka to nosiciele zmutowanego allelu dla choroby dziedziczonej autosomalnie recesywnie (fenyloketonurii), spokrewnieni ze sobą, w rodzinie występowała fenyloketonuria w poprzednich pokoleniach. Krzyżujemy Aa (ojca) x Aa (matkę). Otrzymujemy rozkład możliwego potomstwa: AA, Aa, Aa, aa – osoba chora. Prawdopodobieństwo wystąpienia choroby a priori u dziecka tych bezobjawowych nosicieli wynosi 1/4=25%.
W praktyce ciężko jest dokładnie ocenić prawdopodobieństwo w procesie poradnictwa genetycznego, gdyż wiele chorób dziedziczy się wielogenowo, oraz na ekspresję choroby ma wpływ szereg nieznanych jeszcze czynników środowiskowych, niemających związku z funkcjonowaniem i strukturą materiału genetycznego. Jednakże w wielu przypadkach, przy współudziale badań prenatalnych, można obliczyć w znacznym przybliżeniu, poszczególne rodzaje prawdopodobieństwa.
2. Profilaktyka chorób genetycznych i wrodzonych wad rozwojowych:

</doc>
<doc id="1431190" url="https://pl.wikipedia.org/wiki?curid=1431190" title="Roland Lessing">
Roland Lessing

Roland Lessing (ur. 14 kwietnia 1978 w Tartu) – estoński biathlonista, reprezentant kraju. Mieszka w miejscowości Elva w Estonii. Biathlon uprawia od 1987 roku. Reprezentuje klub Elva SuKl.
Jego najlepszą pozycją było drugie miejsce w biegu pościgowym w Pokljuce 20 grudnia 2009  r.
Dwukrotny medalista: złoto w drużynowym biegu patrolowym na 25 km oraz srebro w biatlonie - sprint indywidualnie (10 km) na Zimowych igrzysk wojskowych w Dolinie Aosty (2010).

</doc>
<doc id="1431193" url="https://pl.wikipedia.org/wiki?curid=1431193" title="Borneo Północne na Letnich Igrzyskach Olimpijskich 1956">
Borneo Północne na Letnich Igrzyskach Olimpijskich 1956

Borneo Północne na Letnich Igrzyskach Olimpijskich 1956 reprezentowało dwóch zawodników, byli to sami mężczyźni. Wystąpili oni w jednej z 19 dyscyplin, tj. lekkoatletyce. Reprezentanci Borneo Północnego nie zdobyli żadnego medalu. Najwyższą pozycję zajął trójskoczek Gabuh bin Piging, który był 24. Był to pierwszy i jedyny start reprezentacji Borneo Północnego na letnich igrzyskach olimpijskich. Chorążym reprezentacji był bin Piging.
Młodszym z dwójki zawodników reprezentujących Borneo Północne był Sium bin Diau (21 lat i 46 dni), starszy zaś był startujący razem z nim w konkursie trójskoku bin Piging (24 lat i 322 dni). Dla obydwóch zawodników był to pierwszy i zarazem ostatni start na letnich igrzyskach olimpijskich.
Borneo Północne nie było wówczas niepodległym państwem; startowało na igrzyskach jako terytorium zależne Wielkiej Brytanii.
Tło startu olimpijskiego.
Narodowy Komitet Olimpijski Borneo Północnego powstał w 1953 roku. Założył go Gurbaksh Singh Kler, imigrant z Indii (zatwierdzono go niebawem, najpóźniej mogło się to stać w 1956 roku). Również w tym samym roku, swój komitet olimpijski założyła Federacja Malajska, a Singapur założył swój komitet już w 1947 roku. Z ówczesnych kolonii brytyjskich położonych na terenach dzisiejszej Malezji i Singapuru, swojego własnego komitetu nie posiadała tylko największa posiadłość Brytyjczyków – Sarawak, która zresztą nigdy nie wystartowała na igrzyskach olimpijskich jako osobna ekipa. Na początku lat 60., Komitety Olimpijskie Malajów i Borneo Północnego połączyły się i odtąd startują w zawodach międzynarodowych jako Malezja.
Do Melbourne pojechały też dwie osoby z delegacji (razem cztery osoby). Jedną z tych osób był attaché olimpijski reprezentacji – J.W. Keck. Cała delegacja Borneo Północnego zameldowała się w Melbourne 16 listopada 1956 roku – czyli na 6 dni przed rozpoczęciem igrzysk.
Reprezentanci tej brytyjskiej posiadłości zamieszkali, podobnie jak pozostałe ekipy, w wiosce olimpijskiej położonej na przedmieściach Melbourne (dokładnie w Heidelbergu). Przebywali oni w domkach wysuniętych najbardziej na północny wschód tejże wioski olimpijskiej. Ich bezpośrednimi sąsiadami były np. delegacje Malajów i Indonezji, czyli terenów położonych geograficznie niedaleko od Borneo Północnego. Nieco dalszymi sąsiadami tej ekipy były delegacje Jugosławii, Turcji, oraz część delegacji niemieckiej.
Reprezentanci Borneo, podobnie jak inne reprezentacje, mieli zagwarantowane trzy posiłki dziennie – śniadanie, lunch oraz obiad. Spożywali je w jednej jadalni razem z Afgańczykami, Indonezyjczykami, Malajczykami, Pakistańczykami, a także z Turkami i Irańczykami.
Na ceremonii otwarcia igrzysk, Borneo Północne było 45. w kolejności wchodzenia na stadion (za Nigerią a przed Norwegią). Chorążym reprezentacji był Gabuh bin Piging.
Wyniki.
Lekkoatletyka.
Na igrzyskach olimpijskich w Melbourne, Borneo Północne reprezentowało tylko dwóch trójskoczków – Gabuh bin Piging i Sium bin Diau.
Eliminacje do olimpijskiego konkursu trójskoku w Melbourne rozegrano 27 listopada. Aby wywalczyć awans do finału, należało uzyskać wynik 14,80. Wyczynu tego dokonało 22 skoczków (z 32), którzy awansowali do kolejnej rundy.
W pierwszej próbie, lepszy wynik osiągnął bin Piging, który skoczył na odległość 14,47 m (22. wynik tej rundy), podczas gdy jego kolega skoczył tylko 13,99 m (przedostatni 28. wynik tej rundy (trzech zawodników nie zaliczyło żadnej próby)). Po pierwszej kolejce 17 zawodników nie startowało dalej, gdyż uzyskali oni kwalifikacje do finału. Trójskoczkowie z Borneo musieli skakać dalej, gdyż nie osiągnęli wymaganego rezultatu. W kolejnym podejściu bin Diau skoczył jeszcze bliżej, bo tylko 13,56 m i spadł na 29. miejsce (wyprzedzony przez Chińczyka Wu Chun-Tsaia). Bin Piging poprawił się natomiast o 8 centymetrów (14,55 m), jednak też spadł o jedno miejsce (kosztem Fina Tapiego Lehto) i nadal nie miał awansu do finału. Obydwóm skoczkom została jeszcze jedna próba, jednak i ona nie przyniosła im wymaganych 14 metrów i 80 centymetrów. Lepszy z nich, czyli bin Piging, spalił swoje podejście i zakończył ostatecznie konkurs trójskoku na 24. miejscu (wyprzedził go jeszcze Australijczyk Brian Oliver). Nieznacznie swoją pozycję poprawił za to bin Diau, który skoczył 14,09 m. Wyprzedził on w ostatniej kolejce Belga Waltera Herssensa, który zrezygnował z ostatniej próby. Pozwoliło mu to na awans z 29. na 28. pozycję i takąż finalnie zajął. W zawodach zwyciężył z wynikiem 16,35 m, zdobywając swoje drugie olimpijskie złoto z rzędu, reprezentant Brazylii Adhemar Ferreira da Silva.

</doc>
<doc id="1431195" url="https://pl.wikipedia.org/wiki?curid=1431195" title="Adorant">
Adorant

Adorant – w malarstwie lub rzeźbie sakralnej postać klęcząca u stóp postaci Jezusa Chrystusa lub Marii, składająca ręce w geście uwielbienia, czyli adoracji.
Najczęściej w tej postaci można się dopatrzeć fundatora dzieła. W ikonografii chrześcijańskiej element ten pojawia się w okresie sztuki bizantyjskiej.

</doc>
<doc id="1431197" url="https://pl.wikipedia.org/wiki?curid=1431197" title="Margarethe von Trotta">
Margarethe von Trotta

Margarethe von Trotta (ur. 21 lutego 1942 w Berlinie) – niemiecka reżyserka, scenarzystka i aktorka filmowa.
Życiorys.
Jest nieślubną córką malarza Alfreda Roloffa oraz pochodzącej z arystokratycznej rodziny Niemców bałtyckich Elisabeth von Trotta. Dzieciństwo spędziła z matką w Düsseldorfie. W latach 60. przeniosła się do Paryża, gdzie rozpoczęła pracę dla wytwórni filmowych. W 1964 wyszła za mąż za Jürgena Moellera, z którym miała syna. Para rozwiodła się w 1969. 
W latach 70. występowała w filmach Rainera Wernera Fassbindera ("Amerykański żołnierz", "Bogowie zarazy") oraz Volkera Schlöndorffa, za którego w 1971 wyszła za mąż. Współpracowała z nim także przy filmie "Utracona cześć Katarzyny Blum" (1975), który wspólnie wyreżyserowali. Rozwiedli się w 1991.
Jej najgłośniejszy film "Czas ołowiu" (1981) przyniósł jej Złotego Lwa na 38. MFF w Wenecji. Reżyserka zasiadała w jury konkursu głównego na 52. MFF w Wenecji (1995).

</doc>
<doc id="1431199" url="https://pl.wikipedia.org/wiki?curid=1431199" title="Charles Masterman">
Charles Masterman

Charles Frederick Gurney Masterman (ur. 24 października 1873 w Rotherfield Hall w hrabstwie Sussex, zm. 17 listopada 1927), brytyjski polityk i dziennikarz, członek Partii Liberalnej, minister w pierwszym rządzie Herberta Henry’ego Asquitha.
Wykształcenie odebrał w Christ's College na Uniwersytecie Cambridge. Na studiach był przewodniczącym Cambridge Union. Jego pierwszą opublikowaną pracą był "From The Abyss", zbiór artykułów napisanych anonimowo przez Masteramana, kiedy mieszkał w południowo-wschodnim Londynie. Wkrótce Masterman rozpoczął pracę dziennikarza i został współredaktorem "English Review". Pracował również dla czasopism "Granta", "Daily News", "Athenaeum" oraz "Nation". W 1908 r. poślubił poetkę i pisarkę Lucy Blanche Lyttelton. W 1909 r. opublikował "The Condition of England".
W 1903 r. bez powodzenia startował w wyborach uzupełniających w okręgu Dulwich. Dopiero w 1906 r. uzyskał mandat parlamentarny z okręgu West Ham North. W 1908 r. został parlamentarnym sekretarzem przy Radzie Samorządu Lokalnego. W latach 1909-1912 był podsekretarzem stanu w Ministerstwie Spraw Wewnętrznych. Brał aktywny udział w pracach nad „budżetem ludowym” w 1909 r. W grudniu 1910 r. Masterman utracił mandat parlamentarny, ale odzyskał go w 1911 r. po wyborach uzupełniających w okręgu Bethnal Green South West. W 1912 r. został członkiem Tajnej Rady. W latach 1912-1914 był finansowym sekretarzem skarbu.
W 1914 r. Masterman otrzymał stanowisko Kanclerza Księstwa Lancaster. Zgodnie z ówcześnie obowiązującym prawem Masterman, jako że po raz pierwszy otrzymał stanowisko rządowe, musiał wystartować w wyborach uzupełniających w swoim okręgu wyborczym. Masterman wybory te przegrał, ale pozostał na stanowisku. Zrezygnował w 1915 r., kiedy przegrał kolejne wybory uzupełniające, tym razem w okręgu Ipswich.
Po wybuchu I wojny światowej Masterman stanął na czele Biura Propagandy Wojennej ("War Propaganda Bureau", WPB). Działając na tym stanowisku pozyskał do współpracy pisarzy m.in. Johna Buchana, Herberta George’a Wellsa i Arthura Conana Doyle’a, a także artystów takich jak m.in. Francis Dodd czy Paul Nash. Biuro miało również za zadanie zachęcić Stany Zjednoczone do przystąpienia do wojny po stronie Wielkiej Brytanii i Francji. Służyć temu miał cykl wykładów zorganizowany w Stanach oraz wystawa malarska.
Masterman powrócił do Izby Gmin w 1923 r. jako reprezentant okręgu Manchester Rusholme, jednak, podonie jak większość liberalnych deputowanych, utracił mandat już w 1924 r. W następnych latach stan jego zdrowia pogorszył się z powodu nadużywania alkoholu i narkotyków. Zmarł podczas pobytu w klinice w 1927 r.

</doc>
<doc id="1431201" url="https://pl.wikipedia.org/wiki?curid=1431201" title="Okręg wyborczy West Ham North">
Okręg wyborczy West Ham North

Okręg wyborczy West Ham North powstał w 1885 r. i wysyłał do brytyjskiej Izby Gmin jednego deputowanego. Okręg został zlikwidowany w 1918 r., ale przywrócono go ponownie w 1950 r. Obejmował on północną część County Borough of West Ham. Został ostatecznie zlikwidowany w 1974 r.

</doc>
<doc id="1431203" url="https://pl.wikipedia.org/wiki?curid=1431203" title="Okręg wyborczy Bethnal Green South West">
Okręg wyborczy Bethnal Green South West

Okręg wyborczy Bethnal Green South West powstał w 1885 r. i wysyłał do brytyjskiej Izby Gmin jednego deputowanego. Okręg obejmował południowo-zachodnią część londyńskiej dzielnicy Bethnal Green. Został zlikwidowany w 1950 r.

</doc>
<doc id="1431204" url="https://pl.wikipedia.org/wiki?curid=1431204" title="Harburg">
Harburg

Niemcy:
Inne:
Zobacz też:

</doc>
<doc id="1431205" url="https://pl.wikipedia.org/wiki?curid=1431205" title="Okręg wyborczy Manchester Rusholme">
Okręg wyborczy Manchester Rusholme

Okręg wyborczy Manchester Rusholme powstał w 1918 r. i wysyłał do brytyjskiej Izby Gmin jednego deputowanego. Okręg obejmował dzielnicę Rusholme w Manchesterze. Został zlikwidowany w 1950 r.

</doc>
<doc id="1431207" url="https://pl.wikipedia.org/wiki?curid=1431207" title="Kiribati na Letnich Igrzyskach Olimpijskich 2004">
Kiribati na Letnich Igrzyskach Olimpijskich 2004

Podczas Letnich Igrzysk Olimpijskich w Atenach w 2004 roku Kiribati reprezentowało trzech sportowców (jedna kobieta i dwóch mężczyzn).
Występ na tych igrzyskach był debiutem reprezentacji Kiribati.
Reprezentanci.
Lekkoatletyka.
Kobiety
Mężczyźni
Podnoszenie ciężarów.
Mężczyźni

</doc>
<doc id="1431212" url="https://pl.wikipedia.org/wiki?curid=1431212" title="Cláudio Fontana">
Cláudio Fontana

Cláudio de Toledo Fontana (ur. 3 lipca 1962 w São Paulo, w stanie São Paulo) - brazylijski aktor telewizyjny i producent teatralny. 
Przez sześć lat występował w teatrze amatorskim przy Klubie Sportowym Pines w São Paulo. W 1990 roku zadebiutował na profesjonalnej scenie w spektaklu Carlosa Alberto Soffredini "Przyjdź do mnie, aby zabrać jeszcze swoje" ("Vem buscar-me que ainda sou teu"), a za swój występ odebrał nagrodę Premium APETESP jako obiecujący aktor. Wkrótce potem pojawił się w swojej pierwszej telenoveli TV Globo "Deus Nos Acuda" jako Ígor Bismark. 
W latach 1995-97 był prezenterem programu TV Globo "Globo Ecologia".
W filmie dokumentalnym "Zico" (2002) zagrał postać brazylijskiego piłkarza Arthura Antunesa Coimbry czyli Zico. Film był prezentowany na Międzynarodowym Festiwalu Filmowym w São Paulo, w stanie São Paulo (2003) i Międzynarodowym Festiwalu Filmowym w Minneapolis (2004).
W miniserialu "Król Dawid" ("Rei Davi", 2012) zagrał postać Jonatana.

</doc>
<doc id="1431214" url="https://pl.wikipedia.org/wiki?curid=1431214" title="Renée Adorée">
Renée Adorée

Renée Adorée (właśc. Jeanne de la Fonte; ur. 30 września 1898 w Lille, zm. 5 października 1933 w Tujunga) – francuska i amerykańska aktorka teatralna i filmowa, gwiazda kina niemego.
Życiorys.
Już jako nastolatka zaczęła grywać we francuskich teatrach. Zachwyceni nią amerykańscy producenci ściągnęli ją do Stanów Zjednoczonych, gdzie rozpoczęła karierę filmową. Na początku nie rozwijała się ona jednak oszołamiająco, aż do chwili, kiedy aktorka otrzymała propozycję zagrania w filmie "Wielka parada" ("The Big Parade"; 1925). Zarówno sam film, jak i jej rola okazały się ogromnym sukcesem, rozpoczynającym pasmo jej kolejnych udanych kreacji. Dobra passa trwała jednak zaledwie kilka lat. Ról było coraz mniej, a ich znaczenie coraz słabsze. Po raz ostatni przed kamerą stanęła w roku 1930.
Przez wiele lat zmagała się z gruźlicą. Zmarła na nią w 1933 roku, w tydzień po swych 35. urodzinach. Jej ciało spoczęło na cmentarzu Hollywood Forever w Kalifornii.
Gwiazda artystki znajduje się na Walk of Fame przy 1601 Vine Street. Stworzono ją w uznaniu zasług na rzecz rozwoju przemysłu filmowego.
Jej pierwszym mężem był Tom Moore (w latach 1921–1924), a drugim William Sherman Gill (w latach 1927–1929). Z obydwoma się rozwiodła.

</doc>
<doc id="1431215" url="https://pl.wikipedia.org/wiki?curid=1431215" title="Haageocereus">
Haageocereus

Haageocereus Backeb. – rodzaj sukulentów z rodziny kaktusowatych ("Cactaceae"). Gatunki z tego rodzaju występują w zachodnim Peru i północnym Chile.
Systematyka.
"Floresia" Krainz &amp; F. Ritter ex Backeb. (nom. inval.), "Haageocactus" Backeb. (nom. inval.), "Lasiocereus" F. Ritter, "Neobinghamia" Backeb., "Peruvocereus" Akers
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Trichocereeae ", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Haageocereus" Backeb.

</doc>
<doc id="1431217" url="https://pl.wikipedia.org/wiki?curid=1431217" title="Kiedy piorun uderza">
Kiedy piorun uderza



</doc>
<doc id="1431220" url="https://pl.wikipedia.org/wiki?curid=1431220" title="Królestwo Serbów, Chorwatów i Słoweńców na Letnich Igrzyskach Olimpijskich 1920">
Królestwo Serbów, Chorwatów i Słoweńców na Letnich Igrzyskach Olimpijskich 1920

Podczas Letnich Igrzysk Olimpijskich 1920 w Antwerpii po raz pierwszy w historii wystąpiła reprezentacja Królestwa Serbów, Chorwatów i Słoweńców – w turnieju piłki nożnej wystąpiła męska reprezentacja (15 zawodników).
Wyniki.
Do rozgrywek przystąpiło 14 zespołów. W pierwszej rundzie reprezentacja Królestwa Serbów, Chorwatów i Słoweńców przegrała 0-7 z Czechosłowacją, przez co miała walczyć z pięcioma innymi zespołami o miejsca 9.-14. Po rozegraniu meczu Królestwo SHS-Egipt (2-4) zaprzestano rozgrywek o najniższe lokaty, co dało Królestwu Serbów, Chorwatów i Słoweńców – po uwzględnieniu w tabeli spotkania meczu z Egiptem – dziesiąte miejsce, a wskutek dyskwalifikacji Czechosłowacji – 9. miejsce.
Skład: Slavin Cindrić (kapitan), Artur Dubravčić, Ivan Granec, Andrija Kojić, Emil Perška, Branimir Porobić, Rudolf Rupec, Jovan Ružić, Jaroslav Šifer, Nikola Simić, Josip Šolc, Stanko Tavčar, Dragutin Vragović, Dragutin Vrđuka (bramkarz), Vjekoslav Župančić

</doc>
<doc id="1431222" url="https://pl.wikipedia.org/wiki?curid=1431222" title="Hot Girls, Bad Boys">
Hot Girls, Bad Boys

Hot Girls, Bad Boys – pierwszy album międzynarodowego zespołu Bad Boys Blue. Wydany w 1985 roku nakładem wytwórni Coconut Records.
Album nagrany w składzie: Trevor Taylor, John McInerney, Andrew Thomas.
Album promowały trzy single:

</doc>
<doc id="1431225" url="https://pl.wikipedia.org/wiki?curid=1431225" title="Eka Tkeszelaszwili">
Eka Tkeszelaszwili



</doc>
<doc id="1431227" url="https://pl.wikipedia.org/wiki?curid=1431227" title="Andreas Bjelke Nygaard">
Andreas Bjelke Nygaard

Andreas Bjelke Nygaard (ur. 5 września 1981 w Aalborgu lub Odense) – duński skoczek narciarski, reprezentant klubu Odense Skiklub, jedyny reprezentant Danii we współczesnej historii skoków narciarskich i jej rekordzista w długości skoku narciarskiego mężczyzn.
Życiorys.
Urodził się Danii, jednak po roku, wraz z rodziną, wyjechał do Norwegii. Pierwszy skok oddał w 1986. Wychowywał się i uprawiał skoki narciarskie w miejscowości Espa, położonej niedaleko Hamar. W pierwszym konkursie w tej dyscyplinie sportu wziął udział w wieku 9 lat, reprezentując norweski klub Espa IL. W listopadzie 2000 skontaktował się z Duńskim Związkiem Narciarskim, zgłaszając swoją chęć reprezentowania tego kraju. Został wówczas zawodnikiem duńskiego klubu Odense Skiklub i otrzymał licencję umożliwiającą reprezentowanie Danii na arenie międzynarodowej. W tym czasie jego rekord życiowy wynosił 127 metrów.
W sezonie 2000/2001, 9 i 10 marca 2001 wystartował w zawodach Pucharu Kontynentalnego w norweskim Vikersund i dwukrotnie zajął ostatnie miejsce (50. i 53.). 13 marca 2001 po raz trzeci i ostatni w karierze wystąpił w oficjalnych zawodach międzynarodowych rozgrywanych pod egidą Międzynarodowej Federacji Narciarskiej – podczas konkursu Pucharu Kontynentalnego w norweskim Våler zajął przedostatnią, 51. pozycję, a jedynym zawodnikiem, jakiego wyprzedził, był Norweg Arne Sneli.
Oprócz startów międzynarodowych skakał w tym czasie także w konkursach Pucharu Norwegii w skokach narciarskich – w sezonie 2000/2001 w rywalizacji w kategorii seniorów w klasyfikacji generalnej zajął miejsca w końcówce drugiej dziesiątki, podobnie jak w sezonie 2001/2002, gdy plasował się w okolicy 20. miejsca. Ponadto w 2000 roku wziął udział w mistrzostwach Norwegii, gdzie w konkursie indywidualnym na skoczni K-90 w gronie 85 zawodników zajął 75. miejsce.
Planował wystąpić na Zimowych Igrzyskach Olimpijskich 2002 w Salt Lake City, jednak nie uzyskiwał zadowalających wyników (Duński Komitet Olimpijski w styczniu 2001 ogłosił, iż wymaga od niego zajęcia co najmniej dwukrotnie miejsca w czołowej dziesiątce konkursu Pucharu Świata najpóźniej do 15 stycznia 2002, aby mógł wystąpić w igrzyskach w Salt Lake City). W razie dostania się Nygaarda do grupy najlepszych norweskich skoczków Duński Związek Narciarski miał zamiar zacząć finansować jego dalsze treningi i starty, jednak ostatecznie mu się to nie udało (do osiągnięcia tego celu potrzebował zajęcia miejsca w czołowej piętnastce klasyfikacji generalnej na koniec sezonu Pucharu Norwegii w skokach narciarskich w kategorii seniorów).
Zakończył karierę w 2004 z powodu problemów zdrowotnych z kolanami, które zostały mu wówczas zoperowane. Jego rekord (będący jednocześnie rekordem Danii) wynosi 137 m i został ustanowiony w Lillehammer. Czyni go to jedynym duńskim skoczkiem narciarskim w historii, który w swojej karierze przekroczył odległość 130 metrów.

</doc>
<doc id="1431228" url="https://pl.wikipedia.org/wiki?curid=1431228" title="Heartbeat (album)">
Heartbeat (album)

Heartbeat – drugi album zespołu Bad Boys Blue wydany w 1986 r. przez wytwórnię Coconut Records. Album ten był nagrany w składzie: Trevor Taylor, John McInerney, Andrew Thomas.

</doc>
<doc id="1431234" url="https://pl.wikipedia.org/wiki?curid=1431234" title="Grybów (stacja kolejowa)">
Grybów (stacja kolejowa)

Grybów – stacja kolejowa w Grybowie, w województwie małopolskim, w Polsce.
W roku 2017 stacja obsługiwała 100–149 pasażerów na dobę.

</doc>
<doc id="1431239" url="https://pl.wikipedia.org/wiki?curid=1431239" title="Droga Królewska (Kraków)">
Droga Królewska (Kraków)

Droga Królewska w Krakowie – nazwa nadana ul. Floriańskiej, Rynkowi Głównemu, ul. Grodzkiej, ul. Senackiej i ul. Kanoniczej w związku z uroczystymi wjazdami monarchów, koronacjami i pogrzebowymi procesjami do roku 1734. Droga Królewska rozpoczyna się na Kleparzu i prowadzi przez Stare Miasto i Okół na Wawel.
Wzdłuż Drogi Królewskiej znajdują się najważniejsze zabytki starego Krakowa.

</doc>
<doc id="1431240" url="https://pl.wikipedia.org/wiki?curid=1431240" title="Dzienne zapotrzebowanie energetyczne">
Dzienne zapotrzebowanie energetyczne

Dzienne zapotrzebowanie energetyczne - oznacza ilość energii, którą należy dostarczyć każdego dnia organizmowi w pożywieniu, aby pokryć wydatki energetyczne wynikające z:
Dzienne zapotrzebowanie energetyczne podaje się najczęściej w kcal lub rzadziej w kilodżulach. Dostarczanie organizmowi odpowiedniej ilości (oraz jakości) pożywienia, które pokrywa dzienne zapotrzebowanie energetyczne, lecz go nie przewyższa, jest warunkiem utrzymania stałej i prawidłowej masy ciała.
Dzienne zapotrzebowanie energetyczne zależy od:
Dzienne zapotrzebowanie energetyczne wzrasta podczas intensywnego wysiłku fizycznego oraz podczas wzrostu i rozwoju organizmu, ciąży i okresu karmienia oraz rekonwalescencji. Chcąc obliczyć całkowitą przemianę materii powinniśmy zsumować podstawową przemianę materii (inaczej spoczynkowy wydatek energetyczny) oraz ponadpodstawową przemianę energii (tj. energię wydatkowaną na pracę, codzienne czynności, a także przyswajanie pokarmów). Chcąc dokonać obliczeń powinniśmy skorzystać z następującego wzoru:
Podstawowa przemiana materii = 1 kcal x masa ciała x 24 godziny
Ponadpodstawowa przemiana materii = podstawowa przemiana materii x współczynnik aktywności
Współczynnik aktywności określa naszą codzienną aktywność fizyczną oraz treningi. Przyjmuje się, że współczynnik aktywności wynosi:
Średnie dzienne zapotrzebowanie energetyczne dla osób o umiarkowanej aktywności fizycznej wynosi:

</doc>
<doc id="1431243" url="https://pl.wikipedia.org/wiki?curid=1431243" title="Pieces of Dream">
Pieces of Dream

Pieces Of Dream- pierwszy album niemieckiej wokalistki Joany Zimmer.

</doc>
<doc id="1431245" url="https://pl.wikipedia.org/wiki?curid=1431245" title="Sonata (ujednoznacznienie)">
Sonata (ujednoznacznienie)



</doc>
<doc id="1431246" url="https://pl.wikipedia.org/wiki?curid=1431246" title="Nowe kroniki wampirów">
Nowe kroniki wampirów



</doc>
<doc id="1431249" url="https://pl.wikipedia.org/wiki?curid=1431249" title="Sirri">
Sirri

Sirri (perski: جزیره سیری trb. Dżazire-je Sirri, trl. Jazīreh-ye Sīrrī) – irańska wyspa położona we wschodniej części Zatoki Perskiej, ponad 70 km od irańskiego wybrzeża, administracyjnie należy do ostanu Hormozgan. Powierzchnia wyspy wynosi 17,3 km², najwyższy punkt wyspy wznosi się na 33 m n.p.m. Tak jak i na innych wyspach Zatoki Perskiej, na Sirri panuje gorący i wilgotny klimat.
Na wyspie znajdowała się kiedyś platforma wiertnicza, która została zniszczona 18 kwietnia 1988 roku przez Marynarke Wojenną Stanów Zjednoczonych podczas „Operacji Modliszka” (ang. "Operation Praying Mantis"). Na wyspie znajduje się port i lotnisko. Obecnie powstaje tu fabryka skraplania gazu ziemnego NGL (ang. natural gas liquids).

</doc>
<doc id="1431251" url="https://pl.wikipedia.org/wiki?curid=1431251" title="Daniel Ponce de Leon">
Daniel Ponce de Leon



</doc>
<doc id="1431254" url="https://pl.wikipedia.org/wiki?curid=1431254" title="Dżazire-je Sirri">
Dżazire-je Sirri



</doc>
<doc id="1431256" url="https://pl.wikipedia.org/wiki?curid=1431256" title="Jezioro Karnickie">
Jezioro Karnickie

Jezioro Karnickie (niem. "Abiskar See") – zbiornik wodny położony na Pojezierzu Iławskim w województwie warmińsko-mazurskim. Powierzchnia 152 ha (według danych Leydinga powierzchnia wynosiła 150,41 ha). Przez akwen przebiega sztucznie usypany Kanał Iławski o długości 484 m będący fragmentem kanału elbląskiego. Poziom jeziora Karnickiego jest niższy od poziomu Jezioraka o około 3 metry. Wał stanowiący kanał ma wysokość około 6 m i szerokość około 50 m. Środkiem wału biegnie wypełniona wodą rynna o szerokości około 10 m i głębokości ok. 1,5 m przez którą odbywa się żegluga. Lustro wody w kanale leży około 2 metry ponad poziomem jeziora Karnickiego.
Wschodnim dopływem Jeziora Karnickiego jest strumyk Korbania (niem. Corbehne).

</doc>
<doc id="1431257" url="https://pl.wikipedia.org/wiki?curid=1431257" title="Flaga Tbilisi">
Flaga Tbilisi

Flaga Tbilisi, stolicy Gruzji – prostokątny sztandar zawierający błękitny krzyż nordycki na białym tle. Krzyż jest obrysowany złotym konturem. Na punkcie przecięcia ramion krzyża znajduje się herb Tbilisi półkoliście otoczony przez siedem siedmioramiennych gwiazd.

</doc>
<doc id="1431265" url="https://pl.wikipedia.org/wiki?curid=1431265" title="Andrea de Cesaris">
Andrea de Cesaris

Andrea de Cesaris (ur. 31 maja 1959 w Rzymie, zm. 5 października 2014 tamże) – włoski kierowca Formuły 1. Znany z dużej liczby wypadków (stąd złośliwie zwany „Andrea de Crasheris”, ang "crash" – wypadek), słynął również z umiejętności blokowania innych kierowców (stąd zwany przez niektórych z nich "ruchomą zaporą drogową"). Posiadacz rekordu największej liczby wyścigów bez zwycięstwa (208).
Kariera.
De Cesaris wielokrotnie zdobywał tytuły mistrzowskie, gdy ścigał się w kartingu. Następnie ścigał się w Brytyjskiej Formule 3, gdzie, z powodu dużej liczby wypadków nie był w stanie wywalczyć tytułu mistrzowskiego. Następnie trafił do Formuły 2, do zespołu Rona Dennisa Project 4.
W Formule 1 debiutował w sezonie 1980 w Alfie Romeo podczas Grand Prix Kanady. Nie ukończył tego wyścigu z powodu awarii silnika. W tamtym sezonie wystartował jeszcze w Grand Prix Stanów Zjednoczonych, gdzie na 2 okrążeniu miał wypadek.
W sezonie 1981 jeździł w McLarenie. Zdobył wtedy jeden punkt (w Grand Prix San Marino); dla porównania, jego kolega z teamu, John Watson, zdobył w tamtym sezonie punktów 27.
Sezon 1982 spędził ponownie w Alfie Romeo. W Grand Prix Stanów Zjednoczonych Zachód zdobył swoje pierwsze i jedynie pole position, czym przeszedł do historii jako najmłodszy zdobywca pole position (ten rekord pobił dopiero podczas Grand Prix Belgii w sezonie 1994 Rubens Barrichello). Wyścigu tego nie ukończył, ale podczas Grand Prix Monako zdobył swoje pierwsze podium (trzecie miejsce). Kolejny punkt zdobyty w Grand Prix Kanady dały mu na koniec sezonu 5 punktów i 17 miejsce w klasyfikacji generalnej.
Następny sezon spędził również w Alfie Romeo. Dzięki drugim miejscom w Grand Prix Niemiec i RPA oraz czwartemu miejscu w Grand Prix Europy zdobył łącznie 15 punktów i 8 miejsce na koniec sezonu.
W sezonie 1984 de Cesaris jeździł we francuskim teamie Ligier. Zdobył w nim 3 punkty (za 5 miejsce w Grand Prix RPA i 6 w Grand Prix San Marino), co dało mu 18 miejsce w klasyfikacji końcowej. W sezonie 1985 również jeździł w Ligierze, również zdobył 3 punkty (za 4 miejsce w Grand Prix Monako), ale tym razem zajął na koniec sezonu 17 miejsce.
Przed sezonem 1986 przeszedł do Minardi. Sezon ten był do Włocha katastrofalny – nie ukończył 14 wyścigów, do jednego się nie zakwalifikował, a ukończył zaledwie jeden – Grand Prix Meksyku na 8 miejscu.
W sezonie 1987 jeździł w teamie Brabham. Punktował tylko w jednym wyścigu, ale za to na podium – miało to miejsce w Grand Prix Belgii. 4 punkty zapewniły mu 14 miejsce w klasyfikacji łącznej.
Sezon 1988 spędził jako jedyny kierowca zespołu Rial. 3 punkty za czwarte miejsce w Grand Prix USA - Wschód dały mu 15 miejsce na koniec sezonu.
Lata 1989 i 1990 spędził w zespole Scuderia Italia. W pierwszym sezonie startów w nim zdobył 4 punkty (za 3 miejsce w Grand Prix Kanady), co dało mu 16 miejsce w końcowej klasyfikacji. Drugi sezon ukończył bez punktów.
W sezonie 1991 jeździł dla zespołu Jordan. Do pierwszego wyścigu nie prekwalifikował się, ale później zdobywał czwarte miejsca w Kanadzie i Meksyku, piąte w Niemczech i szóste we Francji dały mu, dzięki 9 punktom, dziewiąte miejsce w klasyfikacji generalnej.
W latach 1992 i 1993 jeździł w zespole Tyrrell. W roku 1992 zdobył 8 punktów (z powodu piątych miejsc w Grand Prix Meksyku i Kanady, czwartego w Grand Prix Japonii i szóstego w Grand Prix Włoch). W sezonie 1993 nie zdobył ani jednego punktu.
Na początku sezonu 1994 nie miał kontraktu z żadnym zespołem, ale po Grand Prix Pacyfiku został zatrudniony na dwa wyścigi w miejsce kontuzjowanego Eddiego Irvine'a (zdobył 4 miejsce w Grand Prix Monako). Po Grand Prix Hiszpanii zastąpił w Sauberze kontuzjowanego Karla Wendlingera. Dla tego teamu zdobył 1 punkt za szóste miejsce w Grand Prix Francji. Łącznie w sezonie zdobył 4 punkty i 19 miejsce w klasyfikacji generalnej. Po roku 1994 wycofał się z Formuły 1.
Następnie pracował jako makler w Monte Carlo. Zginął w wypadku motocyklowym 5 października 2014 roku

</doc>
<doc id="1431267" url="https://pl.wikipedia.org/wiki?curid=1431267" title="Kleobis i Biton">
Kleobis i Biton

Kleobis i Biton – dwa niemal jednakowe, starożytne greckie posągi, powstałe ok. 600-580 p.n.e., których autorstwo przypisuje się Polimedesowi z Argos (co ustalono na podstawie częściowo uszkodzonej sygnatury na bazie obu posągów).
Rzeźby wykonane zostały z marmuru i wyobrażają dwóch nagich, stojących młodzieńców (kurosów), od których emanuje siła i brutalność. Wrażenie to zostało wywołane poprzez ukształtowanie postaci o małych głowach z niskimi czołami, szerokimi ramionami i muskularnymi nogami. Wrażenie agresji potęguje układ rąk, które nie zwisają wzdłuż ciała, lecz są lekko zgięte w łokciach, co wraz z wykrokiem lewej nogi nadaje im szczególną wymowę. Na stosunkowo szerokiej twarzy widać wielkie oczy, które pierwotnie były malowane niezachowaną polichromią. Długie włosy nad czołem ułożone są w loczki, zaś z tyłu, zaczesane za uszy, opadają na ramiona trzema lokami z każdej strony głowy.
Posągi odkryte zostały wraz ze zniszczoną inskrypcją dedykacyjną (1893, 1894 i 1909) w okręgu Apollina w Delfach. Postacie młodzieńców zostały arbitralnie zidentyfikowane jako mitologiczne postacie synów Kolyppe, kapłanki Hery w Argos, o imionach Kleobis i Biton, których historię opowiada Herodot w „Dziejach” (1, 31). Według innej hipotezy posągi wyobrażają Dioskurów.
Silna i krępa budowa ciała, widoczna w postaciach młodzieńców, została uznana za rys charakterystyczny rzeźby peloponeskiej.
Aktualnie posągi znajdują się w muzeum w Delfach.

</doc>
<doc id="1431269" url="https://pl.wikipedia.org/wiki?curid=1431269" title="GConf">
GConf

GConf − system używany przez środowisko GNOME do przechowywania informacji o konfiguracji środowiska i apikacji.
Zmiany w konfiguracji są kontrolowane przez demona gconfd. Monitoruje on zmiany w bazie danych i przekazuje nowe wartości do aplikacji, które ich używają. Technika ta jest nazywana z angielskiego "auto-apply" w przeciwieństwie do "explicit-apply", która wymaga akceptacji zmiany wartości przez użytkownika. Używany jest też termin "instant-apply" w przeciwieństwie do prostego "apply".
Do przechowywania danych GConf używa drzewa katalogów i plików XML, których korzeniem jest ~/.gconf. GConf może też używać innych systemów przechowywania danych (baz danych), ale pliki XML są stosowane najczęściej.
Do ręcznej zmiany wartości służy program Gconf-editor, jednak zwykle nie jest on stosowany przez użytkowników. Sterowanie konfiguracją powinno być obsługiwane przez aplikacje, których dotyczy, ale w niektórych przypadkach nie jest, co niekiedy powoduje konieczność korzystania z tego programu.

</doc>
<doc id="1431274" url="https://pl.wikipedia.org/wiki?curid=1431274" title="Juan Manuel López (bokser)">
Juan Manuel López (bokser)

Juan Manuel López (ur. 30 czerwca 1983 w Juncos) – portorykański bokser, były zawodowy mistrz świata organizacji WBO w kategorii piórkowej (do 126 funtów), były mistrz świata tej samej organizacji w kategorii junior piórkowej (do 122 funtów).
Kariera amatorska.
Zaczął uprawiać boks w wieku dziesięciu lat. Jego bilans walk amatorskich to 126 zwycięstw i 24 porażki. W latach 2000-2004 pięć razy z rzędu zdobył tytuł mistrza Portoryko. Wystąpił na Igrzyskach Olimpijskich w 2004 w Atenach, gdzie przegrał już w swojej pierwszej walce.
Kariera zawodowa.
Początki i tytuł mistrza świata WBO w kategorii junior piórkowej.
Zawodową karierę rozpoczął w styczniu 2005. Do końca 2007 stoczył dwadzieścia walk - wszystkie zakończyły się jego zwycięstwem, w tym osiemnaście przed czasem. W lutym 2008 pokonał przez techniczny nokaut Jonathana Oquendo. 7 czerwca tego samego roku już w pierwszej rundzie niespodziewanie znokautował Daniela Ponce de Leóna i odebrał mu tytuł mistrza świata organizacji WBO. Takim samym wynikiem zakończyła się pierwsza obrona mistrzowskiego pasa - 4 października 2008 López już w czterdziestej siódmej sekundzie pierwszej rundy znokautował Cesara Figueroę. Zaledwie dwa miesiące później López po raz trzeci z rzędu zakończył pojedynek już w pierwszej rundzie, nokautując Sergio Manuela Medinę.
25 kwietnia 2009 roku pokonał przed czasem Gerrego Peñalosę, który nie wyszedł do walki po przerwie między dziewiątą i dziesiątą rundą. Dwa miesiące później pokonał Oliviera Lontchi'ego, który zrezygnował z walki po dziewiątej rundzie z powodu kontuzji żebra oraz znacznej przewagi Lópeza (Lontchi był dwukrotnie liczony w drugiej i dziewiątej rundzie). W ostatniej walce w 2009 roku po zaciętej walce pokonał jednogłośnie na punkty Rogersa Mtagwę.
Tytuł mistrza świata WBO w kategorii piórkowej.
W 2010 roku López zmienił kategorię wagową na wyższą, aby móc walczyć o tytuł mistrza świata WBO w kategorii piórkowej ze Stevenem Luevano. Do pojedynku doszło 23 stycznia 2010 roku w Madison Square Garden. Portorykańczyk pokonał rywala przez techniczny nokaut w siódmej rundzie i odebrał mu pas mistrzowski. 16 kwietnia 2011 doznał pierwszej porażki na zawodowym ringu tracąc pas, a jego przeciwnikiem w tamtym pojedynku był Orlando Salido, który pokonał mistrza przez TKO w szóstej rundzie. W następnej walce Lopez znokautował Mike'a Olivera w drugiej rundzie, po czym 10 marca 2012 doszło do rewanżu z Orlando Salido. Walka zakończyła się drugą w karierze porażką Lopeza, przez techniczny nokaut w dziesiątej rundzie pojedynku.

</doc>
<doc id="1431275" url="https://pl.wikipedia.org/wiki?curid=1431275" title="Puchar Świata w lotach narciarskich 1991/1992">
Puchar Świata w lotach narciarskich 1991/1992



</doc>
<doc id="1431282" url="https://pl.wikipedia.org/wiki?curid=1431282" title="Leo Jozef Suenens">
Leo Jozef Suenens



</doc>
<doc id="1431284" url="https://pl.wikipedia.org/wiki?curid=1431284" title="Cettia cetti">
Cettia cetti



</doc>
<doc id="1431285" url="https://pl.wikipedia.org/wiki?curid=1431285" title="Joseph-Ernest Van Roey">
Joseph-Ernest Van Roey



</doc>
<doc id="1431287" url="https://pl.wikipedia.org/wiki?curid=1431287" title="Reakcje charakterystyczne">
Reakcje charakterystyczne



</doc>
<doc id="1431290" url="https://pl.wikipedia.org/wiki?curid=1431290" title="Epic Movie">
Epic Movie



</doc>
<doc id="1431291" url="https://pl.wikipedia.org/wiki?curid=1431291" title="Abdul Hazred">
Abdul Hazred



</doc>
<doc id="1431292" url="https://pl.wikipedia.org/wiki?curid=1431292" title="Abd el Hazred">
Abd el Hazred



</doc>
<doc id="1431293" url="https://pl.wikipedia.org/wiki?curid=1431293" title="Marek Chodakiewicz">
Marek Chodakiewicz



</doc>
<doc id="1431296" url="https://pl.wikipedia.org/wiki?curid=1431296" title="Junko Fukuda">
Junko Fukuda



</doc>
<doc id="1431299" url="https://pl.wikipedia.org/wiki?curid=1431299" title="Juan Manuel López">
Juan Manuel López



</doc>
<doc id="1431300" url="https://pl.wikipedia.org/wiki?curid=1431300" title="Marina Genda">
Marina Genda



</doc>
<doc id="1431302" url="https://pl.wikipedia.org/wiki?curid=1431302" title="Hrabstwo Ellsworth">
Hrabstwo Ellsworth

Hrabstwo Ellsworth – hrabstwo położone w USA w stanie Kansas z siedzibą w mieście Ellsworth, najliczniejszym skupiskiem ludności. Hrabstwo zostało założone 27 lutego 1867.
Miasta.
Z szacowaną populacją na rok 2004:

</doc>
<doc id="1431304" url="https://pl.wikipedia.org/wiki?curid=1431304" title="Franck Lagorce">
Franck Lagorce

Franck Lagorce (ur. 1 września 1968 w L’Haÿ-les-Roses) – francuski kierowca wyścigowy.
W latach 1987–1989 Lagorce ścigał się we francuskiej Formule Ford. W 1990 był drugi w Championnat de France Formula Renault (Mistrzostwach Francji Formuły Renault). W 1991 zadebiutował we francuskiej Formule 3, a w 1992 został jej mistrzem. W latach 1993–1994 ścigał się w Formule 3000 (w 1994 był jej wicemistrzem). W latach 1994–1995 był kierowcą testowym zespołu Formuły 1 Ligier i wystartował w barwach tego zespołu w dwóch ostatnich wyścigach Formuły 1 sezonu 1994 w zastępstwie Johnny’ego Herberta – Grand Prix Japonii nie ukończył (kolizja z Martinim na 10 okrążeniu), a w Grand Prix Australii był jedenasty. W 1996 był kierowcą testowym zespołu Forti. W tym samym roku wygrał Renault Spider Trophy.

</doc>
<doc id="1431306" url="https://pl.wikipedia.org/wiki?curid=1431306" title="Kildajny">
Kildajny

Kildajny – osada w Polsce położona w województwie warmińsko-mazurskim, w powiecie braniewskim, w gminie Lelkowo.
W latach 1975–1998 miejscowość administracyjnie należała do województwa elbląskiego.
Obecnie w miejscowości nie ma zabudowy.

</doc>
<doc id="1431308" url="https://pl.wikipedia.org/wiki?curid=1431308" title="Federació Andorrana de Futbol">
Federació Andorrana de Futbol

Federació Andorrana de Futbol – ogólnokrajowy związek sportowy działający na terenie Andory, będący jedynym prawnym reprezentantem andorskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Siedziba związku mieści się w Escaldes-Engordany. Związek powstał w 1994, a od 1996 jest członkiem FIFA. Członkiem UEFA stał się w 1994. Prezesem jest Victor Santos, który zastąpił Antoniego Giribeta.
Związek jest organizatorem Primera Divisió, czyli najwyższej klasy rozgrywkowej w Andorze, a także reprezentacji Andory.

</doc>
<doc id="1431309" url="https://pl.wikipedia.org/wiki?curid=1431309" title="Dobrobąd">
Dobrobąd

Dobrobąd — staropolskie imię męskie, zrekonstruowane na podstawie nazwy miejscowości. Składa się z członu "Dobro-" ("dobry") i "-bąd" ("być", pierwotnie "róść, dojrzewać, stawać się"). Przypuszczalnie imię to znaczyło: "bądź/stań się/jesteś/będziesz dobry". Imię "Dobrobud" występuje w językach: czeskim, serbskim, chorwackim i łużyckim. 
Dobrobąd imieniny obchodzi 7 września.

</doc>
<doc id="1431312" url="https://pl.wikipedia.org/wiki?curid=1431312" title="Katastrofa kolejowa w Paryżu">
Katastrofa kolejowa w Paryżu

Katastrofa kolejowa na stacji Paris-Lyon wydarzyła się 27 czerwca 1988 r. o godzinie 19.10 w podziemnej części dworca Paris-Lyon. Pociąg pasażerski podróżujący z prędkością ok. 70 km/h zderzył się czołowo ze składem stojącym przy peronie. W wyniku katastrofy zginęło 56 osób a 57 zostało rannych. Była to najtragiczniejsza katastrofa kolejowa w historii Paryża od czasu utworzenia przedsiębiorstwa SNCF w 1938 r.
Zderzenie.
Pociąg 153944 relacji Melun - Corbeil-Essonnes - Paris-Lyon złożony z dwóch elektrycznych zespołów trakcyjnych serii Z 5300 został zatrzymany za pomocą hamulca bezpieczeństwa w okolicy dworca Vert de Maisons przez pasażerkę, która zorientowała się, że pociąg nie zatrzymuje się na tej stacji. Po ok. dwudziestu minutach pociąg ruszył ponownie. Zatrzymanie pociągu spowodowało zwiększenie opóźnienia, w konsekwencji nastawnia stacji Paris-Lyon poleciła maszyniście kontynuować podróż bez zatrzymania do stacji końcowej. Mijając sygnał nakazujący ograniczenie prędkości, maszynista zorientował się, że hamulce pociągu nie zapewniają dostatecznej wydajności hamowania. Maszynista zdał sobie sprawę, że nie zdoła zatrzymać pociągu przed dotarciem do stacji, w konsekwencji zawiadomił nastawnię drogą radiową. Jednocześnie użył urządzenia, które drogą radiową zatrzymuje wszystkie pociągi w promieniu 10 km, po czym schronił się wraz z pasażerami w tylnej części składu.
Tymczasem pociąg zmierzał w kierunku dworca Paris-Lyon. Ostatni odcinek trasy posiadał nachylenie rzędu 4%, co spowodowało zwiększenie prędkości. Z powodu spóźnienia jednego z konduktorów, tor na który powinien wjechać był wciąż zajęty przez inny pociąg. Maszynista tego pociągu dostrzegłszy nadjeżdżający skład zaczął nadawać do podróżnych przez interkom polecenie opuszczenia składu. Kontynuował nadawanie ostrzeżenia aż do kolizji i poniósł śmierć w jej wyniku.
W nadjeżdżającym pociągu pierwszy wagon był wagonem silnikowym, podczas gdy w pociągu stojącym przy peronie na czele znajdował się wagon sterowniczy, o mniej solidnej konstrukcji. Z tego powodu przy kolizji został on zmiażdżony do połowy. Dodatkowo skutki kolizji zwiększył fakt, iż nastąpiła ona w tunelu. W wyniku zderzenia zginęło 56 osób, 57 zostało rannych. Skutki byłyby bardziej tragiczne gdyby nie postawa maszynisty składu na peronie, nadającego ostrzeżenia do ostatniej chwili.
Przyczyny tragedii.
Badania przeprowadzone przez ekspertów wykazały, że do wypadku przyczynił się łańcuch katastroficznych działań:

</doc>
<doc id="1431314" url="https://pl.wikipedia.org/wiki?curid=1431314" title="Citroen C4 Picasso">
Citroen C4 Picasso



</doc>
<doc id="1431315" url="https://pl.wikipedia.org/wiki?curid=1431315" title="Warbus">
Warbus

Warbus sp. z o.o – prywatna spółka transportowa z siedzibą w Warszawie, obsługująca linie miejskie w Lublinie i Sopocie, gminne linie autobusowe łączące gminę Miękinia z Wrocławiem oraz w Nowej Soli w Lubuskiem oraz w Lesznowoli pod Warszawą, a wcześniej także w gminach Murowana Goślina, Oborniki i Ełk oraz przewozy na liniach hipermarketowych w Warszawie. Firma powstała w 2000 roku, początkowo pod nazwą Marinavet Industries. 
Oddział w Warszawie.
Firma Warbus w Warszawie rozpoczęła działalność od obsługi Centrum Handlowego Reduta, później także CH Wola Park, CH BlueCity i Galerii Mokotów. W 2006 przedsiębiorstwo wygrało przetarg na obsługę komunikacji w podwarszawskiej gminie Lesznowola (linie L1, L2, L3, L4 i L5). W roku 2007 ostatnia z linii hipermarketowych (CH Reduta) została przejęta przez Mobilis.
Oddział w Poznaniu (nieaktualne).
W 2007 roku firma Warbus wygrała przetarg na obsługę komunikacji miejskiej w gminie Murowana Goślina. Od 1.09.2008 przejęła obsługę linii 341 (111) (RONDO ŚRÓDKA – PRZEBĘDOWO) i 348 (188) (OS. SOBIESKIEGO – PRZEBĘDOWO) od MPK Poznań. W tym celu zakupiono 4 sztuki fabrycznie nowych autobusów Solaris Urbino 12 oraz 2 sztuki używanych autobusów MAN NU313.
Od 1.09.2008 w związku z nową polityką numeracji linii wprowadzoną przez UM Poznań linie 111 i 188 zmieniły numerację na 341 i 348. Trasy linii pozostały bez zmian. Obsługę tych linii firma Warbus zakończyła 31.12.2014, oddając linię 348 MPK Poznań, a linię 341 – spółce Transkom.
Od 1.01.2009 do 31.12.2012 firma obsługiwała linie wewnątrzgminne: 390, 395 i 399. 
Od 10.09.2010 spółka Warbus rozpoczęła przewozy na zlecenie Zarządu Transportu Miejskiego w Poznaniu na linii mikrobusowej 121. Linia ta została zawieszona z dniem 1.01.2012.
Od 2.11.2011 firma obsługuje komunikacje w mieście i gminie Oborniki. Obsługa linii została zawieszona 17 07. 2019..
Oddział w Gdańsku (nieaktualne).
Od dnia 01.01.2009 r. spółka Warbus rozpoczęła przewozy na zlecenie Zarządu Transportu Miejskiego w Gdańsku na liniach 117, 122, 126, 143 (wspólnie z ZKM Gdańsk) i 171 (wspólnie z PKM Gdynia), a przejściowo również na liniach 166 (wspólnie z PKS Gdańsk) czy T6. 23 grudnia 2017 firma faktycznie zaprzestała świadczenia usług przewozowych na terenie Gdańska.
Od dnia 01.03.2010 r. spółka Warbus rozpoczęła przewozy na zlecenie Zarządu Komunikacji Miejskiej w Gdyni. Jeden autobus jeździ na liniach 177 i 187.
Oddział w Elblągu (nieaktualne).
Od dnia 01.02.2014 r. spółka Warbus rozpoczęła przewozy na zlecenie Zarządu Komunikacji Miejskiej w Elblągu na liniach 10, 11, 13, 17, 30, 31. 18.07.2019 r. firma zaprzestała obsługi linii w Elblągu ze względu na utratę płynności finansowej.
Oddział we Wrocławiu.
Od 4 września 2016 roku przewoźnik świadczy usługi we Wrocławiu na podstawie umowy z miastem. Obsługuje linie miejskie i podmiejskie do gminy Miękinia. Trasy obsługiwane przez Warbus łączą pętle tramwajowo-autobusową w dzielnicy Leśnica z zachodnimi osiedlami miasta, m.in. Ratyń, Jerzmanowo (117), Żar (137) czy Maślice (123) oraz w miejscowościach Brzezina i Gałów. Trasy obsługuje 12 niskowejściowych pojazdów Iveco Crossway 10,8 LE.
25 października 2018 r. na skutek niewypłacenia wynagrodzeń na czas, wrocławscy kierowcy spółki podjęli strajk, na skutek którego część autobusów nie wyjechała w trasy.
Oddział w Lublinie (nieaktualne).
Od 15 grudnia 2016 roku Warbus rozpoczął obsługę linii na zlecenie Zarządu Transportu Miejskiego w Lublinie 11 standardowymi oraz 22 przegubowymi Mercedesami Conecto. 

</doc>
<doc id="1431317" url="https://pl.wikipedia.org/wiki?curid=1431317" title="Citroen Grand C4 Picasso">
Citroen Grand C4 Picasso



</doc>
<doc id="1431320" url="https://pl.wikipedia.org/wiki?curid=1431320" title="Dolina Pięciu Stawów">
Dolina Pięciu Stawów



</doc>
<doc id="1431322" url="https://pl.wikipedia.org/wiki?curid=1431322" title="Elektroporacja">
Elektroporacja

Elektroporacja – zastosowanie pola elektrycznego do odwracalnego uszkodzenia błony komórkowej w celu dokonania transformacji komórek (bakteryjnych lub grzybowych) lub protoplastów roślinnych.

</doc>
<doc id="1431324" url="https://pl.wikipedia.org/wiki?curid=1431324" title="Laura Geller">
Laura Geller

Laura Geller (ur. 1950) – amerykańska kobieta rabin. Jest trzecią kobietą w Stanach Zjednoczonych, którą ordynowano na rabina oraz pierwszą, która prowadziła stołeczną synagogę.
Życiorys.
Laura Geller ukończyła w 1971 roku Brown University. Na rabina została ordynowana w 1976 roku w Hebrew Union College-Jewish Institute of Religion. Początkowo pracowała na University of Southern California. W 1990 roku podjęła pracę jako kierownik w Amerykańskim Kongresie Żydów, oddział Południowo-Wschodni Pacyfik, gdzie założyła AJCongress Feminist Center, które stało się wzorem dla innych żydowskich organizacji feministycznych w USA. Od 1994 roku jest rabinem w Temple Emanuel w Beverly Hills w stanie Kalifornia. Obecnie przysługuje jej tam tytuł rabina seniora. Wykładała na University of Judaism, University of Southern California, Wexner Fellows Program i Wexner Heritage Foundation. 25 czerwca 2004 roku prowadziła nabożeństwo szabatowe w Beit Warszawa. Umożliwiła członkom tej społeczności także korzystanie z szabatowego siduru swojego autorstwa.
Mężem Laury Geller jest Richard A. Siegel, z którym ma syna Joshue i córkę Elanę. Jest także przybraną matką dla Andrew i Rutha Siegel.

</doc>
<doc id="1431325" url="https://pl.wikipedia.org/wiki?curid=1431325" title="Pieces Of Dream">
Pieces Of Dream



</doc>
<doc id="1431326" url="https://pl.wikipedia.org/wiki?curid=1431326" title="Smith Ely Jelliffe">
Smith Ely Jelliffe

Smith Ely Jelliffe (ur. 27 października 1866 w Brooklynie, zm. 25 września 1945 w Lake George) – amerykański neurolog, psychiatra, psychoanalityk. Praktykował w Nowym Jorku.
Życiorys.
Urodził się 27 października 1866 w Brooklynie jako syn Williama Munsona Jelliffego i Susan Emmy Kitchell. Początkowo zajmował się botaniką i farmacją, w połowie lat 90. XIX wieku zainteresował się psychiatrią, neuropsychiatrią i ostatecznie psychoanalizą. Był jednym z pierwszych zwolenników teorii Freuda w Stanach Zjednoczonych, przetłumaczył wiele jego prac na angielski. Od 1902 roku właściciel i wydawca "Journal of Nervous and Mental Disease". W 1907 roku razem z Williamem Alansonem White'em rozpoczął wydawanie "Nervous and Mental Disease Monograph Series", w której to serii ukazały się dzieła Freuda, Junga, Adlera i innych europejskich psychoanalityków, a także monografie neurologiczne i psychiatryczne.

</doc>
<doc id="1431329" url="https://pl.wikipedia.org/wiki?curid=1431329" title="Trolling (wędkarstwo)">
Trolling (wędkarstwo)

Trolling – metoda połowu ryb drapieżnych polegająca na ciągnięciu wędką przynęty na żyłce lub lince za łodzią. Ruch przynęty imituje ruch ryby i prowokuje do ataku. Przez pewien czas metoda była zakazana w Polsce, obecnie dozwolona. Dozwolona też w niektórych krajach Skandynawii.
Bardzo popularna przy połowie ryb morskich, skuteczna również w wodach śródlądowych. 
Przynęta: wobler, ripper, popper i inne. Kołowrotek typu multiplikator (lepiej) lub kołowrotek o szpuli stałej (gorzej). Wędzisko - zgodnie z przyzwyczajeniem wędkującego. 
Nie mylić z metodą spinningową: "spin" w języku angielskim to obrót, kręt, skręcanie - dotyczy wyłącznie ruchu obrotowego, np. ruchu kabłąka wokół stałej szpuli lub ruchu szpuli w kołowrotku typu multiplikator. W języku angielskim metoda spinningowa to "casting" w odróżnieniu od polskiego "spinning".

</doc>
<doc id="1431330" url="https://pl.wikipedia.org/wiki?curid=1431330" title="Mikroiniekcja">
Mikroiniekcja

Mikroiniekcja – metoda umożliwiająca kontrolowane, bezpośrednie wprowadzanie dowolnego rodzaju substancji do pojedynczej, obserwowanej w mikroskopie komórki. Dzięki tej metodzie można wprowadzać do komórek DNA, RNA, białka a nawet mitochondria.

</doc>
<doc id="1431331" url="https://pl.wikipedia.org/wiki?curid=1431331" title="Hatiora">
Hatiora

Hatiora Britton &amp; Rose – rodzaj sukulentów z rodziny kaktusowatych ("Cactaceae"). Gatunki z tego rodzaju występują w Brazylii.
Systematyka.
Rodzaj "Hatiora" bywa włączany do rodzaju "Rhipsalis" Gaertn.
"Epiphyllopsis" Backeb. &amp; F. M. Knuth, "Hariota" DC., "Pseudozygocactus" Backeb., "Rhipsalidopsis" Britton &amp; Rose
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Rhipsalideae ", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Hatiora" Britton &amp; Rose.

</doc>
<doc id="1431332" url="https://pl.wikipedia.org/wiki?curid=1431332" title="Michel Tremblay">
Michel Tremblay

Michel Tremblay (ur. 25 czerwca 1942 w Montréalu) – kanadyjski pisarz, dramaturg, scenarzysta i tłumacz. Najsłynniejszy przedstawiciel nowego pokolenia artystów québeckich, którzy w czasie Spokojnej Rewolucji uznali joual za formę ekspresji artystycznej.
Jego pierwsza sztuka teatralna "Siostrzyczki" ("Les belles-soeurs", 1965) przyczyniła się do zrewolucjonizowania pojęcia teatru w Quebecu - akcent po raz pierwszy położony został na problemy przedstawicieli niższych warstw społecznych: żony robotników zmagające się z problemami życia codziennego, seksualnym tabu i pragnieniem lepszego jutra. "Siostrzyczki" nakreśliły późniejsze pole zainteresowań literackich Tremblaya - zgłębianie dusz osób wykluczonych przez społeczeństwo. Jego twórczość można przedstawić na zasadzie trzech ścieżek tematycznych, które często się przenikają: robotniczy Montreal ("Chroniques du Plateau Mont-Royal"), homoseksualizm ("Le coeur découvert") i fantastyka ("La cité dans l'œuf").
Jako zdeklarowany homoseksualista, napisał wiele powieści ("La duchesse et le roturier", "La nuit des princes charmants", "Le coeur découvert", "Le coeur éclaté") oraz dramatów ("Hosanna", "La duchesse de Langeais"), w których główne wątki dotyczyły osób homoseksualnych. W 2010 roku jego zasługi w przekraczaniu tabu dotyczącego odmiennych orientacji seksualnych zostały uhonorowane Nagrodą za walkę z homofobią (Prix de lutte contre l'homophobie) kanadyjskiej Fundacji EMERGENCE.
Uznany przez międzynarodową krytykę i tłumaczony na wiele języków. W 2008 roku uhonorowany został Legią honorową.
W Polsce znany ze swoich sztuk teatralnych:

</doc>
<doc id="1431337" url="https://pl.wikipedia.org/wiki?curid=1431337" title="Mark Raymond">
Mark Raymond

Mark Raymond (ur. 2 maja 1979) – australijski biathlonista i biegacz narciarski. Uczestnik mistrzostw świata w obu tych dyscyplinach. Medalista mistrzostw Australii w biegach narciarskich. Po zakończeniu kariery trener biathlonu.
Pięciokrotnie brał udział w biathlonowych mistrzostwach świata (2004, 2005, 2007, 2008 i 2009) – najwyższą, 77. pozycję, zajął w biegu indywidualnym w 2007. W Pucharze Świata zadebiutował 9 stycznia 2003 w Oberhofie, gdzie był 94. w sprincie. W sumie przez 8 sezonów (2002/2003 do 2009/2010) startował w zawodach tego cyklu, jednak ani razu nie zdobył punktów – najlepszy rezultat, 67. miejsce zanotował 8 lutego 2003 w Lahti.
Jest medalistą mistrzostw Australii w biegach narciarskich. W dyscyplinie tej czterokrotnie stawał na podium zawodów zaliczanych do Pucharu Kontynentalnego (za każdym razem w ramach rozgrywanych w Australii zawodów z cyklu Australia/New Zealand Cup) – po dwa razy na drugim i trzecim jego stopniu. W marcu 2009 wystartował w mistrzostwach świata w narciarstwie klasycznym, zajmując 54. lokatę w biegu na 50 kilometrów stylem dowolnym – był wówczas ostatnim sklasyfikowanym zawodnikiem, który ukończył ten dystans i nie został w jego trakcie zdublowany.
Po zakończeniu kariery zawodniczej został trenerem biathlonu.

</doc>
<doc id="1431338" url="https://pl.wikipedia.org/wiki?curid=1431338" title="Manami Fuku">
Manami Fuku



</doc>
<doc id="1431339" url="https://pl.wikipedia.org/wiki?curid=1431339" title="Testy akwarystyczne">
Testy akwarystyczne

Testy akwarystyczne – zwyczajowo przyjęta nazwa zestawów odczynników chemicznych przeznaczonych do badania jakości wody w akwarium.
Zastosowanie.
Przy pomocy testów akwarystycznych bada się następujące właściwości wody: stężenie amoniaku, azotynów, azotanów, zawartość tlenu, dwutlenku węgla, żelaza, a także twardość wody i jej odczyn.
Podstawowy zestaw testów dla akwariów słodkowodnych stanowią odczynniki na badanie takich parametrów jak:
Istnieją również testy na zawartość żelaza (Fe), chloru (Cl), fosforu (P) i inne, lecz te stosowane są głównie do badania wody w akwariach roślinnych (holenderskich).
Typy testów.
Testy akwarystyczne dzieli się na:
Przez większość akwarystów polecane są testy kropelkowe i mieszane ze względu na dokładność pomiarów, a w związku z tym niską ceną pojedynczego testu.
Testy paskowe.
Najczęściej spotykane w handlu detalicznym, w małych sklepach zoologicznych o charakterze ogólnym. Testy te mają postać paska wykonanego z niereaktywnego chemicznie plastiku z umieszczonymi nań substancjami reagującymi. Metodyka pomiaru polega na odpowiednio długim umieszczeniu paska w wodzie pochodzącej z akwarium. Zasada pomiaru polega na porównaniu powstałego zabarwienia danego fragmentu paska z barwną skalą odpowiadającą za dany parametr.
Testy te są zwykle mało dokładne oraz dają duże rozbieżności w pomiarach.
Testy kropelkowe.
Metodyka testu polega głównie na dodaniu do wody akwariowej kolejnych odczynników w odpowiedniej kolejności. Pomiaru dokonuje się poprzez porównanie koloru powstałego roztworu z barwną skalą dołączoną do testu lub poprzez liczenie kropel dodanego odczynnika (testy na twardość wody).
Testy mieszane.
Stanowią połączenie testów zawierających odczynniki w formie płynnej oraz w postaci proszku. W metodyce testu zamiast odczynnika płynnego dodaje się niewielką ilość odczynnika w postaci stałej. Zasada pomiaru jest taka sama jak w testach kropelkowych.
Producenci.
Do najbardziej popularnych producentów testów akwarystycznych należą firmy

</doc>
<doc id="1431340" url="https://pl.wikipedia.org/wiki?curid=1431340" title="Karbenicylina">
Karbenicylina

Karbenicylina (łac. "Carbenicillinum") – antybiotyk β-laktamowy, karboksybenzoilowa pochodna penicyliny (karboksypenicyliny). Blokuje reakcje sieciowania (łączenia się) pomiędzy równoległymi łańcuchami peptydoglikanowymi i w ten sposób uniemożliwia dokończenie budowy ściany komórkowej u wielu bakterii Gram-dodatnich i Gram-ujemnych.
Zastosowanie.
Lek stosowany w leczeniu ciężkich zakażeń dróg moczowych, zapaleń opon mózgowo-rdzeniowych, zakażeń po zabiegach chirurgicznych, bakteryjnego zapalenia wsierdzia.
Skutki niepożądane.
rzadziej: 

</doc>
<doc id="1431342" url="https://pl.wikipedia.org/wiki?curid=1431342" title="Ellsworth (Kansas)">
Ellsworth (Kansas)

Ellsworth – miasto, siedziba hrabstwa Ellsworth w stanie Kansas, USA, położone nad rzeką Smoky Hill. W 2000 roku mieszkało tu 2965 osób.
Jest to siedziba więzienia stanowego dla Kansas (ang.: "Kansas State Ellsworth Correctional Facility").
Historia.
Miasto było głośnym centrum Dzikiego Zachodu, centrum spędu bydła i ośrodkiem hazardu i prostytucji, ponieważ przebiegała tędy nowo wybudowana kolej. Dziki Bill Hickok ubiegał się o stanowisko szeryfa Ellsworth w 1868, ale przegrał do byłego wojskowego E.W. Kingsbury. Kingsbury okazał się bardzo dobrym stróżem prawa i porządku, ale potrzebował w tym celu powołania miejscowej policji, jako że odpowiedzialny był za teren całego hrabstwa. Przemoc w Ellsworth była codziennością. Szeryf Will Seamans został zastrzelony w ciągu pełnienia obowiązków 26 września 1869. Później rewolwerowiec Wyatt Earp pełnił to stanowisko, ale nic historycznego tu nie zadziałał.

</doc>
<doc id="1431343" url="https://pl.wikipedia.org/wiki?curid=1431343" title="Chika Shibuya">
Chika Shibuya



</doc>
<doc id="1431344" url="https://pl.wikipedia.org/wiki?curid=1431344" title="Max Adrian">
Max Adrian

Max Adrian (właśc. Max Bor; ur. 1 listopada 1903 w Enniskillen, zm. 19 stycznia 1973 w Wilford) – angielski aktor teatralny i filmowy.
Za rolę w filmie "Boy Friend" otrzymał nominację do nagrody Brytyjskiej Akademii Sztuk Filmowych i Telewizyjnych w kategorii "Najlepszy aktor drugoplanowy" (1973).

</doc>
<doc id="1431345" url="https://pl.wikipedia.org/wiki?curid=1431345" title="Thug Love">
Thug Love

Thug Love – trzeci singel wydany przez amerykańskiego rapera 50 Centa, a tym samym drugi z albumu "Power of the Dollar" po singlu „How to Rob”. Gościnnie w piosence uczestniczyła grupa Destiny’s Child. Dwa dni przed planowanym nagraniem teledysku (26 maja 2000), 50 Cent został postrzelony przed domem swojej babci.

</doc>
<doc id="1431347" url="https://pl.wikipedia.org/wiki?curid=1431347" title="Schönewalde">
Schönewalde

Schönewalde – miasto w Niemczech w kraju związkowym Brandenburgia, w powiecie Elbe-Elster.

</doc>
<doc id="1431350" url="https://pl.wikipedia.org/wiki?curid=1431350" title="Niebieski laser">
Niebieski laser

Niebieski laser półprzewodnikowy – potoczna nazwa diody laserowej zbudowanej na bazie azotku galu (GaN). Nazwa pochodzi od koloru światła, które emituje dioda. Nazwa ta jest zresztą w znacznym stopniu myląca ze względu na to, że najbardziej typowa konstrukcja tego lasera emituje światło o długość fali 405 nm. Oko ludzkie widzi takie światło jako fioletowe.
Historia.
Pierwsza półprzewodnikowa dioda laserowa została wytworzona przez Shujiego Nakamurę z japońskiej firmy Nichia Chemicals na przełomie roku 1995 i 1996. Był to laser emisji krawędziowej, z warstwą aktywną zbudowaną ze studni kwantowych InGaN. Początkowo struktury te były wytwarzane na podłożach z szafiru, obecnie lasery mają podłoża z monokrystalicznego azotku galu.
Wkrótce po demonstracji Nakamury (firma Nichia) wiele firm i uniwersytetów japońskich i amerykańskich włączyło się do rywalizacji o stworzenie wydajnego i trwałego lasera półprzewodnikowego na azotku galu. Były to między innymi:
Konstrukcja niebieskiej diody laserowej na azotku galu.
Diody laserowe emitujące światło niebieskie zbudowane w oparciu o azotek galu są to przyrządy o emisji krawędziowej i typowej dla diod laserowych konstrukcji o rozdzielonym ograniczeniu przestrzennym pola i nośników (Separate Confinement Heterostructure – SCH). Światłowodem w takiej strukturze jest typowo warstwa azotku galu o szerokości 200-300 nm. Okładkami światłowodu są warstwy AlGaN o szerokościach od 500 do 2000 nm i zawartości aluminium od 5 do 10%. Warstwą aktywną (emitującą światło) są studnie kwantowe InGaN. Mają one szerokość około 3-4 nm i zawartość indu od 7 do 25% w zależności od pożądanej długości fali emisji. Podłożem dla takich laserów jest monokrystaliczny azotek galu.
Obecnie struktura laserowa narastana jest z reguły na powierzchni c kryształu azotku galu (związek ten krystalizuje w heksagonalnej strukturze wurcytu). Ze względu na to, że wzrost warstw lasera następuje wzdłuż polarnej osi c kryształu, struktury takie posiadają bardzo wysokie, wbudowane pola piezoelektryczne i piroelektryczne wpływające na własności optyczne przyrządów. Obecnie w wielu grupach prowadzi się prace nad wytwarzaniem struktur laserowych na niepolarnych lub tak zwanych semipolarnych powierzchniach kryształów GaN.
Od strony processingowej niebieskie diody laserowe wytwarzane są zwykle jako lasery wąskopaskowe (szerokość paska od 1,5-2 um), z trawioną mesą i izolacją tlenkową.
Lasery azotkowe montowane są w hermetycznych obudowach o rozmiarach 5,6 mm.
Parametry niebieskich diod laserowych.
Lasery wytwarzane na azotku galu emitują światło w zakresie od bliskiego ultrafioletu do niebiesko-zielonego (370-500 nm), w zależności od składu chemicznego warstwy aktywnej. Gęstości prądu progowego w tych laserach są rzędu 2-5 kA/cm². Napięcia progowe wynoszą od 3,8 V do 5,5 V w zależności od konstrukcji lasera. Sprawności przyrządów są rzędu 0,8-1,8.
Lasery emisji powierzchniowej – VCSEL.
Konstrukcja laserów emisji powierzchniowej na azotku galu (Vertical Cavity Surface Emitting Laser) od dawna była celem wielu grup badawczych. Jednak konstrukcja tych przyrządów była niezwykle trudna ze względu na problemy w otrzymaniu monolitycznych zwierciadeł Bragga, posiadających zarówno dobre właściwości strukturalne, jak i zadowalające parametry elektryczne. Dopiero ostatnio dzięki zastosowaniu technik hybrydowych (użycie zewnętrznych zwierciadeł dielektrycznych) udało się grupie z Tajwanu zademonstrować po raz pierwszy taki laser. Wkrótce potem, firma Nichia zademonstrowała pracujący w temperaturze pokojowej azotkowy VCSEL
Lasery polarytonowe.
Lasery polarytonowe stanowią zupełnie nową koncepcję emiterów koherentnego światła. W klasycznym laserze półprzewodnikowym mechanizmem wzmocnienia jest emisja wymuszona, która prowadzi do uporządkowania układu fotonów. W laserze polarytonowym mamy do czynienia z polarytonami ekscytonowymi, quasi-cząstkami, które są kombinacją stanów fotonowych i ekscytonowych. Takie cząstki mają charakter bozonowy. W przypadku ich kondensacji, cały system elektronowo-fotonowy staje się koherentny i możliwa jest emisja światła o charakterze laserowym, bez inwersji obsadzeń. Azotek galu jest materiałem szczególnie dobrze predestynowanym do wytworzenia na nim takich emiterów, między innymi ze względu na wysoką energię wiązania ekscytonów. Pierwszy, pompowany optycznie, laser polarytonowy na azotku galu został zademonstrowany przez grupę z Politechniki Federalnej w Lozannie i Uniwersytetu w Southhampton w Wielkiej Brytanii
Niebieski laser w Europie.
Badania nad azotkowymi diodami laserowymi w Europie rozwijane były w kilku ośrodkach. Poniżej podano daty kilku pierwszych demonstracji laserów opartych na azotku galu przeprowadzonych w Europie:
Badania niebieskich laserów półprzewodnikowych prowadzone były w późniejszych latach również na uniwersytetach w Sheffield w Wielkiej Brytanii, Bath w Wielkiej Brytanii, w Instytucie Fraunhofera we Fryburgu Bryzgowijskim i w Politechnice Federalnej w Lozannie (EPFL) – Szwajcaria
Polska technologia produkcji.
W Polsce technologię niebieskich laserów na azotku galu rozwija Instytut Wysokich Ciśnień PAN w Warszawie i jego spin-off TopGaN Sp. z o.o. Ta technologia oparta jest na metodzie wysokociśnieniowej syntezy azotku galu, która umożliwia otrzymywanie podłoży o bardzo niskiej ilości dyslokacji. Polski niebieski laser został zademonstrowany w grudniu 2001. Od tego czasu trwają prace nad optymalizacją lasera i budowana jest linia produkcyjna. W tej grupie zademonstrowano również pierwszy laser niebieski wykonany ultraczystą technologią PAMBE (Plasma Assisted Molecular Beam Epitaxy).
Zastosowanie azotkowych diod laserowych.
Pierwotnie głównym motorem rozwoju azotkowych diod laserowych było wytworzenie nowych systemów optycznego zapisu informacji. Obecnie produkowane systemy powszechnego użytku w standardzie Blu-ray do zapisu materiałów wizyjnych i danych posługują się tego typu diodami laserowymi. Urządzeniem wykorzystującym takie napędy są konsole Sony PlayStation 3.
W zastosowaniach profesjonalnych (broadcastingowych) dużą popularność zdobył system XDCAM firmy SONY, który stosuje cyfrowy zapis i odczyt przy pomocy niebieskiego lasera na płycie zamkniętej w kasecie. Głównymi producentami tego typu diod w Japonii są: Nichia, Sony, Sanyo i Sharp.
Obecnie duże zainteresowanie przemysłu budzą diody laserowe o dłuższych falach emisji: 440-530 nm. Takie lasery mogą być wykorzystane jako składowe światła niebieskiego i zielonego w telewizji laserowej i mikro projektorach światła w telefonach komórkowych nowej generacji.
Przykładowe zastosowania laserów niebieskich:

</doc>
<doc id="1431351" url="https://pl.wikipedia.org/wiki?curid=1431351" title="Sonnewalde">
Sonnewalde

Sonnewalde (dolnołuż. "Groźišćo") – miasto w Niemczech, w kraju związkowym Brandenburgia, w powiecie Elbe-Elster.

</doc>
<doc id="1431352" url="https://pl.wikipedia.org/wiki?curid=1431352" title="S/y Aurora">
S/y Aurora

SY Aurora – jacht zbudowany w stoczni George Lawley &amp; Sons w 1938 roku, w Bostonie.
Historia i rejsy.
Slup klasy weekender o długości 35 stóp został zaprojektowany przez biuro projektowe konstrukcji jachtowych Sparkman &amp; Stephens w Nowym Jorku, prowadzonym przez braci Olina i Roda Stephens. Projektanci zasłynęli z konstrukcji wielu jachtów oceanicznych, które brały udział w regatach o Puchar Ameryki, jak również w regatach Fastnet. 
Krzysztof Czerwionka z Wejherowa jachtem "s/y Aurora" przepłynął samotnie Atlantyk w 1993. Zimową pora 1993/1994 kontynuując rejs do Polski przepłynął Morze Północne i Morze Bałtyckie. Do Gdyni przypłynął 21 stycznia 1994.

</doc>
<doc id="1431354" url="https://pl.wikipedia.org/wiki?curid=1431354" title="Joual">
Joual

Joual – socjolekt robotniczych warstw społecznych w prowincji Québec. Różni się od standardowej formy języka francuskiego (dawna norma paryska) wykorzystaniem znacznej ilości anglicyzmów (przede wszystkim dot. terminologii technicznej, rozluźnionej wymowy oraz specyficznych przekleństw czerpiących z języka kościelnego ("sacres"). W okresie spokojnej rewolucji stał się środkiem artystycznym m.in. w twórczości Michela Tremblaya. Dzisiaj często jest mylony z językiem mówionym Quebekczyków.
Historia.
Joual powstał w związku z niekorzystną dla języka francuskiego polityką językową Kanady wobec Québecu. Język angielski był faworyzowany w życiu publicznym, językiem sukcesu, podczas gdy zubożały w terminologię dot. realiów północnoamerykańskich język francuski został zepchnięty do roli języka drugorzędnego. Ludność francuskojęzyczna pracowała głównie w anglojęzycznych fabrykach, toteż jej język zaadaptował się do rzeczywistości pozajęzykowej przyjmując wiele anglicyzmów. 
Termin "joual" pochodzi od (koń), gdyż zdaniem narzekającego na ten nowy sposób mówienia duchowieństwa był to język bydła. 
W okresie spokojnej rewolucji odbywała się debata na temat joualu, która podzieliła społeczeństwo québeckie na purystów egzaltujących język Ludwika XIV, językoznawców żądających powstania nowej normy języka francuskiego i młodych ludzi, którzy uważali joual za swój język i byli z niego dumni. Jednym z przedstawicieli ostatniej grupy był Michel Tremblay, który w 1965 roku dał wyraz swojemu zainteresowaniu joualem jako środkiem ekspresji artystycznej w sztuce teatralnej „Siostrzyczki” ("Les belles-sœurs")

</doc>
<doc id="1431355" url="https://pl.wikipedia.org/wiki?curid=1431355" title="If I Can’t">
If I Can’t

If I Can't jest czwartym, ostatnim singlem z albumu 50 Centa „Get Rich or Die Tryin’.
Singel ten zdobył 76 miejsce w USA. Utwór został napisany przez 50 Cent'a, a producentem został Dr. Dre.

</doc>
<doc id="1431357" url="https://pl.wikipedia.org/wiki?curid=1431357" title="Röderland">
Röderland

Röderland - gmina w Niemczech w kraju związkowym Brandenburgia, w powiecie Elbe-Elster.

</doc>
<doc id="1431359" url="https://pl.wikipedia.org/wiki?curid=1431359" title="Bażantek nostrzak">
Bażantek nostrzak



</doc>
<doc id="1431361" url="https://pl.wikipedia.org/wiki?curid=1431361" title="Warron Reatyński">
Warron Reatyński



</doc>
<doc id="1431368" url="https://pl.wikipedia.org/wiki?curid=1431368" title="Śpiąca królewna">
Śpiąca królewna

Śpiąca królewna (fr. "La Belle au bois dormant") – baśń o kontrowersyjnym pochodzeniu. Pierwsza jej wersja przypisywana jest Charles’owi Perraultowi, który opublikował ją w zbiorze "Histoires ou contes du temps passé" w 1697 roku. Wersja Charles’a Perraulta wykazuje analogie do włoskiej baśni autorstwa Giambattisty Basilego opublikowanej w 1634 pod tytułem "Sole, Luna, e Talia", w zbiorze "Lo cunto de li cunti overo lo trattenemiento de peccerille".
Inspiracje i spór o autorstwo.
Charles Perrault mógł inspirować się zamkiem Ussé nad Loarą, w którym gościł go markiz Louis Bernin de Valentinay. Zamek w Ussé podobno stał się wzorem dla zamku śpiącej królewny, gdyż otoczony był wówczas trudnymi do przebycia lasami. Obecnie w zamkowym muzeum znajduje się stała wystawa figur woskowych w kilku komnatach, odtwarzająca treść baśni.
Baśń o śpiącej królewnie istnieje też w wersji braci Grimm, którzy spisali przekazywaną ustnie wersję opowieści literackiej pierwotnie opublikowanej przez Perraulta. Opublikowali ją w swoim zbiorze "baśni" w 1812 roku (tom 1, nr 50).
Istnieje także polska wersja baśni pt. "Księżniczka głogu", którą napisał Władysław Ludwik Anczyc (1823-1883).
Baśń miała pochodzić od jednej z czterech bajarek, które choć mieszkały w Hesji i nosiły po mężach i ojcach niemieckie nazwiska, to z pochodzenia miały być częściowo Francuzkami – z grupy hugenotów, wygnanych w XVII wieku z Francji, którzy osiedlili się w Niemczech. One też miały według zwolenników francuskiej genezy baśni, opowiedzieć Grimmom baśnie Perraulta o Czerwonym Kapturku, czy Kopciuszku.
Grimowie uznawali jednak, że Perrault użył kilku oryginalnych baśni pochodzącej z niemieckiej tradycji ustnej, którą połączył z motywami właściwymi dla kultury Francji. Zdaniem Braci, element francuski dotyczy głównie drugiej połowy. 
Treść według Charles’a Perraulta.
Baśń w wersji Charles’a Perraulta składa się w oryginale z dwóch części. Druga część jest mniej znana, gdyż w większości wydań dla dzieci jest pomijana, prawdopodobnie ze względu na swoją drastyczność. Nie występuje także w wersji braci Grimm.
Baśń rozpoczyna się od narodzin długo wyczekiwanej córki. Na chrzciny zaproszono siedem wróżek i dla każdej zrobiono złote nakrycie. W trakcie przyjęcia nieoczekiwanie zjawiła się ósma wróżka, która przez zapomnienie nie została zaproszona; nie było też dla niej specjalnego nakrycia. Sześć z zaproszonych wróżek obdarowało królewnę urodą, inteligencją, wdziękiem oraz talentem do tańca, śpiewu i gry na instrumentach, natomiast urażona ósma wróżka zapowiedziała, że królewna ukłuje się wrzecionem i umrze. Siódma z zaproszonych wróżek, która nie złożyła jeszcze swojego daru, oświadczyła, że choć nie może cofnąć klątwy swojej siostry, może ją nieco złagodzić. Królewna nie umrze, ale zaśnie na sto lat. Po tym okresie obudzi ją ze snu piękny książę.
Król, chcąc zapobiec spełnieniu się klątwy, wydał rozkaz, by zniszczono wszystkie wrzeciona w kraju. Tymczasem królewna urosła. Pewnego dnia pod nieobecność rodziców zapuściła się na szczyt wieży i spotkała tam przędącą staruszkę, która nie słyszała o królewskim zakazie. Zaciekawiona królewna podeszła bliżej i postanowiła sama spróbować prząść, ale chwyciła wrzeciono tak niezdarnie, ze ukłuła się w palec i padła nieprzytomna na ziemię. Choć staruszka wezwała natychmiast pomoc, królewna się nie ocknęła.
Król polecił położyć córkę w łóżku w najpiękniejszej komnacie w pałacu. Wkrótce potem przybyła dobra wróżka i uśpiła wszystkich w zamku, by mogli wraz z królewną obudzić się po stu latach. Jedynie król i królowa ze smutkiem opuścili zamek, wokół którego szybko wyrosła gęstwina krzewów i drzew, tak że nikt nie mógł przejść.
Po stu latach w okolicy zawitał książę, a gdy usłyszał opowieść o uśpionej księżniczce, postanowił ją uratować. Zarośla rozstąpiły się przed nim, tak że bez przeszkód przedostał się do zamku. Wędrując po komnatach pełnych uśpionych dworzan, znalazł królewnę i upadł przy niej na kolana. Królewna obudziła się i wkrótce odbyły się ich zaślubiny.
Królewicz przez jakiś czas ukrywał, że się ożenił, obawiał się bowiem matki, która pochodziła z rodu potworów-ludożerców (fr. "ogres"). Dopiero gdy przejął władzę po śmierci ojca, sprowadził na zamek żonę wraz z dwojgiem urodzonych w międzyczasie dzieci. Wkrótce jednak wyjechał na wojnę, pozostawiając rodzinę pod opieką matki. Stara królowa wysłała synową i wnuki do wiejskiej posiadłości w lesie i tam wydała polecenie majordomowi, by przygotował z nich pieczeń. Majordom, chcąc ratować dzieci, zamiast nich przygotował dla królowej jagnię i koźlątką, a zamiast królewny - mięso łani. Wkrótce jednak ludożerczyni odkryła podstęp i chcąc się zemścić, przygotowała kadź pełną żmij. Zamierzała wrzucić tam księżniczkę, jej dzieci i majordoma. Niespodziewanie jednak zjawił się młody król, a jego matka sama rzuciła się do przygotowanej wanny.
Baśń kończy się wierszowanym morałem, w którym narrator wątpi, by jakakolwiek współczesna kobieta mogła przez sto lat czekać na męża. Stwierdza też, że małżeństwo zawarte w późniejszym wieku też może być szczęśliwe, ale nie sądzi, by ktokolwiek jego rady posłuchał.
Treść według braci Grimm.
Królowa podczas kąpieli spotkała żabę, która przepowiedziała jej narodziny córki. Gdy dziewczynka przyszła na świat, król zaprosił na przyjęcie dwanaście mądrych niewiast, które obdarowały ją cnotą, urodą, bogactwem i innymi cudownymi darami. Zanim odezwała się dwunasta z nich, niespodziewanie zjawiła się jeszcze jedna niewiasta, której król nie zaprosił, ponieważ miał za mało złotych talerzy. W zemście za doznaną obrazę zapowiedziała, że królewna w piętnastym roku życia ukłuje się wrzecionem i umrze. Dwunasta niewiasta, która nie zdążyła jeszcze złożyć daru, złagodziła klątwę i oświadczyła, że królewna tylko zaśnie na sto lat.
Aby zapobiec spełnieniu się klątwy, król rozkazał zniszczyć wszystkie wrzeciona w kraju. Tymczasem królewna dorosła. W dniu piętnastych urodzin, pod nieobecność rodziców, zapuściła się na szczyt wieży i spotkała tam przędącą staruszkę. Z ciekawości dotknęła wrzeciona, ukłuła się i zapadła w sen. To samo spotkało w tej chwili wszystkich obecnych w zamku, łącznie z królem i królową, którzy wrócili właśnie do domu. Wokół wyrósł wysoki kolczasty żywopłot.
Po kraju zaczęły krążyć legendy o uśpionej królewnie. Wielu książąt próbowało się do niej dostać, ale ginęli wśród cierni. Po stu latach zjawił się kolejny królewicz, który poznawszy historię księżniczki, postanowił ją zobaczyć. Zarośla zmieniły się przed nim w piękne kwiaty i rozstąpiły się, tak że bez przeszkód dotarł do zamku. Wędrując po komnatach pełnych uśpionych ludzi, znalazł królewnę i pocałował ją. Obudziła się wtedy, a wraz z nią cały zamek. Wkrótce odbyło się wesele.

</doc>
<doc id="1431371" url="https://pl.wikipedia.org/wiki?curid=1431371" title="Stand by for...">
Stand by for...



</doc>
<doc id="1431373" url="https://pl.wikipedia.org/wiki?curid=1431373" title="Jasminocereus thouarsii">
Jasminocereus thouarsii

Jasminocereus thouarsii (F. A. C. Weber) Backeb. – gatunek sukulenta z rodziny kaktusowatych ("Cactaceae"). Jest jedynym przedstawicielem monotypowego rodzaju Jasminocereus Britton &amp; Rose. Występuje w Ekwadorze (wyspy Galapagos).
Systematyka.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Browningieae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Jasminocereus" Britton &amp; Rose.
Odmiany:
Zagrożenia.
Gatunek "Jasminocereus thouarsii" został uznany za narażony na wyginięcie i wpisany do Czerwonej księgi gatunków zagrożonych (kategoria zagrożenia VU).

</doc>
<doc id="1431374" url="https://pl.wikipedia.org/wiki?curid=1431374" title="Dallgow-Döberitz">
Dallgow-Döberitz

Dallgow-Döberitz – gmina w Niemczech w kraju związkowym Brandenburgia, w powiecie Havelland.
Geografia.
Gmina Dallgow-Döberitz położona jest na zachód od aglomeracji Berlina, na trasie drogi krajowej B5.

</doc>
<doc id="1431376" url="https://pl.wikipedia.org/wiki?curid=1431376" title="Heinrich Curschmann">
Heinrich Curschmann

 
Heinrich Curschmann (ur. 28 czerwca 1846 w Gießen, zm. 6 maja 1910) – niemiecki lekarz, internista.
Do 1888 roku pracował w szpitalach w Berlinie i Hamburgu. Następnie otrzymał katedrę na Uniwersytecie w Lipsku.
Curschmann jest pamiętany m.in. za wydany w 1894 roku atlas fotografii medycznych "Klinische Abbildungen", będący jednym z pierwszych tego typu wydawnictw. Upamiętnia go też kilka eponimów medycznych, takich jak trokar Curschmanna czy wężownice Curschmanna (obecne w plwocinie chorych z astmą spiralnie skręcone pasma złuszczonego nabłonka).
Zmarł 6 maja 1910.
Jego synami byli geograf Fritz Curschmann i lekarz Hans Curschmann.

</doc>
<doc id="1431378" url="https://pl.wikipedia.org/wiki?curid=1431378" title="Ryszard Patelka">
Ryszard Patelka

Ryszard Patelka (ur. 21 marca 1935, zm. 29 czerwca 2019) – polski lekkoatleta specjalizujący się w rzucie oszczepem.
Reprezentant Polski w meczu międzypaństwowym przeciwko Jugosławii w 1959 (4. miejsce z wynikiem 68,86), brązowy medalista mistrzostw kraju w 1960 roku. Podczas kariery sportowej reprezentował barwy AZS-u Olsztyn (1955), Kormorana Olsztyn (1957–1958), LZS-u Działdowo (1959) i Zawiszy Bydgoszcz (od 1960). Rekord życiowy: 77,26 (12.05.1963, Bydgoszcz).
Pracował jako trener w sekcji lekkoatletycznej bydgoskiego Zawiszy.
Ojciec oszczepnika Bogdana Patelki.

</doc>
<doc id="1431379" url="https://pl.wikipedia.org/wiki?curid=1431379" title="Krystyna Ciechomska">
Krystyna Ciechomska

Krystyna Stanisława Ciechomska-Wolamin "z domu Drapińska" (ur. 8 listopada 1921 w Warszawie, zm. 4 maja 2012 tamże) – polska aktorka filmowa i teatralna.
Życiorys.
Siostra bliźniaczka aktorki Barbary Drapińskiej.
Debiutowała na teatralnej scenie 30 sierpnia 1948 roku w Teatrze Kameralnym Domu Żołnierza w Łodzi, gdzie występowała do roku 1949. W latach 1949–51 grała w Teatrze Polskim we Wrocławiu, następnie w latach 1951–61 w Teatrze Ludowym w Warszawie, a w latach 1961–84 w Teatrze Dramatycznym w Warszawie.
Występowała w roli hrabiny Genowefy Przełęskiej w serialu "Kariera Nikodema Dyzmy" (1979) Jana Rybkowskiego. 
Po zakończeniu kariery aktorskiej, w roku 1988, założyła hodowlę psów rasowych yorkshire terrier o przydomku hodowlanym „Coś Podobnego”.
Po śmierci Barbary Drapińskiej w 2000, przejęła po niej rolę Anieli Grzelakowej w słuchowisku radiowym "Matysiakowie".
Aktorka zmarła 4 maja 2012, a jej pogrzeb odbył się 18 maja na Powązkach Wojskowych w Warszawie (kwatera 4A-4-5).

</doc>
<doc id="1431383" url="https://pl.wikipedia.org/wiki?curid=1431383" title="Pierluigi Martini">
Pierluigi Martini

Pierluigi Martini (ur. 23 kwietnia 1961 w Lugo) – były włoski kierowca wyścigowy.
Martini wziął udział w 124 wyścigach Formuły 1 w latach 1984 – 1995. Zadebiutował w niej 9 września 1984 roku w zespole Toleman w zastępstwie Ayrtona Senny. Zapisał on się w historii zespołu Minardi (w którym przejeździł 8 sezonów) – jako ich jedyny kierowca startował z pierwszego rzędu (Grand Prix Stanów Zjednoczonych 1990), prowadził w wyścigu (Grand Prix Portugalii 1989).
Po zakończeniu startów w Formule 1 rozpoczął starty w wyścigach 24h Le Mans (wygrał te zawody w 1999 roku wraz z Yannickiem Dalmasem i Joachimem Winkelhockiem).
Podsumowanie sezonów.
W nawiasie podano liczbę zgłoszeń do wyścigu.

</doc>
<doc id="1431385" url="https://pl.wikipedia.org/wiki?curid=1431385" title="Milower Land">
Milower Land

Milower Land – gmina w Niemczech w kraju związkowym Brandenburgia, w powiecie Havelland.
Geografia.
Gmina Milower Land położona jest nad rzeką Hawelą, przy granicy z krajem związkowym Saksonia-Anhalt.

</doc>
<doc id="1431389" url="https://pl.wikipedia.org/wiki?curid=1431389" title="Jasminocereus">
Jasminocereus



</doc>
<doc id="1431390" url="https://pl.wikipedia.org/wiki?curid=1431390" title="Dolní Boříkovice">
Dolní Boříkovice

Dolní Boříkovice (niem. "Nieder Ullersdorf") – dzielnica miasta Králíky w Czechach, dawniej wioska.
Jest położona 1,5 km na południe od przejścia granicznego Boboszów (niedaleko Międzylesia), w powiecie (czes. "okres") Ústí nad Orlicí, na wysokości 561 m n.p.m. Wioska leży pomiędzy Bukovohorskou hornatinou na zachodzie a Hanušovickou vrchovinou na wschodzie. Bukovohorská hornatina stanowi południowo-wschodnią część Gór Orlickich. Najwyższe wzniesienie Hanušovickej vrchoviny jest góra "Jeřáb".
Najstarsze zapiski dotyczące wsi pochodzą z 1577 roku. Była założona na początku XVII wieku w przy starej drodze handlowej i wojennej. Znajdował się tutaj posterunek celny. Od 1975 jest częścią miasta Králíky.
Wieś rozciąga się wzdłuż drogi łączącej "Červenou Vodu" z główną szosą Žamberk - Hanušovice, na długości 3 km. Na zboczach "Suchého Vrchu" znajdują się źródła "Boříkoviceho potoku", który płynie przez całą wieś, aż po ujście do Cichej Orlicy (czes. "Tichá Orlice"). Nad wsią góruje barokowy kościół pw. Podwyższenia Krzyża Świętego z 1706, rozbudowany w 1818. We wsi znajduje się figura św. Jana Nepomucena oraz Kalwaria obok remizy straży pożarnej. W centrum stoi budynek szkoły z 1867.

</doc>
<doc id="1431391" url="https://pl.wikipedia.org/wiki?curid=1431391" title="Marcus Terentius Varro">
Marcus Terentius Varro



</doc>
<doc id="1431397" url="https://pl.wikipedia.org/wiki?curid=1431397" title="Tadeusz Paprocki">
Tadeusz Paprocki

Tadeusz Paprocki (ur. 11 maja 1932) – polski lekkoatleta specjalizujący się w rzucie oszczepem.
Wicemistrz Polski z 1957 roku. Reprezentował barwy klubów bydgoskich: LZS-u (1952) i Gwardii (1953) oraz warszawskiego AZS-u (od 1954). Rekord życiowy: 74,19 (18.05.1957, Warszawa).
Po zakończeniu kariery trener – także kadry narodowej. Jednym z jego podopiecznych był Władysław Nikiciuk.

</doc>
<doc id="1431402" url="https://pl.wikipedia.org/wiki?curid=1431402" title="Vadims Vasiļevskis">
Vadims Vasiļevskis

Vadims Vasiļevskis (ur. 5 stycznia 1982 w Rydze) – łotewski lekkoatleta, specjalizujący się w rzucie oszczepem.
Międzynarodową karierę zaczynał od występu na mistrzostwach świata juniorów młodszych w 1999, podczas których odpadł w eliminacjach. W kolejnym sezonie był ósmym zawodnikiem juniorskich mistrzostw globu, a w 2001 zajął siódme miejsce na mistrzostwach Starego Kontynentu juniorów. W swoim debiucie na mistrzostwach Europy (2002) odpadł w eliminacjach, a w 2003 był siódmy podczas czempionatu Europy dla zawodników do lat 23 oraz drugi na światowych igrzyskach wojska. Podczas igrzysk olimpijskich w Atenach w pierwszej próbie osiągnął wynik 84,95 i ostatecznie niespodziewanie zdobył srebrny medal przegrywając jedynie z Andreasem Thorkildsenem. Rok później nie awansował do finału mistrzostw świata. W 2006 uplasował się tuż za podium – na czwartym miejscu – podczas mistrzostw Europy. W sezonie 2007 po zwycięstwie w zawodach uniwersjady był czwarty na mistrzostwach świata. Wygrywał eliminacyjne konkursy podczas igrzysk olimpijskich w Pekinie (2008) oraz mistrzostw globu w Berlinie (2009) – w finałach tych imprez plasował się odpowiednio na dziewiątym i czwartym miejscu. Nie udał mu się start w mistrzostwach Europy w 2010, podczas których zajął ostatnie miejsce w eliminacjach. Stawał na podium mistrzostw Łotwy oraz reprezentował kraj w pucharze Europy, drużynowym czempionacie Starego Kontynentu i zimowym pucharze w rzutach lekkoatletycznych.
Rekord życiowy: 90,73 (22 lipca 2007, Tallinn) – wynik ten jest aktualnym rekordem Łotwy.

</doc>
<doc id="1431403" url="https://pl.wikipedia.org/wiki?curid=1431403" title="Emppu">
Emppu



</doc>
<doc id="1431404" url="https://pl.wikipedia.org/wiki?curid=1431404" title="Toranosuke Takagi">
Toranosuke Takagi

 – japoński kierowca wyścigowy.
Życiorys.
Na Torę (skrócona forma od "Toranosuke") duży wpływ miał jego ojciec, który się ścigał samochodami turystycznymi. Toranosuke rozpoczął ściganie się gokartami na początku lat 80., a pierwszy tytuł zdobył w roku 1987. W 1992 roku startował w Formule Toyota, a w 1993 roku rozpoczął starty w serii All-Japan F3, zdobywając na koniec sezonu 10. miejsce w klasyfikacji końcowej.
W roku 1994 zainteresował się nim były kierowca Formuły 1, Satoru Nakajima. Takagi dołączył do zespołu Nakajima Racing, aby ścigać się w Formule 3000. W 1997 roku został kierowcą testowym zespołu Tyrrell. W sezonie 1998 już ścigał się w Formule 1, ale nie zdobył wtedy ani punktu. Podobna sytuacja miała miejsce sezon później, tym razem w zespole Arrows. Po roku 1999 Takagi wycofał się z Formuły 1.
W roku 2000 Takagi startował w Formule Nippon (w tym samym czasie jeździł w niej m.in. Jarosław Wierczuk) i zdobył tytuł mistrzowski tej serii, odnosząc 8 zwycięstw w 10 wyścigach. W latach 2001–2002 ścigał się w serii CART, a w latach 2003–2004 w serii IRL, jednakże nie odnosił w nich znaczących sukcesów. W 2005 roku założył swój własny team w Formule Nippon – Takagi Planning.
Japończyk, mimo startu w wielu międzynarodowych seriach takich jak IRL czy Formuła 1, miał problemy z językiem angielskim. Tora przez to nie zawsze był w stanie udzielić inżynierom ważnych informacji zwrotnych.

</doc>
<doc id="1431405" url="https://pl.wikipedia.org/wiki?curid=1431405" title="Tora Takagi">
Tora Takagi



</doc>
<doc id="1431408" url="https://pl.wikipedia.org/wiki?curid=1431408" title="Voldemārs Lūsis">
Voldemārs Lūsis

Voldemārs Lūsis (ur. 7 grudnia 1974 w Rydze) – łotewski lekkoatleta specjalizujący się w rzucie oszczepem. Syn wybitnego radzieckiego oszczepnika Jānisa Lūsisa.
Największym jego sukcesem – na arenie międzynarodowej – było zajęcie 11. miejsca na mistrzostwach świata w 2001 w Edmonton. Dwukrotny olimpijczyk: Sydney 2000 i Ateny 2004. Rekordzista Łotwy w rzucie oszczepem. Rekord życiowy: 84,19 (12 czerwca 2003, Ryga).

</doc>
<doc id="1431409" url="https://pl.wikipedia.org/wiki?curid=1431409" title="Wierna rzeka (film 1936)">
Wierna rzeka (film 1936)

Wierna rzeka – film polski z 1936 r. w reżyserii Leonarda Buczkowskiego, będący adaptacją powieści Stefana Żeromskiego o tym samym tytule.
Treść.
Akcja filmu toczy się w 1864 roku w końcowej fazie powstania styczniowego. Ranny powstaniec, Odrowąż, ścigany przez rosyjskich dragonów, ostatkiem sił dociera do domostwa rządcy Brynickiego. Schronienia udziela mu Mija Brynicka, córka rządcy. Między Odrowążem i Miją rodzi się uczucie.

</doc>
<doc id="1431419" url="https://pl.wikipedia.org/wiki?curid=1431419" title="DANFS">
DANFS



</doc>
<doc id="1431420" url="https://pl.wikipedia.org/wiki?curid=1431420" title="Medard Gburczyk">
Medard Gburczyk

Medard Gburczyk (ur. 21 marca 1916 w Bydgoszczy, zm. 27 lutego 1956 w Warszawie) – polski lekkoatleta specjalizujący się w rzucie oszczepem.
Pierwszy po II wojnie światowej mistrz Polski w rzucie oszczepem (zwyciężył z rezultatem 57,67). Sześciokrotny brązowy medalista mistrzostw kraju (w 1936-1939, 1948 i 1950). Siedmiokrotny reprezentant Polski w meczach międzypaństwowych (w 1937-1939 i w 1950). Czołowy polski oszczepnik ostatnich lat przedwojennych i pierwszych powojennych. Startował w barwach Sokoła Wapno (1935), AZS Poznań (1936) Warszawianki (1937-1939), a po wojnie ZWM Bydgoszcz (1945-1947) oraz klubów warszawskich: Syreny (1948) i Ogniwa (od 1949). Rekord życiowy: 62,59 (11.09.1938, Warszawa). Pierwszy po wojnie polski oszczepnik, który przekroczył barierę 60 metrów. Został pochowany na Starych Powązkach (kwatera 133-6-7) 

</doc>
<doc id="1431421" url="https://pl.wikipedia.org/wiki?curid=1431421" title="Zige Liu">
Zige Liu



</doc>
<doc id="1431422" url="https://pl.wikipedia.org/wiki?curid=1431422" title="Liuyang Jiao">
Liuyang Jiao



</doc>
<doc id="1431425" url="https://pl.wikipedia.org/wiki?curid=1431425" title="Valentia">
Valentia

Valentia (irl.: "Dairbhre") – wyspa na Oceanie Atlantyckim, leżąca na zachód od półwyspu Iveragh, z którym połączona jest mostem im. Maurice'a O'Neilla. Administracyjnie należy do irlandzkiego regionu Munster, a dokładniej do hrabstwa Kerry. Wyspa ma 11 km długości i średnio 3 km szerokości. Jej najwyższy szczyt, Fogher, osiąga wysokość 268 m n.p.m. Główną miejscowością wyspy jest Knightstown.
Stacja telegraficzna.
Wyspa znana jest jako wschodni punkt końcowy transatlantyckiego kabla telegraficznego, łączącego ją ze wschodnim wybrzeżem Nowej Fundlandii. Pierwszy udany przesył wiadomości z wyspy tą drogą miał miejsce w 1857 roku. Stałe połączenie uruchomione zostało w 1866 i było użytkowane do 1966, kiedy to firma Western Union International zrezygnowała z jego eksploatacji. Obecnie w miejscu dawnej stacji telegraficznej, nazwanym Telegraph Field, znajduje się pamiątkowy monument.
Kamieniołomy.
Na wyspie eksploatowane kamieniołomy łupków. Tutejszy surowiec wykorzystano m.in. przy budowie gmachu brytyjskiego Parlamentu oraz Opery Paryskiej. Odkryto tu jedne z najstarszych znanych skamieniałych tropów wczesnych tetrapodów – ich wiek ocenia się na podstawie badań radiometrycznych na około 385 mln lat.
Infrastruktura i komunikacja.
Na wyspie znajduje się port morski oraz latarnia morska. W północnej części wyspy położony jest ogród z roślinami tropikalnymi, Glanleam House. Na Valentię można się dostać drogą lądową przez most z Portmagee, lub promem z Reenard Point.

</doc>
<doc id="1431427" url="https://pl.wikipedia.org/wiki?curid=1431427" title="Rozpad promieniotwórczy">
Rozpad promieniotwórczy



</doc>
<doc id="1431434" url="https://pl.wikipedia.org/wiki?curid=1431434" title="Zazadnia">
Zazadnia

Zazadnia – niewielka polana położona wśród lasów przy Drodze Oswalda Balzera, łączącej Zakopane i Jaszczurówkę z Morskim Okiem w Tatrach Wysokich.
Zazadnia położona jest na wysokości 907 m przy wylocie doliny Filipki, nad wschodnim brzegiem Filipczańskiego Potoku. Znajduje się ok. 13 km od Zakopanego, nieco na wschód od skrzyżowania Drogi Oswalda Balzera z drogą do wsi Małe Ciche. Na polanie stoi leśniczówka, postawiona w 1892 r. przy okazji budowy szosy, w miejscu, gdzie już wcześniej istniał tartak parowy (od 1866), a także cegielnia, użyta do budowy leśniczówki. Pierwszym leśniczym był tu Władysław Bieńkowski, znawca lasów tatrzańskich, który poprzednio mieszkał w pobliskiej Brzanówce, a zmarł w tym miejscu w 1926 r. Na południe od leśniczówki (800 m szosą) znajduje się parking i przystanek autobusowy oraz punkt poboru opłat TPN, przy którym rozpoczyna się szlak niebieski, stanowiący (zwłaszcza w niedziele) popularną trasę do Sanktuarium Maryjnego na Wiktorówkach oraz na Rusinową Polanę.
Nazwa Zazadniej jest zrośnięciem wyrażenia „za Zadnią” – z punktu widzenia mieszkańców Małego Cichego polana znajduje się za Zadnią Polaną w górnej części wsi.

</doc>
<doc id="1431436" url="https://pl.wikipedia.org/wiki?curid=1431436" title="Lęk i odraza w Las Vegas">
Lęk i odraza w Las Vegas

Lęk i odraza w Las Vegas – powieść, którą Hunter S. Thompson opublikował pierwotnie w częściach w 1971 roku na łamach magazynu Rolling Stone pod pseudonimem Raoul Duke. Pełny tytuł brzmi "Lęk i odraza w Las Vegas. Szaleńcza podróż do serca „amerykańskiego snu”".
Głównymi bohaterami powieści są Raoul Duke (alter ego Thompsona) i jego adwokat, doktor Gonzo (wzorowany na postaci autentycznego adwokata Thompsona – Oscara Acosty). Wyruszają do Las Vegas, aby szukać „amerykańskiego snu”. W międzyczasie bardzo intensywnie eksperymentują z narkotykami i alkoholem. Narrator, będący jednocześnie autorem powieści, oprócz prezentowania wydarzeń, wtrąca często swoje własne przemyślenia na temat społeczeństwa i przemian zachodzących w Stanach Zjednoczonych i na świecie na przełomie lat 60. i 70. Czasami posiłkuje się przy tym wycinkami z gazet.
Powieść jest utrzymana w stylu gonzo. W Stanach Zjednoczonych zyskała miano kultowej.
W Polsce opublikowana w 2008 roku nakładem wydawnictwa Niebieska Studnia, w przekładzie Marcina Wróbla.
Na podstawie książki powstał film "Las Vegas Parano" (1998) w reżyserii Terry’ego Gilliama, z Johnnym Deppem i Benicio del Toro w rolach głównych.

</doc>
<doc id="1431439" url="https://pl.wikipedia.org/wiki?curid=1431439" title="Fuzor">
Fuzor

Fuzor ("fuzor Farnswortha–Hirscha") – urządzenie zaprojektowane przez Philo Farnswortha i Roberta Hirscha do przeprowadzania kontrolowanej syntezy termojądrowej. W różnych formach rozwijany był przez innych badaczy, m.in. przez George'a Mileya i Roberta Bussarda.
W przeciwieństwie do większości systemów kontrolowanej syntezy termojądrowej, powoli rozgrzewających magnetycznie uwięzioną plazmę, fuzor "wstrzykuje" wysokotemperaturowe jony bezpośrednio do komory reaktora, co pozwala uniknąć jego nadmiernej złożoności. Takie podejście znane jest pod nazwą inercyjnego uwięzienia elektrostatycznego.
Liczono na to, że ten typ reaktora da się szybko rozwinąć w praktyczne kontrolowane źródło energii, co jednak okazało się zbyt trudne. Mimo to fuzor stał się praktycznym źródłem neutronów i jest w tym celu komercyjnie produkowany. Modele niskiej mocy bywają konstruowane przez hobbystów.
Bardziej obiecującym od fuzora typem reaktora (pod względem potencjalnej możliwości uzyskania energii) opartego na inercyjnym uwięzieniu elektrostatycznym jest "Polywell", zaproponowany przez Roberta Bussarda.

</doc>
<doc id="1431443" url="https://pl.wikipedia.org/wiki?curid=1431443" title="Becky Hammon">
Becky Hammon

Rebecca Linn „Becky” Hammon (ros.: "Ребекка Линн Хаммон"; ur. 11 marca 1977 w Rapid City) – amerykańska koszykarka występująca na pozycji rozgrywającej, posiadająca także rosyjskie obywatelstwo, reprezentantka tego kraju na Igrzyskach Olimpijskich w Pekinie w 2008 i w Londynie w 2012 roku. Obecnie pracuje jako asystentka trenera w drużynie koszykarskiej NBA – San Antonio Spurs, a w okresie letnim trenerka Las Vegas Aces w WNBA.
Wcześniej, Becky Hammon była gwiazdą sportową na szczeblu uniwersyteckim rozgrywek NCAA jako reprezentantka Colorado State University w Fort Collins, gdzie została uhonorowana w Colorado State University Sports Hall of Fame, a jej koszulka nr 25 została na jej cześć wyłączona z dalszego użytku przez jej uniwersytet.
Jeszcze wcześniej, jako koszykarka licealna w Rapid City, wygrała wyróżnienie najlepszej koszykarki stanu: South Dakota Miss Basketball 1994, jak i najlepszego koszykarza czy koszykarki stanu: South Dakota Gatorade Player of the Year 1995. 
Rozpoczęła karierę zawodową w 1999. Jej poprzednie zespoły to: w dawnej lidze NWBL (National Women’s Basketball League): Tennessee Fury (2003), Colorado Chill (2004-2006); w lidze WNBA: New York Liberty (1999-2006).
Jej decyzja reprezentowania Rosji na olimpiadzie w Pekinie jest niepopularna w Stanach Zjednoczonych. Zawodniczka była zmuszona bronić swojej decyzji, powziętej po następnym z kolei braku powołania do kadry olimpijskiej w koszykówce kobiet USA, zabiegając o i otrzymując obywatelstwo rosyjskie pod koniec 2007, i co za tym idzie, miano zdrajczyni w amerykańskim "heartlandzie": 
21 sierpnia 2008, w jednym z meczów półfinałowych igrzysk w Pekinie, reprezentacja Rosji zmierzyła się z reprezentacją USA, a w drugim – Australia przeciwko Chińskiej Republice Ludowej. Becky Hammon, rozgrywająca dla Rosji w koszulce z numerem 7, wrzuciła zaledwie 3 punkty jedynym celnym wrzutem z tylko sześciu oddanych przez nią rzutów przeciwko agresywnemu podwójnemu kryciu przez zawodniczki USA kiedykolwiek była przy piłce, i Rosja przegrała 52-67.
W meczu o brąz przeciwko Chinkom, wrzuciła najwięcej punktów z całej swojej drużyny, podobnie jak w wygranym ćwierćfinale przeciwko reprezentacji Hiszpanii, i wygrała z Rosją medal olimpijski, drugi tego samego koloru z rzędu dla Rosjanek. 
Przed meczem z USA, Becky Hammon plasowała się piątym miejscu wśród najlepszych strzelców rzutów spoza linii (trzypunktowych), a ogólnie rzecz biorąc, zdobywała podczas turnieju olimpijskiego w Pekinie średnio ponad 14 punktów przy średnio nieco ponad 20 minut w akcji w każdym spotkaniu. Oprócz tego, jak przystoi skutecznej i doświadczonej dwukrotnej All-Star rozgrywającej z WNBA, wyraźnie ustawiała grę swojej drużyny, kiedykolwiek jest na boisku.
Ustanowiła rekord Guinnessa, w kategorii kobiet, trafiając 38 z 42 rzutów wolnych w trakcie jednej minuty podczas NBA All-Star Jam Session.
W grudniu 2021 została trenerką Las Vegas Aces.
Osiągnięcia.
 

</doc>
<doc id="1431446" url="https://pl.wikipedia.org/wiki?curid=1431446" title="Księstwo głogowskie">
Księstwo głogowskie

Księstwo głogowskie – historyczne księstwo na Dolnym Śląsku ze stolicą w Głogowie, powstałe w okresie rozbicia dzielnicowego w Polsce, w ówczesnej (i obecnej) południowo-zachodniej Polsce. Powstało w 1177 z wydzielenia z księstwa śląskiego, a jego pierwszym księciem został Konrad Laskonogi. W 1185 zostało ponownie wcielone do księstwa śląskiego, by zostać ponownie wydzielonym w 1251, tym razem z powstałego w międzyczasie księstwa legnickiego. Pod panowaniem książąt piastowskich pozostawało do 1488, kiedy zostało na krótko objęte przez Jana Korwina w okresie zależności od Królestwa Węgier. Następnie od 1491 do 1506 było obejmowane przez przyszłych królów Polski z dynastii Jagiellonów: Jana I Olbrachta i Zygmunta I Starego, po czym zostało wcielone do Czech.
Historia.
„Marchia głogowska”.
Obok księstw dzielnicowych występowały na terenie Polski struktury polityczne zwane marchiami. Były to nadgraniczne okręgi grodowe, w których zwiększone kompetencje przełożonego odnosiły się do przede wszystkim spraw administracyjno-wojskowych. Bolesław III Krzywousty w XII wieku na terenie otaczającym Głogów zorganizował samodzielną, podległą tylko księciu zwierzchniemu tzw. "„marchię głogowską”", która przetrwała przez cały wiek XII. O istnieniu marchii mówią dwa niezależne od siebie zapisy źródłowe. W 1134 w zjeździe merseburskim brał udział przedstawiciel Bolesława Krzywoustego, który w liście do cesarza Lotara II został przedstawiony jako "„Henricus marchio de Glogov”". Drugi zapis źródłowy umieszczony został w kronice Wincentego Kadłubka, w której kronikarz komunikuje, że Kazimierz II Sprawiedliwy po zajęciu tronu krakowskiego, a tym samym po przejęciu zwierzchniej władzy w Polsce, w 1177/8 desygnował Konrada, syna Władysława II Wygnańca na margrabiego w Głogowie "Condratum Glogouiensis marchie pricipem creat". Marchia głogowska stała się nawet przelotnie dzielnicą książęcą. Konrad ze względu na swoją pozycję zależny był jedynie od seniora. Marchia głogowska zajmowała prawdopodobnie teren kilku kasztelanii. Po śmierci Konrada (przed 1190) Bolesław Wysoki połączył ten obszar z prowincją wrocławską i wyznaczył w Głogowie kasztelana, ponieważ nie był zainteresowany zachowaniem niezależnej od stolicy Śląska marchii. Od 1202 w dokumentach występują ponownie kasztelani głogowscy desygnowani wpierw przez Henryka I Brodatego, a później przez Henryka II Pobożnego.
Autonomiczne księstwo głogowskie (1251-1331).
W 1248 starsi synowie Henryka Pobożnego Bolesław II (Rogatka) i Henryk III, dokonali między sobą podziału Śląska wrocławskiego. Asygnowany do tej pory do stanu duchownego, Konrad nie odstąpił od swych praw do ojcowizny i wystąpił z zamiarem uzyskania własnej dzielnicy. Powstaniu księstwa głogowskiego w latach 1249–1251 towarzyszyły działania wojenne prowadzone pomiędzy braćmi. Koniec roku 1251 dostarczył Śląskowi nie tylko wyczekiwany pokój, ale również nowe warunki polityczne, w wyniku których, wyodrębniły się trzy niezależne księstwa: wrocławskie, legnickie i głogowskie. Pierwszym udzielnym księciem głogowskim został Konrad I. W początkowej fazie księstwo obejmowało Głogów, Krosno, Żagań, Lubin, Ścinawę i Sądowel. Później nastąpiły jeszcze pewne zmiany graniczne: Sądowel przeszedł pod władanie książąt wrocławskich, natomiast Konrad nabył za to Bolesławiec i Nowogrodziec nad Kwisą.
Po śmierci Konrada księżna wdowa Zofia już w 1274 sprzedała Krosno arcybiskupowi magdeburskiemu. W tym samym okresie Bolesław Rogatka odzyskał odstąpiony wcześniej przez niego Konradowi Bolesławiec z Nowogrodźcem.
Synowie Konrada po śmierci ojca rządzili początkowo wspólnie, po czym przed 1 VII 1278 roku dokonali podziału księstwa. Najstarszy z braci, Konrad II, otrzymał Ścinawę wraz z Wińskiem i Lubinem, Henryk III Głogów, Bytom Odrzański i Kożuchów, Przemko natomiast Szprotawę, Żagań i Nowogród Bobrzański. Nastąpił rozpad jednolitego księstwa na trzy dzielnice: ścinawską, głogowską i szprotawsko-żagańską. W II połowie 1284 roku doszło jeszcze do zamiany dzielnic między Konradem II a Przemkiem. Konrad został księciem żagańskim a Przemko ścinawskim.
Henryk IV w testamencie z 1290 r. zapisał księstwo wrocławskie Henrykowi III. Sam Wrocław jedynie na krótko znalazł się w rękach Głogowczyka. Wobec sprzeciwu tamtejszego mieszczaństwa został oddany we władanie księcia legnickiego Henryka V Brzuchatego.
Walki pomiędzy Henrykiem III a Henrykiem Brzuchatym o panowanie we Wrocławiu trwały kilka lat. W 1290 r. Henryk obejmuje Chojnów, Syców, Bolesławiec, Gościszów, Nowogrodziec, Ścinawę, Wińsko, Uraz, Trzebnicę, Milicz i Sądowel w zamian za rezygnację z praw do Wrocławia. Jednocześnie przekazuje Wińsk i Chobienice Konradowi II.
W 1294 r. Henryk kolejny raz przymusza Henryka Brzuchatego do odstąpienia części księstwa wrocławskiego na prawym brzegu Odry (z Oleśnicą, Bierutowem, Kluczborkiem, Namysłowem, Byczyną, Świerczami i Gorzowem Śląskim).
Po śmierci Przemysła II Wielkopolanie wybrali na tron poznański Łokietka, mimo to Głogowczyk wystąpił z roszczeniami wobec Łokietka, uważając, że testament, w którym dziedziczy Wielkopolskę, Przemysła II ciągle obowiązuje. Doszło szybko do zawarcia ugody. 10 marca 1296 pod Krzywinem zawarto układ, zgodnie z którym Henryk III obejmował wszystkie ziemie na południe od rzeki Obry, razem z kasztelaniami wschowską i zbąszyńską. Równocześnie Łokietek adoptował syna Henryka III – Henryka IV Wiernego, któremu w chwili uzyskania pełnoletniości zamierzał ofiarować dzielnicę poznańską, oraz w wypadku bezpotomnej śmierci całość Wielkopolski.
W 1296 roku Bolko Surowy zdobywa Chojnów i Bolesławiec, strata została zatwierdzona przez Henryka III na zjeździe pokojowym w 1297 roku w Zwanowicach.
Po bezpotomnej śmierci Konrada II w 1304 roku także jego dzielnica stała się własnością Głogowczyka. Doszło więc do połączenia dziedzictwa Konrada I. Wiosną 1306 roku udało się Głogowczykowi opanować większą część spuścizny Przemysła II, jednak bez pogranicza wielkopolsko-kujawskiego (Konin) i Pomorza Gdańskiego, a także Kalisz nie poddał się z początku Henrykowi III, gdyż zdołał anektować go na dwa lata książę na Legnicy Bolesław III Rozrzutny (syn Henryka V Brzuchatego).
Henryk III osierocił pięciu synów: Henryka IV Wiernego, Konrada, Bolesława, Jana i Przemka. Z początku książęta rządzili wspólnie i w czasie współrządów, w trudnych dla nich czasach, w 1310 roku zrzekli się Pomorza na rzecz Brandenburgii. W 1312 r. podzielili na dwie grupy, spuściznę Henryka III: ziemie obejmujące część Wielkopolski wraz z Gnieznem i Kaliszem, Miliczem, Oleśnicą, Namysłowem zostały przydzielone Konradowi i Bolkowi, zaś pozostałe, tzn. zachodnia część księstwa głogowskiego i Wielkopolski z Rogoźnem, Poznaniem, Zieloną Górą, Żaganiem i Ścinawą zostały przydzielone Henrykowi IV, Janowi i Przemkowi. Księstwo głogowskie rozpadło się na dwie niezależne dzielnice: żagańską na zachodzie i oleśnicką na wschodzie, która n trwale odpadła od księstwa głogowskiego. Głogów przeznaczono zaś na oprawę ks. Matyldy brunszwickiej, wdowy po Henryku III.
Następowało dalsze rozdrobnienie księstwa. Jan zajął pomiędzy 1316 a 1319 r. dzielnicę ścinawską, Henryk Wierny żagańską, a Przemko w 1321 r. po śmierci Matyldy księstwo głogowskie. Przemko ożenił się z Konstancją, siostrą Bolka Świdnickiego, wnuczką Władysława Łokietka. Książęta w walkach z Łokietkiem w latach 1313–1314 postradali prawie całą Wielkopolskę. W 1329 roku Jan ścinawski i Henryk IV Wierny, złożyli hołd lenny królowi czeskiemu Janowi Luksemburskiemu. Hołdu nie złożył Przemko (Bolesław w tym czasie już nie żył).
W latach 1331–1526.
W orbicie czeskich wpływów.
Kiedy 11 stycznia 1331 r. zmarł nagle Przemko, księstwo zostało oficjalnie podzielone między jego braci: Jana i Henryka, jednocześnie został wydzielony wdowie po Przemku, ks. Konstancji, Głogów jako jej uposażenie. Król czeski nie zamierzał respektować tego podziału. W 1331 roku Jan ścinawski zrezygnował ze swoich praw do księstwa przypadających mu po bracie na rzecz króla czeskiego. Tego samego roku w październiku, Jan Luksemburczyk ruszył na Głogów, który zajął bez oblężenia przy wydatnej pomocy starosty głogowskiego (starosta zastępował nieobecnego księcia). Po odkupieniu za dwa tysiące grzywien od Jana ścinawskiego przysługujących mu praw do połowy miasta i księstwa, umieścił w nim swojego starostę Hinka z Dubu. Uzyskawszy łatwo zrzeczenie się praw do dziedzictwa głogowskiego ze strony Jana ścinawskiego, Jan nie troszczył się o pretensje Henryka IV Wiernego żagańskiego, ale wcielił zwyczajnie Głogów do korony czeskiej. Aż do śmierci w Żaganiu w 1342 Henryk IV nie odzyskał swojej połowy Głogowa. Jan Luksemburczyk nadszarpnął także prawa Konstancji, która została wydziedziczona, wkrótce potem przeniosła się do Polski, gdzie w Starym Sączu wstąpiła do klasztoru Klarysek.
Syn Henryka IV książę żagański, Henryk V Żelazny (1342-1369), postanowił przystąpić do rewindykacji Głogowa, który zajął w V 1343 r. Niebawem jednak, oblegany przez wojska czeskie oraz zaatakowany przez Kazimierza III, władcę Polski, musiał wycofać się z Głogowa. Kazimierz Wielki w czasie działań wojennych oderwał od księstwa głogowskiego Wschowę i Przemęt. Zaś wojna z królem Czech skończyła się porozumieniem zawartym 7 czerwca 1344 roku. W Pradze Henryk V złożył hołd lenny królowi czeskiemu w zamian za połowę Głogowa i księstwa, we władanie których wszedł w 1349 roku.
W dokumencie z 10 stycznia 1360 r. dokonano ścisłego i ostatecznego rozdziału księstwa na część królewską i książęcą. Henryk otrzymał wschodni i zachodni skrawek księstwa, łączący się z jego posiadłościami żagańskimi oraz połowy miast: Głogowa i Bytomia. Własnością Luksemburgów została środkowa część księstwa, znajdująca się między Bytomiem a Głogowem, jednocześnie z połowami tych miast. Granica parcelacji Głogowa przebiegała ulicami miasta. Ziemie za Odrą pozostały pod wspólnymi rządami i nie uległy podziałowi. We wspólnym korzystaniu miały pozostać drogi, kościół św. Mikołaja, waga miejska, szkoła, plac solny, młyn na Odrze, most, jatki, dochody z wagi miejskiej, targów solą i pastwisk oraz dochody celne. Powstało zaś odrębne sądownictwo i dwie rady miejskie.
Bolko świdnicki 28 lutego 1361 r. dostał w dożywocie połowę miasta należącą do króla Karol IV. Po śmierci Bolka świdnickiego w 1368 r. królewskie części dzielnicy głogowskiej i ścinawskiej, nakazał Karol IV natychmiast objąć w swoim imieniu Janowi Ocko, arcybiskupowi praskiemu, oraz nakazał mieszkańcom tych dzielnic złożyć hołd Wacławowi IV.
Po śmierci Henryka V Żelaznego, w Żaganiu 8 kwietnia 1369, zmalało znaczenie książąt linii głogowskiej. Henryk VI, Henryk VII Rumpold i Henryk VIII Wróbel synowie Henryk V Żelaznego władali przez jakiś okres wspólnie dzielnicą żagańsko-głogowską, a w 1378 podzielili ją między siebie.
Henryk VIII po bezpotomnej śmierci braci przejął ich spuściznę. Książę cieszyński Przemysław I Noszak, w podziękowaniu za oddaną służbę, w 1384 w dziedziczne lenno otrzymał królewską część głogowskiego. W 1391 r. włączył w skład swojej dzielnicy drugą połowę miasta oraz okręg górowski i okręg chobieński. Po 1404 r. utracił jednak połowę Ścinawy i okręgu ścinawskiego. Uformowana cieszyńska część księstwa głogowskiego obejmowała połowę Głogowa i Bytomia z okręgami i Góry z powiększonym okręgiem. Od tego chwili tę część księstwa głogowskiego często w źródłach nazywano "„częścią cieszyńską”". W lutym 1385 przedstawiciele królewskiej połowy Głogowa i księstwa złożyli hołd księciu cieszyńskiemu.
Następcami Henryka VIII zostali jego synowie: Jan, Henryk IX, Henryk X i Wacław. Z początku sprawowali wspólne rządy, pod nadzorem księcia legnickiego Ruprechta, który doprowadził do ładu m.in. problemy finansowe zostawione przez Henryka Wróbla. W 1403 r. samodzielne rządy rozpoczął najstarszy Jan, którego centrum administracyjnym był Kożuchów. W zamku głogowskim zaś siedzibę mieli książęta cieszyńscy.
Kiedy w latach 1437–1457 trwała walka o tron czeski, Henryk IX i Władysław cieszyński popierali przeciwne sobie obozy. W 1457 r. królem Czech został wybrany Jerzy z Podiebradów, a królem węgierskim wybrano Macieja Korwina. Jerzy został wsparty przez Władysława cieszyńskiego. Rządca drugiej połowy Głogowa Henryk IX, z przeważającą liczbą książąt śląskich oraz paroma śląskimi miastami, po zawarciu związku Śląskiego w 1458 r., udzielili poparcia Maciejowi Korwinowi. W 1459 r. w czasie walk pomiędzy przeciwstawnymi obozami zmarł, śmiertelnie ranny, książę cieszyński. Po pewnym okresie Jerzy z Podiebradów zyskał przychylność na Śląsku, a związek Śląski po kilku miesiącach upadł. Henryk IX w Świdnicy w 1459 złożył hołd Jerzemu. Po śmierci Władysława panowanie w tej części Głogowa przejęła wdowa po nim, Małgorzata Cylejska. Kazimierz IV Jagiellończyk, król Polski, w okresie trwania sporów pozostawał neutralny. W 1462 w Głogowie wziął udział w rokowaniach z Jerzym, a włodarzem zjazdu był Henryk IX. Zawarto wówczas układ między Polską a Czechami, przedstawiona została również propozycja króla czeskiego zwołania sejmu Rzeszy do Chebu, żeby tam rozmawiać nad problemami monetarnymi całego Cesarstwa. Zjazd trwał prawie dwa tygodnie. Kiedy w 1469 r. Macieja Korwina ogłoszono przez katolicką szlachtę królem Czech, syn Henryka IX, Henryk XI zmienił koalicję przeciwko Jerzemu.
W 1469, po przybyciu Macieja Korwina do Wrocławia, miasto a później Henryk XI i inni książęta śląscy złożyli mu hołd. Przemysław II książę cieszyński, brat Władysława, który był podejrzewany o zawarcie sojuszu z Polską oraz innymi książętami śląskimi, zrezygnował ze swych dziedzicznych praw do Głogowa na rzecz króla Macieja. Maciej Korwin zagwarantował wyłączne dożywocie w Głogowie księżnej wdowie Małgorzacie. W przypadku jej śmierci królewską część miasta miał przejąć Henryk XI, nagrodzony za dotychczasową oddaną służbę.
Wojna o sukcesję głogowską.
Punktem zwrotnym w dziejach księstwa głogowskiego była wojna przedstawiana przez współczesną historiografię jako "„wojna o sukcesję głogowską”". Konflikt wywołały kombinacje matrymonialne ostatniego z głogowskiej linii Piastów Henryka XI. Henryk u zmierzchu panowania dokonał dwóch zapisów na rzecz swej małżonki Barbary, córki Albrechta III Achillesa brandenburskiego. Według drugiego z nich cała scheda henrykowska miała znaleźć się w jej rękach. Prawa Barbary do spadku zostały poparte nie bez ociągania przez szlachtę całego księstwa. Henryk XI zmarł 22 lutego 1476 r., a księstwo zajął Albrecht Achilles. Działanie to wywołało szybkie reperkusje. Ze swoimi prawami do dziedzictwa po Henryku XI wystąpili teraz Maciej Korwin, Jan II żagański (syn Jana I, brata Henryka IX i X) oraz Władysław II Jagiellończyk, który zaślubił "per procura" wdowę po Henryku XI. Jan II żagański wykorzystując poparcie i pomoc finansową króla Węgier oraz jednocześnie rządcy Śląska, Macieja Korwina, interweniował w 1476 w księstwie głogowskiego i nastał zbrojnie przeciwko Brandenburczykom, których wyparł z księstwa (oprócz Krosna Odrzańskiego). Zadowolił się wtenczas połową rozgraniczonego miasta, druga połowa była we władaniu Piastów cieszyńskich. Jednakże w 1480 r. wdarł się do cieszyńskiej połowy miasta i spalił, dzielnicę żydowską, gdyż mieszkańcy nie chcieli mu złożyć hołdu. Następnie wkroczył na zamek, gdzie urzędowała Małgorzata Cylejska, wdowa po księciu Władysławie cieszyńskim, tym samy kładąc kres podziałowi miasta. Rajców miejskich i Małgorzatę Cylejską zmusił do złożenia mu hołdu lennego. W związku z zajęciem przez Jana II królewskiej części Głogowa postępowanie to wymusiło na Macieju Korwinie zbrojne wystąpienie przeciwko niemu. Negocjacje zakończono w 1481 r. pomyślnym dla Jana układem politycznym z Kazimierzem cieszyńskim. Ostateczne rozwiązanie spuścizny po Henryku XI dawał układ z 1482 zawarty w Kamieńcu Ząbkowickim. Jan otrzymał w dożywotnie władanie księstwo głogowskie, jako lennik Macieja Korwina. Jan II będąc władcą całego Głogowa potwierdził miastu całość jego przywilejów oraz doprowadził do ładu skomplikowane stosunki monetarne (reforma 1483 r.). Pod koniec 1487 Jan II zamierzał wydać swoje córki Jadwigę i Annę za synów Henryka Podiebrada – Jerzego i Karola, a później przelać swoje prawa do księstwa głogowskiego na przyszłych zięciów. Mieszczanie głogowscy sprzeciwili się temu pomysłowi, gdyż nie chcieli wojny z Maciejem Korwinem, który asygnował Głogów dla swojego syna Jana Korwina. Jan II wyznaczył wtedy inną posłuszną mu radę miejską, obecnego burmistrza, pisarza i pięciu radnych uwięził, którzy zmarli z głodu w czasie oblężenia miasta. W 1488 Maciej Korwin wypowiedział Janowi II wojnę i zajął Głogów. Na mocy zawartego układu pokojowego z 28 grudnia 1488 w Wiedniu Jan został zmuszony do odstąpienia księstwa królowi, w zamian otrzymał rekompensatę finansową w wysokości 20 tysięcy guldenów.
Koniec piastowskiego panowania i sprawowanie władzy przez Jagiellonów.
Wraz z upadkiem Jana II żagańskiego skończyło się piastowskie panowanie w księstwie głogowskim. Po śmierci Macieja Korwina króla Węgier stało się ono dziedzicznym terytorium Korony Czeskiej. Rządy w księstwie sprawowali, jako namiestnicy króla Czech, Jagiellonowie, którymi byli Jan Olbracht i Zygmunt. Pierwszy rządy od 1491 w Głogowie sprawował Jan Olbracht przez swojego namiestnika Jana Karnkowskiego. Zasłynął on sławą nieodpowiedzialnego awanturnika, gnębiącego mieszczaństwo surową polityką fiskalną. Nie zanotowano pozytywnych zmian w mieście, które po kilku dziesięcioleciach zamętu, znajdowało się w katastrofalnym stanie. Zupełnie inaczej ocenia się rządy królewicza Zygmunta. Przedstawia się go jako doskonałego gospodarza, który ugruntował podstawy "„złotego wieku”" Głogowa. Oficjalne rządy w księstwie objął w 1499 roku, od 1502 r. większą część czasu przebywał ze swoim dworem na Głogowskim zamku. Zygmunt podjął surowe środki przeciwko pladze przestępczości, dokonał gruntownej reformy ustroju sądownictwa, wprowadził w 1505 r. sąd czudowy oraz akta statutowe cechów oraz przeprowadził reformę monetarną dla całego Śląska, a w Głogowie otworzył mennicę, rozpoczynają w następstwie tego bicie grosza głogowskiego. Działania te wprost poprawiły położenie mieszkańców miasta, którzy żyli głównie z handlu i rzemiosł. Dodatkową sposobność rozwoju gospodarczego uczyniła wojna handlowa między Wrocławiem a miastami polskimi. Od 1511 towary wysyłane do Niemiec z Korony i Wielkiego Księstwa Litewskiego przechodziły przez Głogów. Była to także zasługa samego króla Zygmunta Starego – pomimo że jego rządy w Głogowie skończyły się w 1506 (oficjalnie 5 maja 1508 zrzekł się księstwa głogowskiego). Po powołaniu Zygmunta Starego na tron polski, księstwo przynależało pod bezpośrednią władzę Czech, wespół z którymi znalazło się w 1526 w monarchii Habsburgów, gdzie tworzyło jednostkę administracyjną, zarządzaną przez starostów.

</doc>
<doc id="1431448" url="https://pl.wikipedia.org/wiki?curid=1431448" title="Polywell">
Polywell

Polywell – koncepcja konstrukcji urządzenia do kontrolowanej syntezy termojądrowej. W energię jonom dostarcza pole elektrostatyczne, a plazma jest uwięziona magnetycznie i elektrostatycznie.
Nazwa "polywell" ("wielostudnia") jest hybrydą słów "polyhedron" (wielościan) oraz "potential well" (studnia potencjału).
Reaktor polywell składa się z cewek ułożonych w konfiguracji wielościanowej, w której pole magnetyczne więzi elektrony. Konfiguracja ta utrzymuje elektrony wewnątrz urządzenia, co wytwarza quasi-sferyczny ujemny potencjał elektryczny wykorzystywany do przyspieszania i uwięzienia jonów podlegających syntezie jądrowej.
Urządzenie zostało opracowane przez Roberta Bussarda w czasie realizacji kontraktu badawczego dla United States Navy jako rozwinięcie idei fuzora Farnswortha-Hirscha.
Zasada działania.
Problemy z fuzorami Farnswortha–Hirscha.
Tradycyjny fuzor Farnswortha–Hirscha składa się z komory próżniowej zawierającej dodatnio naładowaną siatkę zewnętrzną i ujemnie naładowaną siatkę wewnętrzną zawartą w niej; jest to w zasadzie lampa elektronowa ze sferycznymi siatkami. Syntezowalne jądra atomowe są wstrzykiwane jako jony do systemu, będąc odpychanymi przez zewnętrzną siatkę, a przyciąganymi przez wewnętrzną. W większości przypadków jony nie trafiają w siatkę, ale okazjonalnie, po upłynięciu wystarczająco długiego czasu, jądra zderzają się z siatką lub innymi wysokoenergetycznymi jądrami. Większość zderzeń z innymi jądrami nie powoduje wystąpienia syntezy jądrowej, ale od czasu do czasu synteza taka zachodzi. Przy chybieniu, jądra poruszają się w kierunku zewnętrznym i są odpychane przez zewnętrzną siatkę z powrotem w kierunku rdzenia. Bez ruchu elektronów i pól magnetycznych, nie występuje promieniowanie synchrotronowe, a poziom promieniowania hamowania (bremsstrahlung) jest niski.
Fundamentalny problem związany z tym tradycyjnym systemem jest w samej siatce, jądra zbyt często uderzają w siatkę. To uszkadza siatkę, prowadzi do utraty energii jonów, oraz (co najważniejsze), nagrzewa siatkę. Nawet jeśli pozostałe problemy nie byłyby krytyczne, to posiadanie drobnej siatki w reaktorze wytwarzającym wystarczającą ilość energii aby nadawał się do wykorzystania w elektrowni oznaczałoby z pewnością, że siatka natychmiast wyparowałaby.
Podejście zastosowane w polywell.
Tak jak fuzor, polywell więzi jony dodatnie poprzez ich przyciąganie do ujemnie naładowanych elektronów. Różnica polega na tym, że w fuzorze ładunki ujemne rezydują na siatce z ciała stałego. W polywell są one uwięzione w wewnętrznym rejonie reaktora przy użyciu pól magnetycznych. Obszar reaktora jest wyznaczony przez cewki wytwarzające pole magnetyczne, zamiast przez elektrycznie naładowane siatki. Przewaga cewek nad siatkami polega na tym, że pola magnetyczne wytwarzane przez cewki pomagają również ochronić je przed wysokoenergetycznymi elektronami i jonami. Z drugiej strony, polywell gromadzi elektrony i jony w jednej zamkniętej przestrzeni, wprowadzając ponownie promieniowanie hamowania, którego wytwarzaniu konstrukcja fuzora zapobiega.
Pole magnetyczne jest wytwarzane przez wielościanowo ułożone cewki, wszystkie skierowane do wewnątrz (lub na zewnątrz) reaktora. Pole magnetyczne zanika w centrum, a strumień indukcji magnetycznej wchodzący do reaktora przez cewki wychodzi z niego z powrotem przez przestrzenie pomiędzy cewkami. Zatem elektrony są uwięzione w centralnym obszarze przez lustro magnetyczne z dużym współczynnikiem pola, a wszystkie wierzchołki są punktami (a nie odcinkami). Jony mogą być dodawane dla wytworzenia plazmy, ale zawsze musi być więcej elektronów niż jonów aby utrzymać studnię potencjału. Chociaż podejście to, w przeciwieństwie do oryginalnego fuzora, używa pól magnetycznych, to nie muszą one więzić jąder – a jedynie elektrony, które są o kilka rzędów wielkości łatwiejsze do uwięzienia.
Możliwe do zastosowania wielościany to te, które mają parzystą ilość ścian przy każdym wierzchołku, aby bieguny solenoidów mogły być przemienne. Nieskończenie wiele wielościanów spełnia ten wymóg, na przykład wszystkie antygraniastosłupy, 2n-kątne dwuostrosłupy oraz wszystkie rektyfikowane (w pełni przycięte) wielościany.
WB-6 jest sześcio-ośmiościanem. WB-8, planowany przez Bussarda, miałby być dwudziestodwunastościanem podwójnym. Te geometrie posiadają szereg interesujących właściwości. Kształt studni potencjału magnetycznego jest wielościanem dualnym maszyny. Każdy wielościan mógłby być skonstruowany na dwa różne sposoby z okrągłych cewek lub przewody mogłyby być poprowadzone wzdłuż krawędzi wielościanu tak, jak w wielościanowej siatce NPG Bussarda (istnieje ścieżka Eulera, ponieważ wszystkie wierzchołki są równe).
Pomimo początkowych trudności w sferycznym uwięzieniu elektronów, w momencie zakończenia projektu badawczego w roku 2005, Bussard zgłosił emisję neutronów na poziomie 109 na sekundę podczas syntezy D-D przy jedynie 12,5 kV (na podstawie detekcji w sumie 9 neutronów w pięciu testach, dających szeroki przedział ufności). Twierdził, że WB-6 uzyskał około 100000 razy większą emisję niż fuzor Farnswortha przy podobnej głębokości studni potencjału i warunkach działania.
Badacze z University of Wisconsin-Madison również zgłaszają uzyskanie emisji neutronów na poziomie do 5×109 na sekundę przy napięciach rzędu 120 kV z elektrostatycznym fuzorem bez pól magnetycznych.
Bussard twierdził, że zakładając zastosowanie nadprzewodników w cewkach, produkcja energii przez urządzenie rośnie proporcjonalnie do siódmej potęgi promienia, a zysk energetyczny proporcjonalnie do jego piątej potęgi. Chociaż Bussard nie udokumentował publicznie rozumowania wiodącego do tego oszacowania, to jeśli okazałoby się ono poprawne, to model zaledwie dziesięć razy większy byłby użyteczny jako elektrownia jądrowa.
Porównanie z konwencjonalnymi koncepcjami uwięzienia.
Koncepcja Polywell jest spokrewniona z różnymi innymi koncepcjami dotyczącymi uwięzienia plazmy, lecz różni się istotnie od wszystkich z nich. Jest najbliższa do koncepcji fuzora, który (podobnie jak polywell) więzi jony używając skierowanego do wewnątrz pola elektrycznego, lecz w odróżnieniu od polywell wymaga siatki elektrod w formie ciała stałego wewnątrz masy plazmowej. Oba z zamierzenia operują na wysoko nietermicznych, w idealnym przypadku monoenergetycznych rozkładach energii jonów. Jeśli energie jonów mogą być utrzymane w pobliżu optymalnej wartości, tempo reakcji dla danego ciśnienia plazmy może być kilkukrotnie wyższe od maksymalnego tempa możliwego dla jonów o rozkładzie termicznym. Z drugiej strony, kolizje i zbiorcze niestabilności mają tendencję do przywracania rozkładu termicznego, tak więc ogólnie utrzymanie monoenergetycznego rozkładu jest kosztowne.
Polywell różni się od fuzora tym, że elektrony są uwięzione magnetycznie, tak więc jest również spokrewniona z magnetycznym uwięzieniem plazmy, w tym najbardziej z odmianą z użyciem lustra magnetycznego. Wspólne z lustrami magnetycznymi jest minimum pola w centralnym obszarze, uwięzienie (częściowo) przy użyciu efektu lustra magnetycznego, oraz (przynajmniej do pewnego stopnia) nietermiczny rozkład energii elektronów. W niektórych konfiguracjach lustra, pole w centrum stanowi minimum w każdym kierunku – tak, jak w centralnym obszarze polywell. W takim przypadku mówi się, że pole magnetyczne posiada "dobrą krzywiznę", ponieważ pewna klasa fluktuacji jest stabilna w plazmie uwięzionej przez takie pole. W przeciwieństwie do maszyn lustrzanych, polywell nie tylko posiada minimum natężenia pola w centrum – pole całkowicie tam zanika. Polywell nie posiada również osi magnetycznej, ale wielościanową symetrię.
Obecnie najbardziej aktywnie rozwijaną koncepcją uwięzienia plazmy jest tokamak, koncepcja stojąca za projektem ITER. Reaktor fuzyjny z pozytywnym bilansem energetycznym oparty na tokamaku byłby z pewnością olbrzymią i złożoną maszyną. W przeciwieństwie do tego, reaktor polywell o porównywalnej mocy, jeśli jest możliwy do zbudowania, byłby znacznie mniejszy, prostszy i bardziej opłacalny. Tokamak posiada kształt toroidalny z zagnieżdżonymi powierzchniami strumienia, tak więc zarówno jony, jak i elektrony mogą być utracone jedynie przez transport w poprzek linii pola magnetycznego. (głównie jako wynik niestabilności z bardzo krótką długością fali). Uwięzienie cząstek w reaktorze polywell jest bardziej złożone, dotyczy zarówno pól magnetycznych, jak i elektrycznych, transportu cząstek zarówno w poprzek jak i wzdłuż linii pola magnetycznego oraz innych procesów dla jonów niż dla elektronów.
Możliwość uzyskania dodatniego bilansu energetycznego.
Bussard twierdził, że to urządzenie może działać produkując więcej energii niż pochłaniając, na fuzji aneutronowej opartej na paliwie z boru-11 i protonów. Pozostaje tematem kontrowersji czy jony i elektrony ulegną termalizacji i czy straty na promieniowaniu hamowania wyemitują więcej energii w nieodzyskiwalnej formie niż może być wytworzone przez reakcję syntezy.
Todd Rider oblicza, że straty na promieniowaniu hamowania z tym paliwem w odniesieniu do produkcji energii z syntezy wyniosą 1,20:1,00. Bussard twierdził, że według jego obliczeń straty stanowią około 5% tej wartości, a zatem uzyski większe od jedności są możliwe.
Według Bussarda wysoka prędkość jonów w rdzeniu, a zatem ich mały przekrój dla kolizji Coulomba czyni termalizujące kolizje bardzo mało prawdopodobnymi, a niska prędkość na obrzeżu oznacza, że termalizacja tam prawie nie wywiera wpływu na prędkość jonów w rdzeniu.
Inna publikacja na temat wykonalności syntezy IEC, używająca w pełni odbiciowo uśrednionego operatora równania Fokkera-Plancka, zakończona jest wnioskiem, że systemy IEC mogłyby uzyskać wysokie współczynniki uzysku energii z syntezy jądrowej (wartości Q). Jednakowoż, reakcja deuter-tryt byłaby konieczna dla zminimalizowania potencjału operacyjnego oraz strat na promieniowaniu hamowania, aby uzyskać wysokie Q.
Historia.
Podstawowa idea reaktora polywell została opracowana w roku 1983.
Badania były finansowane przez Departament Obrony Stanów Zjednoczonych od roku 1987, a United States Navy zaczęła dostarczać finansowania dla projektu na niskim poziomie w roku 1992.
Bussard, który wcześniej był zwolennikiem badań nad tokamakami, w 1995 roku wysłał list do Kongresu Stanów Zjednoczonych deklarując, że wspierał tokamaki jedynie po to, aby skłonić rząd do sponsorowania badań nad syntezą jądrową, ale że obecnie wierzy w istnienie lepszych alternatyw niż tokamaki.
Poszczególne modele reaktorów polywell były wytwarzane kolejno, począwszy od modelu WB-1 a skończywszy na WB-6 (z WB-7 i 8 w planach, ale w chwili pisania tego artykułu jeszcze nie skonstruowanych). Wczesne konstrukcje składały się ze ściśle zespawanych stalowych sześcianów zawierających elektromagnesy, nawiniętych na szpule o kwadratowym przekroju. Te projekty wykazywały problem ze stratami na "dziwnym wierzchołku" w łączeniach pomiędzy magnesami oraz z polem magnetycznym przycinającym rogi szpul. Straty idące w metal znacząco uderzały w ich wydajność, co prowadziło do niższej wydajności uwięzienia elektronów niż przewidywano. Późniejsze projekty (począwszy od WB-6) zaczęły oddalać od siebie elektromagnesy zamiast stykać je ze sobą; nastąpiła też zmiana z kwadratowego przekroju na kołowy, redukując powierzchnię metalu nie chronioną polami magnetycznymi. Te zmiany znacząco polepszyły wydajność, prowadząc do dużej recyrkulacji elektronów i ich uwięzienia w sukcesywnie coraz ciaśniejszym rdzeniu. Do roku 2005 wszystkie reaktory były budowane z 6 magnesów na planie sześcianu (a ściślej – przyciętego sześcianu). Planowany WB-8 ma być wielościanem wyższego stopnia, z 12 elektromagnesami.
Fundusze stawały się z czasem coraz bardziej ograniczone. Zdaniem Bussarda, "Fundusze najwyraźniej były potrzebne dla bardziej ważnej wojny w Iraku." Dodatkowe 900 tysięcy USD z Office of Naval Research pozwoliły programowi na kontynuację wystarczająco długo, aby dotrzeć do etapu testowania WB-6 w listopadzie 2005.
Ostatni wytworzony model, WB-6, uzyskał tempo reakcji na poziomie 109 neutronów na sekundę. Napięcie zasilające WB-6 w czasie testów wynosiło około 12,5 kV, z wynikającą z tego głębokością studni potencjału około 10 kV, i deuteronami osiągającymi w centrum maszyny energię kinetyczną 10 keV. Dla porównania, fuzor przeprowadzający syntezę jądrową deuteru przy 10kV wytworzyłby tempo reakcji tak niskie, że byłoby trudne do wykrycia. Hirsch osiągał takie tempo reakcji syntezy jedynie przy zasilaniu swojej maszyny napięciem 150 kV i przeprowadzając syntezę deuter-tryt (znacznie łatwiejsza reakcja). Chociaż impulsy działania WB-6 trwały ułamki milisekund, Bussard uważał, że warunki te powinny reprezentować stan stabilny z punktu widzenia fizyki teoretycznej. Przede wszystkim, modele systemu wykazują, że model w pełnej skali, kosztujący około 150-200 milionów dolarów (zależnie od paliwa), powinien być efektywną elektrownią, wytwarzającą znacząco więcej energii niż pobierającą. Niestety, ostatni test WB-6 zakończył się przedwcześnie, kiedy izolacja na jednym z ręcznie nawiniętych elektromagnesów przepaliła się, niszcząc urządzenie. Z powodu braku dalszego finansowania w roku 2006 i częściowo 2007, należący do wojska osprzęt projektu został przewieziony przez miasto do firmy SpaceDev, która zatrudniła też trzech pracowników zespołu badawczego.
Po przekazaniu sprzętu, Bussard próbował przyciągnąć nowych inwestorów, przemawiając na konferencjach i próbując podnieść zainteresowanie swoim projektem. Prelekcja w siedzibie firmy Google, miała tytuł "Should Google Go Nuclear?" ("Czy Google powinien przejść na energię nuklearną?") Nieformalne streszczenie ostatniej dekady badań zostało zaprezentowane na 57. kongresie Międzynarodowej Federacji Astronautycznej. Praca Bussarda nad reaktorem polywell została uhonorowana nagrodą "Outstanding Technology of the Year" International Academy of Science w roku 2006 .
W sierpniu 2007, EMC2 (organizacja non-profit założona przez Bussarda dla poszukiwania funduszy dla kontynuowania projektu) otrzymała 2 miliony dolarów od US Navy na kontynuowanie prac nad reaktorem.
Po śmierci Bussarda w październiku 2007, Richard Nebel przejął kierownictwo prac zespołu projektowego polywell w EMC2, i najnowsze eksperymentalne urządzenie, WB-7, wytworzyło pierwszą plazmę na początku stycznia 2008. Zależnie od wyników trwających obecnie eksperymentów, badania mogą być w przyszłości kontynuowane w celu opracowania modelu w pełnej skali.
Budowa.
Bussard uważał, że system udowodnił swoją użyteczność w wystarczającym stopniu, aby nie były wymagane modele w skali pośredniej, i wyraził, że "...jesteśmy prawdopodobnie jedynymi ludźmi na planecie, którzy wiedzą, jak zbudować prawdziwy, czysty system oparty na syntezie jądrowej z pozytywnym bilansem energii." Począwszy od sierpnia 2007 z nowym kontraktem badawczym z U.S. Navy, zamierzał zbudować jeszcze dwa prototypy (WB-7 i WB-8), aby zdecydować, który model pełnoskalowy byłby najlepszy, i przy ich użyciu przeprowadzić i opublikować wyniki dziesiątek powtarzalnych testów. Następnie zamierzał zwołać konferencję ekspertów z tej dziedziny z zamiarem zdobycia ich poparcia. Zakładając, że jego projekt uzyskałby odpowiednie poparcie, przeszedłby natychmiast do fazy budowy demonstracyjnej elektrowni w pełnej skali.
Bussard zauważył, że "...zatem, mamy możliwość pozbycia się ropy (i innych paliw kopalnych), ale wymagane jest 4-6 lat i około 100-200 milionów USD dla wybudowania elektrowni w pełnej skali i zademonstrowania jej." Strona web zarejestrowana na Roberta Bussarda i EMC2 Fusion Development Corporation, "dobroczynną organizację badawczo-rozwojową", została utworzona aby zbierać fundusze na dalsze badania.
Bussard powiedział też: "Ktoś to zbuduje; a kiedy zostanie zbudowane, będzie działało; a kiedy będzie działało, ludzie zaczną tego używać i zacznie wypierać inne źródła energii."
Dr. Bussard zmarł 6 października 2007 roku. Jego praca jest kontynuowana przez zespół fizyków, który udało mu się zgromadzić w EMC2. Dolly Gray, współzałożycielka EMC2 (z 1985 roku), która pracowała jako jego prezes i CEO, pomogła zebrać zespół naukowców w Santa Fe. Członkami zespołu są m.in. dr. Rick Nebel, Jaeyoung Park (obaj fizycy przeszli do zespołu z laboratorium Los Alamos National Laboratory); Mike Wray, fizyk, który kierował kluczowymi testami w 2005 roku; oraz Kevin Wray, specjalista komputerowy projektu.
Najnowsze urządzenie, WB-7, zostało skonstruowane jako bardziej niezawodna wersja urządzenia WB-6 w warsztacie w San Diego i przewiezione do Santa Fe, gdzie zespół przygotował laboratorium testowe i obecnie prowadzi eksperymenty. Urządzenie, tak, jak poprzednie, zostało zaprojektowane przez inżyniera Mike'a Skillicorna.
Czyniono sugestie, aby przeprowadzić wieloagencyjną recenzję rezultatów i schematów aby ułatwić sprawną publikację wszystkich wniosków i dokumentacji. Jest to obecnie niemożliwe ze względu na embargo publikacyjne nałożone przez fundatorów (US Navy) na zespół dr. Nebela. Zasady embargo nie są obecnie znane, ale poprzedni projekt prowadzony jeszcze przez dr. Bussarda, związany był embargiem przez 11 lat (od 1994 do 2005 roku) aż do zakończenia ówczesnego kontraktu z US Navy.
W sierpniu 2008 zespół zakończył pierwszą fazę eksperymentu i oczekiwał na recenzję rezultatów oraz werdykt swoich federalnych sponsorów na temat dalszego prowadzenia eksperymentu w kolejnych fazach. Dr. Nebel powiedział "osiągnęliśmy względny sukces", odnosząc się do wysiłków zespołu, zmierzających do powtórzenia obiecujących rezultatów uzyskanych przez Dr. Bussarda. "Wyniki są mieszane", określił Dr. Nebel. Jednak wyraził się również, że zespół posiada "plan dla dalszych postępów". "Ogólnie jesteśmy zadowoleni z tego, co uzyskiwaliśmy z tego do tej pory, i zdobyliśmy olbrzymią ilość wiedzy".
We wrześniu 2008 wydział broni Stacji Testowania Broni Morsko Powietrznych China Lake, CA z Centrum Wojny Morsko-Powietrznej ogłosił publiczny przetarg na kontrakt badawczy dotyczący elektrostatycznego urządzenia do syntezy jądrowej, który wygrało EMC2 jako preferowany dostawca wobec braku innych ofert.
W październiku 2008 US Navy ogłosiło dwa nowe przetargi na kontrakty, które również zostały przyznane EMC2. Obejmowały one dwa zadania – zaprojektowania lepszego oprzyrządowania oraz działa do iniekcji jonów. Dr. Nebel skomentował to: "Nie jest to nic wielkiego. To małe, przejściowe finansowanie dla utrzymania projektu przy życiu do momentu podjęcia dalszej decyzji."
Po zgłoszeniu ostatecznych wyników badań nad WB-7 w grudniu 2008, Dr. Richard Nebel skomentował je: "Nie ma tam nic, co by sugerowało że to nie zadziała", lecz również że "Bardzo daleko jest do stwierdzenia, że to zadziała".
Steven Chu, laureat nagrody Nobla w dziedzinie fizyki oraz od roku 2009 sekretarz energii Stanów Zjednoczonych, odpowiedział na pytanie na temat Polywell w trakcie wygłaszanego w 2007 roku referatu w firmie Google, że "Jak dotąd, jest zbyt mało informacji abym mógł ocenić prawdopodobieństwo, że to mogłoby zadziałać lub nie... Lecz staram się uzyskać więcej informacji".
W styczniu 2009 Centrum Wojny Morsko-Powietrznej wstępnie ogłosiło kolejny kontrakt na "modyfikację i testowanie urządzenia plazmowego WB-7", który prawdopodobnie polega na zainstalowaniu oprzyrządowania opracowanego w poprzednim kontrakcie, instalację złącza między zwojnicami według nowego projektu, oraz uruchomienie WB-7 z tymi modyfikacjami. Zmodyfikowane urządzenie nosi nazwę WB7.1.
W kwietniu 2009 EMC2 uzyskało kolejne 2 miliony USD w ramach ustawy American Recovery and Reinvestment Act. Wzmianka w tekście planu wydatków Departamentu Obrony dołączonego do ustawy znajduje się w załączniku 1, sekcji 3 (strona 166 dokumentu), opisana jako "Plazmowa Synteza Jądrowa (Polywell) – Prezentacja systemu syntezy jądrowej z uwięzieniem plazmy dla zastosowań na pokładzie statku i na brzegu; wspólny projekt US Navy i biura Sekretarza Obrony USA" i sugeruje opracowanie urządzenia dla "krajowego dostarczania i dystrybucji energii".
W maju 2009 Dr. Richard Nebel brał udział w wywiadzie dla popularnego serwisu internetowego. Ujawnił: "Mamy nadzieję uzyskać dodatnią produkcję energii netto w ciągu sześciu lat. Może to zająć więcej, ale zdecydowanie nie będzie to projekt badawczy na 50 lat. [...] Tak więc jeśli koncept zadziała, moglibyśmy mieć uruchomienie komercyjnej elektrowni już w 2020 roku."
W czerwcu 2009 US Navy potwierdziło istnienie kontraktów na fundowanie i konstrukcję WB-8, następnego prototypu Polywell. To urządzenie ma posiadać osiem razy większe natężenie pola magnetycznego w porównaniu z poprzednimi wersjami, co pozwala oczekiwać większej wydajności. Szczególne znaczenie we wspomnianym kontrakcie ma propozycja, aby "... w oparciu o wyniki testowania WB8 i dostępność funduszy rządowych, wykonawca opracował nową maszynę WB (WB8.1), która wdraża w życie wiedzę i ulepszenia uzyskane przy WB8. Spodziewane jest zwiększenie przyspieszenia jonów i zademonstrowanie reakcji aneutronowej “PB11”".
We wrześniu 2009, Departament Obrony Stanów Zjednoczonych ogłosiło kontynuowanie finansowania (w kwocie 7 855 504 USD) dla Energy Matter Conversion Corp na "badania, analizę, rozwój i testowanie w ramach projektu Plan Plasma Fusion (Polywell). Prace fundowane przez ten grant zweryfikują teoretyczne podstawy fizyczne koncepcji plazmowej syntezy jądrowej Polywell, a także dostarczą US Navy danych na temat potencjalnych zastosowań syntezy Polywell." Spodziewany termin ukończenia projektu to kwiecień 2011.

</doc>
<doc id="1431451" url="https://pl.wikipedia.org/wiki?curid=1431451" title="Robert Bussard">
Robert Bussard

Robert W. Bussard (ur. 11 sierpnia 1928, zm. 6 października 2007) – amerykański fizyk zajmujący się głównie badniami nad energią syntezy jądrowej. Laureat nagrody Schreibera-Spence'a na forum STAIF-2004. Był członkiem Międzynarodowej Akademii Astronautyki.

</doc>
<doc id="1431452" url="https://pl.wikipedia.org/wiki?curid=1431452" title="Jill Pruetz">
Jill Pruetz

Jill Pruetz – amerykańska antropolożka, prymatolożka z Uniwersytetu Stanu Iowa.
Pruetz specjalizuje się w antropologii fizycznej. Swoje badania prowadzi wśród naczelnych badając ich zachowania. Swoje badania prowadzi w wielu krajach Ameryki Południowej. Prowadziła projekt badawczy w południowo-wschodnim Senegalu, finansowany przez National Geographic Society i National Science Foundation.
Wybrane prace i opracowania.
agonistic interactions between adult females. Internatl J Primatol 19:
837-855.

</doc>
<doc id="1431454" url="https://pl.wikipedia.org/wiki?curid=1431454" title="Joanna Smolarek">
Joanna Smolarek

Joanna Barbara Smolarek (ur. 26 listopada 1965 w Katowicach) – polska lekkoatletka, sprinterka, wielokrotna mistrzyni i reprezentantka Polski, olimpijka z Seulu (1988).
Kariera sportowa.
Była zawodniczką Startu Katowice (1980-1988) i AZS-AWF Katowice (1989-1992).
Reprezentowała Polskę na Igrzyskach Olimpijskich w 1988, gdzie zajęła 6. miejsce w sztafecie 4 x 100 metrów, z czasem 43,93 (z Jolantą Janotą, Ewą Pisiewicz i Agnieszką Siwek), w biegu na 100 metrów odpadła w ćwierćfinale, z wynikiem 11,35, mistrzostwach Europy w 1986, gdzie w sztafecie 4 x 100 metrów zajęła 6. miejsce, z wynikiem 43,54 (z Ewą Kasprzyk, Urszulą Jaros i Jolantą Janotą) oraz mistrzostwach Europy w 1990, gdzie odpadła w eliminacjach biegów na 100 metrów (z czasem 11,97) i 200 metrów (z czasem 24,51).
Trzykrotnie wystąpiła w finale A Pucharu Europy. W 1987 zajęła 4. miejsce w sztafecie 4 x 100 metrów, z wynikiem 43,91, w 1989 zajęła 5. miejsce w biegu na 100 metrów, z wynikiem 11,54 i 5. miejsce w sztafecie 4 x 100 metrów, z wynikiem 44,12, w 1991 zajęła 7. miejsce w biegu na 100 metrów, z wynikiem 12,04, 6. miejsce w biegu na 200 metrów, z wynikiem 24,05 i 6. miejsce w sztafecie 4 x 100 metrów, z wynikiem 45,28.
Na mistrzostwach Polski seniorek wywalczyła 13 medali, w tym 8 złotych (cztery złote na 100 metrów - w 1989, 1990, 1991 i 1992, dwa złote na 200 metrów - w 1990 i 1991, dwa złote w sztafecie 4 x 100 metrów - w 1989 i 1991) i 5 brązowych (na 100 metrów i 200 metrów w 1988, w sztafecie 4 x 100 metrów w 1983, 1984 i 1992).
Na halowych mistrzostwach Polski seniorek zdobyła 6 medali, w tym 5 złotych (w biegu na 60 metrów w 1987, 1990 i 1991, w biegu na 200 metrów w 1990 i 1991) i 1 srebrny (w biegu na 200 metrów w 1987).
Rekordy życiowe: 

</doc>
<doc id="1431457" url="https://pl.wikipedia.org/wiki?curid=1431457" title="Agnieszka Siwek">
Agnieszka Siwek

Agnieszka Marzenna Siwek, z d. Jechowska (ur. 21 stycznia 1962 w Warszawie) - polska lekkoatletka, sprinterka, mistrzyni i reprezentantka Polski, olimpijka z Seulu (1988).
Kariera sportowa.
Była zawodniczką AZS Warszawa (1979-1985) i Górnika Zabrze (1986-1989).
Reprezentowała Polskę na Igrzyskach Olimpijskich w 1988, gdzie zajęła 6. miejsce w sztafecie 4 x 100 metrów, z czasem 43,93 (z Joanną Smolarek, Ewą Pisiewicz i Jolantą Janotą), w biegu na 200 metrów odpadła w półfinale, z wynikiem 23,20 oraz Pucharze Europy w 1987 zajęła 4. miejsce w sztafecie 4 x 100 metrów, z wynikiem 43,91.
Na mistrzostwach Polski seniorek wywalczyła 7 medali, w tym 2 złote w biegu na 200 metrów - w 1981 i 1988, 1 srebrny na 100 metrów w 1987, 2 srebrne w sztafecie 4 x 100 metrów w 1981 i 1987, 1 brązowy na 200 metrów w 1987 i jeden brązowy w sztafecie 4 x 400 metrów w 1984.
Rekordy życiowe: 

</doc>
<doc id="1431458" url="https://pl.wikipedia.org/wiki?curid=1431458" title="Inercyjne uwięzienie elektrostatyczne plazmy">
Inercyjne uwięzienie elektrostatyczne plazmy

Inercyjne uwięzienie elektrostatyczne plazmy (skrót ang. IEC) to koncepcja polegająca na uwięzieniu plazmy przy użyciu pola elektrostatycznego. Pole to przyspiesza naładowane cząstki (jony albo elektrony) promieniście do wewnątrz, zwykle w geometrii sferycznej, ale niekiedy w cylindrycznej. Jony mogą być więzione przy użyciu IEC aby uzyskać kontrolowaną syntezę termojądrową w fuzorach i reaktorach typu polywell.

</doc>
<doc id="1431459" url="https://pl.wikipedia.org/wiki?curid=1431459" title="Honorowi obywatele Katowic">
Honorowi obywatele Katowic

Honorowi obywatele Katowic – osoby, którym nadano honorowe obywatelstwo miasta Katowic. Tytuł nadawano co najmniej od 1892 roku. Do 2020 roku otrzymało go ponad 30 osób. Pełna lista uhonorowanych nie jest powszechnie znana (stan na 2010 rok).

</doc>
<doc id="1431460" url="https://pl.wikipedia.org/wiki?curid=1431460" title="Sodoma Reykjavik">
Sodoma Reykjavik



</doc>
<doc id="1431461" url="https://pl.wikipedia.org/wiki?curid=1431461" title="Magnetyczne uwięzienie plazmy">
Magnetyczne uwięzienie plazmy

Magnetyczne uwięzienie plazmy, pułapka magnetyczna – podejście do uzyskania kontrolowanej syntezy termojądrowej, które wykorzystuje pole magnetyczne do uwięzienia paliwa dla syntezy jądrowej będącego plazmą.
Do uzyskania syntezy termojądrowej reagujące jądra muszą mieć duże prędkości co odpowiada wysokiej temperaturze plazmy. Plazmy o tak wysokiej temperaturze nie można przechowywać w naczyniu.
Do uwięzienia magnetycznego plazmy stosuje się pole magnetyczne ukształtowane w torus (tokamak) oraz zwierciadła magnetyczne.
Rozważając zachowanie się plazmy w polu magnetycznym rozpatruje się ją jako ośrodek przewodzący znajdujący się w polu magnetycznym oraz jako ruch jonu w polu magnetycznym. Jon poruszając się w polu magnetycznym porusza się po linii śrubowej wokół linii pola magnetycznego, co ogranicza jego ruch w kierunku prostopadłym do pola magnetycznego. 
Magnetyczne uwięzienie to jedna z dwóch głównych gałęzi badań nad energią syntezy jądrowej. Druga gałąź to inercyjne uwięzienie elektrostatyczne plazmy. Magnetyczne uwięzienie jest lepiej zbadane oraz rozwinięte technologicznie i jest uważane za bardziej obiecujące pod kątem produkcji energii. 500-megawatowa, generująca ciepło elektrownia syntezy jądrowej oparta na tokamakowej geometrii uwięzienia magnetycznego jest obecnie budowana we Francji (patrz ITER).
Alternatywne geometrie oraz metody łączące obie metody uwięzienia plazmy są też rozważane - patrz reaktor typu polywell.

</doc>
<doc id="1431462" url="https://pl.wikipedia.org/wiki?curid=1431462" title="Gosta Knutsson">
Gosta Knutsson



</doc>
<doc id="1431464" url="https://pl.wikipedia.org/wiki?curid=1431464" title="Bielitz">
Bielitz



</doc>
<doc id="1431467" url="https://pl.wikipedia.org/wiki?curid=1431467" title="Wojna w Afganistanie 2001">
Wojna w Afganistanie 2001



</doc>
<doc id="1431468" url="https://pl.wikipedia.org/wiki?curid=1431468" title="Iwan Ilczyszyn">
Iwan Ilczyszyn

Iwan Petrowycz Ilczyszyn, ukr. Іван Петрович Ільчишин (ur. 7 kwietnia 1978 w Drohobyczu) – ukraiński piłkarz i futsalowiec, grający na pozycji napastnika, trener futsalowców.
Kariera piłkarska.
W 1995 rozpoczął karierę piłkarską w klubie Krystał Czortków.
Karierę w futsalu zaczynał w 1997 od gry w drużynie Kameniar Drohobycz. Również w latach 1999-2000 bronił barw zespołów piłkarskich z Drohobycza Hałyczyny i Naftowyka. W 2001 debiutował w ukraińskiej Ekstra-lidze futsalu w składzie DSS Zaporoże. W 2002 przeszedł do Enerhii Lwów. Od stycznia 2004 przez półtora roku grał w ŁTK Ługańsk. Na początku 2006 wrócił do Kameniara Drohobycz. W końcu stycznia 2008 roku przeniósł się do Polski, gdzie 2 lutego zadebiutował w barwach AZS UW Warszawa. W sumie, będąc grającym trenerem, wystąpił w tej drużynie w 9 meczach ligowych, strzelając 4 bramki. Po spadku AZS-u do II ligi został zatrudniony w Jango, z którą rozpoczął przygotowania do sezonu 2008/2009. W sezonie 2010/11 rozegrał 17 meczów w rodzimym Kameniar-Termopłast Drohobycz, po czym zakończył karierę piłkarską.
W 2007 i 2008 również występował w klubie piłki nożnej plażowej Start Illicziwśk.
Kariera trenerska.
W 2006 rozpoczął pracę szkoleniową, łącząc funkcje gracza i trenera w Kameniarze Drohobycz. W 2007 i 2008 również trenował i grał w klubie piłki nożnej plażowej Start Illicziwśk. W pierwszej połowie 2008 był grającym trenerem AZS UW Warszawa. W sierpniu 2008 został zaproszony do Jango Katowice, gdzie również trenował i grał. Od lipca 2009 do czerwca 2010 prowadził P.A. Nova Gliwice. Potem stał na czele amatorskiego zespołu Halicja Drohobycz.

</doc>
<doc id="1431470" url="https://pl.wikipedia.org/wiki?curid=1431470" title="John Wesley Harding (piosenka)">
John Wesley Harding (piosenka)

John Wesley Harding – piosenka skomponowana przez Boba Dylana, nagrana przez niego w lutym i wydana na albumie "John Wesley Harding" w grudniu 1967 r.
Historia i charakter utworu.
Utwór "John Wesley Harding" jest piosenką tytułową albumu i zarazem album ten otwiera; tym samym ustala pewien ogólny ton płyty. Kompozycja jest niezwykle oszczędna zarówno jeśli chodzi o tekst jak i muzykę. Składają się na nią zaledwie trzy krótkie zwrotki w dodatku bez refrenu.
Tekst traktuje o wędrowcu, który "w każdej dłoni trzyma rewolwer" ale który "nie był znany z tego, że ranił uczciwego człowieka". Postać ta, w mniejszym lub większym stopniu, jest wzorowana na Johnie Wesleyu Hardinie, postaci historycznej, pochodzącej z Teksasu.
Jednak Dylana nie interesuje jego historia, a raczej podkreśla i kondensuje w poetyckiej formie pewne jego mityczne cechy jako bohatera wyjętego spod prawa. Daje to ciekawą perspektywę; jest to "ballada złego człowieka" o uczciwym człowieku. Piosenka jest bajką w miniaturze.
Głos Dylana brzmi także inaczej; jest to niewątpliwie jeszcze głos folkowy, ale brzmi on ostrzej niż na wszystkich poprzednich albumach.
W pewien sposób John Wesley Harding wykreowany przez Dylana jest bliźniaczo wręcz podobny do Clinta Eastwooda.
Opublikowanie tej piosenki w 1967 r., roku pacyfizmu i protestów przeciwko wojnie w Wietnamie, było kolejnym wsadzeniem przez Dylana kija w mrowisko.
Utwór ten ma formę folkowej ballady i jest niezwykle oszczędnie wykonany. I to także różniło go (tak jak i inne piosenki z tego albumu) od ówczesnej muzyki rockowej, w której górowały rozbudowane formy, niezwykłe harmonie i rytmy stosowane w przeżywającym swoje apogeum rocku psychodelicznym i rozwijającym się rocku progresywnym.
Bob Dylan nigdy nie wykonał tej piosenki na koncercie.

</doc>
<doc id="1431475" url="https://pl.wikipedia.org/wiki?curid=1431475" title="Canon Rock">
Canon Rock

"Canon Rock" jest neoklasyczno-metalową aranżacją kanonu D-dur Johanna Pachelbela. Utwór skomponował tajwański muzyk i kompozytor Jerry Chang (wśród internetowej społeczności znany jako JerryC), zaś swą popularność zawdzięcza nagraniu video zamieszczonym w internecie przez autora. O piosence pisał amerykański dziennik New York Times. Przygotowanie rockowej wersji kanonu trwało dwa tygodnie. Aktualnie kompozytor prowadzi internetowe lekcje dla amatorów gry na gitarze.
Utwór ten jest jednym z najpopularniejszych w grze JamLegend – grano w niego ponad 5 mln razy.
Covery.
Jeden z najpopularniejszych coverów utworu został nagrany przez południowokoreańskiego gitarzystę-hobbystę Lim Jeong-hyuna (znanego również jako funtwo). Nagranie video z jego wykonaniem było 17. najczęściej oglądanym filmem na YouTube i liczyło sobie ponad 75 milionów odsłon. Aktualnie film został zablokowany przez YouTube. W czerwcu 2007 roku powstał film przedstawiający Canon Rocka w wykonaniu 40 losowych gitarzystów.
Tabulatury.
Tabulatury dla Canon Rocka w wykonaniu JerryC'ego oraz MattRacha dostępne są w internecie.

</doc>
<doc id="1431477" url="https://pl.wikipedia.org/wiki?curid=1431477" title="Studnia potencjału">
Studnia potencjału

Studnia potencjału - rejon otaczający minimum lokalne energii potencjalnej. Energia uwięziona w studni potencjału nie może przekształcić się w inną postać energii (energię kinetyczną w przypadku grawitacyjnej studni potencjału), ponieważ jest uwięziona w lokalnym minimum studni. Z tego względu ciało nie może podążyć do globalnego minimum energii potencjalnej tak, jak miałoby to miejsce z powodu entropii w naturalnych warunkach.
Omówienie.
Energia może być uwolniona ze studni potencjału, jeśli wystarczająca ilość energii zostanie dodana do systemu, aby przezwyciężyć lokalne minimum. W fizyce kwantowej energia potencjalna może wydostać się ze studni potencjału bez dodatkowej energii ze względu na probabilistyczną naturę cząstek w mechanice kwantowej.
Wykres dwuwymiarowej funkcji energii potencjalnej to powierzchnia energii potencjalnej, która może być wyobrażona jak powierzchnia Ziemi w postaci krajobrazu ze wzgórzami i dolinami. W takim przypadku "studnia potencjału" byłaby doliną otoczoną ze wszystkich stron wyżej położonym terenem, i z tego względu wypełniona byłaby wodą (np. jezioro), bez jakiejkolwiek wody wypływającej w kierunku innego, niższego minimum (np. poziomu morza).
W przypadku grawitacji rejon powstający wokół ciała posiadającego masę jest grawitacyjną studnią potencjału, pod warunkiem, że grawitacyjne siły pływowe okolicznych ciał nie przewyższają siły grawitacyjnej danego ciała.
Wzgórze potencjału jest natomiast przeciwnością studni potencjału, czyli rejonem otaczającym maksimum lokalne.

</doc>
<doc id="1431478" url="https://pl.wikipedia.org/wiki?curid=1431478" title="Święta Góra Grabarka">
Święta Góra Grabarka



</doc>
<doc id="1431479" url="https://pl.wikipedia.org/wiki?curid=1431479" title="Łomonosow (miasto w Rosji)">
Łomonosow (miasto w Rosji)

Łomonosow (), do 1948 r. Oranienbaum (ros. ) – miasto w Rosji, znajdujące się pod administracyjną jurysdykcją Petersburga, leżące na południowym wybrzeżu Zatoki Fińskiej. W mieście położony jest XVIII-wieczny park i kompleks pałacowy, który jako jedyny w okolicy starej stolicy rosyjskiej nie został zajęty przez Niemców w czasie II wojny światowej.
Według danych z 2010 roku miasto zamieszkuje 42 505 ludzi.
W mieście rozwinął się przemysł papierniczy oraz spożywczy.
Historia.
Pierwotna nazwa miasta, „Oranienbaum”, znaczyła w dawnym języku niemieckim „drzewko pomarańczowe”. Nazwą tą początkowo określano kompleks pałacowy, w którym znajdowała się między innymi cieplarnia z egzotycznymi roślinami. 
Teren Oranienbaumu, na którym powstał kompleks pałacowo-parkowy, został podarowany przez cara Piotra I księciu Aleksandrowi Mienszykowowi. Wielki Pałac, zaprojektowany przez architektów Giovanniego Mario Fontanę i Johanna Gottfrieda Schädla, wybudowany został w latach 1710–1725 naprzeciwko Kronsztadu, w pobliżu carskiej rezydencji Peterhof. W 1743 r. Oranienbaum stał się letnią rezydencją wielkiego księcia Piotra Fiodorowicza, późniejszego cara Piotra III. Kompleks pałacowy wraz z zabytkowym centrum miasta znajduje się na Liście światowego dziedzictwa UNESCO.
Obecna nazwa miasta upamiętnia uczonego i poetę Michaiła Łomonosowa. W 1753 r. Łomonosow założył we wsi pod Oranienbaumem hutę szkła kolorowego.
W Oranienbaumie urodził się Igor Strawinski (1882–1971), kompozytor muzyki poważnej i pianista.
Transport.
Do Łomonosowa można dojechać kolejką podmiejską z petersburskiego Dworca Bałtyckiego do stacji Oranienbaum.
W północnej części Łomonosowa znajduje się port morski mający promowe połączenie z Kronsztadem.

</doc>
<doc id="1431481" url="https://pl.wikipedia.org/wiki?curid=1431481" title="Łomonosow">
Łomonosow



</doc>
<doc id="1431484" url="https://pl.wikipedia.org/wiki?curid=1431484" title="Jugosławia na Letnich Igrzyskach Olimpijskich 1932">
Jugosławia na Letnich Igrzyskach Olimpijskich 1932

Podczas Letnich Igrzysk Olimpijskich 1932 w Los Angeles Królestwo Jugosławii reprezentował tylko jeden sportowiec. Wcześniej krajowy komitet olimpijski z powodu wysokich kosztów wyjazdu do USA postanowił nie wysyłać żadnej delegacji, jednak Veljko Narančić sam sfinansował wyjazd i wystąpił w konkursie rzutu dyskiem.
Lekkoatletyka.
Narančić z wynikiem 36,51 m zajął 17. miejsce wśród 18 zawodników. Wygrał Amerykanin John Anderson (49,49 m).

</doc>
<doc id="1431486" url="https://pl.wikipedia.org/wiki?curid=1431486" title="Królestwo Serbów, Chorwatów i Słoweńców na Zimowych Igrzyskach Olimpijskich 1924">
Królestwo Serbów, Chorwatów i Słoweńców na Zimowych Igrzyskach Olimpijskich 1924

Królestwo Serbów, Chorwatów i Słoweńców na Zimowych Igrzysk Olimpijskich 1924 reprezentowało czterech zawodników – biegaczy narciarskich, którzy nie zdobyli żadnego medalu.

</doc>
<doc id="1431488" url="https://pl.wikipedia.org/wiki?curid=1431488" title="Ludowo-Demokratyczna Republika Jemenu na Letnich Igrzyskach Olimpijskich 1988">
Ludowo-Demokratyczna Republika Jemenu na Letnich Igrzyskach Olimpijskich 1988

Reprezentacja Ludowo-Demokratycznej Republiki Jemenu pierwszy i jedyny raz na letnich igrzyskach olimpijskich wystąpiła w Seulu w 1988 roku. W skład ówczesnej reprezentacji weszło pięciu sportowców w dwóch dyscyplinach sportu.
Na tych samych igrzyskach występowała reprezentacja Jemeńskiej Republiki Arabskiej, z którą Ludowo-Demokratyczna Republika Jemenu połączyła się w 1990 roku i na igrzyskach w 1992 roku wystąpili reprezentanci już zjednoczonego Jemenu.
Wyniki.
Boks.
Ali Mohamed Jaffer przegrał w I rundzie wagi piórkowej (do 57 kg) z Tajem Wangchai Pongsri przez RSC w pierwszej rundzie pojedynku.
W wadze muszej (do 51 kg) wystąpił Mohamed Mahfood Sayed, który w I rundzie miał wolny los, a w drugiej przegrał przez KO z Ugandyjczykiem Emmanuelem Nsubugą.
Lekkoatletyka.
Ehab Fuad Ahmed Nagi osiągnął 99. czas eliminacji biegu na 100 metrów (11,53 s; wyprzedził tylko jednego rywala). Wygrał Amerykanin Carl Lewis.
Na dystansie dwukrotnie dłuższym Sahim Saleh Mehdi osiągnął 69. (przedostatnie) czas eliminacji. Wygrał Amerykanin Joe Deloach.
W eliminacjach biegu na 5000 metrów Farook Ahmed Saeed zajął 52. (15:50,91 min) miejsce wśród 55 biegaczy. Wygrał Kenijczyk John Ngugi.

</doc>
<doc id="1431490" url="https://pl.wikipedia.org/wiki?curid=1431490" title="Rebecca Soni">
Rebecca Soni

Rebecca Soni (ur. 18 marca 1987 w Freehold) − amerykańska pływaczka, trzykrotna mistrzyni olimpijska, czterokrotna mistrzyni świata, aktualna rekordzistka świata na krótkim basenie.
Życiorys.
Na igrzyskach olimpijskich w Pekinie w 2008 roku najpierw w wyścigu na 100 m stylem klasycznym zdobyła srebrny medal, a trzy dni później 15 sierpnia 2008 została mistrzynią olimpijską w wyścigu na 200 m stylem klasycznym poprawiając rekord świata wynikiem 2:20,22 min.
27 lipca 2009 podczas mistrzostw świata w Rzymie, w półfinale 100 m stylem klasycznym wynikiem 1:04,84 pobiła rekord świata. Jest pierwszą kobietą, która złamała barierę 1 min 5 s na tym dystansie. Dzień później wywalczyła złoty medal w tej konkurencji. 2 sierpnia 2009 podczas mistrzostw w Rzymie zdobyła srebro w wyścigu na 50 m stylem klasycznym.
30 lipca 2012 podczas igrzysk w Londynie zdobyła srebrny medal w wyścigu na 100 m stylem klasycznym. Trzy dni później zdobyła złoty medal na dystansie dwukrotnie dłuższym, uzyskawszy czas 2:19,59 min, poprawiając swój rekord świata, ustanowiony dzień wcześniej w półfinale. Stała się jednocześnie pierwszą zawodniczką, która przepłynęła 200 m żabką poniżej 2 min 20 s.
30 stycznia 2014 zakończyła sportową karierę.

</doc>
<doc id="1431491" url="https://pl.wikipedia.org/wiki?curid=1431491" title="Just In Time">
Just In Time



</doc>
<doc id="1431492" url="https://pl.wikipedia.org/wiki?curid=1431492" title="Dźati">
Dźati

Dźati (sanskryt जाति, „urodzenie”, ang. jati) – element systemu stratyfikacji społecznej w Indiach, określany nie do końca poprawnie terminem kasta. Wyższym w randze, odnoszącym się do stanów społecznych w Indiach, jest termin warna. Bóstwo opiekuńcze dla konkretnej dźati to dźatidewata.
Etymologia.
Źródłosłów dla pojęcia dźati wywodzi się od czasownika "dźan" – urodzić się. Jego znaczenie dosłowne podaje się jako "urodzenie, ród , rodzaj".
Liczba dźati.
Podział na dźati jest w Indiach bardzo rozbudowany. Istnieje około 6-10 tysięcy dźati, chociaż zdaniem niektórych badaczy liczba ta oscyluje wokół wielkości 100 tysięcy.
Dźati dzielą się na podkasty i te dopiero stanowią endogamiczne kasty w rozumieniu potocznym człowieka Zachodu. Dźati bywają podzielone w Indiach nawet na kilkaset podkast.
Stąd mówić można o około 3 000 dźati i równocześnie o istnieniu 25 000 podgrup w tych pierwszych (podkast).
System dźadźamani.
Charakterystyczną sytuacją, jaka zachodzi w tradycyjnym systemie dźati jest podział prac: niektóre były dozwolone, inne powodowały zanieczyszczenie danej osoby i musiały być zlecane członkowi innej (niższej) dźati (i zarazem profesji). Zamawiający wykonanie usługi to „dźadźaman”, podejmujący się czynności to „pradźa”. System poza czynnościami niedozwolonymi z uwagi na status dźati zainteresowanego, obejmuje również posługi charakterystyczne dla konkretnych dźati: dany bramin korzysta z usług golibrody, który podczas uroczystości rodzinnych zatrudnia tego lub innego bramina.
Rozłam.
Podział dźati może nastąpić gdy część jej społeczności:
Zastosowanie.
Nazwa dźati do której przynależy z urodzenia dany hindus występuje najczęściej jak składnik jego nazwiska. Znane postacie:

</doc>
<doc id="1431497" url="https://pl.wikipedia.org/wiki?curid=1431497" title="Bratz">
Bratz

Bratz – seria zabawek lalek wraz z akcesoriami produkowana od 2001 przez kalifornijską firmę MGA Entertainment. Pierwsze cztery lalki, 10-calowe (25,4 cm) Cloe, Jade, Sasha i Yasmin były nastolatkami. Początkowo lalki spotkały się z chłodnym przyjęciem rynku, ale zainteresowanie lalkami wzrosło po świętach Bożego Narodzenia, w pierwszych pięciu latach na sprzedano 125 milionów sztuk Bratzów. W 2006 wyroby MGA Entertainment zdobyły 40% rynku na tzw. "fashion dolls", pozostałe 60% należy do lalki Barbie. W 2002 roku seria lalek została uhonorowana w Wielkiej Brytanii tytułem zabawki roku według wyboru konsumentów "UK People’s Choice Toy of the Year Award".
Podobnie jak w przypadku lalek Barbie, zrealizowano szereg filmów z Bratzami w rolach głównych, nagrano także kilka płyt firmowanych przez te lalki.
Imiona lalek:

</doc>
<doc id="1431507" url="https://pl.wikipedia.org/wiki?curid=1431507" title="Tomasz Motyka">
Tomasz Motyka

Tomasz Marek Motyka (ur. 8 maja 1981 we Wrocławiu) – polski szpadzista, srebrny medalista igrzysk olimpijskich w Pekinie w turnieju drużynowym (w finale Polacy w składzie: Tomasz Motyka, Radosław Zawrotniak, Robert Andrzejuk, Adam Wiercioch przegrali z Francją). Indywidualny i drużynowy mistrz Europy (2005) brązowy medalista indywidualnie (2003, 2011), wicemistrz Europy w drużynie (2002, 2004, 2006, 2007) i brązowy medalista mistrzostw świata w turnieju drużynowym (2009). Sześciokrotny Mistrz Polski – 2002, 2003, 2004, 2007, 2009 i 2013. W 2016 uzyskał stopień doktora nauk o kulturze fizycznej na podstawie pracy "Trening z powiększoną oddechową przestrzenią martwą a tolerancja składu powietrza pod maska szermierczą ". W 2018 roku w wyborach samorządowych został wybrany na radnego miasta Wrocław.
Zawodnik AZS AWF Wrocław.
Jest wychowankiem trenera Adama Medyńskiego, a następnie od 2010 kontynuował karierę pod okiem trenera Pawła Krawczyka.
Został odznaczony Złotym Krzyżem Zasługi (2008).

</doc>
<doc id="1431508" url="https://pl.wikipedia.org/wiki?curid=1431508" title="Radosław Zawrotniak">
Radosław Zawrotniak

Radosław Aleksander Zawrotniak (ur. 2 września 1981 w Krakowie) – polski szpadzista, wicemistrz olimpijski w szpadzie drużynowo (Pekin 2008) wraz z Tomaszem Motyką, Robertem Andrzejukiem i Adamem Wierciochem. Szósty szpadzista w turnieju indywidualnym igrzysk olimpijskich. Reprezentuje klub AZS-AWF Kraków.
Życiorys.
Drugi zawodnik turnieju Masters (finał edycji Pucharu Świata). Zwycięzca Pucharu Świata Seniorów GP w Ad-Dausze 2008, srebrny medalista w drużynie Mistrzostw Europy Seniorów Gandawa 2007 i brązowy medalista mistrzostw świata w turnieju drużynowym (2009). 30 marca 2009 roku wygrał zorganizowany przez TVP, z okazji 4 rocznicy śmierci Jana Pawła II "Wielki test z historii". Zwycięzca plebiscytu na najlepszego sportowca Małopolski 2008 oraz III miejsce w 2009 organizowanego przez Dziennik Polski. Od 2009 roku jest żołnierzem zawodowym, służy w grupie sportowej 3 Batalionu Zabezpieczenia Dowództwa Wojsk Lądowych w Warszawie. W 2010 w Wenezueli zdobył tytuł Wojskowego Indywidualnego i Drużynowego Mistrza Świata. Dzięki tym sukcesom został wybrany najlepszym sportowcem Wojska Polskiego w roku 2010.
Jego trenerem prowadzącym jest Zbigniew Ryczek, a wspomagającym Piotr Hammer.
Jest żonaty z dwukrotną medalistką mistrzostw Europy w szermierce, Beatą Terebą-Zawrotniak.
Został odznaczony Złotym Krzyżem Zasługi (2008).

</doc>
<doc id="1431511" url="https://pl.wikipedia.org/wiki?curid=1431511" title="Adam Wiercioch">
Adam Wiercioch

Adam Andrzej Wiercioch (ur. 1 listopada 1980 w Gliwicach) – polski szermierz, szpadzista, wicemistrz olimpijski, medalista mistrzostw świata i Europy.
Życiorys.
Był zawodnikiem Piasta Gliwice. W sezonach 2001–2004 walczył w lidze uniwersyteckiej NCAA w barwach Pennsylvania State University, zdobywając drużynowy tytuł mistrzowski w 2002. Trenował także w Levallois Sporting Club (2005–2006).
Wystartował na Igrzyskach Olimpijskich w 2008 w Pekinie w turnieju indywidualnym, zajmując 36. miejsce. Walczył też w turnieju drużynowym, zdobywając srebrny medal (nie wystąpił w walce finałowej z Francją). Zdobył także złoty medal mistrzostw Europy w drużynie (2005), trzykrotnie uzyskiwał srebrny medal mistrzostw Europy w tej konkurencji (2002, 2004, 2006). Wywalczył również brązowy medal mistrzostw świata w drużynie w 2009.
W 2011 zakończył karierę sportową. Został przewodniczącym rady zawodniczej przy Polskim Związku Szermierczym, a także członkiem komisji zawodniczej Polskiego Komitetu Olimpijskiego.
Odznaczony Złotym Krzyżem Zasługi (2008).
W 2015 został członkiem honorowego komitetu poparcia Bronisława Komorowskiego przed wyborami prezydenckimi.

</doc>
<doc id="1431515" url="https://pl.wikipedia.org/wiki?curid=1431515" title="Joseph Gaetjens">
Joseph Gaetjens



</doc>
<doc id="1431516" url="https://pl.wikipedia.org/wiki?curid=1431516" title="Franz Josef Kallmann">
Franz Josef Kallmann

Franz Josef Kallmann (ur. 24 lipca 1897 w Neumarkt, zm. 12 maja 1965 w Nowym Jorku) – niemiecko-amerykański lekarz psychiatra i genetyk.
Życiorys.
Urodził się 24 lipca 1897 roku w Neumarkt (dziś Środa Śląska) jako syn chirurga. Studiował medycynę na Uniwersytecie we Wrocławiu, studia ukończył w 1919 roku. Pod wpływem Aloisa Alzheimera zdecydował się specjalizować w psychiatrii. Jego dysertacja doktorska "Zufällige Stichverletzungen als Todesursache" została przedstawiona w 1921 roku.
Kallmann praktykował w Szpitalu Wszystkich Świętych we Wrocławiu ("Krankenhaus zu Allerheiligen") i przez pewien czas prowadził prywatną praktykę. Następnie trafił do Instytutu Psychiatrycznego przy Uniwersytecie Fryderyka Wilhelma w Berlinie, gdzie uczył się u Karla Ludwiga Bonhoeffera. Uczył się również psychoanalizy w berlińskim Instytucie Psychoanalizy oraz neuropatologii jako asystent Hansa Gerharda Creutzfeldta. Od 1929 roku kierował laboratoriami neuropatologicznymi w dwóch berlińskich szpitalach. W tym samym roku otrzymał i przyjął propozycję pracy w nowo otwartym Instytucie Psychiatrycznym Emila Kraepelina w Monachium.
Po 1933 roku nie stracił pracy mimo żydowskiego pochodzenia; wcześniej przeszedł na chrześcijaństwo. W 1936 roku wyemigrował do Stanów Zjednoczonych i osiadł w Nowym Jorku. W opuszczeniu Niemiec i emigracji pomógł Kallmannowi przewodniczący Niemieckiego Ośrodka Badań Psychiatrycznych w Monachium i lider ruchu eugenicznego, Ernst Rüdin.
W 1948 roku Kallmann był współzałożycielem American Society of Human Genetics i czasopisma „American Journal of Human Genetics”. 
Kallmann prowadził pionierskie badania nad dziedzicznymi uwarunkowaniami chorób psychicznych. W 1944 roku razem z Schönfeldem i Barrerą opisał zespół znany dziś jako zespół Kallmanna.

</doc>
<doc id="1431517" url="https://pl.wikipedia.org/wiki?curid=1431517" title="Czechosłowacki wilczur">
Czechosłowacki wilczur



</doc>
<doc id="1431518" url="https://pl.wikipedia.org/wiki?curid=1431518" title="Sacred Plus">
Sacred Plus



</doc>
<doc id="1431523" url="https://pl.wikipedia.org/wiki?curid=1431523" title="Jemeńska Republika Arabska na Letnich Igrzyskach Olimpijskich 1988">
Jemeńska Republika Arabska na Letnich Igrzyskach Olimpijskich 1988

Reprezentacja Jemeńskiej Republiki Arabskiej swój drugi start letnich igrzyskach olimpijskich zaliczyła w Seulu w 1988 roku. W skład ówczesnej reprezentacji weszło ośmiu sportowców w trzech dyscyplinach sportu (cztery lata wcześniej w Los Angeles startowało tylko dwóch reprezentantów).
Na tych samych igrzyskach występowała reprezentacja Ludowo-Demokratycznej Republiki Jemenu, z którą Jemeńska Republika Arabska połączyła się w 1990 roku i na igrzyskach w 1992 roku wystąpili reprezentanci już zjednoczonego Jemenu.

</doc>
<doc id="1431529" url="https://pl.wikipedia.org/wiki?curid=1431529" title="Jemeńska Republika Arabska na Letnich Igrzyskach Olimpijskich 1984">
Jemeńska Republika Arabska na Letnich Igrzyskach Olimpijskich 1984

Reprezentacja Jemeńskiej Republiki Arabskiej po raz pierwszy na letnich igrzyskach olimpijskich wystąpiła w Los Angeles w 1984 roku, gdzie wystartowało dwóch jemeńskich lekkoatletów. Chorążym ekipy był Ahmed Al-Ozari.
Wyniki.
Lekkoatletyka.
Mężczyźni
Konkurencje biegowe

</doc>
<doc id="1431540" url="https://pl.wikipedia.org/wiki?curid=1431540" title="Fatima (film 1997)">
Fatima (film 1997)

Fatima (znany też jako "Fatima – historia objawień", lub "Fatima. Objawienia Maryjne") – film z 1997 roku, w reżyserii Fabrizia Costy. Akcja umieszczona jest w miejscowości Fatima, w 1917 roku, w czasie objawień maryjnych.
Opis fabuły.
Jest rok 1917. Portugalią wstrząsa walka antyklerykalnego rządu z Kościołem. 13 maja 1917 r. Lucia dos Santos i dwoje jej młodszych kuzynów Jacinta i Francisco Marto pasą jak zwykle stadko kóz i owiec, umilając sobie jednocześnie czas zabawą. Nagle widzą gwałtowny błysk, zrywa się wiatr. Początkowo pastuszkowie myślą, że nadciąga burza. Błysk się powtarza, a chwilę później dzieciom ukazuje się kobieca postać w białej szacie, otoczona przedziwną poświatą. Lucia nie tylko widzi piękną panią, lecz także może z nią rozmawiać.
Obsada.
i inni

</doc>
<doc id="1431542" url="https://pl.wikipedia.org/wiki?curid=1431542" title="Hérita Ilunga">
Hérita Ilunga

Hérita N'Kongolo Ilunga (ur. 25 lutego 1982 w Kinszasie) – piłkarz z Demokratycznej Republiki Konga grający na pozycji lewego obrońcy. Posiada także obywatelstwo francuskie.
Kariera klubowa.
Ilunga urodził się w Kinszasie, ale jako nastolatek wyemigrował do Francji. Tam też rozpoczął piłkarską karierę, a jego pierwszym zespołem była młodzieżowa drużyna Amiens SC. W 1999 roku przeszedł do Stade Rennais FC, jednak nie przebił się do składu pierwszej drużyny i przez trzy lata występował w amatorskich rezerwach Rennes. W 2002 roku trafił do hiszpańskiego RCD Espanyol z Barcelony, ale i tu podobnie jak w Rennes grał tylko w rezerwach, występujących w czwartej lidze.
W 2003 roku Ilunga wrócił do Francji. Zaczął występować w podstawowej jedenastce drugoligowca AS Saint-Étienne. Na koniec sezonu wywalczył z ASSE awans do Ligue 1. We francuskiej ekstraklasie po raz pierwszy wystąpił 7 sierpnia 2004 w przegranym 0:1 domowym spotkaniu z AS Monaco. W barwach Saint-Étienne przez trzy sezony rywalizował w Ligue 1, a największym sukcesem było zajęcie 6. miejsca w 2005 roku. Ogółem dla „zielonych” rozegrał 136 spotkań, w których strzelił 2 gole.
W lipcu 2007 Ilunga zmienił barwy klubowe i za sumę 2 milionów euro przeszedł do Toulouse FC. W nowej drużynie po raz pierwszy w meczu ligowym wystąpił 4 sierpnia przeciwko Valenciennes FC (1:3). Z klubem z Tuluzy rywalizował w eliminacjach Ligi Mistrzów, a także w fazie grupowej Pucharu UEFA.
Latem 2008 roku Ilunga został wypożyczony do West Ham United, gdzie trafił wspólnie z Włochem Davidem Di Michele. W nowym klubie zadebiutował 13 września w przegranym 3:2 meczu z West Bromwich Albion. Przez cały sezon Ilunga rozegrał 35 spotkań. W kwietniu 2009 roku West Ham wykupił go od Toulouse FC. Gracz podpisał czteroletni kontrakt.
22 stycznia 2013 roku podpisał kontrakt z Stade Rennais FC. W połowie 2013 roku odszedł do trzecioligowego USJA Carquefou, a w latach 2014–2016 grał w drugoligowym US Créteil-Lusitanos.
Kariera reprezentacyjna.
W reprezentacji Demokratycznej Republiki Konga Ilunga zadebiutował w 2003 roku. W 2004 roku znalazł się w kadrze na Puchar Narodów Afryki 2004. Na tym turnieju wystąpił we wszystkich trzech meczach swojej drużyny: z Gwineą (1:2), z Tunezją (0:3) oraz z Rwandą (0:1).

</doc>
<doc id="1431543" url="https://pl.wikipedia.org/wiki?curid=1431543" title="Herita Ilunga">
Herita Ilunga



</doc>
<doc id="1431546" url="https://pl.wikipedia.org/wiki?curid=1431546" title="Wojska Specjalne">
Wojska Specjalne

Wojska Specjalne (WS) – rodzaj Sił Zbrojnych Rzeczypospolitej Polskiej.
Funkcjonowanie.
Wojska Specjalne powołane zostały ustawą o zmianie ustawy o powszechnym obowiązku obrony Rzeczypospolitej Polskiej oraz o zmianie niektórych innych ustaw z dnia 24 maja 2007. W ich skład weszły istniejące wówczas trzy jednostki sił specjalnych, utworzone w latach 60 (Jednostka Wojskowa Komandosów), 70 (Jednostka Wojskowa Formoza), 90 XX w. (Jednostka Wojskowa Grom). Funkcje dowodzenia Wojskami Specjalnymi przejęło Dowództwo Wojsk Specjalnych. Zgodnie z przepisami ustawy z dnia 24 maja 2007 roku siły wydzielane z Wojsk Specjalnych nie były podporządkowane Dowódcy Operacyjnemu Sił Zbrojnych. Dzięki temu wojska te mogły realizować operacje specjalne samodzielnie bądź z innymi rodzajami Sił Zbrojnych RP.
Samodzielność dowodzenia Wojskami Specjalnymi zlikwidowano 1 stycznia 2014. W miejsce Dowództwa Wojsk Specjalnych powołano Inspektorat Wojsk Specjalnych znajdujący się w składzie Dowództwa Generalnego Rodzajów Sił Zbrojnych oraz Dowództwo Sił Specjalnych, które podlegało Dowództwu Generalnemu RSZ. Ten drugi organ został następnie przekształcony w Centrum Operacji Specjalnych – Dowództwo Komponentu Wojsk Specjalnych, które zostało podporządkowane Dowództwu Operacyjnemu RSZ.
W maju 2015 roku Dowództwo Komponentu Wojsk Specjalnych, jako oddzielny organ, podporządkowano Dowództwu Generalnemu RSZ. Natomiast Centrum Operacji Specjalnych pozostawiono w dyspozycji Dowództwa Operacyjnego RSZ.
Wojska Specjalne są prawdopodobnie jedynymi wojskowymi siłami specjalnymi na świecie, działającymi jako wyodrębniony rodzaj sił zbrojnych, niewchodzący w skład marynarki wojennej lub wojsk lądowych.
Śmigłowcowe wsparcie transportowe i wsparcie ogniowe z powietrza prowadzi wchodząca w skład 33 BLTr 7 Eskadra Działań Specjalnych z użyciem maszyn Mi-17-1W. Komponent Wojsk Specjalnych od grudnia 2019 roku posiada 4 śmigłowce Sikorsky S-70i Black Hawk.
Żołnierze Wojsk Specjalnych odbywają szkolenia w różnych warunkach klimatyczno-terenowych Polski i świata. Wojska Specjalne są certyfikowane do wystawienia kontyngentu i pełnienia dyżuru bojowego w składzie NATO Response Force. WS dysponują przenośnymi terminalami łączności Link 16, umożliwia to dowodzenie w systemie sieciocentrycznym. Za zadanie odpowiedzialny jest Inspektorat Uzbrojenia. Wojska Specjalne posiadają Ośrodek Szkolenia Poligonowego Wojsk Specjalnych – Strzepcz.
Symbol.
Symbolem Wojsk Specjalnych jest Orzeł Wojsk Specjalnych. Jego cechą wyróżniającą jest wypełniona na czarno pelta (tarcza Amazonek), na której wsparty jest orzeł. Czarny kolor jest kolorem wyróżniającym dla wielu jednostek specjalnych na całym świecie. Kolor ten ponadto symbolizuje tzw. „czarną taktykę” uznawaną przez żołnierzy Wojsk Specjalnych za najtrudniejszą formę szkolenia i prowadzonych działań.
Przeznaczenie.
Wojska Specjalne są przeznaczone do prowadzenia szeroko pojętej walki specjalnej (działania specjalne, kontrterroryzm, działania nieregularne, działania podjazdowe i inne), rozpoznania a także do obrony, działań ochronno-obronnych. Działać mogą zarówno na terytorium Polski, jak i za granicą, oraz jako wojska operacyjne samodzielnie bądź z innymi Rodzajami Sił Zbrojnych RP, a także mogą brać udział w sojuszniczych operacjach.
Działania zbrojne.
Ten rodzaj sił zbrojnych wystawiał żołnierzy do PKW Irak i do PKW Afganistan oraz na front zewnętrzny w ramach ISAF. W latach 2016-2021 pełnili zadania w Afganistanie jako część "Resolute Support", w Iraku pełnili służbę na rzecz zwalczania samozwańczego Państwa Islamskiego wydzieleni do "Operation Inherent Resolve", patrolowali Morze Śródziemne, będąc zaokrętowanymi na ORP Gen. T. Kościuszko w ramach SNMG2. Na Ukrainie pełnili służbę pomocną żołnierzom SZU biorącym udział w АТО.
Większa część kadry Wojsk Specjalnych jest weteranami operacji wojskowych poza terytorium Rzeczypospolitej Polskiej.
Dowódcy Wojsk Specjalnych.
Ustawa z 21 czerwca 2013 r. o zmianie ustawy o urzędzie Ministra Obrony Narodowej oraz niektórych innych ustaw zlikwidowała stanowisko Dowódcy Wojsk Specjalnych. Od 1 stycznia 2014 r. dowódcami rodzajów Sił Zbrojnych są Dowódca Generalny Rodzajów Sił Zbrojnych i Dowódca Operacyjny Rodzajów Sił Zbrojnych, którym podlegają poszczególne jednostki wojskowe. Dowódca Generalny Rodzajów Sił Zbrojnych jest następcą prawnym Dowódcy Wojsk Specjalnych.
Dowodzenie od 1 stycznia 2014 r..
Centrum Operacji Specjalnych – Dowództwo Komponentu Wojsk Specjalnych (COS-DKWS) funkcjonuje od 3 sierpnia 2015 roku i powstało w wyniku kolejnych zmian będących następstwami reformy systemu kierowania i dowodzenia Siłami Zbrojnymi RP, wprowadzonej 1 stycznia 2014 roku. DKWS podlega bezpośrednio Dowódcy Generalnemu Rodzajów Sił Zbrojnych. W strukturze Dowództwa Generalnego Rodzajów Sił Zbrojnych (DG RSZ) znajduje się Inspektorat Wojsk Specjalnych (IWS), który stanowi komórkę wewnętrzną DG RSZ.
Inspektor Wojsk Specjalnych
Dowództwo Sił Specjalnych (DSS)
Dowódca Centrum Operacji Specjalnych – Dowództwo Komponentu Wojsk Specjalnych (COS-DKWS)
Dowódca Komponentu Wojsk Specjalnych (DKWS)

</doc>
<doc id="1431549" url="https://pl.wikipedia.org/wiki?curid=1431549" title="Wieliszew (stacja kolejowa)">
Wieliszew (stacja kolejowa)

Wieliszew – stacja kolejowa na linii kolejowej Tłuszcz – Legionowo, położona w Michałowie-Reginowie, w gminie Wieliszew ("do 2007 roku w gminie Nieporęt"), w województwie mazowieckim, w Polsce.
W roku 2017 stacja obsługiwała 300–499 pasażerów na dobę.
Na stacji znajduje się jeden peron wyspowy z tablicą z nazwą stacji i ławka dla oczekujących na pociąg.
Linie kolejowe.
Przez stację przechodzą następujące linie kolejowe:

</doc>
<doc id="1431555" url="https://pl.wikipedia.org/wiki?curid=1431555" title="Motori Moderni">
Motori Moderni

Motori Moderni – włoska firma dostarczająca silniki teamom Formuły 1 w sezonach 1985–1987.
Firma została założona przez doświadczonego włoskiego projektanta silników, byłego szefa inżynierów w Alfie Romeo, Carlo Chitiego. Początkowo firma miała dostarczać turbodoładowane silniki V6 zespołowi Minardi. Silników tych, określanych jako "Tipo 615-90" włoski team używał w sezonach 1985–1987. W sezonie 1986 firma dostarczała silniki również zespołowi AGS.
W sezonie 1990 firma dostarczała przy współpracy z Subaru pod szyldem "1235" silniki zespołowi Coloni.
Po opuszczeniu Formuły 1 firma na krótko dostarczała silniki zespołowi Alba Racing Team w Mistrzostwach Świata Samochodów Sportowych. Z powodu braku sukcesów wycofano się jednak z tego przedsięwzięcia.
Podsumowanie sezonów.
W nawiasie podano liczbę zgłoszeń do wyścigu.

</doc>
<doc id="1431558" url="https://pl.wikipedia.org/wiki?curid=1431558" title="Franciade Fleurus Duvivier">
Franciade Fleurus Duvivier

Franciade Fleurus Duvivier (ur. 7 lipca 1794 w Rouen; zm. 4 lipca 1848) - francuski generał.
W 1822 był inspektorem wojsk beja Tunisu. W 1830 należał do wyprawy algierskiej. W 1841 opublikował w Paryżu "Solution de la gustion de l'Algerie" i "Etatsdes portes en Algerie". W 1848 w obronie Paryża przed powstańcami otrzymał postrzał w nogę i zmarł na skutek ogólnej infekcji.

</doc>
<doc id="1431559" url="https://pl.wikipedia.org/wiki?curid=1431559" title="Warklany">
Warklany



</doc>
<doc id="1431563" url="https://pl.wikipedia.org/wiki?curid=1431563" title="Kirisute Gomen">
Kirisute Gomen

Kirisute Gomen – singel amerykańskiej grupy muzycznej Trivium.

</doc>
<doc id="1431564" url="https://pl.wikipedia.org/wiki?curid=1431564" title="Kalendarium historii Wiednia">
Kalendarium historii Wiednia

Kalendarium przedstawia dzieje Wiednia ułożone chronologicznie od momentu założenia miasta aż po czasy współczesne.

</doc>
<doc id="1431566" url="https://pl.wikipedia.org/wiki?curid=1431566" title="Częstość plazmowa">
Częstość plazmowa

Częstość plazmowa – częstość własna oscylacji położenia swobodnych elektronów (w znaczeniu – mogących swobodnie przepływać). Jest to istotny parametr, który opisuje właściwości elektryczne plazmy, choć może dotyczyć również elektronów walencyjnych wewnątrz metalu.
Wyraża się następującym wzorem:
gdzie:
W przypadku metali, z uwagi na oddziaływanie jonów sieci metalu, zamiast masy elektronu występuje masa zredukowana.
Częstość plazmowa ośrodka określa jego przezroczystość dla promieniowania elektromagnetycznego. Gdy częstość fali elektromagnetycznej jest mniejsza od częstotliwości plazmowej, wówczas względna przenikalność elektryczna ośrodka staje się ujemna – fala nie może się w nim rozchodzić i zostaje całkowicie odbita, zgodnie ze wzorem
gdzie formula_7 – częstość fali elektromagnetycznej.
Dla fal elektromagnetycznych o większej częstości ośrodek może stać się przezroczysty.

</doc>
<doc id="1431567" url="https://pl.wikipedia.org/wiki?curid=1431567" title="Radzymin (stacja kolejowa)">
Radzymin (stacja kolejowa)

Radzymin – stacja kolejowa na linii kolejowej Tłuszcz – Legionowo, położona w Radzyminie, w województwie mazowieckim, w Polsce. 
W roku 2017 stacja obsługiwała 0–9 pasażerów na dobę.

</doc>
<doc id="1431568" url="https://pl.wikipedia.org/wiki?curid=1431568" title="Odescalchi">
Odescalchi

Odescalchi, Erba Odescalchi – bogata i wpływowa włoska rodzina patrycjuszowska, wywodząca się z Como. Należy do nich m.in. Palazzo Odescalchi w Rzymie oraz zamek w Bracciano. Główna linia rodu nosi tytuły książęce takie jak "Principi di Bassano" czy "Duchi di Bracciano". Wielu członków rodu było dostojnikami Kościoła rzymskokatolickiego.

</doc>
<doc id="1431570" url="https://pl.wikipedia.org/wiki?curid=1431570" title="Dramma giocoso">
Dramma giocoso

Dramma giocoso – wł. "wesoły dramat" – rodzaj opery łączący operę seria z operą buffa. Temat "dramma giocoso" jest poważny, jak w operze seria, zaś środki muzyczne, jakimi posługuje się kompozytor pochodzą także z opery buffa. Postaci bywają przerysowane, sceny humorystyczne przeplatają się (czy nawet łączą) z np. budzącymi grozę czy batalistycznymi.
Przykładem "dramma giocoso" jest "Don Giovanni" Wolfganga Amadeusa Mozarta.
Bibliografia.
Hanna Winiszewska – "Dramma giocoso. Między opera seria a opera buffa". Wydawnictwo: Dom Wydawniczy Duet, seria wydawnicza "Biblioteka operowa", Toruń 2013, 

</doc>
<doc id="1431575" url="https://pl.wikipedia.org/wiki?curid=1431575" title="Puchar Świata w lotach narciarskich 1992/1993">
Puchar Świata w lotach narciarskich 1992/1993



</doc>
<doc id="1431576" url="https://pl.wikipedia.org/wiki?curid=1431576" title="Victor Cornil">
Victor Cornil



</doc>
<doc id="1431581" url="https://pl.wikipedia.org/wiki?curid=1431581" title="Niszczyciele typu G/H">
Niszczyciele typu G/H

Niszczyciele typów G i H – seria dwudziestu czterech brytyjskich niszczycieli wodowanych w okresie od 1935 do 1939 roku. Służyły w czasie II wojny światowej w Royal Navy, dwa z nich zostały przekazane Royal Canadian Navy a jeden Polskiej Marynarce Wojennej (ORP „Garland”). Siedemnaście z nich zostało utraconych w trakcie działań wojennych. Po wojnie jeden okręt został sprzedany Holandii, a jeden Dominikanie.
Historia.
Okręty typów G i H stanowiły kolejną grupę średniej wielkości niszczycieli, budowanych w Wielkiej Brytanii w końcu lat 20. i w latach 30. XX wieku, określanych zbiorczo jako typy A–I. Stępki pod osiem jednostek typu G położono w 1934 roku, typu H rok później. Podobnie jak we wcześniejszych typach, zbudowano również po jednym liderze dla każdego typu, mocniej uzbrojonym i posiadającym dodatkowe pomieszczenia sztabowe. Dodatkowo sześć opartych na bardzo zbliżonych planach okrętów budowanych w brytyjskich stoczniach na zamówienie brazylijskie zostało po wybuchu wojny zarekwirowanych przez Royal Navy i wcielonych jako typ "Havant".
Niszczyciele typów G, H i "Havant" były budowane w następujących stoczniach: A. Stephen &amp; Sons w Govan, Fairfield w Govan, Thornycroft w Woolston, Yarrow w Scotstown, Vickers Armstrong w Barrow-in-Furness i w Newcastle upon Tyne, Cammell Laird w Birkenhead, Denny w Dumbarton, Scotts w Greenock, Swan Hunter w Wallsend i J. Samuel White w Cowes.
Rozwinięciem typu H i ostatnim ogniwem w linii rozwojowej klasycznych przedwojennych niszczycieli brytyjskich były niszczyciele typu I oraz zbliżone do nich cztery jednostki budowane na zlecenie Turcji. Na projekcie typów G i H oparte zostały także okręty budowane dla flot innych państw: siedem jednostek typu "Buenos Aires", wybudowanych przed II wojną światową w stoczniach brytyjskich na zamówienie argentyńskie, brazylijskie okręty typu "Acre" i greckie „Vasilefs Georgios” i „Vasilissa Olga”, zbudowane w Yarrow w 1939 roku.
Opis konstrukcji.
Jednostki typów G i H miały klasyczną konstrukcję kadłuba z wzniesioną dziobówką i uskokiem na wysokości masztu. Ich wyporność standardowa wynosiła 1340–1350 ton angielskich (ts), pełna 1854–1859 ts, długość całkowita 98,5 m (na konstrukcyjnej linii wodnej 97,5 m, między pionami 95,1 m), szerokość maksymalna 10,1 m, zaś średnie zanurzenie 3,8 m. Napęd stanowiły dwie turbiny parowe Parsonsa, zasilane w parę przez trzy kotły typu Admiralicji, umieszczone w dwóch kotłowniach. Turbiny napędzały dwie śruby. Łączna moc siłowni, wynosząca 34 000 shp, zapewniała okrętom prędkość maksymalną 35,5–36 węzłów.
Uzbrojenie po wejściu do służby składało się z czterech pojedynczych dział QF 4,7 inch Mark IX kal. 120 mm, umieszczonych po dwa na dziobie i rufie w superpozycji, ośmiu przeciwlotniczych wielkokalibrowych karabinów maszynowych Vickers kal. 12,7 mm, dwóch poczwórnych wyrzutni torped kal. 533 mm („Glowworm” miał eksperymentalnie zamontowane wyrzutnie pięciorurowe) oraz miotaczy i zrzutni bomb głębinowych.
Lidery miały piąte działo kal. 120 mm na stanowisku na śródokręciu, dodatkowe pomieszczenia sztabowe w nadbudówce rufowej i bardziej rozbudowane środki łączności. Miały większą o 105 ton wyporność standardową. Z kolei jednostki typu "Havant" weszły do służby pozbawione jednego rufowego działa artylerii głównej i ze zwiększonym zapasem bomb głębinowych. W trakcie działań wojennych pozostałe w linii okręty były przystosowywane do działań eskortowych przez demontaż jednego lub dwóch stanowisk artylerii głównej oraz jednej wyrzutni torpedowej i instalację w zamian działa przeciwlotniczego kal. 76 mm i wzmocnionego uzbrojenia przeciw okrętom podwodnym. Mało skuteczne wielkokalibrowe karabiny maszynowe były wymieniane na działka Oerlikon kal. 20 mm.

</doc>
<doc id="1431582" url="https://pl.wikipedia.org/wiki?curid=1431582" title="Got to Be Certain">
Got to Be Certain

Got To Be Certain – trzeci singel australijskiej piosenkarki Kylie Minogue, pochodzący z jej debiutanckiego albumu Kylie z 1988 roku. Piosenka została wydana 2 maja 1988 roku. 
Lista utworów i format.
CD Single
7" Vinyl single
12" Vinyl Single
12" Remix

</doc>
<doc id="1431583" url="https://pl.wikipedia.org/wiki?curid=1431583" title="Niszczyciele typu G">
Niszczyciele typu G



</doc>
<doc id="1431585" url="https://pl.wikipedia.org/wiki?curid=1431585" title="Niszczyciele typu H">
Niszczyciele typu H



</doc>
<doc id="1431586" url="https://pl.wikipedia.org/wiki?curid=1431586" title="Chiriachitza Athanassio-Bénisty">
Chiriachitza Athanassio-Bénisty

Chiriachitza Athanassio-Bénisty, Athanassiu-Bénisti (ur. 18 lutego 1885, zm. po 1938) – francuska lekarz neurolog. Nazwisko Athanassio było jej nazwiskiem panieńskim. Uczennica Pierre′a Mariego. Była pochodzenia rumuńskiego i jako pierwsza obywatelka tego kraju została przyjęta na uczelnię w Paryżu (na wydział filozofii). W 1918 roku przedstawiła dysertację, w której opisała pięć przypadków uszkodzeń mózgu w obrębie bruzdy Rolanda u ranionych żołnierzy. W latach 1918–1919 opublikowała dwie monografie poświęcone zagadnieniu pourazowego uszkodzenia nerwów u żołnierzy walczących w I wojnie światowej. W tym czasie pozostawała na stanowisku "interne des hôpitaux de Paris" w klinice Salpêtrière. Obie jej monografie były często cytowane i przetłumaczone na język angielski przez E. Farquhar Buzzarda.
Tzw. zespół Monbruna-Bénisty, ang. "Monbrun-Bénisty syndrome", "ocular stump causalgia") to rzadki bólowy zespół neurologiczny występujący po urazie oczodołu, w którego patogenezie ma udział podrażnienie przeciętych włókien nerwów współczulnych gałki ocznej, opisany wspólnie przez Bénisty i Alberta Monbruna.
W latach 30. porzuciła pracę naukową i opublikowała trzy powieści: "La femme et le dictateur" (1935), "Mirages" (1937) i "Le Chant désespéré" (1937).

</doc>
<doc id="1431587" url="https://pl.wikipedia.org/wiki?curid=1431587" title="Holenderska choroba wiązu">
Holenderska choroba wiązu

Holenderska choroba wiązu, naczyniowa choroba wiązu, grafioza wiązu – choroba wiązów wywoływana przez gatunki grzybów: "Ophiostoma ulmi", "Ophiostoma himal-ulmi" i ich hybrydę: "Ophiostoma novo-ulmi". Nazwa choroby pochodzi od miejsca pierwszej identyfikacji choroby w 1920 roku, która miała miejsce właśnie w Holandii. 
Występowanie i szkodliwość.
Grzyb "Ophiostoma ulmi" rozprzestrzenił się w Europie po 1910 roku, do Wielkiej Brytanii trafił w 1927 roku, do Ameryki Północnej wraz z przywożonym z drewnem w 1928 roku. "Ophiostoma himal-ulmi" jest gatunkiem endemicznym dla zachodnich Himalajów. Ostatni ze sprawców, najgroźniejszy "Ophiostoma novo-ulmi", został opisany w 1940 roku i odnotowywany był od końca lat 60. XX wieku w zniszczonych drzewostanach wiązowych obu kontynentów. Pochodzenie "O. novo-ulmi" jest nieznane, istnieje jednak hipoteza, że jest hybrydą pomiędzy "O. ulmi" i "O. himal-ulmi", która pojawiła się w Chinach.
Choroba ma duże znaczenie gospodarcze, głównie w zadrzewieniach miejskich, parkowych i przydrożnych. Powoduje początkowo zamieranie gałęzi a później całych drzew. Najbardziej narażone są drzewa sadzone przy drogach i w miastach, w mniejszym stopniu drzewa w lasach. Najbardziej podatny jest wiąz polny, ale choroba występuje na wszystkich gatunkach wiązów.
Objawy.
Pierwsze objawy widoczne są już w maju. Charakterystyczne jest więdnięcie najmłodszych liści i pędów oraz zamieranie gałęzi, konarów postępujące od wierzchołka drzewa w dół. Zamarłe liście blakną, brunatnieją i przez długi czas utrzymują się na drzewie. Na silnie porażonych drzewach w krótkim czasie nagle więdną całe gałęzie. Bezpośrednią przyczyną więdnięcia i obumierania jest przerwanie przepływu wody w naczyniach przez wcistki i substancje gumowe zatykające naczynia. Choroba zazwyczaj w ciągu roku lub dwóch lat doprowadza do śmierci drzewa, ale może także trwać kilka, a nawet kilkanaście lat. Na takich chorujących wiązach stopniowo odpadają obumarłe gałęzie, inne zasychają, a ich końce zakrzywiają się. Drzewa słabną i w końcu obumierają. Na przekroju porażonych gałęzi widoczne są brunatne przebarwienia najmłodszych naczyń; na przekroju poprzecznym w postaci plamek, na przekroju podłużnym w postaci smug. 
Epidemiologia.
Choroba rozprzestrzenia się z pomocą chrząszczy z rodziny ryjkowcowatych, podrodziny korników (Scolytinae): "Hylurgopinus rufipes", ogłodka wielorzędowego ("Scolytus multistriatus"), ogłodka wiązowca ("Scolytus scolytus"). Żerują one pod korą osłabionych wiązów oraz ich ściętych pni, tworząc tam korytarze. W korytarzach tych znajdują się zarodniki grzyba. Gdy chrząszcze przenoszą się na młode gałązki lub rozwidlenia pędów, przenoszą zarodniki grzyba. Krążące w naczyniach drzewa soki roślinne roznoszą zarodniki po całym drzewie. Rozwijająca się z nich grzybnia początkowo rozwija się w naczyniach, później rozprzestrzenia się na pozostałe tkanki, wytwarzając przy tym bardzo liczne zarodniki konidialne. Są one śluzowate i przyklejają się do ciała chrząszczy, które roznoszą je na następne wiązy.
Ochrona.
Zwalczanie choroby jest trudne. Zasadnicze znaczenie w zapobieganiu jej rozprzestrzeniania się ma zwalczanie ogłodków roznoszących tę chorobę. W tym celu należy:
Ochronę chemiczną stosuje się wyjątkowo, tylko dla ochrony cennych wiązów parkowych. Opryskuje się je w marcu, przy temperaturze powyżej 0° C.

</doc>
<doc id="1431588" url="https://pl.wikipedia.org/wiki?curid=1431588" title="Elihu Vedder">
Elihu Vedder

Elihu Vedder (ur. 26 lutego 1836 w Nowym Jorku, zm. 1923) – amerykański malarz symbolista, ilustrator i poeta.
Studiował w Nowym Jorku i Paryżu, jego nauczycielami byli Tompkins H. Matteson i François-Édouard Picot. Większą część życia przebywał we Włoszech. Malował obrazy o różnorodnej tematyce pod wpływem prerafaelitów.

</doc>
<doc id="1431590" url="https://pl.wikipedia.org/wiki?curid=1431590" title="DEB">
DEB



</doc>
<doc id="1431593" url="https://pl.wikipedia.org/wiki?curid=1431593" title="Półtalar">
Półtalar

Półtalar – dawna moneta srebrna o masie około 12,5–14 gramów. Bita m.in. na obszarze Polski w latach 1567–1794. Początkowa jej wartość wynosiła 15 groszy (tzw. "ćwierćkopek", wybity w mennicy wileńskiej za rządów króla Zygmunta Augusta). Wraz z obniżeniem wartości (próby srebra) drobnej monety srebrnej, cena półtalarów stopniowo wzrastała, by osiągnąć poziom 3 złotych w 1794 roku.

</doc>
<doc id="1431595" url="https://pl.wikipedia.org/wiki?curid=1431595" title="Baciccia">
Baciccia



</doc>
<doc id="1431599" url="https://pl.wikipedia.org/wiki?curid=1431599" title="Szin (litera)">
Szin (litera)

Szin (ש, ش‍) (także "sin, šīn") – dwudziesta pierwsza litera alfabetów semickich, m.in. fenickiego, arabskiego, hebrajskiego. Odpowiada dźwiękowi s lub sz. W języku hebrajskim ש dodany jako prefiks oznacza spójnik "że".

</doc>
<doc id="1431600" url="https://pl.wikipedia.org/wiki?curid=1431600" title="Slartibartfast">
Slartibartfast

Slartibartfast – postać literacka z komediowej serii powieści Douglasa Adamsa „Autostopem przez Galaktykę”. Pojawia się ona w pierwszej i trzeciej części serii (Autostopem przez Galaktykę; Życie, Wszechświat i Cała Reszta), radiowej adaptacji, serialu telewizyjnym z 1981 oraz filmie pełnometrażowym z 2005 roku.
Charakterystyka postaci.
Slartibartfast jest Magratheańczykiem i podobnie jak reszta tej populacji konstruuje planety. Jego specjalność to projektowanie linii brzegowych; jest odpowiedzialny za fiordy u wybrzeży Norwegii na planecie Ziemia za co został nagrodzony. Artur Dent i Ford Prefect, przebywając na pradawnej Ziemi, odnaleźli na terenach późniejszej Norwegii ukryty głęboko w lodowcu podpis Slartibartfasta.
Podczas budowy drugiej wersji Ziemi, Slartibartfasta przydzielono do prac nad kontynentem Afryka. Był z tego powodu bardzo nieszczęśliwy, gdyż chciał projektować więcej fiordów (twierdząc, że nadają kontynentowi barokowy charakter) jednak trudno by mu było wytłumaczyć ich obecność.
W trzeciej części serii (Życie, Wszechświat i Cała Reszta) Slartibartfast dołącza do „Kampanii na rzecz realnego czasu” chroniącą wydarzenia przed ich utraceniem w wyniku podróży w czasie.
Nieprzyzwoite i trudne do wymówienia nazwisko.
W notatkach dołączonych do radiowego słuchowiska „Autostopem…”, Douglas Adams przyznaje, iż chciał, by imię Slartibartfasta brzmiało nieprzyzwoicie, jednak wciąż byłoby dopuszczone do emisji radiowej. Punktem wyjścia było imię „Phartiphukborlz”, które później modyfikował, aż zostało zaakceptowane przez BBC.
Fiordichthys slartibartfasti.
Nazwisko Slartibartfasta pojawia się w łacińskiej nazwie ryby Fiordichthys slartibartfasti, nadanej w 1995 roku przez Chrisa Paulina.

</doc>
<doc id="1431602" url="https://pl.wikipedia.org/wiki?curid=1431602" title="Jackob Long">
Jackob Long

Jackob "Jake" Edward Long - (ur. 9 maja 1985 w Lapeer, Michigan) - zawodnik futbolu amerykańskiego, występujący w drużynie Miami Dolphins w lidze NFL. Gra jako offensive tackle z numerem #77 na koszulce.

</doc>
<doc id="1431603" url="https://pl.wikipedia.org/wiki?curid=1431603" title="Zábřežská vrchovina">
Zábřežská vrchovina

Zábřežská vrchovina (niem. "Hohenstädter Bergland;" dawniej razem z Mohelnicką brázdą i z Hanušovicką vrchoviną "Jižní podhoří Hrubého Jeseníku") jest jednostką geograficzną w czeskich Sudetach, obejmując północno-zachodnią część Moraw. Oddziela Kotlinę Górnomorawską i Mohelnicką brázdą od Pogórza Orlickiego. Jest częścią Českej křídovej pánve i należy do Jesenickiej oblasti w obrębie Krkonošsko-jesenickiej subprovincie. Na północy graniczy z Górami Orlickimi i przedgórzem Wysokiego Jesionika, na południu z Drahanską vrchoviną. Od zachodu uskok oddziela ją od Poorlickiej tabule, a od wschodu podobny uskok od Mohelnickiej brázdy i Kotliny Górnomorawskiej. Ma powierzchnię: 734 km². Najwyższe szczyty to: Lázek (714 m n.p.m.), Kančí vrch (606 m n.p.m.) i Velký Kosíř (442 m n.p.m.).
Geologia.
Zábřežská vrchovina zbudowana jest z gnejsów, łupków łyszczykowych, szarogłazów, wapieni i granitów. Na obszarze Bouzovskej vrchoviny w dewońskich wapieniach rozwiną się kras, czego najlepszym przykładem są jaskinie: Javoříčské jeskyně i Mladečské jeskyně.
Geomorfologia.
Masyw Zábřežske vrchoviny składa się z zalesionych grzbietów bez wybitnych wierzchołków. Dzieli się na trzy części. Są to: Drozdovská vrchovina, Mírovská vrchovina i Bouzovská vrchovina. Oddzielają je głęboko wcięte doliny Moravské Sázavy, Březné i Třebůvky. Krajobraz Zábřežske vrchoviny przypomina Drahanskou vrchovine czy Nízký Jeseník.
Drozdovská vrchovina.
Północna, największa i najwyższa część Zábřežske vrchoviny (góra Lázek z wieżą widokową, 714 m n.p.m.). Stanowi przedłużenie Gór Orlickich (Bukovohorská hornatina). Od północnego wschodu góruje nad Králickou brázdu i miasteczkiem Štíty, a dalej graniczy z Hanušovickou vrchovinou.
Mírovská vrchovina.
Jest środkową częścią Zábřežské vrchoviny, oddzieloną od pozostałych dolinami Moravské Sázavy na NNW i Třebůvky na SSW. Najwyższym wzniesieniem jest Kančí vrch (606 m n.p.m.).
Bouzovská vrchovina.
Część południowa, najniższa. Północno-zachodni fragment osiąga wysokość ok. 550 m n.p.m. Od zachodu i północnego zachodu obcięta głęboką doliną Třebůvky. Krawędź jest stroma i rozcięta głęboko wciętymi dopływami Třebůvky. Od południowego zachodu Bouzovská vrchovina jest obcięta uskokiem Chornice – Čechy pod Kosířem. Wschodnia i południowo-wschodnia część jest niższa o wysokości 300–400 m n.p.m. Składa się z szerokich grzbietów i kotlin obniżających się ku południowemu wschodowi. Nad tym spokojnym krajobrazem sterczą wierzchołki i krótkie grzbiety zbudowane z wapieni. Występują tu skałki wapienne, ślepe doliny oraz jaskinie. Przedłużeniem tej jednostki na południu jest krasowa Drahanská vrchovina.
Rzeki.
Interesująca jest dolina rzeczki Březné o przebiegu południkowym od Králické brázdy po ujście do Moravské Sázavy we wsi Hoštejn oraz „krajobraz granitowy” w okolicy wsi Jedlí.
Rzeczka Březná jest granicą między Czechami a Morawami.
Pokrycie terenu.
lasy – 59%, grunty rolne – 27% (łąki – 12%, pozostałe grunty rolne – 15%), wody – 3%, pozostałe – 11%. Występują tu lasy świerkowe, jodłowe, dębowe, grabowe, jodłowo-bukowe, bukowe i inne liściaste.

</doc>
<doc id="1431606" url="https://pl.wikipedia.org/wiki?curid=1431606" title="Ilija Bozoljac">
Ilija Bozoljac

Ilija Bozoljac, serb. Илија Бозољац (ur. 2 sierpnia 1985 w Aleksandrovacu) – serbski tenisista, reprezentant w Pucharze Davisa.
Kariera tenisowa.
Jako zawodowy tenisista Bozoljac występuje od 2002 roku.
W 2006 roku po raz pierwszy zagrał w zawodach wielkoszlemowych, dochodząc do 2 rundy French Open. Wyeliminował Borisa Pašanskiego, a poniósł porażkę z Tommym Robredo.
Od 2003 roku reprezentuje Serbię w Pucharze Davisa.
W rankingu gry pojedynczej Bozoljac najwyżej był na 101. miejscu (29 stycznia 2007), a w klasyfikacji gry podwójnej na 99. pozycji (22 lutego 2016).

</doc>
<doc id="1431607" url="https://pl.wikipedia.org/wiki?curid=1431607" title="Resz">
Resz

Resz (ר ,ر) – dwudziesta litera alfabetów semickich, m.in. alfabetu fenickiego, alfabetu aramejskiego, alfabetu arabskiego, alfabetu hebrajskiego o wartości numerycznej 200. W hebrajskim odpowiada dźwiękowi [r], jak np. rechow (ulica) רחוב .

</doc>
<doc id="1431608" url="https://pl.wikipedia.org/wiki?curid=1431608" title="Puchar Świata w lotach narciarskich 1993/1994">
Puchar Świata w lotach narciarskich 1993/1994



</doc>
<doc id="1431609" url="https://pl.wikipedia.org/wiki?curid=1431609" title="II wojna w Osetii Południowej">
II wojna w Osetii Południowej



</doc>
<doc id="1431618" url="https://pl.wikipedia.org/wiki?curid=1431618" title="Obręb Leśny Szydłowiec">
Obręb Leśny Szydłowiec

Obręb leśny Szydłowiec – jednostka organizacyjna lasów Państwowych podległa Regionalnej Dyrekcji Lasów Państwowych w Radomiu, część Nadleśnictwa Skarżysko.
Powierzchnia obrębu wynosi 5577 ha. Obejmuje ona lasy położone na południe od Szydłowca, w powiatach: szydłowieckim, skarżyskim i starachowickim.
Obręb leśny Szydłowiec administracyjnie podzielony jest na cztery leśnictwa i jedno gospodarstwo szkółkarskie.
Zgodnie z podziałem przyrodniczo–leśnym lasy obrębu położone są w VI Krainie Małopolskiej, w dwóch dzielnicach:

</doc>
<doc id="1431619" url="https://pl.wikipedia.org/wiki?curid=1431619" title="Efekt Domina">
Efekt Domina



</doc>
<doc id="1431620" url="https://pl.wikipedia.org/wiki?curid=1431620" title="Maulaj uld Muhammad al-Aghzaf">
Maulaj uld Muhammad al-Aghzaf

Maulaj uld Muhammad al-Aghzaf (arab. مولاي ولد محمد الأغظف, fr. "Moulaye Ould Mohamed Laghdaf"; ur. 12 grudnia 1957 w An-Namie), mauretański polityk, premier Mauretanii od 14 sierpnia 2008 do 20 sierpnia 2014.
Życiorys.
Maulaj uld Muhammad al-Aghzaf z wykształcenia jest inżynierem. W 1984 został absolwentem chemii w Maroku. W 1990 ukończył studia na Université Libre de Bruxelles w Belgii. Od 1989 do 1989 był ekspertem i stażystą w Departamencie Nauki, Badań Naukowych i Rozwoju Komisji Europejskiej. W latach 1991-1997 był ekspertem Centrum Rozwoju Przemysłu Państw ACP (Afryki, Karaibów i Pacyfiku) i Unii Europejskiej. Od 1997 do 2000 pełnił funkcję konsultanta, a następnie koordynatora (2000-2006) Projektu Zintegrowanego Rozwoju regionu Haud asz-Szarki, współfinansowanego z funduszy europejskich. Od 2006 Al-Aghzaf zajmował stanowisko ambasadora Mauretanii w Belgii oraz przy UE.
14 sierpnia 2008 został mianowany przez generała Muhammada uld Abd al-Aziza premierem Mauretanii. Nastąpiło to kilka dni po wojskowym zamachu stanu i odsunięciu od władzy prezydenta Abdallahiego oraz premiera Al-Waghafa. Wybór Al-Aghzafa, byłego ambasadora, miał poprawić wizerunek nowych władz i ich relacje z Unią Europejską, która potępiła przeprowadzenie zamachu stanu.
26 sierpnia 2008 główne partie polityczne w kraju, w tym Zgromadzenie Sił Demokratycznych (RFD), odmówiły wejścia do nowego rządu. Jako argument wymieniły brak sprecyzowania przez rzadzącą juntę wojskową zasad przeprowadzenia przyszłych wyborów i czasu sprawowania przez nią władzy.
1 września 2008 ogłoszony został skład gabinetu premiera al-Aghzafa, złożonego z 28 ministrów, uważanych w większości za mało znanych technokratów. 6 września 2008 al-Aghzaf wezwał członków parlamentu, partie polityczne oraz inne organizacje do "otwartej i konstruktywnej debaty". Jej tematem miałoby być określenie kalendarza przyszłych wyborów i rozważenie wszelkich spraw z tym związanych, w tym propozycji zmiany konstytucji.
Na początku czerwca 2009, po osiągnięciu porozumienia z opozycją w sprawie przeprowadzenia wyborów prezydenckich, al-Aghzaf stanął na czele nowego rządu pojednania narodowego, składającego się z przedstawicieli głównych partii politycznych. Po zwycięstwie generała Abd al-Aziza w wyborach prezydenckich z 18 lipca 2009 i objęciu przez niego stanowiska szefa państwa na początku sierpnia, premier al-Aghzaf zwyczajowo podał swój gabinet do dymisji. 11 sierpnia prezydent Abd al-Aziz ponownie mianował go szefem rządu. W skład gabinetu weszło 27 ministrów, a szefem dyplomacji po raz pierwszy w historii Mauretanii została kobieta.

</doc>
<doc id="1431623" url="https://pl.wikipedia.org/wiki?curid=1431623" title="Érika Coimbra">
Érika Coimbra

Érika Kelly Pereira Coimbra, znana jako "Kiki", (ur. 23 marca 1980 roku w Belo Horizonte) – brazylijska siatkarka, reprezentantka kraju, grająca na pozycji przyjmującej. W sezonie 2012/2013 była zawodniczką polskiego klubie Atom Trefl Sopot. Od sezonu 2018/2019 występuje w drużynie Maccabi Hajfa.
Jest brązową medalistką olimpijską z 2000 roku z Sydney.
W 1997 roku po kontroli antydopingowej wykryto u niej niedozwolony poziom testosteronu.
Sukcesy klubowe.
'Mistrzostwo Brazylii:
Klubowe Mistrzostwa Ameryki Południowej:
Mistrzostwo Polski:
Sukcesy reprezentacyjne.
Mistrzostwa Świata Kadetek:
Mistrzostwa Świata Juniorek:
Igrzyska Panamerykańskie:
Puchar Świata:
Grand Prix:
Igrzyska Olimpijskie:
Rekordy.
Jest rekordzistką brazylijskiej Superligi, w całej karierze zdobyła 3381 punktów.

</doc>
<doc id="1431624" url="https://pl.wikipedia.org/wiki?curid=1431624" title="Arnold Janssen">
Arnold Janssen

Arnold Janssen (ur. 5 listopada 1837 w Goch, zm. 15 stycznia 1909 w Steyl – obecnie dzielnica Venlo) – święty Kościoła katolickiego, założyciel Zgromadzenia Słowa Bożego, Zgromadzenia Misyjnego Służebnic Ducha Świętego (SSpS) i zakonu klauzurowego Sióstr Służebnic Ducha Świętego od Wieczystej Adoracji (SSpSAP), niemiecki działacz kościelny oraz tercjarz dominikański (OPs).
Życiorys.
Arnold Janssen urodził się piątego listopada 1837 roku w średniozamożnej religijnej rodzinie. Był on najstarszym synem, który urodził się z małżeństwa Gerharda Johanna Janssena i Anny Kathariny z Wellsenów. Jego rodzina znana była w lokalnej społeczności z wyjątkowej pobożności i religijności. Jego ojciec prowadził odziedziczoną po swym ojcu firmę transportową, a matka zajmowała się domem oraz pracowała w gospodarstwie rolnym. Matka Arnolda zwykła nazywać go zdrobniale Noldi.
Po ukończeniu szkoły podstawowej (1844-1849) rozpoczął naukę w nowo powstałej szkole rektorskiej w Goch, a po roku przeniósł się do gimnazjum w byłym klasztorze augustianów w Gaesdonck. W 1850 roku przystąpił do sakramentu bierzmowania, a pięć lat później zdał egzamin dojrzałości. 
Ze względu na wiek nie został przyjęty do diecezjalnego seminarium duchownego w Münster, rozpoczął więc studia matematyczno-przyrodnicze na Królewskiej Akademii w Münster. Dalsze studia kontynuował w Bonn (od 1857), gdzie zaczął przygotowywać się do kapłaństwa, studiując teologię. Po dwóch latach uzyskał dyplom nauczyciela i przeniósł się do seminarium w Münster. Ukończył Collegium Augustinianum Gaesdonck. Święcenia kapłańskie przyjął 15 sierpnia 1861 roku. Podjął pracę jako nauczyciel i wikary w Bocholt, gdzie pracował na stanowisku nauczyciela nauk ścisłych i przyrodniczych. Następnie pełnił funkcję dyrektora diecezjalnego Apostolstwa Modlitwy (1869) i w tym czasie powołał Żywy Różaniec.
Od 1873 roku pracował jako duszpasterz i nauczyciel Sióstr Urszulanek w Kempen i wydawał pismo misyjne, miesięcznik "Mały Posłaniec Serca Jezusowego" – pismo poświęcone misjom wewnętrznym i zewnętrznym. Oprócz "Małego Posłanca" wydawał również "Miasto Boże" oraz "Kalendarz Świętego Michała". 
Po spotkaniu z prefektem apostolskim z Hongkongu, Monsignore Raimondi podjął plan utworzenia zgromadzenia misjonarzy.
Działalność duchownego przypada na drugą połowę XIX wieku, czyli na okres niemieckiego kulturkampfu, podczas którego wielu duchownych było aresztowanych, a część z nich zmuszono do opuszczenia kraju. Wiele kościołów zostało ograbionych i zamkniętych. Skutki tej polityki dotknęły również samego Janssena. W związku z represjami zdecydował się na emigrację. Nabył gospodę w Steyl (Holandia), by utworzyć tam seminarium dla prześladowanych w okresie Kulturkampfu, niemieckich księży. 8 września 1875 roku seminarium zostało poświęcone jako „Dom Misyjny św. Michała Archanioła” (późniejszy dom macierzysty Werbistów). 15 czerwca 1876 roku po podpisaniu Statutu Domu Misyjnego złożył, wraz z Janem Anzerem śluby zakonne - czystości, ubóstwa i posłuszeństwa.
Od 1885 pełnił obowiązki dożywotniego Przełożonego Generalnego Zgromadzenia. Pierwszymi misjonarzami wysłanymi do Chin, tam przygotowanymi do pracy, byli Józef Freinademetz i Jan Baptysta Anzer. 
W czerwcu 1901 Janssen otrzymał krytyczny list od ojca Giera. Treść listu dotyczyła zarówno działalności zgromadzenia jak i prac samego założyciela. Po przeczytaniu listu werbista poważnie podupadł na zdrowiu. Przez długie lata ojciec Janssen chorował na cukrzycę. Trzydziestego października 1908 roku doznał pierwszego ataku apopleksji, co spowodowało utratę czucia w prawej ręce. Zmarł piętnastego stycznia 1909 roku po ciężkiej chorobie, częściowo sparaliżowany.
W maju 1875 założył Zgromadzenie Słowa Bożego (Societas Verbi Divini), przyjmując jako podstawę dla formacji braci Regułę Trzeciego Zakonu św. Dominika, 7 grudnia 1889 założył Zgromadzenie Misyjne Służebnic Ducha Świętego ("Servae Spiritus Sancti - SSpS)", a 8 grudnia 1896 roku Zgromadzenie Sióstr Służebnic Ducha Świętego od Wieczystej Adoracji ("Congregatio Servarum Spiritus Sancti de Adoratione Perpetua - SspSAP)". W zgromadzeniu żyje obecnie około 10 tys. misjonarzy, misjonarek i sióstr klauzurowych.
Arnold Janssen został beatyfikowany 19 października 1975 przez papieża Pawła VI a kanonizowany 5 października 2003 (razem z Józefem Freinademetzem) przez Jana Pawła II.
Jego wspomnienie liturgiczne w Kościele katolickim obchodzone jest 15 stycznia.

</doc>
<doc id="1431627" url="https://pl.wikipedia.org/wiki?curid=1431627" title="Jean-Jules-Antoine Lecomte du Nouÿ">
Jean-Jules-Antoine Lecomte du Nouÿ

Jean-Jules-Antoine Lecomte du Nouÿ (ur. 10 czerwca 1842 w Paryżu, zm. 19 lutego 1923 tamże) – francuski malarz i rzeźbiarz-orientalista. Uczeń Jean-Léona Gérôme’a (1824–1904) i Charles’a Gleyre’a (1808–1874). Wystawiał w paryskim Salonie i w Rzymie, podróżował po Bliskim Wschodzie.

</doc>
<doc id="1431629" url="https://pl.wikipedia.org/wiki?curid=1431629" title="Jan Wołkow">
Jan Wołkow

Jan Wołkow (ur. 22 czerwca 1916 w Ozdziutyczach na Wołyniu, zm. 24 stycznia 1999 w Warszawie) – polski wojskowy pochodzenia żydowskiego. Podpułkownik UB.
Życiorys.
Syn Arona. Miał wykształcenie podstawowe. Pracował w Warszawie jako parkieciarz. 1933 r. należał do Komunistycznej Partii Zachodniej Ukrainy, za co odsiadywał kilkuletni wyrok. W 1939 nie walczył, w sowieckiej strefie okupacyjnej ponad trzy lata pracował w ogniwach partyjnego aparatu komunistycznego na Wołyniu. W 1943 skierowany został do Polskiego Batalionu Szturmowego, w którym przeszedł szkolenie jako radiotelegrafista. W 1944 zrzucono go na terytorium Polski wraz z sowiecką grupą dywersyjno-wywiadowczą, a następnie dołączono do oddziału Armii Ludowej dowodzonego przez Grzegorza Korczyńskiego vel Kilanowicza. Po wojnie był członkiem Polskiej Partii Robotniczej i Polskiej Zjednoczonej Partii Robotniczej.
Był podpułkownikiem UB. Do pracy w WUBP w Gdańsku ściągnął Wołkowa najprawdopodobniej kierujący nim w tym czasie Grzegorz Korczyński. Od 28 września do 1 grudnia 1945 był p.o. kierownika Sekcji 2. Wydziału I WUBP w Gdańsku, od 1 grudnia 1945 do 1 stycznia 1946 pełnił funkcję naczelnika Wydziału I WUBP w Gdańsku, od 1 stycznia 1946 do 31 lipca lub 2 sierpnia 1947 naczelnika Wydziału III WUBP w Gdańsku. Od 5 lutego 1951 do 28 lutego 1952 był naczelnikiem Wydziału III WUBP w Lublinie, od 15 sierpnia 1955 do 14 lipca 1956 zastępcą szefa, a od 15 lipca 1956 do 15 marca 1957 szefem Wojewódzkiego Urzędu Bezpieczeństwa Publicznego w Warszawie.
W 1946 kierował zwalczaniem 5 Brygady Wileńskiej Zygmunta Szendzielarza „Łupaszki” na Pomorzu. W lecie 1946 r., starając się dotrzeć do majora „Łupaszki”, planował on np.: „Podebrać drugą kandydaturę na werbunek przypuszczalnie Sidorukową (żonę lekarza 5. Brygady z tzw. okresu białostockiego), od której przedtem odebrać dziecko. Jeżeli Sidorukowa nie zgodzi się na to, posadzić ją i zrealizować kontakt w Gdańsku przy ul. Robotniczej 21 m. 1”. W 1947 r., już po ostatecznym wygaśnięciu „pomorskiej epopei wileńskiej”, stał on za niezrealizowanym pomysłem zamordowania żołnierzy 5 Brygady Wileńskiej sprzeciwiających się ujawnieniu.
W 1946 nadzorował brutalne śledztwo nad „Inką” - Danutą Siedzikówną. 
6 października 1951 Wołkow dowodził w Zbereżach n. Bugiem, pow. Włodawa 800-osobową obławą UB i KBW przeciwko podporucznikowi Edwardowi Taraszkiewiczowi „Żelaznemu” i jego trzem ostatnim żołnierzom z obwodu Włodawa Inspektoratu Chełm AK-DSZ-WiN. Zginęli w walce: Edward Taraszkiewicz „Żelazny” i Stanisław Torbicz „Kazik”. Dwóch pozostałych partyzantów ujęto, w procesie skazano na śmierć i w 1953 r. stracono. W czasie akcji w Zbereżach Wołkow osobiście zabił rodziców jednego z partyzantów, Natalię i Teodora Kaszczuków, w których domu ukrywali się partyzanci.
W 1957 Wołkow został zwolniony z pracy w organach bezpieczeństwa ze względu na "trudności w pisaniu i czytaniu". Został pochowany na Cmentarzu Komunalnym Północnym w Warszawie.

</doc>
<doc id="1431633" url="https://pl.wikipedia.org/wiki?curid=1431633" title="Krzysztof Szczawiński">
Krzysztof Szczawiński

Krzysztof Szczawiński (ur. 29 maja 1979 w Nowym Mieście Lubawskim) – polski kolarz, zawodnik grupy Miche.
Sukcesy.
2004.
Tour de Colline de Chianti Val d'Elsa – 1.miejsce.

</doc>
<doc id="1431636" url="https://pl.wikipedia.org/wiki?curid=1431636" title="Asztalakszmi">
Asztalakszmi



</doc>
<doc id="1431640" url="https://pl.wikipedia.org/wiki?curid=1431640" title="Zboczenie (ujednoznacznienie)">
Zboczenie (ujednoznacznienie)



</doc>
<doc id="1431642" url="https://pl.wikipedia.org/wiki?curid=1431642" title="Cefalium">
Cefalium

Cefalium (łac. "cephalium") – twór występujący na wierzchołkach pędów niektórych przedstawicieli rodziny kaktusowatych, z którego wyrastają kwiaty. Wyraźnie różni się wyglądem od reszty rośliny, nie przeprowadza fotosyntezy. Jest to przekształcony pęd z gęsto skupionymi areolami pozbawionymi cierni. Z areoli wyrastają tylko szczecinki i wełniste włoski, które tworzą czasem gęstą okrywę. 
Cefalium może być płaskie, wypukłe lub kolumnowe, osadzone na szczycie lub boku pędu. Wykształca się u kaktusów, które osiągnęły określony wiek i rozmiar, a jego pojawienie wiąże się często ze zmianą dalszego tempa wzrostu rośliny.
Szczytowe cefalium wykształca się np. u przedstawicieli rodzaju "Discocactus" i "Melocactus". Może rosnąć przez kolejne lata i osiągać znaczne rozmiary (np. u "Melocactus matanzanus"). Ten sam rodzaj cefalium pojawia się u przedstawicieli rodzaju "Backebergia" (włączonego do rodzaju "Pachycereus"). U tych wysokich kolumnowych kaktusów o rozgałęzionych łodygach po wykształceniu cefalium następuje zahamowanie wzrostu poszczególnych pędów, bez wpływu na pozostałe. Po kilku latach cefalium odpada i w jego miejsce wyrasta kolejny odcinek łodygi.
U przedstawicieli rodzaju "Arrojadoa" cafalium wykształca się na szczycie pędu, ale w następnym sezonie przerasta przez nie kolejny odcinek łodygi.
Cefalium boczne pozwala na ciągły, niezahamowany wzrost rośliny (rodzaje: "Espostoa", "Coleocephalocereus", "Facheiroa", "Micranthocereus"). Powstaje na szczycie pędu, ale tylko z jednej strony. Dzięki temu w trakcie wzrostu łodygi tylko kilka żeber przybiera postać cefalium, zaś reszta może prowadzić fotosyntezę i odżywiać roślinę. 
Pseudocefalia to podobne twory, występujące na bokach łodyg kaktusów, w pobliżu szczytu pędu. Powstają z przekształcenia zwykłych areoli. Spotykane m.in. u przedstawicieli rodzaju "Cleistocactus".

</doc>
<doc id="1431643" url="https://pl.wikipedia.org/wiki?curid=1431643" title="Kumaczowo">
Kumaczowo

Kumaczowo () – osiedle typu wiejskiego w obwodzie kaliningradzkim Federacji Rosyjskiej, w rejonie Swietłogorsk.
Nazwa ros. Кумачево (Kumačevo, Kumachevo, Kumatschowo). Do 1945 r. nazwa niem. Cumehnen, Kumehnen. Położona 17 km na północny wschód od Rybaków. Wzmiankowana 1390 jako wieś biskupia. W okolicy znajdowało się gęste osadnictwo pruskie.
3 km od wsi znajduje się najwyższe wzniesienie Sambii – góra Galtgarben (ros. Гальтгарбен – Gal'tgarben, Galtgarbien), o wysokości 111 m n.p.m., z pruskim grodziskiem otoczonym wałami, na której powstał zamek należący do biskupów sambijskich. Zamek wzmiankowany w 1329 r., pod koniec stulecia już nie istniał. W 1818 r. radca wojenny (niem. Kriegsrat) Johann George Scheffner wzniósł na górze krzyż ku czci landwerzystów, walczących w obronie Prus z Napoleonem. Sam fundator również został w pobliżu pochowany. W 1906 r. w najwyższym punkcie góry wzniesiono widokową Wieżą Bismarcka, przy której studenci Albertiny obchodzili doroczne uroczystości. W okresie międzywojennym ze stoków góry korzystali narciarze. W 1945 r. toczyły się tutaj ciężkie walki, w wyniku których pomniki uległy zniszczeniu.
Kościół parafialny, pierwotnie filialny Medenau (obecnie Łogwino). Od 1390 r. samodzielny, od XVI w. ewangelicki, jest budowlą gotycką, ceglano-kamienną. Jest jednonawowy, pięcioprzęsłowy, z prostokątnym dwuprzęsłowym prezbiterium i wieżą od zachodu. Jego długość osiąga 41 m, szerokość korpusu 12,5 m. Najstarszą częścią jest prezbiterium, nawa powstała około 1400 r., zakrystia i kwadratowa wieża w ciągu XV w. Po sklepieniach w nawie, zarwanych około 1640 r. przetrwały jedynie konsole, wówczas założono strop z fasetami. W prezbiterium pozostało sklepienie gwiaździste. Z przedwojennego wyposażenia wymieniany jest późnogotycki tryptyk św. Anny, rzeźbiony, z malowanymi skrzydłami, oraz kilka figur świętych. Rzeźbiony ołtarz barokowy pochodził z 1676 r. (Johann Pfeffer) i był malowany w 1701 r, (Christoph Passsargius). Ambona pochodziła z 1690 r. Malowidła pokrywające strop wykonał Passargius w 1703 r. Wisiały 2 portrety zasłużonego pastora, ks. Gottfrieda Wilamoviusa (Wilamowskiego) (1663-1724). Organy z 1884 r. były dziełem firmy Terletzki z Królewca.
Po II wojnie światowej do 1994 r, kościół był użytkowany jako magazyn, obecnie jest opuszczony. Na ścianach zachowane pozostałości gotyckich malowideł ściennych. Z wieży w pełnej wysokości pozostała tylko tylna ściana, zakrystia nie istnieje. W 2000 r. powstało w Niemczech stowarzyszenie Förderverein Kumehnen/Kumatschjowo, mające na celu zdobycie funduszy na odbudowę świątyni.

</doc>
<doc id="1431644" url="https://pl.wikipedia.org/wiki?curid=1431644" title="Galtgarben">
Galtgarben



</doc>
<doc id="1431645" url="https://pl.wikipedia.org/wiki?curid=1431645" title="Kumehnen">
Kumehnen



</doc>
<doc id="1431648" url="https://pl.wikipedia.org/wiki?curid=1431648" title="Kotielnikowo">
Kotielnikowo

Kotielnikowo (ros. Котельниково) – miasto w południowo-zachodniej Rosji, w obwodzie wołgogradzkim, położone ok. 25 km na południowy wschód od Zbiornika Cymlańskiego. W 2010 roku miasto liczyło 19 712 mieszkańców.

</doc>
<doc id="1431649" url="https://pl.wikipedia.org/wiki?curid=1431649" title="Krajowe Centrum Hodowli Zwierząt">
Krajowe Centrum Hodowli Zwierząt

Krajowe Centrum Hodowli Zwierząt – państwowa jednostka budżetowa z siedzibą w Warszawie, której głównym zadaniem jest ocena wartości użytkowej i hodowlanej zwierząt, kontrola hodowli i rozrodu oraz dostarczanie informacji na ten temat.
Historia.
Poprzednikiem Krajowego Centrum była Centralna Stacja Hodowli Zwierząt w Warszawie utworzona w 1975 roku przez połączenie Wojewódzkich Stacji Oceny Zwierząt i Państwowych Zakładów Unasieniania Zwierząt. Zadaniem poprzedniczki było ujednolicenie oraz realizowanie polityki państwa w zakresie oceny i hodowli zwierząt gospodarskich. Krajowe Centrum Hodowli Zwierząt funkcjonuje od dnia stycznia 2001 roku na mocy Rozporządzenia Ministra Rolnictwa i Rozwoju Wsi z dnia 22 grudnia 2000 roku. 1 stycznia 2007 roku zostało przekształcone z zakładu budżetowego w jednostkę budżetową.
Działalność.
Krajowe Centrum Hodowli Zwierząt wykonuje następujące zadania:
Struktura.
W skład Centrum Hodowli wchodzą:

</doc>
<doc id="1431650" url="https://pl.wikipedia.org/wiki?curid=1431650" title="Teoria Ryana-Pitmana">
Teoria Ryana-Pitmana

Teoria Ryana-Pitmana – hipoteza mówiąca, że ok. 5600 roku p.n.e. obszar wokół Morza Czarnego został zalany. Opublikowali ją w 1996 roku dwaj naukowcy z Uniwersytetu Columbia – William B.F. Ryan i Walter C. Pitman. Zanim doszło do kataklizmu, Morze Czarne było według nich słodkowodnym jeziorem zasilanym przez rzeki uchodzące do niego i niosące wody powstałe z topniejących lodowców górskich i lądolodu skandynawskiego.
Lustro Morza Czarnego znajdowało się o ponad 120 metrów poniżej ówczesnego poziomu morza, który stale się podnosił po zakończeniu ostatniego zlodowacenia, aż wzbierające wody przerwały naturalną "groblę" oddzielającą Morze Śródziemne od dna obecnego Morza Czarnego. Olbrzymia masa wód runęła przez cieśninę Bosfor, tworząc ze słodkowodnego jeziora akwen słonowodny o znacznie większej powierzchni – dzisiejsze Morze Czarne. Szacuje się, że strumień wody, który przelewał się z Morza Śródziemnego i zalewał depresję nadczarnomorską, był dwieście razy większy od strumienia wodospadu Niagara.
Wyrównywanie poziomu wody w sąsiadujących zbiornikach wodnych trwało kilkadziesiąt lat i doprowadziło zdaniem autorów teorii do migracji ludności zamieszkującej zalewane obszary. Migracja ta miała być bezpośrednią przyczyną rozprzestrzenienia się wczesnego rolnictwa na obszarze Europy i Azji. Z tą częścią teorii nie zgadzają się archeolodzy, zdaniem których neolit preceramiczny istniał już na terenie Europy (Bałkany) 500 lat przed datą czarnomorskiego "potopu".

</doc>
<doc id="1431651" url="https://pl.wikipedia.org/wiki?curid=1431651" title="Andrij Kotelnyk">
Andrij Kotelnyk

Andrij Kotelnyk, ukr. Андрі́й Коте́льник (ur. 29 grudnia 1977 we Lwowie) – ukraiński bokser, były zawodowy mistrz świata organizacji WBA w kategorii junior półśredniej (do 140 funtów), srebrny medalista Igrzysk Olimpijskich w Sydney.
Kariera amatorska.
Jego bilans walk amatorskich to 135 zwycięstw i 15 porażek. W 1995 zdobył mistrzostwo Europy juniorów. Dwa lata później wystąpił na Mistrzostwach Świata w Budapeszcie, przegrał jednak w swojej trzeciej walce. W 2000 zdobył srebrny medal w kategorii lekkiej na Igrzyskach Olimpijskich w Sydney.
Kariera zawodowa.
Na zawodowstwo przeszedł w grudniu 2000. Wygrał pierwsze dwadzieścia trzy walki. 21 października 2004 w walce eliminacyjnej WBA przegrał niejednogłośnie na punkty z Souleymane M’baye. W następnym roku, po stoczeniu jednej zwycięskiej walki przegrał po raz kolejny, tym razem z Juniorem Witterem (jednogłośnie na punkty). Kotelnyk wygrał trzy kolejne walki, między innymi ze złotym medalistą z Igrzysk Olimpijskich w Sydney i z Mistrzostw Świata w Houston w kategorii lekko półśredniej, Mahamadkadyzem Abdullajewem.
10 marca 2007 zmierzył się ponownie z M’baye, który w międzyczasie wywalczył tytuł mistrza świata WBA. Walka zakończyła się remisem. Po wygraniu następnego pojedynku z Węgrem Laszlo Komjathim dostał kolejną szansę zdobycia mistrzowskiego pasa. 22 marca 2008 pokonał przez techniczny nokaut w ostatniej, dwunastej rundzie Gavina Reesa i zdobył tytuł mistrza świata WBA. Sześć miesięcy później we Lwowie w pierwszej obronie mistrzowskiego pasa pokonał jednogłośną decyzją sędziów na punkty Japończyka Norio Kimurę.
W lutym 2009 roku pokonał niejednogłośną decyzją na punkty po bardzo wyrównanej walce Argentyńczyka Marcosa Maidanę. Tytuł mistrza świata WBA stracił 18 lipca 2009 roku, przegrywając na punkty ze srebrnym medalistą z igrzysk w Atenach, Amirem Khanem w stosunku 120-108, 118-111 i 118-111.

</doc>
<doc id="1431653" url="https://pl.wikipedia.org/wiki?curid=1431653" title="Fear and Loathing in Las Vegas, A Savage Journey to the Heart of the American Dream">
Fear and Loathing in Las Vegas, A Savage Journey to the Heart of the American Dream



</doc>
<doc id="1431655" url="https://pl.wikipedia.org/wiki?curid=1431655" title="Wzgórze potencjału">
Wzgórze potencjału



</doc>
<doc id="1431664" url="https://pl.wikipedia.org/wiki?curid=1431664" title="Polityka interwencjonizmu">
Polityka interwencjonizmu



</doc>
<doc id="1431675" url="https://pl.wikipedia.org/wiki?curid=1431675" title="Robert Andrzejuk">
Robert Andrzejuk

Robert Sebastian Andrzejuk (ur. 17 lipca 1975 we Wrocławiu) – polski szpadzista, srebrny medalista igrzysk olimpijskich w Pekinie (2008) w turnieju drużynowym, żołnierz Sił Zbrojnych Rzeczypospolitej Polskiej, trener szkolenia olimpijskiego w szpadzie mężczyzn . 
Życiorys.
Kariera sportowa.
Podczas igrzysk olimpijskich w Pekinie (2008) sięgnął po srebrny medal w turnieju drużynowym (nie wystąpił w ćwierćfinale z Ukrainą oraz w półfinałowym spotkaniu z Chinami, walczył w przegranym finale z Francją). W srebrnej olimpijskiej drużynie wystąpił wraz z Adamem Wierciochem, Tomaszem Motyką i Radosławem Zawrotniakiem.
Indywidualny brązowy medalista mistrzostw świata (1997), złoty medalista mistrzostw Europy w drużynie (2005), trzykrotny wicemistrz Europy (2004,2006,2007) w drużynie. Brązowy medalista mistrzostw Europy indywidualnie (2004). 
Wychowanek trenera Adama Medyńskiego.
Odznaczenia.
Postanowieniem Prezydenta RP Lecha Kaczyńskiego z dnia 8 października 2008 został odznaczony Złotym Krzyżem Zasługi.
Życie prywatne.
Jego żoną jest mistrzyni świata w szpadzie (2005) i była minister sportu (2019-2020) Danuta Dmowska-Andrzejuk. Para ma troje dzieci. 

</doc>
<doc id="1431677" url="https://pl.wikipedia.org/wiki?curid=1431677" title="Gjallar">
Gjallar

Gjallar - jest czwartym pełnym albumem muzycznym paganmetalowej grupy Riger. Wydany 10 listopada 2004 roku jako digipak. Ścieżki 3 i 6 zostały źle wydrukowane w spisie utworów. Wydano również wydanie limitowane na digipaku w nakładzie 1000 sztuk jako A-5 poszerzone o dodatkowy teledysk do utworu "Angriff".

</doc>
<doc id="1431680" url="https://pl.wikipedia.org/wiki?curid=1431680" title="Januszewicz">
Januszewicz



</doc>
<doc id="1431681" url="https://pl.wikipedia.org/wiki?curid=1431681" title="Płyta skirtotymiczna">
Płyta skirtotymiczna

Płyta skirtotymiczna - jest to druga płyta wydana przez eksperymentalny zespół Kanał Audytywny w 2004 roku.

</doc>
<doc id="1431685" url="https://pl.wikipedia.org/wiki?curid=1431685" title="Dorylaion">
Dorylaion

Dorylaion, znane także jako Doryleum (łac. Dorylaeum, grec. Δορύλαιον) – starożytne miasto położone w zachodniej Anatolii nad rzeką Tymbris. Pozostałości miasta leżą obecnie w niewielkiej odległości od tureckiego miasta Eskişehir.
Miasto powstało prawdopodobnie za czasów frygijskich, ale możliwe, że jest jeszcze starsze. Za czasów rzymskich był to ważny ośrodek handlu.
W czasach bizantyńskich miasto było tradycyjnym miejscem koncentracji armii przed wyruszeniem na wyprawy przeciwko Arabom, a od XI w. także przeciw Turkom. Dorylaion był siedzibą biskupstwa. Znanym biskupem Dorylaion był Euzebiusz z Dorylaion.
W VIII wieku miasto było kilkakrotnie atakowane przez Arabów. Udało im się je przejściowo zdobyć w roku 708. Od tej pory, aż do XI w, miasto znajdowało się nieprzerwanie w granicach Cesarstwa Bizantyńskiego.
Około 1080, za panowania cesarza Nicefora Botaniatesa, miasto wraz z większością prowincji anatolijskich wpadło w ręce Seldżuków. Niecałe 20 lat później miasto zostało odzyskane przy pomocy krzyżowców, uczestników I wyprawy krzyżowej. Pierwszego lipca 1097 roku połączone oddziały krzyżowców i Bizantyńczyków zadały Turkom Seldżuckim klęskę pod Dorylaion otwierając sobie tym samym drogę do Cylicji. Zgoła odmienny los spotkał w tym samym miejscu wojska II krucjaty prowadzone przez króla niemieckiego Konrada III. W dniu 25 października 1147 zmęczone długim marszem wojska, w sile 20 000, zatrzymały się tu aby odzyskać siły i uzupełnić zapasy przed czekającą je drogą do Jerozolimy. W tym momencie na krzyżowców uderzyła cała armia seldżucka, dokonując prawdziwego pogromu wśród chrześcijan. Szacuje się, że ocalało tylko około 2 000 rycerzy (patrz: Bitwa pod Doryleum (1147)).
W 1175 cesarz Manuel I Komnen odbudował zniszczone fortyfikacje. Jednakże po klęsce jakiej doznał w Bitwie pod Myriokefalon zmuszony został, już w rok później, rozebrać mury.
W latach 1204-1261 miasto było częścią Cesarstwa Nikei. Po odzyskaniu przez Michała VIII Paleologa Konstantynopola ponownie weszło w skład Cesarstwa Bizantyńskiego.
W 1289 miasto ostatecznie zajął sułtan Osman I.

</doc>
<doc id="1431686" url="https://pl.wikipedia.org/wiki?curid=1431686" title="Głównica">
Głównica

Głównica ("Głownica") – rzeka w północnej Polsce, uchodząca do Morza Bałtyckiego z Wybrzeża Słowińskiego, w Jarosławcu. Rzeka odbiera wody z jeziora Wicko i polderu „Głównica”, w którym płynie Główny Rów.
W 2008 r. przeprowadzono badania jakości wód Głównicy w punkcie ujścia do morza. W ich wyniku oceniono elementy fizykochemiczne poniżej stanu dobrego, elementy biologiczne określono na IV klasy, a stan ekologiczny na słaby. W ogólnej dwustopniowej ocenie stwierdzono zły stan wód Głównicy.
Do 1945 r. poprzednią niemiecką nazwą cieku było "Glawnitz". W 1953 r. wprowadzono urzędowo polską nazwę "Głownica".

</doc>
<doc id="1431688" url="https://pl.wikipedia.org/wiki?curid=1431688" title="Luke Kelly">
Luke Kelly

Luke Kelly (ur. 17 listopada 1940 zm. 30 stycznia 1984) – irlandzki pieśniarz i muzyk ludowy z Dublina, najbardziej znany jako jeden z założycieli zespołu The Dubliners.

</doc>
<doc id="1431691" url="https://pl.wikipedia.org/wiki?curid=1431691" title="Triennale Polskiego Rysunku Współczesnego">
Triennale Polskiego Rysunku Współczesnego

Triennale Polskiego Rysunku Współczesnego — cykliczna impreza artystyczna organizowana przez Muzeum Kresów w Lubaczowie. Konkurs ma zasięg ogólnopolski i jest otwarty dla wszystkich artystów plastyków. Kolejne edycje odbyły się w latach 1993, 1996, 1999, 2002, 2005, 2008. 
Zdobywcy Grand Prix:

</doc>
<doc id="1431693" url="https://pl.wikipedia.org/wiki?curid=1431693" title="López">
López



</doc>
<doc id="1431694" url="https://pl.wikipedia.org/wiki?curid=1431694" title="Lopez">
Lopez



</doc>
<doc id="1431695" url="https://pl.wikipedia.org/wiki?curid=1431695" title="Marcin Bastkowski">
Marcin Bastkowski

Marcin Bastkowski (także Marcin "Kot" Bastkowski; ur. 13 czerwca 1970 w Iławie) – polski montażysta filmowy. Absolwent Zaocznego Wyższego Zawodowego Studium Realizacji Telewizyjnej łódzkiej PWSFTviT (1996).
Członek Polskiej Akademii Filmowej i Polskiego Stowarzyszenia Montażystów (PSM)
Jako montażysta filmu fabularnego debiutował "Ogniem i mieczem" Jerzego Hoffmana. Jego wkład przy tamtym filmie został doceniony nagrodą za montaż na Festiwalu Polskich Filmów Fabularnych w Gdyni w 1999 roku. Oprócz filmów fabularnych w swoim dorobku ma doskonale znany polskiej publiczności serial "Oficer" w reżyserii Macieja Dejczera.
Montował również wiele filmów dokumentalnych, muzycznych i teatrów telewizji.
W 2002 roku za spektakl "Pielgrzymi" został wyróżniony nagrodą za montaż na II Festiwalu Teatrów „Dwa Teatry” w Sopocie.

</doc>
<doc id="1431703" url="https://pl.wikipedia.org/wiki?curid=1431703" title="Neurofotoreceptoreplotyka jako magia bytu">
Neurofotoreceptoreplotyka jako magia bytu

Neurofotoreceptoreplotyka jako magia bytu – trzeci, a zarazem ostatni album wydany przez eksperymentalny zespół Kanał Audytywny w 2005 roku. Album składa się z dwóch płyt zawierających łącznie ponad półtorej godziny muzyki.
Płyta uzyskała nominację do nagrody polskiego przemysłu fonograficznego Fryderyka 2005 w kategorii "album roku hip-hop/R&amp;B".

</doc>
<doc id="1431710" url="https://pl.wikipedia.org/wiki?curid=1431710" title="Układ Taszkiencki">
Układ Taszkiencki



</doc>
<doc id="1431713" url="https://pl.wikipedia.org/wiki?curid=1431713" title="Kina Grannis">
Kina Grannis

Kina Grannis (ur. 4 sierpnia 1985 w Mission Viejo) – amerykańska piosenkarka, gitarzystka i autorka piosenek.
Ukończyła w 2007 roku Uniwersytet Południowej Kalifornii na wydziale nauk społecznych ze specjalizacją w psychologii.
W 2007 r. Kina Grannis wzięła udział w konkursie pn. "Doritos Crash The Super Bowl" organizowanym przez firmę Frito-Lay. W głosowaniu telewidzów zdobyła 1. miejsce i 60-sekundowy fragment jej piosenki "Message From Your Heart" został nadany podczas transmisji z rozgrywek Super Bowl. Nagrodą było także podpisanie kontraktu z wytwórnią płytową Interscope Records.
W 2011 r. zwyciężyła w kategorii "Best Web-Born Artist" rankingu organizowanego przez MTV pn. "O Music Awards".
Wczesne lata i początki kariery.
Kina Grannis dorastała w Mission Viejo i już od najmłodszych lat nawiązywała kontakt z muzyką słuchając artystów takich jak: James Taylor i K’s Choice.
Kina uczęszczała do Newhart Middle School od 1997 do 1999 roku. Następnie do Capistrano Valley High School do 2003 roku, później zdając do USC.
W wieku 15 lat zaczęła skupiać się na nauce gry na gitarze i kontynuowała ją do czasu dostania się do college’u.
Podczas drugiego roku studiów na USC Kina została wybrana przez Thornton School of Music do nagrania składającego się z sześciu piosenek EP. Do dzisiaj napisała 80 piosenek.
Kariera solowa.
Na początku 2007 roku Kina nagrała piosenkę pt. „Ours to Keep”, która została wykorzystana m.in. w jednym z odcinków serialu "Szpital miejski". Od tego czasu gościła w tym serialu regularnie. Po skończeniu uczelni w maju 2007 r. Grannis przeniosła się do Austin by śpiewać i nagrywać z zespołem, planując powrót na zimę 2007-2008 roku. Jednocześnie założyła konto w serwisie YouTube, żeby prezentować tam swoje utwory.
Podczas zimy za radą przyjaciela zgłosiła się do konkursu "Doritos Crash the Super Bowl Contest", który wygrała. Od 2007 roku jej utwory zyskiwały stale na popularności i wiele z nich zostało obejrzanych kilka milionów razy ("Valentine", "In Your Arms").
W 2011 i 2012 r. odbyła 2 tournée po Ameryce Północnej, Europie i Azji.
Życie prywatne.
Kina ma dwie siostry (Misa i Emi), które od czasu do czasu pojawiały się na jej filmikach i na koncertach. Jej ojciec Gordon jest kręgarzem, a matka Trish z zawodu jest grafikiem. Kina angażuje się w liczne inicjatywy charytatywne szczególnie mające na celu wspomożenie walki z chorobami nowotworowymi, przez ostatnie lata wspomagała m.in. organizację Relay For Life.

</doc>
<doc id="1431717" url="https://pl.wikipedia.org/wiki?curid=1431717" title="Partia Liberalna (Bułgaria)">
Partia Liberalna (Bułgaria)

Partia Liberalna () – bułgarska partia polityczna założona ok. 1879 i istniejąca do ok. 1887, stanowiąca opozycję wobec Partii Konserwatywnej. Utworzyła trzy samodzielne rządy Księstwa Bułgarii (1880–1881, 1884–1886). W 1883 i w 1886 przeżyła trzy rozłamy, zaś ocalała z nich frakcja pod wodzą Petka Karawełowa przekształciła się w 1896 w Partię Demokratyczną.
Historia Partii Liberalnej.
Wkrótce po utworzeniu Księstwa Bułgarii na mocy kongresu berlińskiego w 1878, uczestnicy założycielskiego zebrania przyszłego parlamentu kraju, nazwanego Zgromadzeniem Narodowym, utworzyli dwa obozy: "młodych", czyli liberałów i "starych", czyli konserwatystów. Ponieważ ci pierwsi stanowili większość w parlamencie, odegrali oni decydującą rolę w napisaniu i uchwaleniu pierwszej konstytucji Bułgarii, zwanej konstytucją tyrnowską. Wkrótce potem na bazie obu obozów powstały dwie partie polityczne, odpowiednio Partia Liberalna i Partia Konserwatywna. Liderami stronnictwa liberalnego zostali Petko Karawełow, Petko Sławejkow i Dragan Cankow.
Wybory do Zgromadzenia Narodowego pierwszej kadencji rozpisane w październiku 1879 zakończyły się zwycięstwem Partii Liberalnej, lecz po kilku tygodniach książę Aleksander I Battenberg rozwiązał parlament. Kolejne wybory w marcu 1880 ponownie zapewniły liberałom większość mandatów, co pozwoliło im sformować dwa kolejne samodzielne gabinety, na czele których stanęli Dragan Cankow (1880) i Petko Karawełow (1880–1881). Rządy Partii Liberalnej szybko postawiły ją w opozycji wobec monarchy. Przyczyną tego stanu rzeczy były dążenia księcia do ograniczenia roli rządu i parlamentu i umocnienia własnej pozycji w państwie. Na początku 1881, wykorzystując chwilowe skomplikowanie sytuacji politycznej w Rosji spowodowane śmiercią cesarza Aleksandra II, Aleksander I Battenberg doprowadził do dymisji rządu oraz zawieszenia Konstytucji Tyrnowskiej. Wkrótce potem rozpisano wybory do Wielkiego Zgromadzenia Narodowego, którego zadaniem miało być nadanie księciu szerokich uprawnień. Liberałowie i ich zwolennicy nie zostali do nich dopuszczeni, dzięki czemu Konstytuanta przyjęła propozycje monarchy. W rezultacie nastąpił trzyletni okres tzw. reżimu pełnomocnictw, podczas którego działacze liberalni nie mieli wpływu na władzę i byli represjonowani. Wielu z nich, w tym Petko Karawełow i Petko Sławejkow, wyemigrowało do sąsiedniej Rumelii Wschodniej. Trzeci z liderów ugrupowania, Dragan Cankow pozostał w Księstwie Bułgarii, ale wkrótce został internowany we Wracy. 
W 1883 okoliczności polityczne w kraju silnie się skomplikowały. O wpływy polityczne ścierali się rosyjscy oficerowie, konserwatyści oraz książę. W celu uspokojenia sytuacji monarcha za pośrednictwem działaczy Partii Konserwatywnej rozpoczął negocjacje z Cankowem. Na początku sierpnia uzyskano porozumienie, na mocy którego przywrócono częściowo zasady konstytucji, zaś Cankowowi powierzono misję utworzenia nowego, koalicyjnego rządu. Współpraca z konserwatystami oraz księciem nie została zaakceptowana przez pozostałe frakcje Partii Liberalnej, w związku z czym otoczenie Cankowa wystąpiło z niej, tworząc Partię Postępowo-Liberalną o charakterze prorosyjskim.
W 1884 rozpisano wybory do Zgromadzenia Narodowego czwartej kadencji, które przyniosły zdecydowane zwycięstwo Partii Liberalnej Karawełowa i Stambołowa. Wkrótce potem ten pierwszy sformował trzeci samodzielny rząd liberałów. Jego udziałem stało się historyczne zjednoczenie Księstwa Bułgarii z Rumelią Wschodnią, dokonane jesienią 1885. Kilka miesięcy później, w lecie 1886 w kraju doszło do kolejnego zamachu stanu, w efekcie którego Aleksander I został pozbawiony władzy, zaś gabinet Karawełowa zastąpiony rządem tymczasowym. W zaistniałym zawirowaniu politycznym od Partii Liberalnej odłączyły się jeszcze dwie frakcje: Stefana Stambołowa, która przekształciła się w Partię Narodowo-Liberalną i Wasiła Radosławowa, która odtąd działała pod nazwą Klubu Liberalnego (od 1895 jako Partia Liberalna (radosławiści)). We wrześniu 1887 premierem kraju został Stambołow. Rozpoczął się kilkuletni okres prześladowania opozycji politycznej, w efekcie czego Partia Liberalna musiała zawiesić działalność. Dopiero po upadku reżimu Stambołowa w 1894 możliwa stała się odbudowa ugrupowania, które od 1896 przyjęło nazwę Partia Demokratyczna. Rolę lidera nowej partii utrzymał Petko Karawełow.

</doc>
<doc id="1431720" url="https://pl.wikipedia.org/wiki?curid=1431720" title="Moulaye uld Mohamed Laghdaf">
Moulaye uld Mohamed Laghdaf



</doc>
<doc id="1431721" url="https://pl.wikipedia.org/wiki?curid=1431721" title="Międzynarodowy Konkurs Rysunku">
Międzynarodowy Konkurs Rysunku

Międzynarodowy Konkurs Rysunku – otwarty konkurs plastyczny organizowany przez Akademię Sztuk Pięknych we Wrocławiu. Każdy uczestnik może zgłosić trzy dwuwymiarowe rysunki wykonane na tradycyjnych podłożach (tj. na papierze, tkaninie, tworzywie sztucznym itp.), których format nie przekracza 100 x 70 cm.
Zdobywcy Grand Prix:

</doc>
<doc id="1431724" url="https://pl.wikipedia.org/wiki?curid=1431724" title="Nyanatiloka Mahathera">
Nyanatiloka Mahathera

Nyanatiloka Mahathera (pali: Ñāṇatiloka, "Ten, który ma poznanie ("ñāṇa") trzech ("ti") światów ("loka")"; faktycznie: Florus Anton Gueth, ur. 1878 w Niemczech, zm. 1957 w Kolombo, Sri Lanka) – mnich buddyjski, posiadający tytuł "czcigodnego", propagator buddyzmu "theravada".
W młodości, zainspirowany dziełami Artura Schopenhauera, rozwinął żywe zainteresowanie buddyzmem. Przybył do Azji z zamiarem wstąpienia do jednego z buddyjskich klasztorów. Otrzymał święcenia w Birmie w 1903 roku. Większą część swego życia jako mnich spędził na Sri Lance, gdzie założył "Island Hermitage" w Dodanduwa, który służył jako klasztor dla mnichów z zachodu.
Nyanatiloka był tłumaczem kanonu buddyjskiego theravady. Jego tłumaczenia na niemiecki zawierają Anguttara Nikaya, Visuddhimagga i Milindapañha.
Literackie przedstawienie postaci Nyanatiloki „Trójświatowiednego” znajdziemy w powieści Jerzego Żuławskiego "Stara Ziemia" (t. III "Trylogii księżycowej, 1910-1911, wyd. krytyczne: opr. Maria Rydlowa, Wydawnictwo Literackie, Kraków 1959). 

</doc>
<doc id="1431730" url="https://pl.wikipedia.org/wiki?curid=1431730" title="Moulaye Ould Mohamed Laghdaf">
Moulaye Ould Mohamed Laghdaf



</doc>
<doc id="1431731" url="https://pl.wikipedia.org/wiki?curid=1431731" title="Witold Kusiński">
Witold Kusiński

Witold Marian Kusiński (ur. 4 września 1928 w Jazłowieckiej, ZSRR, zm. 2 sierpnia 2008) – polski geograf. Specjalista z zakresu geografii ekonomicznej i geografii ludności.
Pracownik naukowy (docent) Wydziału Geografii i Studiów Regionalnych Uniwersytetu Warszawskiego od chwili jego powstania do przejścia na emeryturę. W latach 1977–1984 prodziekan tegoż wydziału. Pełnił tam m.in. stanowiska dyrektora Instytutu Geografii Społecznej, Ekonomicznej i Regionalnej oraz kierownika Zakładu Geografii Ekonomicznej. Wieloletni I sekretarz POP PZPR na wydziale Geografii i Studiów Regionalnych UW. Pochowany na Cmentarzu Powązkowskim w Warszawie.

</doc>
<doc id="1431742" url="https://pl.wikipedia.org/wiki?curid=1431742" title="Ulrich Robeiri">
Ulrich Robeiri

Ulrich Robeiri (ur. 26 października 1982 w Kajenna) – francuski szermierz, szpadzista, mistrz olimpijski z Pekinu, pięciokrotny mistrz świata, dwukrotny mistrz Europy.
Urodzony w Gujanie Francuskiej szermierz od kilku sezonów jest mocnym punktem francuskiej drużyny szpadzistów. Zdobył z nią złoto IO 2008 oraz tytuły mistrza świata pięciokrotnie w latach 2005−2010. Indywidualnie jego największym sukcesem jest brązowy krążek mistrzostw świata z 2003 roku oraz srebrny medal mistrzostw Europy z 2009 roku.

</doc>
<doc id="1431743" url="https://pl.wikipedia.org/wiki?curid=1431743" title="Corynephorus canescens">
Corynephorus canescens



</doc>
<doc id="1431744" url="https://pl.wikipedia.org/wiki?curid=1431744" title="Powrót Robin Hooda">
Powrót Robin Hooda

Powrót Robin Hooda (ang. "Robin and Marian") – amerykański film przygodowy z 1976 roku w reżyserii Richarda Lestera. Zdjęcia do filmu kręcono w północnej Hiszpanii, m.in. w Pampelunie oraz w kilku miejscowościach w regionach Nawarra i Kastylia i León.
Fabuła.
Treść filmu oparta jest na legendach o Robin Hoodzie, dotyczy jednak wydarzeń późniejszych, niż najczęściej przedstawiane. Część postaci filmowych wzorowana jest na postaciach historycznych, fabuła jednak miejscami odbiega od rzeczywistości. Robin Hood (Sean Connery) oraz Mały John (Nicol Williamson) przez kilkanaście lat biorą udział w wojnach krzyżowych pod dowództwem Ryszarda Lwie Serce (Richard Harris). Po śmierci króla powracają do Anglii. W Sherwood spotykają swoich dawnych towarzyszy: brata Tucka oraz Willa Szkarłatnego.
Marian, ukochana Robina, którą opuścił wyruszając na krucjaty, próbowała popełnić samobójstwo, jednak została odratowana, trafiła do pobliskiego klasztoru i została jego przeoryszą. Trwa konflikt króla Jana bez Ziemi z papiestwem, urzędnicy królewscy mają za zadanie uwięzić dostojników kościelnych lub zmusić ich do opuszczenia Anglii. Szeryf z Nottingham (Robert Shaw) oraz towarzyszący mu Sir Ranulf (Kenneth Haigh) przyjeżdżają do klasztoru Marian, równocześnie z Robin Hoodem. Marian chce poddać się dobrowolnie, jednak Robin Hood porywa ją i uwozi do Sherwood.
Do Robin Hooda zgłasza się grupa ochotników z okolicznych wiosek, którzy chcą walczyć z królem. Robin i jego dawni kompani szkolą ich i przygotowują do walki. Sir Ranulf prosi króla Jana (Ian Holm) o posiłki. Grupa wojska pod dowództwem szeryfa rozbija obóz pod lasem Sherwood. Przez kilka dni trwa sytuacja patowa, wojska szeryfa nie chcą wejść do lasu, zaś drużyna Robin Hooda nie chce podjąć bitwy na otwartej przestrzeni. Wreszcie Robin Hood składa szeryfowi propozycję, aby rozstrzygnąć wynik bitwy w pojedynku pomiędzy nimi dwoma. Szeryf ginie, ale Robin zostaje ciężko ranny. Wojska pod wodzą Ranulfa atakują drużynę Robin Hooda. Marian wraz z Małym Johnem przewożą rannego Robina do klasztoru, gdzie była zakonnica dysponuje lekarstwami i ziołami. Zamiast leku podaje mu truciznę, którą wypija też sama. Umierając Robin prosi Małego Johna o łuk, strzela z niego przez okno, prosząc, aby John pochował go wraz z Marian, w miejscu, gdzie upadnie strzała.

</doc>
<doc id="1431745" url="https://pl.wikipedia.org/wiki?curid=1431745" title="Robin i Marian">
Robin i Marian



</doc>
<doc id="1431748" url="https://pl.wikipedia.org/wiki?curid=1431748" title="Puchar Świata w lotach narciarskich 1994/1995">
Puchar Świata w lotach narciarskich 1994/1995



</doc>
<doc id="1431750" url="https://pl.wikipedia.org/wiki?curid=1431750" title="Artur Ajwazian">
Artur Ajwazian

Artur Ajwazian, ukr. Артур Суренович Айвазян (ur. 14 stycznia 1973), ukraiński strzelec sportowy, specjalista w strzelaniu z karabinu. Mistrz olimpijski z Pekinu.
Jest Ormianinem, ale startuje w barwach Ukrainy. Startował m.in. na igrzyskach w Sydney i Atenach. Tytuł w Pekinie zdobył w strzelaniu z karabinu dowolnego w pozycji leżącej, startuje także w innych konkurencjach. Był medalistą mistrzostw Europy.

</doc>
<doc id="1431751" url="https://pl.wikipedia.org/wiki?curid=1431751" title="Władysław Bzowski">
Władysław Bzowski

Władysław Roman Erazm Kazimierz Janota Bzowski (ur. 7 kwietnia 1885, we Lwowie, zm. 1945) – podpułkownik kawalerii Wojska Polskiego.
Życiorys.
Na świat przyszedł w rodzinie Ambrożego Zygmunta Janoty Bzowskiego h. Ostoja (1842–1897) i Heleny z Dowbor-Muśnickich h. Przyjaciel (1862–1893). Pochodził ze starego rodu szlacheckiego Janotów Bzowskich h. Ostoja (mylnie Nowina), którego udokumentowane dzieje sięgały 1388 roku. Wujem Władysława Bzowskiego (bratem matki) był gen. Józef Dowbor-Muśnicki, zaś mężem siostry Teresy został płk. Jan Władysław Rozwadowski.
18 sierpnia 1904 został mianowany porucznikiem w Galicyjskim Pułku Ułanów Nr 1. W 1910 ukończył dwuletnią Wyższą Szkołę Jazdy w Wiedniu. W 1912 uzyskał tytuł cesarskiego i królewskiego szambelana. W tym czasie był, przez pewien czas, adiutantem cesarzowej Austrii. W 1911 awansował na nadporucznika. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach. W czasie I wojny światowej służył w Galicyjskim Pułku Ułanów Nr 1. W 1914 i 1915 był dwukrotnie ranny. Na stopień rotmistrza został mianowany ze starszeństwem z 1 listopada 1915. W 1918 był wykładowcą w Technicznej Akademii Wojskowej w Mödling pod Wiedniem i Szkole Kadetów Kawalerii w Mährisch Weißkirchen (obecnie Hranice na Morawach).
25 września 1915 poślubił w Krakowie Marię Janinę z Kossaków, córkę malarza Wojciecha Kossaka. Małżeństwo nie było jednak udane i niebawem rozpadło się (kościelne unieważnienie małżeństwa nastąpiło 12 marca 1919).
16 sierpnia 1919 w katedrze wawelskiej zawarł związek małżeński z Heleną Jordan h. Trąby (Brzezina). Z tego związku urodził się syn Jerzy (1920–1994), który ożenił się z Elisabeth von Janota Bzowski, niemiecką malarką, graficzką i autorką znaczków pocztowych .
8 listopada 1918 został przyjęty do Wojska Polskiego w stopniu rotmistrza. Początkowo był dowódcą oddziału przybocznego przy szefie Sztabu Generalnego gen. Tadeuszu Rozwadowskim, a następnie dowódcą Szkoły Podchorążych Kawalerii w Starej Wsi pod Warszawą i instruktorem w Centralnej Szkole Jazdy w Grudziądzu.
Po zakończeniu wojen odegrał szczególną rolę w dziejach 8 pułku ułanów, którym dowodził od 23 sierpnia 1922 do 10 stycznia 1923 i ponownie od 1 lipca 1923 do marca 1928. Dowództwo to uzyskał dzięki poparciu generalnego inspektora kawalerii, gen. Tadeusza Rozwadowskiego. 6 listopada 1923, dowodzony przez niego oddział został użyty do zdławienia protestów robotników, a on sam został ciężko ranny. Wedle opinii kronikarza pułku, Kornela Krzeczunowicza, ustalił takie zasady szkolenia, które przetrwały pięcioletni okres jego dowodzenia, a pułkowi przyniosły niezbędną wewnętrzną spoistość. Następnie został przydzielony na stanowisko rejonowego inspektora koni w Lublinie. W listopadzie 1928 został zwolniony z zajmowanego stanowiska i oddany do dyspozycji dowódcy Okręgu Korpusu Nr II. Z dniem 28 lutego 1929 został przeniesiony w stan spoczynku.
W 1938 był inspektorem hodowli koni w Związku Hodowców Koni przy Małopolskim Towarzystwie Rolniczym i Krakowskiej Izbie Rolniczej oraz kierownikiem stada Hebdów.
Po rozpoczęciu okupacji niemieckiej został dowódcą w Armii Krajowej w Małopolsce. W końcu września 1944 został aresztowany wraz z żoną przez Gestapo w Krakowie i wywieziony do hitlerowskiego obozu koncentracyjnego KL Gross Rosen.
Zmarł w kwietniu lub w maju 1945 w niemieckim obozie Groß-Rosen bądź Litomierzyce.

</doc>
<doc id="1431754" url="https://pl.wikipedia.org/wiki?curid=1431754" title="Beyoncé Karaoke Hits, Vol. I">
Beyoncé Karaoke Hits, Vol. I

Beyoncé Karaoke Hits, Vol. I – minialbum karaoke amerykańskiej piosenkarki R&amp;B Beyoncé Knowles, wydany w 2008 roku. Składa się z utworów, pochodzących z albumu "B’Day" oraz EP "Irreemplazable" w wersjach karaoke. 11 marca stał się dostępny cyfrowo za pośrednictwem sklepów internetowych, w tym iTunes. Mimo iż na rynku istnieje kilka płyt z piosenkami Knowles w wersjach karaoke, "Beyoncé Karaoke Hits, Vol. I" jest jedynym oficjalnym albumem wydanym przez Sony BMG Music Entertainment, a także jedynym, który posiada prawdziwy poboczny wokal Beyoncé.

</doc>
<doc id="1431756" url="https://pl.wikipedia.org/wiki?curid=1431756" title="Kupalnik górski">
Kupalnik górski



</doc>
<doc id="1431761" url="https://pl.wikipedia.org/wiki?curid=1431761" title="Pomór świń">
Pomór świń



</doc>
<doc id="1431762" url="https://pl.wikipedia.org/wiki?curid=1431762" title="NUAK1">
NUAK1

NUAK1 – gen kodujący białko kinazy białkowej, zależnej od kinazy AMPK. Gen "NUAK1" ("NUAK family, SNF1-like kinase, 1") znany był także jako ARK5 i KIAA0537, znajduje się w locus 12q23.3.

</doc>
<doc id="1431766" url="https://pl.wikipedia.org/wiki?curid=1431766" title="NUAK2">
NUAK2

NUAK2 – gen kodujący białko kinazy białkowej, zależnej od kinazy AMPK. Gen "NUAK2" ("NUAK family, SNF1-like kinase, 2") znany był także jako DKFZP434J037, DKFZp686F01113, FLJ90349, SNARK, znajduje się w locus 1q32.1.

</doc>
<doc id="1431768" url="https://pl.wikipedia.org/wiki?curid=1431768" title="SNF1LK">
SNF1LK

SNF1LK – gen kodujący białko kinazy białkowej. Gen "SNF1LK" ("SNF1-like kinase,") znany był także jako "SIK1", znajduje się w locus 21q22.3.

</doc>
<doc id="1431781" url="https://pl.wikipedia.org/wiki?curid=1431781" title="Between Life and Death">
Between Life and Death

Between Life and Death – jest drugim solowym albumem Jennie Tebler. Wydany w 2006 roku.

</doc>
<doc id="1431784" url="https://pl.wikipedia.org/wiki?curid=1431784" title="SMARCA4">
SMARCA4

SMARCA4 ("SWI/SNF related, matrix associated, actin dependent regulator of chromatin, subfamily a, member 4") – ludzki gen, kodujący białko ATPazy SMARCA4. Gen "SMARCA4" znajduje się w locus 19p13.3.
SMARCA4 należy do rodziny białek SWI/SNF wykazujących podobieństwo do białka brahma drozofili. Białka rodziny SWI/SNF mają aktywność helikazy i ATPazy, i uważa się, że regulują proces transkrypcji określonych genów przez zmianę struktury chromatyny (remodelling chromatyny) w obszarach zawierających te geny. SMATCA4 wchodzi w skład dużego, ATP-zależnego kompleksu remodelującego SNF/SWI, wymaganego do aktywacji transkrypcji genów, których transkrypcja zazwyczaj nie odbywa się z powodu struktury chromatyny uniemożliwiającej dostęp czynników transkrypcji i enzymów przeprowadzających ten proces. SMARCA4może wiązać BRCA1 i regulować ekspresję zaangażowanego w tumorogenezę CD44. Wykazano, że w wielu przypadkach nowotworów płuc gen "SMARCA4" jest inaktywowany.

</doc>
<doc id="1431789" url="https://pl.wikipedia.org/wiki?curid=1431789" title="Socjalizm w jednym kraju">
Socjalizm w jednym kraju

Socjalizm w jednym kraju – koncepcja rozwoju komunizmu stworzona w 1925 przez Józefa Stalina i Nikołaja Bucharina zakładająca budowę systemu komunistycznego jedynie w granicach ZSRR.
Historia.
Teoria socjalizmu w jednym kraju była bezpośrednią reakcją partii bolszewickiej (RKP(b)/WKP(b)) na klęskę próby przeniesienia w latach 1917-1923 rewolucji bolszewickiej do zachodniej Europy. Pomimo krótkotrwałych sukcesów w niektórych krajach (przede wszystkim Niemcy i Węgry), próby wywołania rewolucji kończyły się niepowodzeniem i rewolucyjne rządy upadały po kilku miesiącach.
Po nieudanej próbie przejęcia władzy w Republice Weimarskiej w 1923 przez Komunistyczną Partię Niemiec, w 1924 Józef Stalin dokonał rewizji doktryny leninizmu, zakładającej światową rewolucję komunistyczną, ogłaszając koncepcję budowy socjalizmu w jednym kraju. Zasady nowej doktryny sformułował w kwietniu 1925 Nikołaj Bucharin.
Krytyka i reakcja.
Doktryna socjalizmu w jednym kraju wywołała krytykę ze strony Zinowjewa i Trockiego, i w konsekwencji rozłam w partii. Trockiści uznali tę doktrynę za odejście od marksistowsko-leninowskiej koncepcji internacjonalizmu i światowej rewolucji.
Gospodarka.
Stalin uważał, że budowa ZSRR jako mocarstwa wymaga najpierw przekształcenia państwa rolniczego w kraj uprzemysłowiony. Nastąpiło odejście od NEP-u i budowa przemysłu ciężkiego-zbrojeniowego w trybie planowania gospodarczego.
Kolektywizacja rolnictwa miała dostarczyć środków do industrializacji poprzez sprzedaż produktów rolnych (przede wszystkim ziarna zbóż) za granicę po cenach dumpingowych i za uzyskane w ten sposób dewizach zakup linii technologicznych w krajach zachodnich i budowa przedsiębiorstw przemysłu ciężkiego-zbrojeniowego przy wykorzystaniu przymusowej pracy więźniów politycznych utworzonego wówczas systemu Gułagu. Doktryna doprowadziła do spadku jakości życia obywateli ZSRR i klęsk głodu, przy jednoczesnym wzroście produkcji przemysłowej.

</doc>
<doc id="1431791" url="https://pl.wikipedia.org/wiki?curid=1431791" title="SIK1">
SIK1



</doc>
<doc id="1431793" url="https://pl.wikipedia.org/wiki?curid=1431793" title="Krzysztof Grabowski (producent filmowy)">
Krzysztof Grabowski (producent filmowy)

Krzysztof Grabowski (ur. 29 maja 1953 w Olsztynie) – polski producent i reżyser filmowy i telewizyjny.
W 1977 ukończył studia na Wydziale Humanistycznym Uniwersytetu Gdańskiego (filologia polska i filmoznawstwo), a w 1983 – reżyserię telewizyjno-filmową na Wydziale Radia i Telewizji Uniwersytetu Śląskiego w Katowicach.
Autor filmów dokumentalnych i widowisk telewizyjnych realizowanych dla europejskich producentów i stacji TV.
Producent seriali, miniserii i filmów fabularnych. Członek Stowarzyszenia Filmowców Polskich.
Od 1996 roku kieruje firmą Grupa Filmowa Baltmedia z Sopotu specjalizującą się w koprodukcjach międzynarodowych, produkcji wykonawczej oraz realizacji filmów na rynek polski. Od 2009 roku jest członkiem Zarządu i producentem w firmie Baltmedia Sp. z o.o. z siedzibą w Warszawie. W listopadzie 2014 roku, po przejęciu spółki Baltmedia przez Profilm Sp. z o.o., został prezesem Zarządu tej spółki, wchodzącej w skład holdingu medialnego ATM. Od 1 kwietnia 2016 roku, po wchłonięciu spółki Profilm przez holding ATM S.A., został producentem w ATM Grupie.

</doc>
<doc id="1431797" url="https://pl.wikipedia.org/wiki?curid=1431797" title="Lu Yong">
Lu Yong

Lu Yong (; ur. 1 stycznia 1986 w Liuzhou) – chiński sztangista, mistrz olimpijski i dwukrotny medalista mistrzostw świata.
Kariera.
Pierwszy sukces w karierze osiągnął w 2005 roku, kiedy na mistrzostwach świata w Dosze zdobył srebrny medal w wadze lekkociężkiej (do 85 kg). W zawodach tych rozdzielił na podium Kazacha Ilję Iljina i Rosjanina Asłambieka Edijewa. Na rozgrywanych w 2008 roku igrzyskach olimpijskich w Pekinie w tej samej konkurencji wywalczył złoty medal. Z wynikiem 394 kg pokonał tam Białorusina Andreja Rybakou (który podniósł taki sam ciężar, był jednak cięższy od zwycięzcy) i Tigrana Wardana Martirosjana z Armenii. Zwycięstwo odniósł także podczas mistrzostw świata w Goyang, gdzie wyprzedził Siarhieja Łahuna z Białorusi i Kazacha Władimira Kuzniecowa. Brał także udział w igrzyskach olimpijskich w Londynie w 2012 roku, gdzie prowadził po rwaniu. Spalił jednak wszystkie próby w podrzucie i ostatecznie nie był klasyfikowany. Ponadto zdobył srebrny medal na igrzyskach azjatyckich w Dosze w 2006 roku i złoty na rozgrywanych cztery lata później igrzyskach azjatyckich w Kantonie.

</doc>
<doc id="1431798" url="https://pl.wikipedia.org/wiki?curid=1431798" title="Yong Lu">
Yong Lu



</doc>
<doc id="1431799" url="https://pl.wikipedia.org/wiki?curid=1431799" title="Yōko Shimomura">
Yōko Shimomura

 – japońska kompozytorka, znana z komponowania ścieżek dźwiękowych do gier video.
Życiorys.
Yōko Shimomura urodziła się w prefekturze Hyōgo w Japonii. Rodzice zapisali ją na lekcje gry na pianinie, gdy miała pięć lat. Szybko opanowała instrument i zaczęła układać własne kompozycje.
Studiowała na uniwersytecie muzycznym w Osace (Ōsaka Ongaku Daigaku, Osaka College of Music). Po uzyskaniu dyplomu początkowo planowała nauczać gry na pianinie. Od wielu lat grała w gry video, więc nie do końca podchodząc poważnie, postanowiła wysłać próbki swojej pracy do różnych firm zajmujących się grami. Capcom zaprosił ją na rozmowę kwalifikacyjną, gdzie zaproponowano jej pracę. Rodzina i nauczyciele nie byli zachwyceni takim obrotem sprawy, ale Shimomura przyjęła tę pracę. Pierwszym projektem była muzyka do gry "Samurai Sword". Po drobnych sukcesach zaproszono ją do współpracy przy grze "Street Fighter II".
W 1993 r. Shimomura przeniosła się do innej firmy produkującej gry – Squaresoft (obecnie Square Enix). Jej pierwszym zadaniem w nowej firmie było skomponowanie muzyki do gry RPG "Live A Live" w 1994 r. Po tym została dołączona do bardziej doświadczonych kompozytorów. Między innymi pracowała z Noriko Matsueda przy strategicznym RPG "Front Mission" w 1995 r. W 1996 r. skomponowała i zaaranżowała muzykę do gry "", we współpracy z Nobuo Uematsu.
W 1998 r. znów pracowała samotnie nad utworami do RPG "Parasite Eve". Jednym z jej ważniejszych projektów była realizowana w 1999 r. ścieżka dźwiękowa do gry "Legend of Mana". Pokazała ona rozległy zakres i głębię swojej muzyki i chociaż gra spotkała się z różnymi opiniami, muzyka może być uważana za klasykę.
W 2002 r., Yōko Shimomura opuściła Square, aby pracować niezależnie. Pierwszym jej projektem było skomponowanie muzyki do gry "" na konsolę Game Boy Advance.
Najbardziej znane kompozycje autorki zostały stworzone do gry "Kingdom Hearts 2", sequela pierwszej części sagi, połączenia Square/Disney, gdzie postacie Disneya wystąpiły w środowisku action/RPG wraz z postaciami wykreowanymi przez Square. Jej muzyka znalazła się także w poprzedniczkach gry, "" i "Kingdom Hearts". Shimomura sceptycznie podchodziła do projektu Kingdom Hearts i jej praca nad nim nie jest wymieniana jako jej największe dokonanie.
W marcu 2008 r. ukazał się album "Drammatica", kompilacja najlepszych prac autorki. Zawiera on kompozycje z gier "Final Fantasy Versus XIII", "Live A Live", "Kingdom Hearts", "Front Mission", "Legend of Mana" i "Heroes of Mana".

</doc>
<doc id="1431800" url="https://pl.wikipedia.org/wiki?curid=1431800" title="Lorena Ochoa">
Lorena Ochoa

Lorena Ochoa (ur. ) – meksykańska zawodowa golfistka, która gra na LPGA Tour i obecnie zajmuje pierwsze miejsce w światowym rankingu golfistek. Będąc pierwszym reprezentantem Meksyku, który został liderem światowego rankingu (bez względu na płeć) uznawana jest za najlepszego meksykańskiego golfistę wszech czasów. W 2018 zaliczona do międzynarodowego grona Barbie Sheroes, jako kobieta wzór dlaziewcząt.
Kariera amatorska.
Ochoa swoją golfową edukację rozpoczęła w wieku 5 lat, mieszkając w bezpośrednim sąsiedztwie Guadalajara Country Club.
Pierwszy turniej na poziomie stanowym wygrała mając sześć lat, a już rok później triumfowała w pierwszym turnieju krajowym. Łącznie będąc juniorem zdobyła trofea w 22 zawodach stanowych i 44 krajowych. Pięć razy z rzędu wygrała Junior World Golf Championships.
W 2000 została studentką Uniwersytetu Arizony i otrzymała stypendium golfowe.
W 2001 została wybrana do pierwszej drużyny National Golf Coaches Association (NGCA) 2001 All-America,
triumfowała w Pac-10 Women's Golf Championships,
oraz zdobyła tytuł PAC-10 Freshman/Newcomer of the Year.
W latach 2001 i 2002 grała w składzie pierwszej drużyny All Pac-10.
Zarówno w sezonie 2001 jak i 2002 została wyróżniona tytułem NCAA Player of the Year Awards, na co zasłużyła m.in. zajmując dwukrotnie w tych latach drugie miejsce w NCAA National Championship.
W 2001 ustanowiła rekord NCAA średniej liczby uderzeń w rundzie wynikiem 71,33. Rok później poprawiła go do poziomu 70,13. W tychże latach została uhonorowana przyznaniem Golfstat Cup, nagrody przeznaczonej dla graczy z najlepszą średnią wyniku względem par przy rozegranych co najmniej 20 rundach.
Podczas drugiego roku studiów na dziesięć startów wygrała ośmiokrotnie, ustanawiając jednocześnie rekord NCAA siedmiu kolejnych wygranych po pierwszych siedmiu turniejach.
W listopadzie 2001 otrzymała z rąk prezydenta Meksyku Vicente Foxa nagrodę Mexico's National Sports Award, będąc najmłodszym wyróżnionym sportowcem i pierwszym golfistą, który otrzymał to najwyższe meksykańskie sportowe wyróżnienie. W 2006 w ramach obchodów 25. rocznicy Women's Championships otrzymała nagrodę NCAA Division I Women’s Golf Most Outstanding Student Athlete, uwzględniającą ponadprzeciętne osiągnięcia z poprzednich 25 lat. W 2003 została nagrodzona Nancy Lopez Award, corocznie przyznawaną najbardziej wyróżniającej się w skali światowej golfistce-amatorce.
Kariera zawodowa.
Po zakończeniu drugiego roku studiów Ochoa podjęła decyzję o przerwaniu edukacji i przejściu na zawodowstwo. Rozpoczęła od uczestwnictwa w zawodach z cyklu Futures Tour, gdzie na dziesięć startów triumfowała trzykrotnie. Sezon 2002 zakończyła na pierwszym miejscu zarobków co dało jej prawo gry na LPGA Tour w następnym roku.
Pełni szczęścia na koniec debiutanckiego sezonu dopełniło przyznanie tytułu Futures Tour Player of the Year.
Podczas pierwszego roku na LPGA Tour ośmiokrotnie kończyła turniej na miejscu w pierwszej dziesiątce, wliczając w to drugie miejsca w Michelob Open at Kingsmill,
oraz Wegmans Rochester International.
Sezon 2003 zakończyła na dziewiątym miejscu listy zarobków i z nagrodą LPGA Rookie of the Year.
W następnym sezonie Lorena zapisała na swoim koncie pierwsze zwycięstwa na LPGA Tour, zostając w ten sposób jedyną golfistką z Meksyku, która triumfowała na tym tourze – wygrane przyszły kolejno podczas Franklin American Mortgage Championship,
oraz Wachovia LPGA Classic.
Tego samego roku na cztery starty w turniejach Wielkiego Szlema trzykrotnie finiszowała w pierwszej dziesiątce.
W sezonie 2005 udało się jej wygrać kolejny turniej – Wegmans Rochester International – po tym jak zrobiła sześć birdie w ostatnich siedmiu dołkach.
Poza tym czterokrotnie finiszowała na drugim miejscu, oraz przekroczyła próg 3 mln dolarów zarobków jako zawodowiec.
Sezon 2006 oznaczał kolejne sześć wygranych, oraz sześć drugich miejsc. Tego roku jako druga zawodniczka w historii LPGA przekroczyła próg 2 mln dolarów zarobionych w pojedynczym sezonie, przyznano jej nagrody LPGA Player of the Year,
oraz Vare Trophy (najniższa średnia uderzeń).
Rok zakończyła na pierwszym miejscu rankingu LPGA – wyczyn powtórzony także kolejnym sezonie. W pierwszej rundzie Kraft Nabisco Championship wyrównała rekord 62 uderzeń Minei Blomqvist – najniższej rundy zagranej w turnieju wielkoszlemowym, a podczas Evian Masters zrobiła pierwszego albatrosa w karierze.
W kwietniu 2007 Lorena Ochoa została liderką światowego rankingu wyprzedzając Annikę Sörenstam.
W całym sezonie zwyciężyła ośmiokrotnie, włączając pierwsze miejsce w Women's British Open. W turnieju tym, po raz pierwszy rozgrywanym w historycznej kolebce golfa na polu St. Andrews Old Course, prowadziła od pierwszej rundy.
Po triumfie w St. Andrews wygrała dwa kolejne turnieje, wyczyn poprzednio zaprezentowany przez Sörenstam w 2005.
Tego sezonu została też pierwszą golfistką, która w jednym sezonie zarobiła ponad 4 mln dolarów.
W sezonie 2008 Ochoa znowu znalazła się na czele listy zarobków LPGA.
Na swoim koncie zdążyła zapisać kolejne siedem zwycięstw, w tym swój drugi tytuł wielkoszlemowy, tym razem zdobyty w Kraft Nabisco Championship.
Nota bene był to drugi z rzędu wygrany turniej klasy major – poprzednio uczyniła to Sörenstam w 2005. Tydzień po triumfie w Kraft Nabisco wygrała z przewagą 11 uderzeń rozgrywany w Meksyku turniej Corona Championship. W ten sposób uzyskała minimalną liczbę punktów niezbędną do otrzymania nominacji do światowej hali sław golfa (World Golf Hall of Fame), jednak na samą nominację będzie musiała poczekać do 2012 roku kiedy będzie miała za sobą pełne 10 sezonów na LPGA Tour.
Rok 2008 był także drugim z rzędu, w którym Lorenie przyznano nagrodę LPGA Player of the Year, oraz LPGA Vare Trophy.
Pierwszy turniej w którym Ochoa wzięła udział w 2009 był Honda LPGA Thailand. Po trzech rundach traciła doprowadzącej Pauli Creamer trzy uderzenia, ale ostatniego dnia dzięki rundzie 66 uderzeń odrobiła straty i ostatecznie wygrała cały turniej.
Drugie zwycięstwo sezonu wywalczone w Corona Championship pozwoliło Ochoi wrócić na pierwsze miejsce rankingu zarobków LPGA. W turnieju tym Lorena prowadziła od pierwszej rundy i dowiozła przewagę do końca skutecznie broniąc się przed szarżą najbliższej rywalki – Suzann Pettersen.
Po raz trzeci w 2009 triumfowała w Navistar LPGA Classic. W turnieju tym po dwóch rundach zajmowała pozycję współliderki. Podczas pozostałych dwóch rund stopniowo powiększała przewagę aby ostatecznie zwyciężyć z przewagą czterech uderzeń. Zdobyte dzięki temu sukcesowi 30 punktów do klasyfikacji Rolex Player of the Year pozwoliło Lorenie nadrobić stratę do prowadzącej wówczas w tym rankingu Jiyai Shin. Walka o tytuł zawodniczki roku trwała między tymi zawodniczkami do samego końca – ostatecznie decydujące okazało się birdie na ostatnim dołku kończącego sezon LPGA Tour Championship, dzięki któremu Ochoa zajęła drugie miejsce w turnieju i wyprzedziła Shin jednym punktem sięgając po raz czwarty z rzędu po tytuł Player of the Year. Równie bliski wyścig trwał po nagrodę Vare Trophy przyznawaną golfistce z najniższą średnią uderzeń na rundę, w której znowu triumfowała Ochoa, wyprzedzając Shin i Cristie Kerr.
Wyniki w turniejach wielkoszlemowych.
Przegląd.
DNP = nie brała udziału.
CUT = nie przeszła cuta.
WC = wycofała się.
"=" = ex aequo.
Zielone tło dla wygranych. Żółte tło dla miejsca w pierwszej dziesiątce.

</doc>
<doc id="1431803" url="https://pl.wikipedia.org/wiki?curid=1431803" title="Przejście graniczne Pstrążna-Žďárky">
Przejście graniczne Pstrążna-Žďárky

Przejście graniczne Pstrążna-Žďárky – polsko-czeskie przejście graniczne na szlaku turystycznym, położone w województwie dolnośląskim, w powiecie kłodzkim, w gminie Kudowa-Zdrój, w miejscowości Kudowa-Zdrój dzielnicy Pstrążna, zlikwidowane w 2007 roku.
Opis.
Przejście graniczne Pstrążna-Žďárky w rejonie znaku granicznego nr "III/164/26–27", utworzono 20 sierpnia 2007 roku. Czynne było przez cały rok: w okresie wiosenno-letnim (kwiecień–wrzesień) w godz. 6.00–20.00, a w drugiej połowie roku w godz. 8.00–18.00. Dopuszczony był ruch pieszych, rowerzystów i narciarzy. Odprawę graniczną i celną wykonywały organy Straży Granicznej.
21 grudnia 2007 roku na mocy układu z Schengen przejście graniczne zostało zlikwidowane.
Do przekraczania granicy państwowej z Republiką Czeską uprawnieni byli obywatele następujących państw:

</doc>
<doc id="1431805" url="https://pl.wikipedia.org/wiki?curid=1431805" title="Cao Lei">
Cao Lei

Cao Lei (; ur. 24 grudnia 1983 w Qinhuangdao) – chińska zawodniczka w podnoszeniu ciężarów startująca w kategorii do 75 kg, dwukrotnie złota medalistka mistrzostw świata z Santo Domingo (2006) i Chiang Mai (2007).
Największym dotychczasowym jej sukcesem jest złoty medal olimpijski. Startując 15 sierpnia 2008 w kategorii do 75 kg zwyciężyła z wynikiem w dwuboju 282 kg. W 2016 roku pozbawiono jej złotego medalu za stosowanie środków niedozwolonych.

</doc>
<doc id="1431806" url="https://pl.wikipedia.org/wiki?curid=1431806" title="Lei Cao">
Lei Cao



</doc>
<doc id="1431808" url="https://pl.wikipedia.org/wiki?curid=1431808" title="Janos Kevey">
Janos Kevey

János Kevey (ur. 28 lutego 1907 w Kevevárze, zm. 11 kwietnia 1991) – węgierski szermierz i trener szermierki, m.in. reprezentacji Polski szablistów (1947-1958). 
Życiorys.
Jego rodzice byli Niemcami, pierwotnie nosił nazwisko "Richter". W młodości studiował prawo. W 1930 został drużynowym akademickim mistrzem świata w szabli. Był absolwentem Wojskowego Instytutu Kształcenia Nauczycieli Szermierki i Gimnastyki w Wiener-Neustadt (1930) i Akademii Wojskowej Cesarzowej Ludwiki (1933). W 1935 opuścił armię i w tym samym roku otrzymał tytuł profesora szermierki w Węgierskiej Królewskiej Szkole Sportu Wojskowego i Szermierki w Budapeszcie, następnie pracował jako fechtmistrz, w tym w 1938 w Polsce, w 1939 odznaczono go Orderem Polonia Restituta. Od 1939 ponownie służył w armii węgierskiej. W 1940 został mistrzem Węgier w szpadzie. Pozostał w wojsku także po II wojnie światowej, przejściowo aresztowany po 1945, ostatecznie oczyszczony z zarzutów o kolaborację, dosłużył stopnia majora.
W październiku 1947 został trenerem reprezentacji Polski w szabli. Największymi sukcesami indywidualnymi jego zawodników było mistrzostwo świata juniorów Wojciecha Zabłockiego w 1953, wicemistrzostwo olimpijskie Jerzego Pawłowskiego w 1956, mistrzostwo świata Jerzego Pawłowskiego w 1957, brązowy medal mistrzostw świata Jerzego Twardokensa w 1958. Drużyna wywalczyła kolejno brązowy medal mistrzostw świata w 1953, wicemistrzostwo świata w 1954, wicemistrzostwo olimpijskie w 1956, brązowe medale mistrzostw świata w 1957 i 1958. W 1952 wydał książkę "Szermierka na szable. Podstawy nowoczesnej techniki szablowej".
Odszedł ze stanowiska trenera kadry po konflikcie z zawodnikami, niezadowolonymi z braku złotego medalu na mistrzostwach świata w 1958. Następnie pracował jako trener we Włoszech, m.in. w Turynie i Mediolanie.
Jego metoda walki opierała się na dużej ruchliwości i kilku, zredukowanych do minimum, akcjach szermierczych. Była krytykowana za nadmierne taktyczne uproszczenie. Niemniej Kevey, znany w Polsce jako „Jancsi Bácsi” pozostał w pamięci jako twórca sukcesów polskiej szabli i został wybrany do „dziesiątki” najlepszych trenerów na trzydziestolecie PRL w 1974 (na 4. miejscu). 
W 2007 roku jego gwiazda została odsłonięta we władysławowskiej Alei Gwiazd Sportu.

</doc>
<doc id="1431810" url="https://pl.wikipedia.org/wiki?curid=1431810" title="Traszka hongkońska">
Traszka hongkońska

Traszka hongkońska, traszka z Hongkongu ("Paramesotriton hongkongensis") – gatunek płaza z rodziny salamandrowatych, opisywany również jako podgatunek "Paramesotriton chinensis".
Osiąga długość ciała ok. 14 cm. Wierzch ciała żółtobrązowy, brązowy lub brunatny z nielicznymi żółtymi plamkami, wzdłuż grzbietu jaśniejsza pręga, brzuch czarny z niebieskim połyskiem, z czerwonymi lub pomarańczowymi plamami, skóra grzbietu i boków wyraźnie chropowata. Traszka ta ma głowę szeroką, spłaszczoną; oczy małe, duże; pysk zaokrąglony; tułów krótki, masywny; ogon gruby, bocznie spłaszczony oraz kończyny drobne, krótkie. Gatunek ten zamieszkuje głównie wybrzeża prowincji Guangdong, włącznie z Hongkongiem.

</doc>
<doc id="1431812" url="https://pl.wikipedia.org/wiki?curid=1431812" title="Warstwa przyścienna">
Warstwa przyścienna



</doc>
<doc id="1431813" url="https://pl.wikipedia.org/wiki?curid=1431813" title="Stanisław Grabowski (lekkoatleta)">
Stanisław Grabowski (lekkoatleta)

Stanisław Grabowski (ur. 26 kwietnia 1955) – polski lekkoatleta, dyskobol.
Zawodnik klubów MKS Opole, Odra Opole, Śląsk Wrocław, Zagłębie Lubin, Chemik Kędzierzyn-Koźle, Browar-Schoeller Namysłów. Mistrz Polski w rzucie dyskiem z roku 1984 (z wynikiem 58,44). Dwukrotny brązowy medalista mistrzostw Polski, raz wywalczył srebrny medal. Rekord życiowy - 64.38 (1983), ustanowiony na meczu międzypaństwowym w Sofii (Bułgaria). Absolwent AWF w Krakowie (1982). Jego największe sukcesy sportowe są związane z osobą wieloletniego trenera - Józefa Wojnara, którego podopiecznym był również kędzierzyński olimpijczyk z Seulu (1988) - Helmut Krieger.
Po zakończeniu kariery sportowej trener młodych miotaczy w Chemiku Kędzierzyn-Koźle, później Unii Kędzierzyn-Koźle. 

</doc>
<doc id="1431815" url="https://pl.wikipedia.org/wiki?curid=1431815" title="Etiopia na Letnich Igrzyskach Olimpijskich 2008">
Etiopia na Letnich Igrzyskach Olimpijskich 2008

Etiopię na Letnich Igrzyskach Olimpijskich 2008 reprezentowało 22 sportowców. Wystartowali oni w dwóch dyscyplinach: lekkoatletyce oraz boksie.
Był to 11. start reprezentacji Etiopii na letnich igrzyskach olimpijskich.

</doc>
<doc id="1431817" url="https://pl.wikipedia.org/wiki?curid=1431817" title="Warstwa graniczna (tribologia)">
Warstwa graniczna (tribologia)

Warstwa graniczna (film graniczny) jest to uporządkowana, kilkucząsteczkowa warstwa cieczy smarującej, znajdująca się w zasięgu niewysyconych sił powierzchni smarowanej. Działanie pola tych sił powoduje polaryzację indukowaną cząsteczek smaru i związaną z tym ich orientację równolegle do linii działania tych sił. W wyniku tego zmienia się lepkość i gęstość cieczy smarującej w warstwie przypowierzchniowej. W rezultacie właściwości cieczy smarującej są inne w warstwie przypowierzchniowej niż w pozostałej objętości. Zdolność tworzenia warstw granicznych posiadają ciecze smarne zawierające substancje powierzchniowo czynne o charakterze polarnym takie jak siarka i jej związki oraz węglowodory aromatyczne. Zdolność ta zależy również od stanu energetycznego powierzchni smarowanej.

</doc>
<doc id="1431818" url="https://pl.wikipedia.org/wiki?curid=1431818" title="Eikenella corrodens">
Eikenella corrodens

Eikenella corrodens – gram-ujemna bakteria występująca w górnych drogach oddechowych i w przewodzie pokarmowym człowieka. Stanowi fizjologiczną florę bakteryjną przyzębia. Została zidentyfikowana w 1958 roku przez M. Eikena i nazwana "Bacteroides corrodens".
Cechy diagnostyczne.
Komórka pleomorficzna (często przyjmuje postać pałeczki), gram-ujemna. Jest względnym beztlenowcem, lepiej wzrasta w atmosferze wzbogaconej w 5-10% CO2. Ma duże wymagania wzrostowe – rośnie na agarze z krwią i agarze czekoladowym. Wyrasta w postaci jasnożółtych kolonii, często z zagłębieniem w środku. Nie wytwarza katalazy, wytwarza oksydazę cytochromową.
Chorobotwórczość.
Należy do grupy HACEK. To wolno rosnące gram-ujemne bakterie stanowiące florę fizjologiczną, które mogą wywołać zapalenie wsierdzia ("endocarditis") u dzieci. Do grupy tej należą także:
Oporność na antybiotyki.
"E. corrodans" jest oporna na: makrolidy, aminoglikozydy, linkozamidy, metronidazol oraz średnio wrażliwa na chinolony.

</doc>
<doc id="1431820" url="https://pl.wikipedia.org/wiki?curid=1431820" title="Mangry">
Mangry



</doc>
<doc id="1431824" url="https://pl.wikipedia.org/wiki?curid=1431824" title="Porozmawiaj z nią">
Porozmawiaj z nią

Porozmawiaj z nią (hiszp. "Hable con ella") – hiszpański film obyczajowy z 2002 roku w reżyserii Pedro Almodóvara.

</doc>
<doc id="1431825" url="https://pl.wikipedia.org/wiki?curid=1431825" title="Mistrzostwa Europy juniorów w szachach">
Mistrzostwa Europy juniorów w szachach

Mistrzostwa Europy juniorów w szachach – rozgrywki szachowe, mające na celu wyłonienie najlepszych juniorów Europy w kategoriach wiekowej do 8, 10, 12, 14, 16, 18 i 20 lat.
Najstarszymi i najbardziej prestiżowymi rozgrywkami były mistrzostwa w kategorii do 20 lat, które rozgrywane były w latach 1963–2002. Od 1987 r. organizowane są zawody w kategorii do 16 lat, od 1991 r. – do lat 10, 12 i 14, od 1994 r. – do 18 lat, a od 2010 – do 8 lat. Turnieje rozgrywane są w wieloosobowych grupach systemem szwajcarskim. Współcześnie mistrzostwa organizowane są przez Europejską Unię Szachową we wszystkich grupach wiekowych w jednym terminie i miejscu.

</doc>
<doc id="1431826" url="https://pl.wikipedia.org/wiki?curid=1431826" title="Pazurzec ussuryjski">
Pazurzec ussuryjski

Pazurzec ussuryjski, traszka pazurzasta ("Onychodactylus fischeri") – gatunek płaza z rodziny kątozębnych.
Występowanie.
Pazurzec ussuryjski zamieszkuje wschodnią Rosję, obie Koree oraz wschodnie Chiny.
Opis.
Pazurzec ussuryjski ma głowę małą, ciało masywne, walcowate; ogon długi; kończyny mocne, przednie cztero-, tylne pięciopalczaste. Dorosłe pazurce ussuryjskie nie mają płuc ani skrzeli, oddychają przez skórę i błony śluzowe jamy gębowej.
Ubarwienie.
Pazurzec ussuryjski jest ubarwiony na jasnobrązowo z nieregularnymi, brunatnymi plamami.
Rozród.
Zapłodnienie pazurców ussuryjskich jest zewnętrzne. Jaja składane są w dwóch podłużnych kapsułach, w każdej jest od 3 do 8 jaj. Larwy przeobrażają się zwykle po ok. 100 dniach.

</doc>
<doc id="1431828" url="https://pl.wikipedia.org/wiki?curid=1431828" title="Tong Wen">
Tong Wen

Tong Wen (; ur. 1 lutego 1983) – chińska zawodniczka w judo startująca w kategorii powyżej 78 kg, mistrzyni i brązowa medalistka olimpijska oraz sześciokrotnie złota medalistka mistrzostw świata.
Największym dotychczasowym jej sukcesem jest złoty medal olimpijski. Startując 15 sierpnia 2008 w Pekinie w kategorii powyżej 78 kg pokonała w finale Japonkę Maki Tsukadę. Cztery lata później, w Londynie zdobyła brązowy medal.
W maju 2010 została przyłapana na stosowaniu klenbuterolu podczas mistrzostw świata w Rotterdamie w 2009 roku, na których zwyciężyła w kategorii powyżej 78 kilogramów. Międzynarodowa Federacja Judo odebrała jej zdobyty medal oraz zdyskwalifikowała ją na 2 lata, jednak w lutym 2011 Trybunał Arbitrażowy ds. Sportu oczyścił ją z zarzutów i przywrócił złoty medal mistrzostw świata.
Jest dwukrotną mistrzynią igrzysk azjatyckich (2002, 2006) i mistrzynią Azji (2000).

</doc>
<doc id="1431830" url="https://pl.wikipedia.org/wiki?curid=1431830" title="Wen Tong">
Wen Tong



</doc>
<doc id="1431832" url="https://pl.wikipedia.org/wiki?curid=1431832" title="Shawn Johnson East">
Shawn Johnson East

Shawn Machel Johnson East (ur. 19 stycznia 1992 w Des Moines) – amerykańska gimnastyczka sportowa. Mistrzyni i trzykrotna wicemistrzyni olimpijska 2008 z Pekinu. 3-krotna mistrzyni świata (2007), 5-krotna mistrzyni igrzysk panamerykańskich.
Johnson ogłosiła zakończenie kariery sportowej 3 czerwca 2012 rezygnując tym samym z walki o miejsce w drużynie olimpijskiej z powodu kontuzji kolana.
W 2009 roku zwyciężyła w 8. edycji amerykańskiego show "Dancing with the Stars" w parze z Markiem Ballasem. We wrześniu 2012 zajęła drugie miejsce w gwiazdorskiej, 15. edycji programu, w parze z Derekiem Houghem.
24 lipca 2015 zaręczyła się z zawodnikiem futbolu amerykańskiego, Andrew Eastem podczas meczu baseballa "Chicago Cubs". Para pobrała się 16 kwietnia 2016 we Franklin. Shawn i Andrew zaczęli wspólnie prowadzić kanał YouTube i nagrywać podcasty. W 2017 roku ogłosili, że Shawn jest w ciąży, ale wkrótce potem poroniła. 29 października 2019 roku urodziła pierwsze dziecko, córkę Drew Hazel. 19 lipca 2021 roku na świat przyszedł ich syn Jett James.
Galeria.
Igrzyska olimpijskie 2008

</doc>
<doc id="1431834" url="https://pl.wikipedia.org/wiki?curid=1431834" title="Satoshi Ishii">
Satoshi Ishii

 – japoński judoka startujący w kategorii powyżej 100 kg, złoty medalista Igrzysk Olimpijskich w Pekinie. Od 2009 roku zawodnik MMA, walczył m.in. dla organizacji Inoki Genome Federation, DREAM, RIZIN i Bellator. Od 2018 mistrz Serbian Battle Championship. W 2019 roku podpisał kontrakt z polską federacją KSW.
Judo.
Największym dotychczasowym jego sukcesem jest złoty medal olimpijski. Startując 15 sierpnia 2008 w kategorii powyżej 100 kg pokonał w finale zawodnika z Uzbekistanu, Abdullę Tangriyeva.
Mieszane sztuki walki.
Po wywalczeniu mistrzostwa olimpijskiego Ishii wyraził chęć zadebiutowania w mieszanych sztukach walki (MMA). W czerwcu 2009 roku podpisał kontrakt z organizacją World Victory Road. W swojej pierwszej profesjonalnej walce 31 grudnia 2009 roku na gali Dynamite!! 2009 przegrał z Hidehiko Yoshidą przez jednogłośną decyzję. We wrześniu 2010 roku zadebiutował w organizacji DREAM, pokonując przez decyzję Ikuhisę Minowę. Trzy miesiące później, podczas sylwestrowej gali Dynamite!! 2010 wygrał przez jednogłośną decyzję z Jérôme'em Le Bannerem. 14 września 2011 roku stoczył pojedynek z Brazylijczykiem Paulo Filho, który zakończył się kontrowersyjnym remisem. 31 grudnia 2011 roku na gali "Dream: Genki Desu Ka! New Year! 2011" przegrał przez nokaut w pierwszej rundzie z Fiodorem Jemieljanienko. 23 marca 2019 udanie zadebiutował w polskiej federacji KSW. Rywalem był były mistrz federacji KSW Fernando Rodrigues Jr. Pojedynek doczekał się końcowego werdyktu i niejednogłośnie Ishii zwyciężył pojedynek.
Osiągnięcia.
Mieszane sztuki walki:

</doc>
<doc id="1431837" url="https://pl.wikipedia.org/wiki?curid=1431837" title="Żaboząb ałatauski">
Żaboząb ałatauski

Żaboząb ałatauski, traszka żabiozębna ("Ranodon sibiricus") – gatunek płaza z rodziny kątozębnych.
Występowanie.
Żaboząb ałatauski żyje w Ałatau Dżungarskim w Azji.
Opis.
Żaboząb ałatauski ma pysk zaokrąglony; oczy wypukłe, parotydy duże; ciało walcowate; kończyny krótkie, masywne. Osiąga długość ciała do 25 cm.
Ubarwienie.
Od żółto-brązowego przez brązowe, brunatne aż do czarnego, często z ciemnymi plamami, brzuch różowy.
Rozród.
Zapłodnienie odbywa się zewnętrznie. Samica składa duże, galaretowate kapsuły, z których każda zawiera 20–60 jaj. Rozwój jaj trwa ok. 25 dni, natomiast rozwój kijanek do trzech lat.

</doc>
<doc id="1431839" url="https://pl.wikipedia.org/wiki?curid=1431839" title="Katastrofa metra w Walencji 3 lipca 2006">
Katastrofa metra w Walencji 3 lipca 2006



</doc>
<doc id="1431840" url="https://pl.wikipedia.org/wiki?curid=1431840" title="Seeve">
Seeve

Seeve – rzeka w Niemczech o długości ok. 40 km, mały lewy dopływ Łaby w dolnym jej biegu.
Wpływa do Łaby w rejonie gmin Stelle i Seevetal w kraju związkowym Dolna Saksonia.
Od nazwy tej niewielkiej rzeki nazwę przyjęła jedna z gmin, przez którą w największym jej odcinku przepływa, Seevetal.

</doc>
<doc id="1431841" url="https://pl.wikipedia.org/wiki?curid=1431841" title="Rotacja (ujednoznacznienie)">
Rotacja (ujednoznacznienie)



</doc>
<doc id="1431846" url="https://pl.wikipedia.org/wiki?curid=1431846" title="Urząd gminy">
Urząd gminy

Urząd gminy (w miastach urząd miasta lub urząd miejski) – jednostka organizacyjna gmin, której przedmiotem działalności jest świadczenie pomocy wójtowi, burmistrzowi, prezydentowi miasta w zakresie realizacji uchwał rady gminy (rady miejskiej, rady miasta) i zadań gminy (miasta) określonych przepisami prawa państwowego.
W skład urzędu wchodzą wydziały i równorzędne komórki organizacyjne oraz samodzielne komórki organizacyjne a strukturę organizacyjną i zasady funkcjonowania urzędu określa regulamin nadany przez wójta, burmistrza lub prezydenta miasta w drodze zarządzenia.
W obowiązującej do końca 2010 roku "Instrukcji kancelaryjnej dla organów gmin i związków międzygminnych" rząd zasugerował, aby w odniesieniu do gmin wiejskich używać wyrażenia „urząd gminy”, w gminach miejsko-wiejskich „urząd miejski” (wyjątkowo z użyciem „w”), zaś w gminach miejskich „urząd miasta”.
Kierownikiem urzędu jest wójt, burmistrz lub prezydent miasta.
Przykłady: Urząd Gminy Świdnica, Urząd Miejski w Sulejowie, Urząd Miasta Krakowa.
Urząd miasta na prawach powiatu pełni funkcje starostwa powiatowego.
Administrację zespoloną w mieście na prawach powiatu stanowią:

</doc>
<doc id="1431853" url="https://pl.wikipedia.org/wiki?curid=1431853" title="Leocereus bahiensis">
Leocereus bahiensis

Leocereus bahiensis – gatunek sukulenta z rodziny kaktusowatych ("Cactaceae"), jedyny przedstawiciel monotypowego rodzaju Leocereus Britton &amp; Rose.
Systematyka.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Trichocereeae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Leocereus" Britton &amp; Rose.

</doc>
<doc id="1431855" url="https://pl.wikipedia.org/wiki?curid=1431855" title="Leocereus">
Leocereus



</doc>
<doc id="1431856" url="https://pl.wikipedia.org/wiki?curid=1431856" title="Herbatka z Mussolinim">
Herbatka z Mussolinim

Herbatka z Mussolinim (oryg. "Tea with Mussolini") – film obyczajowy z 1999 roku w reżyserii Franco Zeffirelliego.
Opis fabuły.
Film opowiada o dorastaniu włoskiego chłopca o imieniu Luca wychowywanego przez angielską kobietę Mary Wallace (Joan Plowright) i krąg jej przyjaciół. Akcja filmu dzieje się we Florencji przed i w czasie II wojny światowej.

</doc>
<doc id="1431860" url="https://pl.wikipedia.org/wiki?curid=1431860" title="Urząd miasta">
Urząd miasta



</doc>
<doc id="1431862" url="https://pl.wikipedia.org/wiki?curid=1431862" title="Tugun">
Tugun

Tugun ("Coregonus tugun") – gatunek małej ryby łososiowatej z podrodziny siejowatych (Coregoninae), nazywany też „śledziem soswińskim”. Osiąga przeciętnie 11 cm, maksymalnie do 20 cm długości całkowitej.
Występowanie.
Tugun żyje w rzekach i jeziorach zlewiska Morza Arktycznego, od Obu do Jany.
Odżywianie.
Żywi się planktonem, larwami owadów i ikrą ryb.
Znaczenie gospodarcze.
Tugun ma lokalne znaczenie gospodarcze jako ryba konsumpcyjna.

</doc>
<doc id="1431863" url="https://pl.wikipedia.org/wiki?curid=1431863" title="Coregonus tugun">
Coregonus tugun



</doc>
<doc id="1431865" url="https://pl.wikipedia.org/wiki?curid=1431865" title="Józef Głogowski">
Józef Głogowski

Józef Głogowski (ur. 1 marca 1940 w Wolanowie, zm. 27 marca 2022) – polski lekkoatleta specjalizujący się w rzucie oszczepem.
Mistrz Polski z 1965 roku, wicemistrz kraju z 1968 i brązowy medalista z 1963. Dziesięciokrotny reprezentant kraju w meczach międzypaństwowych (w latach 1961-1969, trzy zwycięstwa indywidualne). Czołowy polski oszczepnik lat 60. XX wieku. Bronił barw Radomiaka Radom (1959-1960), AZS-u Szczecin (1961-1962), AZS-u Warszawa (1963-1968), ŁKS-u Łódź (1969-1970) i MKS-u AZS-u Warszawa (od 1971). Rekord życiowy: 82,41 (5.06.1965, Warszawa).

</doc>
<doc id="1431870" url="https://pl.wikipedia.org/wiki?curid=1431870" title="Doryleum">
Doryleum



</doc>
<doc id="1431874" url="https://pl.wikipedia.org/wiki?curid=1431874" title="Soul Seekerz">
Soul Seekerz

Soul Seekerz czyli Julian Napolitano, Simon Langford i Andrew Galea to brytyjskie trio grające muzykę dance znane także pod nazwami Soulseekerz i The Soul Seekerz. Zajmują się także remiksowaniem utworów popularnych artystów takich jak Rihanna, Sugababes, Estelle czy Britney Spears. W Polsce znani są głównie z przeboju "Party For The Weekend" nagranego wspólnie z wokalistką Kate Smith w 2007 roku.
Pierwszym utworem zespołu był cover Jocelyn Brown "Riding on the Wings", ale prawdziwy rozgłos przyniosła im kompozycja zatytułowana "Turn Me Upside Down". Dzięki DJ Juge Jules i jego autorskiej audycji poznała ją cała Wielka Brytania, a także miłośnicy muzyki klubowej w innych krajach. Niebawem DJ’e wydali kolejny utwór "Electric Shock 2005" i zaprezentowali go publiczności na Ibizie. Największym sukcesem Soul Seekerz okazał się remiks utworu "Perfection" Dannii Minogue w 2005 roku. Utwór dotarł do 11 miejsca brytyjskiego notowania UK Singles Chart.

</doc>
<doc id="1431875" url="https://pl.wikipedia.org/wiki?curid=1431875" title="Łazek">
Łazek



</doc>
<doc id="1431877" url="https://pl.wikipedia.org/wiki?curid=1431877" title="August Cywolka">
August Cywolka

August Fryderyk Cywolka (ros. "Август Карлович Циволько" ur. 14 lipca 1812 w Warszawie, zm. 16 marca 1839 na Nowej Ziemi) – polski podróżnik w służbie rosyjskiej. Brał udział w wyprawach badawczych na Nową Ziemię.
Życiorys.
Dzieciństwo i młodość.
August Cywolka pochodził z ubogiej rodziny mieszczańskiej, z Warszawy. Karol Cywolka, ojciec Augusta, był naczelnym maszynistą teatrów warszawskich. Przybył do Warszawy z Pomorza. Matka nazywała się z domu Helwich. Rodzice Augusta chcieli, aby został on aktorem, lecz go bardziej pociągały podróże.
W wieku dziesięciu lat rozpoczął naukę w szkole wydziałowej przy ul. Królewskiej w Warszawie pod kierunkiem ówczesnego jej rektora, księdza Tecnera. Po ukończeniu czterech klas zapisał się do szkoły praktyczno-pedagogicznej na Lesznie, której rektorem był profesor Dziekoński. 25 lipca 1829 roku opuścił tę szkołę.
August Cywolka w szkołach wyróżniał się jako bardzo zdolny uczeń, co później pomogło mu dostać się do upragnionej szkoły morskiej. W późniejszym czasie posługiwał się biegle językiem rosyjskim, niemieckim, francuskim i angielskim.
Kariera w rosyjskiej marynarce carskiej.
Cywolka chciał wstąpić do Korpusu Morskiego. Przeszkodą był jednak brak pochodzenia szlacheckiego. Ze względu na jego wyjątkowe uzdolnienia i dzięki wstawiennictwu kontradmirała księcia Aleksandra Mienszykowa, późniejszego ministra marynarki oraz generała Kołzakowa, car Rosji wyraził zgodę, aby August Cywolka został przyjęty na wydział nawigacyjny Wyższej Szkoły Inżynieryjnej w Kronsztadzie. 19 sierpnia 1830 roku został kadetem I Załogi Nawigacyjnej. 18 maja 1832 roku objął stanowisko konduktora Korpusu Nawigatorów Floty i dostał przydział do floty bałtyckiej. W latach 1830–1833 odbył kilka podróży po Morzu Bałtyckim i po jednej z nich zamieszkał w Kronsztadzie. Z propozycją uczestniczenia w wyprawie badawczej zwrócił się do niego znany badacz polarny, podporucznik Piotr Kuzmicz Pachtusow. Propozycję tę August Cywolka chętnie przyjął.
Wyprawy polarne.
Pierwsza wyprawa do Nowej Ziemi wyruszyła 24 lipca 1834 roku z Archangielska na dwóch statkach: szkunerze „Krotow” i karabasie „Kazakow”. Dowódcą wyprawy był Piotr Kuzmicz Pachtusow. Cywolka objął dowództwo „Krotowa”, a Pachtusow „Kazakowa”. 26 sierpnia dotarli do Nowej Ziemi. W miejscu zimowania prowadzono obserwacje meteorologiczne. 2 kwietnia 1835 roku opuszczono zimowisko, aby zbadać wschodni brzeg Nowej Ziemi. Po drodze opisali przylądki: Drowianyj i Rok. Następnie August Cywolka z grupą sześciu ludzi udał się wzdłuż wybrzeża na północ. Po drodze minął Zatokę Nieznaną i Zatokę Niedźwiedzią oraz Przylądek Pięciu Palców. Najdalej na północ dotarł do półwyspu, któremu nadał nazwę von Flotta. 5 maja wrócił do bazy. Pachtusow próbował jeszcze wpłynąć na Morze Karskie, lecz statek ugrzązł wśród lodów, gdzie został zgnieciony. Załoga ewakuowała się z częścią żywności i ekwipunku. Podróżników uratował kupiec A. Jeremin, który zabrał ich z powrotem na zimowisko. Pachtusow zarządził powrót do Archangielska w dwóch grupach. Grupa z Cywolką została zabrana przez Jeremina do miasta Suma, z którego potem wrócili drogą lądową do Archangielska 27 listopada 1835 roku. Pachtusow ze swoją grupą został zabrany przez kupca Czełuzgina i wrócił do Archangielska 7 października, gdzie po miesiącu zmarł.
Po zebraniu i opracowaniu materiałów z pierwszej wyprawy Cywolki i Pachtusowa na Nową Ziemię, zorganizowano następną. Jej dowódcą naukowym został profesor Karl Ernest von Baer, badacz przyrody. Z Archangielska wyruszono 19 czerwca 1837 roku na dwóch statkach: szkunerze „Krotow” i statku rybackim „Swiatoj Jenisiej”. 17 lipca statki dotarły do cieśniny Matoczkin Szar oddzielającej wyspę północną od południowej archipelagu Nowa Ziemia. Podczas trwającego półtora miesiąca pobytu na Nowej Ziemi, prowadzono badania geologiczne, botaniczne i zoologiczne. Grupa naukowa Baera zebrała 130 gatunków roślin i 70 okazów fauny. Niezależnie od prac Baera, Cywolka dokończył opisu cieśniny Matoczkin Szar i prowadził obserwacje meteorologiczne, hydrograficzne oraz magnetyczne. Materiał zebrany przez Augusta Cywolkę spotkał się z dużym uznaniem kół naukowych. Dzięki jego pracy H. W. Dove wykazał, że Prąd Zatokowy dociera nie tylko, jak dotąd przypuszczano, do Morza Barentsa, ale dochodzi aż do zachodnich brzegów Nowej Ziemi.
Główny Urząd Hydrograficzny postanowił zorganizować kolejną wyprawę na Nową Ziemię. Cywolka otrzymał awans do stopnia praporszczika szturmańskiego korpusu i objął dowództwo szkunera „Nowaja Ziemlja”, a jego podwładny, praporszczik Stiepan Andriejewicz Moisjejew, szkunera „Szpicbergen”. 27 czerwca 1838 roku wyruszyli z Archangielska wraz z towarzyszącym im trzecim statkiem handlarza Gwozdariewa, na który załadowano składany dom oraz ekwipunek wyprawy. 8 sierpnia wyprawa dotarła do Mietkoj Guby gdzie zbudowano dom i zaczęto przygotowania do zimowania. 20 sierpnia Cywolka z sześcioma marynarzami wyruszył na badania zachodniego brzegu Nowej Ziemi. Jednak 24 sierpnia wrócił do bazy. Pomimo wystarczających zapasów żywności członkowie wyprawy szybko podupadali na zdrowiu. 29 października Cywolka poczuł się źle. Zachorował na szkorbut i 16 marca 1839 roku zmarł. Najpierw pochowany został prowizorycznie w śniegu w miejscu zimowania, na wybrzeżu zatoki Miełkaja. Kiedy wiosną lody stopniały, jego ciało ponownie pochowano w wykopanym w ziemi grobie. Tej zimy ogółem zmarło dziewięciu uczestników wyprawy. Stiepan Andriejewicz Moisjejew kontynuował latem badania zachodnich brzegów Nowej Ziemi, a 10 września powrócił do Archangielska.

</doc>
<doc id="1431879" url="https://pl.wikipedia.org/wiki?curid=1431879" title="BRG1">
BRG1



</doc>
<doc id="1431884" url="https://pl.wikipedia.org/wiki?curid=1431884" title="Lucjan Michałowski">
Lucjan Michałowski

Lucjan Michałowski (ur. 28 stycznia 1883 w Kórniku, zm. 24 grudnia 1943 w Poznaniu) – polski architekt i malarz.
Życiorys.
Jego ojcem był Wincenty, matką Antonina Menclewska. Ojciec był właścicielem małego folwarku. Lucjan Michałowski uczył się w gimnazjum w Trzemesznie i Wschowie. W latach 1904-1908 studiował architekturę na politechnice w Monachium. W tym czasie uczęszczał również na studium rysunku i aktu w akademii sztuk pięknych. Po ukończeniu studiów był projektantem w Urzędzie Konsystorskim we Fryburgu. W roku 1910 roku zamieszkał w Poznaniu i rozpoczął pracę jako samodzielny architekt. W 1912 r. ożenił się z Heleną Haertlé, córką Karola Hugona Haertlé i Elżbiety Rudlof.
Był członkiem Wydziału Technicznego Poznańskiego Towarzystwa Przyjaciół Nauk. 
Działał na terenie Wielkopolski, projektując pomniki oraz budowle sakralne i ich wyposażanie (ołtarze, konfesjonały, ławki, stalle). 
Jednocześnie był malarzem krajobrazów, portretów i martwych natur. Wystawiał swoje prace w Poznaniu i Krakowie. Należał do Koła Artystów Wielkopolskich i na pierwszej jego wystawie w 1914 roku pokazał 13 prac malarskich i projekty architektoniczne. Wystawy zbiorowe prac malarskich odbyły się w Towarzystwie Sztuk Pięknych w Poznaniu w 1932,1935 i 1938 roku. 
Jest autorem tekstów z zakresu architektury i urbanistyki. Zmarł w roku 1943 i został pochowany na cmentarzu na Miłostowie. Jego prace znajdują się w Muzeum Narodowym w Poznaniu oraz są w posiadaniu rodziny.

</doc>
<doc id="1431892" url="https://pl.wikipedia.org/wiki?curid=1431892" title="Lepismium">
Lepismium

Lepismium Pfeiff. – rodzaj sukulentów z rodziny kaktusowatych ("Cactaceae"). Gatunki z tego rodzaju występują w Argentynie, Boliwii, Brazylii, Paragwaju i Peru. Gatunkiem typowym jest "L. commune" Pfeiff.
Systematyka.
"Lymanbensonia" Kimnach, "Pfeiffera" Salm-Dyck, "Acanthorhipsalis" (K.Schum.) Britton &amp; Rose, "Acanthorhipsalis" Kimnach.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Rhipsalideae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Lepismium" Pfeiff.
Zagrożenia.
Trzy gatunki ("Lepismium cruciforme", "Lepismium houlletianum", "Lepismium warmingianum") zostały umieszczone w Czerwonej księdze gatunków zagrożonych (kategoria zagrożenia LC).

</doc>
<doc id="1431893" url="https://pl.wikipedia.org/wiki?curid=1431893" title="Enalapryl">
Enalapryl

Enalapryl (łac. "Enalaprilum") – organiczny związek chemiczny, lek należący do grupy inhibitorów konwertazy angiotensyny wykazujący działanie hipotensyjne. Jest stosowany w terapii nadciśnienia tętniczego, a także w innych schorzeniach układu sercowo-naczyniowego.
Mechanizm działania.
Enalapryl jest prolekiem. Pod wpływem esteraz jest metabolizowany w organizmie do aktywnej formy – enalaprylatu. Blokuje powstawanie angiotensyny II (i w efekcie aldosteronu), powodując zmniejszenie oporu obwodowego (zmniejsza obciążenie wstępne i następcze) i zwiększenie pojemności minutowej serca. Poprawia czynność skurczową i rozkurczową komór, hamuje niekorzystną przebudowę strukturalną w obrębie serca (remodeling), zwiększa komfort życia u pacjentów z niewydolnością serca. Zwiększa przepływ nerkowy, hamuje postęp przewlekłej niewydolności nerek. Poprzez zwiększenie syntezy bradykininy i prostacykliny powoduje pośrednie rozszerzenie naczyń.
Wskazania.
Lek stosuje się w terapii nadciśnienia tętniczego (zarówno w monoterapii, jak i w leczeniu skojarzonym), niewydolności serca, choroby niedokrwiennej serca (zwłaszcza u pacjentów z dysfunkcją lewej komory serca), cukrzycowej chorobie nerek.
Przeciwwskazania.
Bezwzględnymi przeciwwskazaniami do stosowania enalaprylu jest obustronne zwężenie tętnic nerkowych (lub pojedynczej tętnicy przy obecności tylko jednej nerki), ciąża, stwierdzona nadwrażliwość na lek.

</doc>
<doc id="1431895" url="https://pl.wikipedia.org/wiki?curid=1431895" title="Enalaprilat">
Enalaprilat



</doc>
<doc id="1431896" url="https://pl.wikipedia.org/wiki?curid=1431896" title="Enalaprylat">
Enalaprylat



</doc>
<doc id="1431901" url="https://pl.wikipedia.org/wiki?curid=1431901" title="Wielkie Partęczyny">
Wielkie Partęczyny

 
Wielkie Partęczyny – największe jezioro Pojezierza Brodnickiego, położone w województwie warmińsko-mazurskim, w gminie Kurzętnik, nadleśnictwo Brodnica, na terenie Brodnickiego Parku Krajobrazowego. Powierzchnia jeziora wynosi 340 ha, maksymalna głębokość – 31,6 m, lustro wody położone jest na wysokości 77 m n.p.m.
Posiada urozmaiconą linię brzegową, liczne wyspy, półwyspy i zatoki, a jego brzegi są wysokie i niemal całkowicie zalesione. Z jeziorem połączone są jeziora Małe Partęczyny i Dębno, a przepływa przez nie rzeka Skarlanka. Jest zbiornikiem wodnym o bardzo urozmaiconym rybostanie, spotkać tu można m.in. płocie, leszcze, węgorze, okonie, szczupaki, liny, krąpie, sielawy, sum pospolity, sieje i miętusy, jak również raka błotnego.
W 1958 r. na jeziorze ustanowiono rezerwat przyrody „Wyspa na Jeziorze Partęczyny Wielkie”, na terenie którego ochroną objęto stanowisko obuwika pospolitego.

</doc>
<doc id="1431905" url="https://pl.wikipedia.org/wiki?curid=1431905" title="Paramesotriton hongkongensis">
Paramesotriton hongkongensis



</doc>
<doc id="1431906" url="https://pl.wikipedia.org/wiki?curid=1431906" title="I wojna w Osetii Południowej">
I wojna w Osetii Południowej



</doc>
<doc id="1431908" url="https://pl.wikipedia.org/wiki?curid=1431908" title="Onychodactylus fischeri">
Onychodactylus fischeri



</doc>
<doc id="1431910" url="https://pl.wikipedia.org/wiki?curid=1431910" title="Branko Brnović">
Branko Brnović

Branko Brnović (ser. Бранко Брновић, ur. 8 sierpnia 1967 w Titogradzie) – piłkarz czarnogórski grający na pozycji środkowego obrońcy.
Kariera klubowa.
Piłkarską karierę Brnović rozpoczął w rodzinnym Titogradzie, w tamtejszym klubie Budućnost Titograd. W 1987 roku zadebiutował w pierwszej lidze jugosłowiańskiej. Dwa lata później przebił się do podstawowego składu. W zespole z Titogradu grał przez cztery sezony, ale nie osiągnął większych sukcesów. W 1991 roku Czarnogórzec przeszedł do stołecznego Partizana Belgrad. Tam także grał w pierwszym składzie. W 1992 roku zdobył z nim Puchar Jugosławii, a w 1993 roku po raz pierwszy w karierze został mistrzem kraju. Z kolei w 1994 roku sięgnął po dublet. Ogółem w lidze Jugosławii rozegrał 188 spotkań i zdobył w nich 23 gole.
Latem 1994 roku Brnović przeszedł do hiszpańskiego Espanyolu. W barwach klubu z Barcelony zadebiutował 4 września w wygranym 4:2 domowym spotkaniu z Realem Oviedo. Natomiast w lutym 1995 w spotkaniu z Realem Valladolid (3:0) zdobył pierwszego gola w Primera Division. Największy sukces z Espanyolem osiągnął w 1996 roku, gdy zajął z nim 4. miejsce w La Liga. W sezonie 1998/1999 przestał występować w podstawowej jedenastce i przez dwa lata rozegrał zaledwie 12 spotkań w lidze. W trakcie sezonu 1999/2000 zakończył piłkarską karierę w wieku 33 lat.
12 września 2011 roku objął funkcję trenera Czarnogóry.
Kariera reprezentacyjna.
W reprezentacji Jugosławii Brnović zadebiutował 20 września 1989 roku w wygranym 3:0 domowym meczu z Grecją. W 1998 roku został powołany przez Slobodana Santrača do kadry na Mistrzostwa Świata we Francji. Tam był podstawowym zawodnikiem Jugosłowian. Wystąpił w grupowych spotkaniach z Iranem (1:0), i ze Stanami Zjednoczonymi (1:0), a także w 1/8 finału z Holandią (1:2). Mecz z Holandią był jego ostatni w narodowych barwach. Łącznie w reprezentacji Jugosławii Branko zagrał 27 razy i zdobył 3 gole.

</doc>
<doc id="1431913" url="https://pl.wikipedia.org/wiki?curid=1431913" title="Pasmo Ociesęckie">
Pasmo Ociesęckie

Pasmo Ociesęckie – pasmo Gór Świętokrzyskich, rozciągające się od wsi Wólka Pokłonna na zachodzie do przełomu rzeki Łukawka na wschodzie.
Przez pasmo przebiega żółty szlak turystyczny Szydłów – Widełki.

</doc>
<doc id="1431915" url="https://pl.wikipedia.org/wiki?curid=1431915" title="I Liceum Ogólnokształcące im. Zygmunta Krasińskiego w Ciechanowie">
I Liceum Ogólnokształcące im. Zygmunta Krasińskiego w Ciechanowie

I Liceum Ogólnokształcące im. Zygmunta Krasińskiego – najstarsza szkoła ponadpodstawowa w Ciechanowie, zwana także Krasiniakiem. Jej siedziba znajduje się przy ul. 17 Stycznia 66.
Historia.
I Liceum Ogólnokształcące im. Zygmunta Krasińskiego w Ciechanowie to szkoła o długoletniej tradycji sięgającej dwudziestych lat XX w. Została utworzona z połączenia Państwowego Gimnazjum Męskiego Filologicznego (istniejącego od 1918 roku) i prywatnego gimnazjum żeńskiego. Pierwsze matury w obu (przed połączeniem) szkołach odbyły się w roku 1921, a w ich dziesiątą rocznicę odbył się I Zjazd Wychowanków. I Liceum Ogólnokształcące im. Z. Krasińskiego trwale wpisało się w historię miasta i wciąż odgrywa znaczącą rolę edukacyjną i kulturotwórczą. Od 1921 r. istniało wielosekcyjne Stowarzyszenie Koleżeńskie „Bratnia Pomoc” (tzw. „Bratniak”). Liceum wydawało w latach 1921–1931 miesięcznik „Iskra”, zaś jego profesor Czesław Słoński w latach 1931–1932 dwutygodnik regionalny „Kronika Ciechanowska”. Od 1990 do chwili obecnej ukazuje się czasopismo młodzieży „Szarak”, co jest kontynuacją edytorskich tradycji szkoły. W szkole działa szkolna telewizja „studio KRASINIAK” (założona w 2013 roku z inicjatywy uczennic klasy humanistyczno-dziennikarskiej, rocznik '15), zespół Krach Band, prowadzone są zajęcia UKS. Oprócz tego działa teatr (Inicjatywna Grupa Teatralna). I Liceum przystąpiło do programu współpracy ze szkołami Unii Europejskiej: "Socrates-Comenius". Nawiązaniu bliższych kontaktów z zagranicą służy mająca wieloletnią tradycję współpraca ze szkołą w Anklam, a także w Lille. Potwierdzeniem efektywnej pracy szkoły są sukcesy uczniów: wysokie lokaty na olimpiadach i konkursach przedmiotowych oraz bardzo wysoki procent absolwentów kontynuujących naukę na poziomie akademickim w trybie dziennym.
Absolwenci.
"Źródło": 

</doc>
<doc id="1431917" url="https://pl.wikipedia.org/wiki?curid=1431917" title="Ranodon sibiricus">
Ranodon sibiricus



</doc>
<doc id="1431920" url="https://pl.wikipedia.org/wiki?curid=1431920" title="Béla I">
Béla I



</doc>
<doc id="1431922" url="https://pl.wikipedia.org/wiki?curid=1431922" title="Romanowo (obwód kaliningradzki)">
Romanowo (obwód kaliningradzki)

Romanowo () – osiedle typu wiejskiego w obwodzie kaliningradzkim Federacji Rosyjskiej, w rejonie zielenogradskim.
Nazwa ros. Романово (Romanovo, Romanowo). Do 1945 r. nazwa niem. Pobethen, Pobeten. Miejscowość położona 25 km na północny wschód od Primorska. Stara wieś pruska w Sambii, wzmiankowana w 1258 r. jako "Pobeti". W okolicy szereg stanowisk archeologicznych. W 1260 r. teren spustoszony podczas powstania Prusów przez połączone siły Krzyżaków i inflanckiej gałęzi zakonu krzyżackiego. 1283 tereny spustoszone przez Litwinów. Pod koniec XIII w. zbudowany zamek krzyżacki, siedziba komornictwa (niem. Kammeramt). Jednoskrzydłowy zamek, spustoszony 1525 podczas powstania chłopskiego, odtąd w stanie upadku. Wznosił się na zachód od kościoła, na półwyspie nad Stawem Młyńskim (Mühlenteich) i otoczony był kamiennym murem na rzucie zbliżonym do kwadratu.
Kościół parafialny jest budowlą gotycką z XIV w., wzniesioną z kamieni polnych z dodatkiem cegły. (w 1321 r. był wzmiankowany proboszcz Konrad). Był gruntownie odnawiany w 1773 r., wieża ponownie po uderzeniu pioruna w 1798 r. W 1888 r. został otynkowany z zewnątrz i wewnątrz. Jest jednonawowy, czteroprzęsłowy, z prostokątnym prezbiterium z ozdobnym szczytem i z później dodaną wieżą od zachodu. Wnętrze pierwotnie krył drewniany strop, następnie sklepienie gwiaździste. Tynkowane ściany były zdobione średniowiecznymi malowidłami, ponadto istniały malowane drzwiczki sakrarium z wyobrażeniem Chrystusa Boleściwego. Bogato rzeźbiony ołtarz był manierystyczny z około 1600 r., natomiast XVII-wieczna ambona, organy, empory i baptysterium z 1684 r. były barokowe. Po 1945 r. kościół był wykorzystywany jako magazyn. Od 1988 r. opuszczony, runęły dachy i sklepienia. Na ścianach widoczne są spod tynków pozostałości gotyckich malowideł. Ruiny miały być przekazane Kościołowi Prawosławnemu, jednak jak dotąd do tego nie doszło i ich stan ulega dalszemu pogorszeniu.
Pastorem w Pobethen w latach 1540-1575 był ks. Abel Will, autor niemiecko-pruskiego "Małego Katechizmu" Marcina Lutra (Królewiec 1561), wydanego na zlecenie księcia Albrechta, jednego z nielicznych zabytków pisanych w tym zaginionym języku. Relikty pogańskich obyczajów przetrwały w okolicy aż do pierwszej połowy XVI w.
Przed 1945 r. we wsi znajdowała się kaplica baptystów (de: Missionshaus Immanuel), należąca do zboru założonego w 1859 r. Dwudziestowieczny budynek zachował się. W latach 20. XX w. został zorganizowany zbór nowoapostolski.
W położonym 5 km na wschód Roszczino (ru: Рощино, Roščino, Roschino) – dawnym majątku de: Grünhoff, Christian Eltester z Poczdamu wzniósł w końcu XVII w. pałac. Od 1814 był własnością feldmarszałka hrabiego Friedricha Wilhelma Bülowa von Dennewitz, który tam spoczął w specjalnie wzniesionym mauzoleum. Pałac został przebudowany w latach 1851-1854. Budowla, choć zdewastowana, ocalała do chwili obecnej.

</doc>
<doc id="1431925" url="https://pl.wikipedia.org/wiki?curid=1431925" title="Romanowo (Kaliningrad)">
Romanowo (Kaliningrad)



</doc>
<doc id="1431926" url="https://pl.wikipedia.org/wiki?curid=1431926" title="Kotielnikowo (Kaliningrad)">
Kotielnikowo (Kaliningrad)



</doc>
<doc id="1431927" url="https://pl.wikipedia.org/wiki?curid=1431927" title="Wykres H-R">
Wykres H-R



</doc>
<doc id="1431928" url="https://pl.wikipedia.org/wiki?curid=1431928" title="Wykres HR">
Wykres HR



</doc>
<doc id="1431930" url="https://pl.wikipedia.org/wiki?curid=1431930" title="Diagram HR">
Diagram HR



</doc>
<doc id="1431931" url="https://pl.wikipedia.org/wiki?curid=1431931" title="Partia Konserwatywna (Bułgaria)">
Partia Konserwatywna (Bułgaria)

Partia Konserwatywna () – bułgarska partia polityczna powstała ok. 1879, stanowiąca opozycję wobec Partii Liberalnej. Sformowała pięć rządów samodzielnych (1879–1880 i 1881–1883) oraz jeden gabinet koalicyjny z Partią Postępowo-Liberalną (1883–1884). W 1881 poparła zawieszenie konstytucji i przyznanie szerokich uprawnień księciu Aleksandrowi I, po czym wspomagała jego reżim. Kosztowało ją to utratę popularności w społeczeństwie i doprowadziło do stopniowego jej rozpadu ok. 1884.
Historia Partii Konserwatywnej.
W 1878 powstało Księstwo Bułgarii z tymczasową stolicą w Tyrnowie. Następnego roku w tym samym mieście zwołano założycielskie zebranie parlamentu, nazwanego Zgromadzeniem Narodowym, którego zadaniem było uchwalenie konstytucji. Podczas debat nad ustawą zasadniczą wyłoniły się dwa stronnictwa: "starych", czyli konserwatystów i "młodych", czyli liberałów. Wkrótce potem na bazie obu stronnictw ukształtowały się dwie partie polityczne, odpowiednio Partia Konserwatywna i Partia Liberalna. Konserwatyści uważali, iż naród bułgarski, który dopiero co odzyskał wolność, nie jest gotowy do przejęcia całości władzy w swoje ręce, w związku z czym opowiadali się za majątkowym i wykształceniowym cenzusem oraz silną władzą księcia. W przeciwieństwie do nich liberałowie żądali dużych uprawnień dla parlamentu kraju i braku cenzusu. Ponieważ ci ostatni stanowili większość w Zgromadzeniu Narodowym, zdołali przeforsować swoje propozycje.
W lipcu 1879 Partia Konserwatywna sformowała dwa pierwsze rządy Księstwa Bułgarii, na czele których stanęli kolejno Todor Burmow i Kliment Tyrnowski. W składach obu gabinetów znalazł się rosyjski oficer Piotr Parensow, który objął urząd ministra wojny. Mimo posiadania władzy konserwatyści przegrali pierwsze wybory parlamentarne przeprowadzone w październiku i w kwietniu 1880 swój rząd utworzyli liberałowie. Sposób, w jaki ci ostatni zarządzali krajem, nie odpowiadał księciu Aleksandrowi I, który żądał dla siebie znacznie szerszych uprawnień od zagwarantowanych mu w konstytucji. W kwietniu 1881 monarcha zorganizował zamach stanu i powołał rząd tymczasowy, do którego zaprosił konserwatystów, zaś w lipcu zwołał Wielkie Zgromadzenie Narodowe w celu zawieszenia Konstytucji Tyrnowskiej i uchwalenia specjalnych książęcych pełnomocnictw. Do konstytuanty nie zostali dopuszczeni liberałowie, w związku z czym działacze Partii Konserwatywnej zdobyli większość mandatów i przegłosowali projekt monarchy. Wkrótce potem Aleksander I powołał nowy gabinet, w którym urzędy ministerialne objęli rosyjscy oficerowie, niezależni eksperci oraz konserwatyści. Ci ostatni stopniowo powiększali liczbę swoich stanowisk ministerialnych, a także zdobyli większość miejsc w nowo utworzonej Radzie Państwowej, na czele której stanął Todor Ikonomow. 
Pod koniec 1882 odbyły się kolejne wybory parlamentarne, które dzięki wprowadzeniu cenzusu oraz pomocy policji zwyciężyła Partia Konserwatywna. Wkrótce potem w gabinecie, na czele którego stał rosyjski generał Leonid Sobolew, zaczęły się tarcia i spory o podział władzy. W rezultacie konserwatywni ministrowie podali się do dymisji, zaś rząd znalazł się w kryzysowej sytuacji. By z niej wybrnąć Rosjanie, a potem i konserwatyści rozpoczęli negocjacje z jednym z liderów Partii Liberalnej, Draganem Cankowem. Porozumienie udało się osiągnąć tym ostatnim, dzięki czemu we wrześniu 1883 Cankow otrzymał mandat na utworzenie mieszanego liberalno-konserwatywnego gabinetu rządowego. Niedługo potem liberałowie przejęli praktycznie całą władzę w Księstwie Bułgarii i przywrócili Konstytucję Tyrnowską. 
Poczynania konserwatystów zostały źle przyjęte przez społeczeństwo i doprowadziły w 1884 do szybkiego rozpadu partii. Frakcja prorosyjska, w której pierwsze skrzypce grali Marko Bałabanow, Todor Ikonomow, Kliment Tyrnowski i Todor Burmow, przyłączyła się do liberalnego ugrupowania Cankowa, podczas gdy frakcja o orientacji proaustriackiej, na czele z Grigorem Naczowiczem, Dimityrem Grekowem, Konstantinem Stoiłowem i Georgim Wyłkowiczem, rozpoczęła w 1887 współpracę z reżimem Stefana Stambołowa i jego Partią Narodowo-Liberalną. Pozostali konserwatyści dołączyli w 1894 do Partii Narodowej.

</doc>
<doc id="1431932" url="https://pl.wikipedia.org/wiki?curid=1431932" title="Love Is Colder Than Death">
Love Is Colder Than Death

Love Is Colder Than Death – niemiecka grupa muzyczna wykonująca muzykę z pogranicza dark wave oraz world music.

</doc>
<doc id="1431933" url="https://pl.wikipedia.org/wiki?curid=1431933" title="Gymnocorymbus bondi">
Gymnocorymbus bondi

Gymnocorymbus bondi – gatunek słodkowodnej ryby kąsaczokształtnej z rodziny kąsaczowatych (Characidae). Występuje w Kolumbii, w dorzeczu Orinoko. Osiąga do 5 cm długości standardowej.

</doc>
<doc id="1431934" url="https://pl.wikipedia.org/wiki?curid=1431934" title="Béla II Ślepy">
Béla II Ślepy



</doc>
<doc id="1431938" url="https://pl.wikipedia.org/wiki?curid=1431938" title="Pamiętnik Anny Frank (film 1980)">
Pamiętnik Anny Frank (film 1980)

Pamiętnik Anny Frank (oryg. "The Diary of Anne Frank") – biograficzny film telewizyjny z 1980 roku powstały na podstawie "Dziennika Anny Frank".

</doc>
<doc id="1431939" url="https://pl.wikipedia.org/wiki?curid=1431939" title="Reprezentacja Kanady w rugby union mężczyzn">
Reprezentacja Kanady w rugby union mężczyzn

Reprezentacja Kanady w rugby mężczyzn – zespół rugby union, biorący udział w imieniu Kanady w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo kanadyjskie. Za jego funkcjonowanie odpowiedzialna jest organizacja "Rugby Kanada".

</doc>
<doc id="1431942" url="https://pl.wikipedia.org/wiki?curid=1431942" title="Stanisław Diabełek Stadnicki">
Stanisław Diabełek Stadnicki

Stanisław Stadnicki zwany Diabełkiem herbu Szreniawa bez Krzyża ze Żmigrodu (ur. ok. 1607, zm. po 1657) – syn Stanisława Stadnickiego, starosty zygwulskiego, brat Władysława i Zygmunta.
Życiorys.
Ojciec Stanisława, Stanisław zwany Diabłem, zmarł 14 sierpnia 1610. Matka Anna z Ziemięckich po śmierci pierwszego męża wyszła ponownie za mąż za lisowczyka Ludwika Poniatowskiego. Jeszcze przed osiągnięciem pełnoletniości Stanisław towarzyszył starszemu bratu Władysławowi w łupieżczych wyprawach na wrogów zmarłego ojca, kasztelana sandomierskiego Mikołaja Spytka Ligęzę i szlachcica Konstantego Korniakta z Białobok. Bracia Stadniccy nazywani byli przez współczesnych Diablętami. Sam Stanisław miał słynąć z wyjątkowego okrucieństwa. Według relacji Andrzeja Zbylitowskiego, miał jednego dnia zabić w należącym do rodu Stadnickich zamku w Rudawce dwadzieścia pięć osób. W 1622 bracia Stadniccy zawarli ugodę z Konstantym Korniaktem, na mocy której odstąpili mu dobra żurawickie oraz wynagrodzili jego siostrze Annie z Korniaktów Tarnowskiej klejnoty, z których niegdyś okradł ją Stanisław Diabeł Stadnicki. 
10 grudnia 1624 Stanisław i Władysław Stadniccy zjawili się z wojskiem na sejmiku w Wiszni, który miał obradować na temat ich rehabilitacji, aby siłą wymusić swoje żądania. Ostatecznie sejmik zakończył obrady, a w odwecie starosta przemyski Marcin Krasicki zorganizował przeciw braciom wyprawę zbrojną. Wyprawa zakończyła się klęską braci Stadnickich. 21 grudnia 1624 brat Stanisława został zamordowany, Stanisław zaś zdołał się schronić u wojewody ruskiego Stanisława Lubomirskiego. 13 sierpnia 1625 wytoczył Marcinowi Krasickiemu proces o „gwałt, rabunek i morderstwo”. W 1626 sprzedał połowę, a dwa lata później całość dóbr w Łańcucie wojewodzie ruskiemu Stanisławowi Lubomirskiemu, aby spłacić grzywny za szkody poczynione przez jego ojca i starszych braci. Po sprzedaniu rodzinnego majątku najprawdopodobniej opuścił ziemię przemyską i osiadł w województwie krakowskim. Żył jeszcze w czasie potopu szwedzkiego.
Małżeństwa i potomstwo.
Stanisław Stadnicki był trzykrotnie żonaty. Jego pierwsze dwie żony Anna Mstowska herbu Szreniawa i Jadwiga Wilkoszewska herbu Jelita prawdopodobnie zmarły w tragicznych okolicznościach. W wierszu "Na Stadnickiego Dyabełka", napisanym z okazji trzeciego ślubu Stanisława, Wacław Potocki pisał:
Jedyny syn Stanisława, Jan Stadnicki, w czasie potopu szwedzkiego w 1657 napadł na Biecz, aby zdobyć miasto dla szwedzkiego króla Karola X Gustawa, za co został skazany na śmierć przez kasztelana krakowskiego Jana Wielopolskiego.

</doc>
<doc id="1431944" url="https://pl.wikipedia.org/wiki?curid=1431944" title="Pobethen">
Pobethen



</doc>
<doc id="1431945" url="https://pl.wikipedia.org/wiki?curid=1431945" title="Tragopan melanocephalus">
Tragopan melanocephalus



</doc>
<doc id="1431948" url="https://pl.wikipedia.org/wiki?curid=1431948" title="Szarów (przystanek kolejowy)">
Szarów (przystanek kolejowy)

Szarów − przystanek kolejowy w Dąbrowie, w województwie małopolskim, w Polsce.
W roku 2021 przystanek obsługiwał 150–199 pasażerów na dobę.

</doc>
<doc id="1431951" url="https://pl.wikipedia.org/wiki?curid=1431951" title="Nasielsk (stacja kolejowa)">
Nasielsk (stacja kolejowa)

Nasielsk – stacja kolejowa w Mogowie, w województwie mazowieckim, w Polsce. Według klasyfikacji PKP ma kategorię dworca lokalnego.
W roku 2018 stacja obsługiwała 2–3 tys. pasażerów na dobę.
Dane ogólne.
Nasielsk jest stacją węzłową, która posiada trzy perony, jeden jednostronny i dwa obustronne co daje razem pięć torów przy krawędzi peronowej. Po 4 wiaty konstrukcji rurowej na każdym peronie. Semafory świetlne. Przejście dla pieszych z budynku dworca na peron 1, 2 i 3 odbywa się przejściem podziemnym. Perony wysokie mogące obsługiwać zespoły trakcyjne typu węzłowego. Na początku 2008 roku rozpoczęta została przebudowa stacji w ramach modernizacji magistrali E65.
Po raz pierwszy pociągi elektryczne dotarły tu z Warszawy 29 grudnia 1972.
W 2015 roku Warmińskie Przedsiębiorstwo Budowlane wybudowało nowy dworzec, który został otwarty 28 sierpnia 2015.
Linie kolejowe.
Przez stację przechodzą następujące linie kolejowe:
W przeszłości przez stację przebiegała linia kolejowa Łajski (obecnie Legionowo Piaski) - st. Nasielsk - otwarta w 1939 roku i w tymże roku rozebrana ze względu na II wojnę światową. Linia znacznie ułatwiała komunikację, zwłaszcza towarową i skracała odległość pomiędzy stacją Nasielsk a Legionowem o prawie 11 km.

</doc>
<doc id="1431954" url="https://pl.wikipedia.org/wiki?curid=1431954" title="Archiwum X (Z Archiwum X)">
Archiwum X (Z Archiwum X)

Archiwum X – fikcyjny dział Federalnego Biura Śledczego (FBI), zajmujący się sprawami nietypowymi, nierozwiązanymi, często powiązanymi ze zjawiskami paranormalnymi. Komórkę wymyślono dla potrzeb serialu "Z Archiwum X".
Agenci zatrudnieni w Archiwum X: 

</doc>
<doc id="1431955" url="https://pl.wikipedia.org/wiki?curid=1431955" title="Reprezentacja Tonga w rugby union mężczyzn">
Reprezentacja Tonga w rugby union mężczyzn

Reprezentacja Tonga w rugby mężczyzn – zespół rugby, biorący udział w imieniu Tonga w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tongańskie. Za jego funkcjonowanie odpowiedzialny jest Tongański Związek Rugby. Drużyna pięciokrotnie awansowała do Pucharu Świata, gdzie najlepszą lokatą było trzecie miejsce w grupie (1995, 2007, 2011 rok). Zawodnicy z wysp Tonga, wspólnie z Fidżyjczykami i Samoańczykami biorą udział w spotkaniach reprezentacji Wysp Pacyfiku. Przed meczami zawodnicy wykonują taniec Sipi Tau, odmianę Kailao.
Aktualna kadra.
"30-osobowa kadra powołana na Puchar Świata w 2011 roku. Flagi oznaczają przynależność klubową na dzień 8 września 2011 roku."

</doc>
<doc id="1431957" url="https://pl.wikipedia.org/wiki?curid=1431957" title="Dragoje Leković">
Dragoje Leković

Dragoje Leković (cyr. Драгоје Лековић, ur. 21 października 1967 w Sivacu) – piłkarz serbski grający na pozycji bramkarza.
Kariera klubowa.
Pierwszym klubem Lekovicia w karierze był FK Mornar Bar, w barwach którego zadebiutował w 1984 roku w trzeciej lidze jugosłowiańskiej. Rok później odszedł do Budućnosti Titograd, grającego w pierwszej lidze. Pierwszym golkiperem Budućnosti został w sezonie 1987/1988, a w klubie tym występował do 1991 roku nie odnosząc większych sukcesów. Wtedy też odszedł do jednego z czołowych klubów w kraju, Crvenej zvezdy z Belgradu. Tam bronił tylko przez rok i wywalczył mistrzostwo Jugosławii. W 1992 roku został zawodnikiem Mogrenu Budva i grał tam przez półtora roku, by na początku 1994 wrócić do Budućnosti.
W 1995 roku Leković opuścił Jugosławię. Podpisał wówczas kontrakt ze szkockim zespołem Kilmarnock F.C. W Scottish Premier League bronił przez trzy lata i rozegrał 96 spotkań, a jego największym sukcesem w tym okresie było zdobycie Pucharu Szkocji w 1997 roku. Na początku 1998 roku Dragoje trafił do hiszpańskiego Sportingu Gijón, ale przegrał rywalizację o miejsce w bramce z Juanem Carlosem Ablanedo. Już pół roku później przeniósł się do Málagi CF, ale i tu był rezerwowym, m.in. dla Pedra Contrerasa. W sezonie 2002/2003 grał w cypryjskim AEK Larnaka. Latem 2003 zakończył piłkarską karierę.
Kariera reprezentacyjna.
W reprezentacji Jugosławii Leković zadebiutował 27 kwietnia 1988 roku w przegranym 0:2 wyjazdowym meczu z Irlandią. W 1990 roku był w 22-osobowej kadrze, powołanej na mundial we Włoszech, jednak był tam rezerwowym dla Tomislava Ivkovicia i nie wystąpił w żadnym spotkaniu. W 1998 roku został powołany przez Slobodana Santrača do kadry na Mistrzostwa Świata we Francji, jednak i na tym turnieju pełnił rolę dublera, tym razem dla Ivicy Kralja. Po tym mundialu zakończył karierę reprezentacyjną. W kadrze narodowej rozegrał 14 meczów.

</doc>
<doc id="1431958" url="https://pl.wikipedia.org/wiki?curid=1431958" title="Tragopan satyra">
Tragopan satyra



</doc>
<doc id="1431960" url="https://pl.wikipedia.org/wiki?curid=1431960" title="Tragopan satyr">
Tragopan satyr



</doc>
<doc id="1431965" url="https://pl.wikipedia.org/wiki?curid=1431965" title="Pyton timorski">
Pyton timorski

Pyton timorski ("Python timoriensis" lub "Malayopython timoriensis") – gatunek węża z rodziny Pythonidae. Kiedyś uważany za podgatunek pytona tygrysiego. Badania Rawlings i współpracowników (2008) oraz Pyrona, Burbrinka i Wiensa (2013) dowodzą, że najbliższym żyjącym krewnym pytona timorskiego jest pyton siatkowy, a oba te gatunki są bliżej spokrewnione z żyjącymi w Australii lub na Nowej Gwinei pytonami z rodzajów "Morelia", "Leiopython", "Liasis", "Antaresia", "Aspidites", "Apodora" i "Bothrochilus" niż z gatunkami zaliczanymi do rodzaju "Python". Tym samym pozostawienie pytona timorskiego i pytona siatkowego w rodzaju "Python" uczyniłoby ten rodzaj parafiletycznym i konieczne jest przeniesienie tych dwóch gatunków do odrębnego od "Python" rodzaju. Reynolds, Niemiller i Revell (2014) zaproponowali dla rodzaju obejmującego pytona siatkowego i pytona timorskiego nazwę "Malayopython".
Rozmiary.
Osiąga około 180 cm. długości.
Występowanie.
Małe Wyspy Sundajskie
Pokarm.
Ptaki i małe ssaki.

</doc>
<doc id="1431966" url="https://pl.wikipedia.org/wiki?curid=1431966" title="Droga krajowa B12 (Austria)">
Droga krajowa B12 (Austria)

Droga krajowa B12 (Brunner Straße) - droga krajowa we wschodniej Austrii łącząca centrum Wiednia z leżącą na przedmieściach stolicy gminą Brunn am Gebirge. Arteria posiada dwie odnogi: B12a i B12b - łączą one B12 odpowiednio z autostradą A21 i A23.

</doc>
<doc id="1431967" url="https://pl.wikipedia.org/wiki?curid=1431967" title="Gęstość ładunku elektrycznego">
Gęstość ładunku elektrycznego



</doc>
<doc id="1431968" url="https://pl.wikipedia.org/wiki?curid=1431968" title="Leptocereus">
Leptocereus

Leptocereus (A.Berger) Britton &amp; Rose – rodzaj sukulentów z rodziny kaktusowatych ("Cactaceae"). Gatunki z tego rodzaju występują na Wyspach Karaibskich. Gatunkiem typowym jest "L. assurgens" (Wright ex Grisebach) Britton &amp; Rose ("Cereus assurgens" Wright ex Grisebach).
Systematyka.
"Neoabbottia" Britton &amp; Rose.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Pachycereeae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Leptocereus" (A.Berger) Britton &amp; Rose.
Zagrożenia.
Gatunek "Leptocereus quadricostatus" uznany został za krytycznie zagrożony wyginięciem i umieszczony w Czerwonej księdze gatunków zagrożonych (kategoria zagrożenia CR).

</doc>
<doc id="1431969" url="https://pl.wikipedia.org/wiki?curid=1431969" title="Agnieszka Stanuch">
Agnieszka Stanuch

Agnieszka Stanuch (ur. 21 listopada 1979 w Lubaniu) – polska kajakarka górska, dwukrotna olimpijka.
Jest córką Jerzego, także kajakarza górskiego i olimpijczyka. Reprezentantka Startu Nowy Sącz, a następnie AZS-AWF Kraków. Startowała na Igrzyskach Olimpijskich w 2004 w Atenach, gdzie odpadła w półfinale, oraz na Igrzyskach Olimpijskich w 2008 w Pekinie, gdzie była piąta w finale. Na obu igrzyskach wystąpiła w slalomie K-1.
Jest drużynową mistrzynią Europy juniorek z 1997 z Zabrzeży w konkurencji K-1 x 3. Wielokrotnie była mistrzynią Polski.

</doc>
<doc id="1431970" url="https://pl.wikipedia.org/wiki?curid=1431970" title="Pyton malutki">
Pyton malutki

Antaresia perthensis – gatunek węża z rodziny pytonów. Odkryty w zachodniej Australii. Jak sugeruje ich nazwa, są najmniejszym przedstawicielem swojej rodziny. Często można je znaleźć w kopcach termitów. Nie rozpoznano jego żadnych podgatunków.
Wymiary.
Długość:
Waga:
Występowanie.
Występuje w północno-zachodniej Australii oraz na niektórych przybrzeżnych wyspach.
Rozmnażanie.
Jest jajorodny. Jednorazowo samica znosi 7-8 jaj, po czym inkubuje je aż do wyklucia, co zwykle następuje po 50-60 dniach.
W niewoli.
Często wykorzystywany jest jako egzotyczne zwierzę domowe.

</doc>
<doc id="1431971" url="https://pl.wikipedia.org/wiki?curid=1431971" title="Tragopan blythii">
Tragopan blythii



</doc>
<doc id="1431972" url="https://pl.wikipedia.org/wiki?curid=1431972" title="Droga krajowa B45 (Austria)">
Droga krajowa B45 (Austria)

Droga krajowa B45 (Pulkautal Straße) – droga krajowa w północno-wschodniej Austrii. Droga łączy miasto Horn ze skrzyżowaniem z B6 w okolicach Laa an der Thaya. Arteria biegnie równolegle do granicy z Czechami. Wzdłuż trasy płynie rzeka Pulkau – od niej zaczerpnięto też nazwę dla drogi. Przez kilka kilometrów – w ciągu obwodnicy miasta Pulkau biegnie wspólnym śladem z B35. 

</doc>
<doc id="1431973" url="https://pl.wikipedia.org/wiki?curid=1431973" title="Manegarm">
Manegarm



</doc>
<doc id="1431974" url="https://pl.wikipedia.org/wiki?curid=1431974" title="Sobięcin (Wałbrzych)">
Sobięcin (Wałbrzych)

Sobięcin (Węglewo, Palestyna, niem. "Hermsdorf") – dzielnica Wałbrzycha, do 1950 odrębna osada (1945–1950 samodzielne miasto), przyłączona do Wałbrzycha na skutek jego gwałtownego rozwoju industrialnego. Według danych z Urzędu Miejskiego w Wałbrzychu na 16 kwietnia 2014 roku dzielnicę Sobięcin zamieszkiwało 6212 osób.
Nazwa zwyczajowa.
Dzielnica zwana jest również Palestyną, ponieważ w dolnej jej części, znajdującej się w zakolu linii kolejowej po II wojnie światowej osiedliła się duża grupa Żydów, stanowiąca sporą część ludności ówczesnego miasta.
Gospodarka.
Dzielnica stanowi Ośrodek przemysłu ciężkiego, głównie kopalni i koksowni. większość z dawnych z zakładów upadła, co przyczyniło się do ogromnego bezrobocia w tej dzielnicy, w której zamieszkiwały głównie rodziny górnicze. Sobięcin prezentuje unikatową zabudowę przemysłową, jednak stare poniemieckie kamienice przez nikogo od lat nie restaurowane znajdują się zazwyczaj w fatalnym stanie. Niektóre z nich zostały objęte miejskim programem wyburzeń. Zachodzące w Wałbrzychu procesy inwestycyjne prowadzą do rewitalizacji dzielnicy, a nowe zakłady pracy w znacznym stopniu ograniczają bezrobocie.
Na Sobięcinie powstał największy w regionie kompleks handlowo-rozrywkowy, Galeria „Victoria”, w skład której oprócz galerii handlowej z ok. 200 sklepami i restauracjami wchodzi multikino Cinema City (8 sal kinowych, 1300 miejsc), hotel międzynarodowej sieci Ibis, amfiteatr, salon gier oraz sezonowe lodowisko.
Edukacja.
W dzielnicy znajdowały się: 
Transport.
Przez dzielnicę biegną trasy:
Na granicy Sobięcina oraz Centrum Wałbrzycha znajduje się także węzeł drogowy łączący Sobięcin z 35 Drogą krajową nr 35 oraz Centrum miasta.
Do głównych arterii drogowych dzielnicy Sobięcin należą ulice:
W odległości ok. 200 m od Sobięcina znajduje się dworzec kolejowy Wałbrzych Fabryczny.

</doc>
<doc id="1431977" url="https://pl.wikipedia.org/wiki?curid=1431977" title="Munster Rugby">
Munster Rugby

Munster Rugby (wym. lub ) – irlandzki zespół rugby z prowincji Munster założony w 1879 r. Drużyna reprezentuje cały region na arenie krajowej i międzynarodowej. Największe sukcesy to triumfy w Pucharze Heinekena, klub znany jest również z najdłuższej zwycięskiej serii meczów domowych w tych rozgrywkach trwającej od 1997 do 2007.
Stadion.
Klub rozgrywa swoje mecze na Thomond Park od roku 1938 kiedy to po raz pierwszy zmierzył się tam z Leinster Rugby. W latach 30. XX wieku klub kupił działkę a w latach 40. wybudował stadion Musgrave Park w miejscowości Cork, na którym rozgrywane są mecze o mniejszym znaczeniu.
Mecze z reprezentacjami.
W swojej historii klub wielokrotnie przyjmował "turystów" czyli drużyny z południowej półkuli odbywające tournée po Irlandii. Klub w swojej historii wygrał mecze z Australią i Nową Zelandią.

</doc>
<doc id="1431978" url="https://pl.wikipedia.org/wiki?curid=1431978" title="Ruch Młodoosmański">
Ruch Młodoosmański

Młodzi Osmanowie (, "Nowi Osmanowie") – grupa działaczy osmańskich założona w 1865 roku, pod wpływem myślicieli zachodnioeuropejskich, takich jak Monteskiusz, Rousseau, oraz pod wpływem Rewolucji francuskiej. Do organizatorów ruchu należeli pisarz Ibrahim Şinasi, Ziya Pasza, Namık Kemal, Avni Pasza, były wezyr Mustafa Fazıl.
Młodzi Osmanowie byli rozczarowani reformami epoki tanzimatu i opowiadali się za bardziej demokratycznymi reformami. Głosili oni hasła liberalne i postępowe, żądali wprowadzenia konstytucji. Program Młodych Osmanów zawierał wprowadzenie konstytucji i systemu parlamentarnego. Lojalność i patriotyzm opierałyby się na wierze w konstytucję i demokrację, a nie na przynależności do określonej grupy etnicznej, językowej czy wyznaniowej. Wydawali oni czasopismo "Informator" ("Muhbir"). Wykrycie spisku w 1867 roku zmusiło uczestników ruchu do emigracji. W Paryżu ogłoszono akt powstania organizacji młodoosmańskiej. Jej przewodniczącym został Mustafa Fazıl, wiceprzewodniczącym – Polak Władysław Plater. W 1876 roku w wyniku demonstracji w Stambule doszli do władzy. Na czele rządu stanął Midhat Pasza. Za jego rządów ogłoszono konstytucję. Po przegranej wojnie z Rosją i kongresie berlińskim w 1878 roku, pozycja ruchu młodoosmańskiego została osłabiona i sułtan Abdülhamid II powrócił do rządów absolutystycznych.
Porażka polityki Młodych Osmanów spowodowała powstawanie innych ruchów, między innymi Ruchu młodotureckiego.

</doc>
<doc id="1431987" url="https://pl.wikipedia.org/wiki?curid=1431987" title="Droga krajowa B35 (Austria)">
Droga krajowa B35 (Austria)

Droga krajowa B35 (Retzer Straße) - droga krajowa w północno-wschodniej Austrii. Trasa zaczyna się na przedmieściach Krems an der Donau (skrzyżowanie z B3) i biegnie ku północy do miasta Retz i dalej do dawnego przejścia granicznego z Republiką Czeską. W ciągu obwodnicy Pulkau prowadzi wspólnym śladem z drogą B45.

</doc>
<doc id="1431988" url="https://pl.wikipedia.org/wiki?curid=1431988" title="Béatrice Dalle">
Béatrice Dalle

Béatrice Dalle, właściwie Béatrice Françoise Odona Cabarrou (ur. 19 grudnia 1964 w Brest) – francuska aktorka i modelka.
Życiorys.
Urodziła się w Brest, w departamencie Morbihan, w regionie Bretanii. Dorastała w Le Mans, w regionie Kraj Loary, w departamencie Sarthe. Stała się ikoną połowy anonimowych punków, gdy pracowała jako modelka najsłynniejszych fotografów. Kiedy jej zdjęcie ukazało się w czasopiśmie „Photo Revue”, jej osobą zainteresowała się znana agencja artystyczna Artmedia, a jej klientami byli m.in. Yves Montand i Sandrine Bonnaire. Została odkryta dla kina przez reżysera Jean-Jacques’a Beineix.
Zadebiutowała na ekranie główną rolą nieobliczalnej Betty, która pod wpływem silnych emocji, które wywołuje w niej miłość popada w obłęd i dokonuje samookaleczenia w melodramacie Beineixa "Betty Blue" ("37°2 le matin", 1986), za którą otrzymała nominację do nagrody Cezara. We włoskim dreszczowcu "Czarownica" ("La Visione del Sabba", 1988) zagrała współczesną dziewczynę, Maddalenę, oskarżoną o morderstwo, lecz badającym ją psychiatrom mówi, że urodziła się przed trzystu siedemdziesięciu siedmiu laty. Następnie pojawiła się w szeregu głównych ról w filmach francuskich.
Wystąpiła w teledysku norweskiej grupy muzycznej A-ha do przeboju „Move to Memphis” (1991). Zagrała w komediodramacie Jima Jarmuscha "Noc na Ziemi" ("Night on Earth", 199) u boku Winony Ryder i Geny Rowlands, dramacie Abla Ferrary "Zaćmienie" ("The Blackout", 1997) z Matthew Modine, Claudią Schiffer, Dennisem Hopperem i Stevenem Bauerem, lecz obydwie produkcje były komercyjnymi porażkami. Odmówiono jej udziału w dramacie psychologicznym "Szósty zmysł" ("The Sixth Sense", 1998) z Bruce’em Willisem. W kontrowersyjnym projekcie "Głód miłości" ("Trouble Every Day", 2001) z Vincentem Gallo wystąpiła jako kanibal.
Była na okładkach magazynów takich jak „Elle” (w grudniu 1991), „Playboy” (w czerwcu 1997) i „Vanity Fair” (w sierpniu 2019) z raperem JoeyemStarrem.
Życie prywatne.
W latach 1985–1988 jej mężem był Jean-François Dalle. W 1998 spotykała się z aktorem Alessandro Gassmanem, kiedy nieoczekiwanie 7 czerwca poślubił inną kobietę Sabrinę Knaflitz. W latach 1990–2000 była związana z raperem Joeyem Starrem. 3 stycznia 2005 wyszła ponownie za mąż za Guenaëla Meziani, więźnia, który odsiadywał wyrok za zgwałcenie. Jednak w lipcu 2014 doszło do rozwodu.

</doc>
<doc id="1431990" url="https://pl.wikipedia.org/wiki?curid=1431990" title="Gazania splendens">
Gazania splendens



</doc>
<doc id="1431993" url="https://pl.wikipedia.org/wiki?curid=1431993" title="Port Coquitlam">
Port Coquitlam

Port Coquitlam – miasto w Kanadzie, w prowincji Kolumbia Brytyjska, w regionie Greater Vancouver. Znajduje się 27 km na wschód od Vancouver, ulokowane nad zbiegiem rzek: Fraser oraz Pitt.
Port Coquitlam graniczy od północy z Coquitlam, od zachodu z rzeką Coquitlam River a także z miastami Maple Ridge i Pitt Meadows, leżącymi po przeciwnej stronie rzeki Pitt.
Port Coquitlam jest niemal w całości przedzielony przez trakcje Kolei Transkanadyjskiej z dwoma przejazdami podziemnymi. Port Coquitlam powszechnie nazywany jest "PoCo".
Portu Coquitlam nie należy mylić z przyległym do niego i większym miastem Coquitlam.
Historia.
Początkowo obszar był zamieszkany przez plemiona Saliszów Nadmorskich, w tym ludność "Kwikwetlem". Pierwsi europejscy osadnicy rozpoczęli uprawiać rolę nad rzeką Pitt River w 1859. Kolej transkanadyjska przesunęła stację końcową z Vancouver do nabrzeży rzeki Fraser River w 1911. Port Coquitlam otrzymał status miasta dnia 7 marca 1913. Wcześniej Port Coquitlam był głównie obszarem wiejskim, jednakże z powodu rozrostu i rozwoju miasta Vancouver stał się podmiejskim obszarem osiedlowym, zwłaszcza od północnej i południowo-zachodniej strony. Gospodarka zróżnicowała się pod względem przemysłowym i rozwoju handlu, w tym produkcji metali, przemysłu wysokiej technologii, a także transportu.
Demografia.
Liczba mieszkańców Port Coquitlam wynosi 55 958. Język angielski jest językiem ojczystym dla 70,2%, francuski dla 0,9% mieszkańców (2006).
W drugiej połowie lat 90. zanotowano wzrost populacji o poziom 9,8%, z olbrzymią liczbą imigrantów którzy do 2001 stanowili 25% populacji. Język angielski był głównym językiem dla 76% mieszkańców. Wyznawane religie: katolicyzm 36%, protestantyzm 32%, inne 14% oraz ludność bezwyznaniowa 18%.
Transport.
Ze względu na podmiejski charakter, Port Coquitlam zależny jest w dużej mierze od sieci dróg, które umożliwiają sprawne przemieszczanie się ludności i towarów. Dla przykładu, dwie z głównych dróg przelotowych; Shaughnessy Street i Lougheed Highway odpowiednio dzielą Port Coquitlam ze wschodu na zachód oraz z północy na południe.
TransLink zapewnia wiele połączeń autobusowych w całym mieście. Najbardziej używana linia autobusowa w obszarze zespołu miejskiego "Greater Vancouver Regional District" to numer 159.
Linia 159 łączy południowy Port Coquitlam z sięcią metro SkyTrain. Inne linie autobusowe w mieście to 160 i C38. Linia 160 łączy Port Coquitlam z Vancouver. Przebiega ona przez Dworzec Centralny Coquitlam i stację Port Moody. Dwa główne przystanki w mieście obejmują Centrum Port Coquitlam i Dworzec Port Coquitlam. Wiele innych połączeń lokalnych obsługuje obszar Port Coquitlam, w tym C38, które łączy Północny Port Coquitlam z Dworcem Centralnym.
Autostrada Lougheed Highway przebiega przez Port Coquitlam, ciągnąc się z Coquitlam na zachodzie do mostu Pitt River Bridge na wschodzie. Pomimo iż trasa ta powoduje duże zatłoczenie w obszarze Port Coquitlam, jest jedną z niewielu głównych autostrad w
rejonie.
Kolej Transkanadyjska posiada główne trakty kolejowe w centralnej części miasta.
25 kilometrów ścieżek rowerowych i do pieszych wędrówek, znanych jako "Traboulay PoCo Trail", w całości otacza miasto.

</doc>
<doc id="1431995" url="https://pl.wikipedia.org/wiki?curid=1431995" title="Liechtenstein na Letnich Igrzyskach Olimpijskich 2008">
Liechtenstein na Letnich Igrzyskach Olimpijskich 2008

Liechtenstein na Letnich Igrzyskach Olimpijskich 2008 reprezentowało 2 zawodników.

</doc>
<doc id="1431996" url="https://pl.wikipedia.org/wiki?curid=1431996" title="Alina Biernacka">
Alina Biernacka

Alina Biernacka (ur. 30 września 1942 w Warszawie) – polska artystka malarka i poetka, córka kompozytorki i skrzypaczki Grażyny Bacewicz, siostrzenica poetki Wandy Bacewicz, matka malarki i pisarki Joanny Sendłak. 
Ukończyła studia na Wydziale Malarstwa (pracownia prof. Jana Cybisa) ASP w Warszawie. Debiutowała w 1974 na łamach tygodnika "Kultura" jako poetka. Wiersze publikowała w "Więzi", "Sycynie", "Wyspie", "Migotaniach, przejaśnieniach", "Migotaniach". 

</doc>
<doc id="1432002" url="https://pl.wikipedia.org/wiki?curid=1432002" title="ASTM (przedsiębiorstwo)">
ASTM (przedsiębiorstwo)

ASTM (Autostrada Torino–Milano S.p.A.) (pl. "Autostrada Turyn – Mediolan") – należący do Grupy Argo Finanziaria spółka, która kontroluje pięciu koncesjonariuszy włoskich autostrad. W sumie w gestii ASTM leży blisko 500 km. tras w północnych regionach kraju: Piemoncie, Lombardii i Dolinie Aosty. Siedziba ASTM znajduje się w Turynie przy Corso Regina Margherita 165.

</doc>
<doc id="1432004" url="https://pl.wikipedia.org/wiki?curid=1432004" title="Carex chordorrhiza">
Carex chordorrhiza



</doc>
<doc id="1432008" url="https://pl.wikipedia.org/wiki?curid=1432008" title="Željko Petrović">
Željko Petrović

Željko Petrović (, ur. 13 listopada 1965 w Nikšiciu) – czarnogórski trener piłkarski i piłkarz grający na pozycji prawego obrońcy.
Kariera klubowa.
Piłkarską karierę Petrović rozpoczął w stolicy Czarnogóry, Titogradzie, w tamtejszym klubie Budućnost Titograd. W 1986 roku zadebiutował w pierwszej lidze jugosłowiańskiej. Już w pierwszym sezonie przebił się do podstawowego składu. W zespole z Titogradu grał przez trzy sezony, ale nie osiągnął większych sukcesów. W 1990 roku Czarnogórzec przeszedł do Dinama Zagrzeb. W Dinamie także był podstawowym zawodnikiem i w 1991 roku został wicemistrzem Jugosławii. Ogółem w lidze jugosłowiańskiej rozegrał 89 spotkań i zdobył w nich 8 goli.
Latem 1991 roku Petrović trafił do Hiszpanii i został piłkarzem Sevilli FC. W Primera División zadebiutował 22 grudnia w wygranym 1:0 domowym spotkaniu z CA Osasuna. Nie zdołał wywalczyć jednak miejsca w podstawowym składzie i w La Liga rozegrał tylko 11 spotkań.
W 1992 roku Željko odszedł z Sevilli i przeszedł do holenderskiego FC Den Bosch. Na koniec sezonu spadł z tym klubem z Eredivisie do Eerstedivisie, ale w 1994 roku powrócił do pierwszej ligi holenderskiej, gdy podpisał kontrakt z RKC Waalwijk. Tam przez dwa sezony zdobył 13 bramek i wzbudził zainteresowanie szefów PSV Eindhoven. Latem 1996 został zawodnikiem tego klubu i jako podstawowy zawodnik wywalczył z nim mistrzostwo Holandii na koniec sezonu. W PSV grał także w rundzie jesiennej sezonu 1997/1998, w którym klub z Eindhoven wywalczył wicemistrzostwo kraju.
W 1999 roku Czarnogórzec trafił do klubu japońskiej J-League, Urawy Red Diamonds. W Urawie występował przez trzy lata, a jedynym sukcesem było zajęcie drugiego miejsca w 2000 roku w drugiej lidze. Pod koniec 2000 roku wrócił do Holandii, do Waalwijk i był jego zawodnikiem do końca sezonu 2003/2004. Wtedy też zakończył piłkarską karierę w wieku 37 lat.
Kariera reprezentacyjna.
W reprezentacji Jugosławii Petrović zadebiutował 12 września 1990 roku w wygranym 2:0 wyjazdowym meczu z Irlandią Północną. W 1998 roku został powołany przez Slobodana Santrača do kadry na Mistrzostwa Świata we Francji. Tam był podstawowym zawodnikiem Jugosłowian. Wystąpił w grupowych spotkaniach z Iranem (1:0), Niemcami (2:2) oraz Stanami Zjednoczonymi (1:0), a także w 1/8 finału z Holandią (1:2). Mecz Holandią był jego ostatnim w reprezentacji. Łącznie wystąpił w niej 18 razy.
Kariera trenerska.
Po zakończeniu kariery piłkarskiej Petrović został trenerem. 21 sierpnia 2006 roku został zatrudniony na stanowisku pierwszego trenera portugalskiego klubu Boavista FC. W jego debiucie Boavista pokonała Benfikę Lizbona, jednak do października 2006 zespół osiągał przeciętne rezultaty, w efekcie czego Czarnogórzec został zwolniony ze stanowiska. W sezonie 2007/2008 szkolił piłkarzy RKC Waalwijk, jednak nie zdołał awansować z nimi z drugiej do pierwszej ligi holenderskiej. Wraz z początkiem sezonu 2008/2009 został asystentem Martina Jola w Hamburger SV.

</doc>
<doc id="1432009" url="https://pl.wikipedia.org/wiki?curid=1432009" title="Béla III">
Béla III



</doc>
<doc id="1432010" url="https://pl.wikipedia.org/wiki?curid=1432010" title="Béla IV Wielki">
Béla IV Wielki



</doc>
<doc id="1432013" url="https://pl.wikipedia.org/wiki?curid=1432013" title="Wacław Biliński">
Wacław Biliński

Wacław Biliński (ur. 17 stycznia 1921 we Lwowie, zm. 1 kwietnia 1999 w Łodzi) – polski prozaik i scenarzysta filmowy, fotografik.
Ukończył szkołę średnią. W latach 1944-46 służył w LWP. Od 1948 mieszkał w Łodzi. Debiutował w 1951 jako autor audycji radiowych. W latach 1953−1954 był redaktorem Wytwórni Filmów Oświatowych, w latach 1954-1964 i ponownie 1969–1970 pracował w Redakcji Literackiej w Polskim Radiu w Łodzi, w latach 1964–1968 był redaktorem naczelnym tygodnika „Odgłosy”. Był kierownikiem literackim zespołu filmowego "Profil".
Jako dziennikarz odegrał niepochlebną rolę w okresie marca 1968. 
Po odejściu na własne życzenie z tygodnika "Odgłosy" zajmował się wyłącznie pracą literacką. Był autorem scenariuszy dla Teatru Telewizji i filmu oraz słuchowisk radiowych. 
Od dzieciństwa zajmował się fotografią. W 1963 roku wydał album fotograficzny "Łódź jaką znam" dokumentujący realistycznie życie miasta, typy ludzkie i scenki rodzajowe.

</doc>
<doc id="1432014" url="https://pl.wikipedia.org/wiki?curid=1432014" title="Milano Serravalle – Milano Tangenziali">
Milano Serravalle – Milano Tangenziali

Milano Serravalle – Milano Tangenziali – włoska spółka będąca koncesjonariuszem kilku odcinków autostrad w aglomeracji Mediolanu. Na mocy wydanej przez ANAS koncesji do 31 października 2028 spółka będzie operatorem autostrady A7 na odcinku Mediolan - Serravalle Scrivia oraz ciągów obwodowych Mediolanu: A50, A51 i A52. Dodatkowo Milano Serravalle – Milano Tangenziali jest operatorem trasy A53 i Obwodnicy Pawii.
Spółka powstała 28 lipca 1951 jako "SpA per l'Autostrada Serravalle - Milano - Ponte Chiasso". W późniejszym okresie nazwa została zmieniona na "Milano Mare - Milano Tangenziali". Obecna nazwa używana jest od 2005 roku.
Siedzibą spółki jest Mediolan, a jej prezesem jest Giampio Bracchi. Kapitał wynosi 93.600.000 €.

</doc>
<doc id="1432015" url="https://pl.wikipedia.org/wiki?curid=1432015" title="Lekkoatletyka na Letnich Igrzyskach Olimpijskich 2008 – pchnięcie kulą mężczyzn">
Lekkoatletyka na Letnich Igrzyskach Olimpijskich 2008 – pchnięcie kulą mężczyzn

Turniej pchnięcia kulą mężczyzn na Letnich Igrzyskach Olimpijskich 2008 odbył się 15 sierpnia na Stadionie Narodowym w Pekinie. Kwalifikacje do turnieju finałowego rozpoczęły się o godzinie 9:05, a sama runda finałowa - 21:00.
Wymagane minimum A do awansu na Igrzyska Olimpijskie wynosiło 20,30 m, natomiast minimum B 19,80 m.
Złoty medal zdobył Tomasz Majewski z Polski, uzyskując odległość 21,51 metrów.
 
Rekordy.
W poniższej tabeli przedstawione są rekord świata i rekord olimpijski przed rozegraniem turnieju, tj. na 14 sierpnia 2008 roku.
Przebieg zawodów.
Runda kwalifikacyjna.
Awans do rundy finałowej uzyskali kulomioci, którzy spełnili minimum 20,40 m (Q) oraz sześciu z najlepszym wynikiem (q). 

</doc>
<doc id="1432022" url="https://pl.wikipedia.org/wiki?curid=1432022" title="Maia Hirasawa">
Maia Hirasawa

Maia Hirasawa (ur. 5 maja 1980 w Sollentuna) – szwedzka piosenkarka pochodzenia japońskiego i autorka tekstów.
Mieszkała także przez kilka lat w Göteborgu. Na początku swojej kariery występowała w chórkach w zespole Anniki Norlin, Hello Saferide. Jej kariera solowa rozpoczęła się w 2007, kiedy to piosenka "And I Found This Boy" podbiła całą Szwecję. W 2007 wydała album "Though, 'I'm just me", z którego pochodzi singel "Gothenburg" (ang. nazwa Göteborgu). W 2009 wydała kolejny album pt. "Gbg vs. STHLM" (Göteborg vs. Sztokholm).

</doc>
<doc id="1432023" url="https://pl.wikipedia.org/wiki?curid=1432023" title="Abhijeet Gupta">
Abhijeet Gupta

Abhijeet Gupta (ur. 16 października 1989 w Bhilwarze) – indyjski szachista, arcymistrz od 2008 roku.
Kariera szachowa.
Od 1998 r. wielokrotnie reprezentował Indie w mistrzostwach świata i Azji juniorów w różnych kategoriach wiekowych. Największy sukces w dotychczasowej karierze odniósł w 2008 r., zdobywając w Gaziantepie tytuł mistrza świata juniorów do 20 lat. Oprócz tego, w 2004 r. podzielił I m. w mistrzostwach Azji juniorów do 18 lat.
Normy arcymistrzowskie wypełnił na turniejach w Andorze (2006, dz. II m. za Igorem Chenkinem, wspólnie z m.in. Fernando Peraltą, Kevinem Spraggettem, Maximem Rodshteinem i Aleksandrem Delczewem), New Delhi (2007) i Lleidzie (2007, dz. III m. za Aleksandrem Delczewem i Vinayem Bhatem, wspólnie z Lewanem Aroszidze i Thomasem Lutherem).
Do innych jego indywidualnych sukcesów należą m.in. dz. II m. w Balaguerze (2006, za Aleksandrem Delczewem, wspólnie z Azerem Mirzojewem, Władimirem Bakłanem i Julio Grandą Zunigą), I m. w Nowym Delhi (2008, turniej "Parsvnath International Open"), dz. I m. w Kawali (2010, wspólnie z Adamem Tuchajewem), I m. w Dubaju (2011), I m. w Londynie (2011, turniej "London Chess Classic Open"), dz. I m. w Visakhapatnamie (2011, wspólnie z m.in. Henrikiem Danielsenem), I m. w Filadelfii (2012), I m. w Kawali (2012), dz. I m. w Al-Ajn (2013, wspólnie z m.in. Martynem Krawciwem), dz. II m. w Dżakarcie (2013, za Aleksiejem Driejewem, wspólnie z m.in. Nigelem Shgortem i Ołeksandrem Moisejenko), I m. w Gurgaonie (2014) oraz I m. w Taszkencie (2014, memoriał Gieorgija Agzamowa).
W 2011 r. uczestniczył w rozegranym w Chanty-Mansyjsku turnieju o Puchar Świata, w I i II rundzie wyeliminował Raufa Mamedowa i Samuela Shanklanda, natomiast w III przegrał z Bu Xiangzhi i odpadł z dalszej rywalizacji.
Wielokrotnie reprezentował Indie w turniejach drużynowych, m.in.:
Najwyższy ranking w dotychczasowej karierze osiągnął 1 października 2012 r., z wynikiem 2667 punktów zajmował wówczas 83. miejsce na światowej liście FIDE, jednocześnie zajmując 4. miejsce wśród indyjskich szachistów.
W roku 2013 został laureatem nagrody Arjuna Award.

</doc>
<doc id="1432027" url="https://pl.wikipedia.org/wiki?curid=1432027" title="Maria Bigoszewska">
Maria Bigoszewska

Maria Bigoszewska (ur. 30 września 1951 w Gnieźnie) – polska poetka.
Absolwentka filologii polskiej oraz Wyższego Studium Scenariuszowego PWSFTViT w Łodzi. Dziennikarka, felietonistka, autorka słuchowisk radiowych. Publicystka m.in. tygodnika Kultura, gdzie prowadziła dział poezji i miesięcznika Magazyn Rodzinny. Redaktorka Głosu Wolnego, gazety wydawanej podczas I Zjazdu delegatów Solidarności w gdańskiej Oliwii. Debiutowała w 1976 w telewizyjnym programie poetyckim. Dwie pierwsze książki – "Prawą i lewą stronę świata" oraz "Gołębia" – ogłosiła jako Bigoszewska-Juruś. Należy do Stowarzyszenia Pisarzy Polskich. Mieszka w Warszawie. Córka Marii Janiny, odznaczonej Medalem Sprawiedliwej wśród Narodów Świata i Kazimierza, uczestnika wojny polsko-bolszewickiej w 1920, żołnierza Bitwy Warszawskiej, jeńca oflagów w Woldenbergu i Sandbostel. Jego bratem był Mieczysław Bigoszewski, podpułkownik kawalerii Wojska Polskiego.

</doc>
<doc id="1432028" url="https://pl.wikipedia.org/wiki?curid=1432028" title="Mieczysław Więckowski">
Mieczysław Więckowski

Mieczysław Nicefor Więckowski (ur. 11 kwietnia 1895 w Podgórzu, zm. 13 maja 1926 w Lublinie) – pułkownik Sztabu Generalnego Wojska Polskiego, kawaler Orderu Virtuti Militari.
Dzieciństwo i młodość.
Urodził się 11 kwietnia 1895 w ówczesnym Wolnym Królewskim Mieście Podgórze, w rodzinie Ferdynanda i Eugenii z domu Bartsch. Był młodszym bratem pułkownika dyplomowanego piechoty Erwina Emila Janusza (1894–1975).
W 1913 zdał egzamin maturalny w c. k. Gimnazjum III w Krakowie. Od 1910 roku pracował w uczniowskiej organizacji „Zarzewie”. Od samego początku w 1911 roku należał do Drużyn Strzeleckich, a od 1912 w Skautingu i Drużynach Polowych Sokoła. W styczniu 1913 roku został plutonowym IV plutonu II drużyny, a w marcu 1913 r. – instruktorem. Wkrótce ukończył kurs oficerski pod kierunkiem pułkownika Zygmunta Zielińskiego.
I wojna światowa - Legiony Polskie, POW.
Wybuch wojny zastał Więckowskiego na obozie wędrownym. Na wiadomość o tym natychmiast udał się do Krakowa i przeszedł ćwiczenia w VIII Drużynie Polskiego Sokoła Krakowskiego pod komendą ówczesnego majora Bolesława Roji. Otrzymał stopień chorążego. Oddziały Sokoła weszły w skład utworzonego 2 pułku piechoty Legionów Polskich jako II batalion. Razem z pułkiem 30 września 1914 roku wyruszył do walki w Karpaty jako dowódca II plutonu 7 kompanii. Przeszedł cały szlak bojowy uczestnicząc w bitwach: Krasfalu, Pasieczna, Nadwórna, Hwozd, Młotków, Zielona, Kosmacz, Okermeso, Kliwa. Po bitwie pod Młotkowem za dzielność został mianowany podporucznikiem. Ciężka zimowa kampania wykończyła słaby organizm Więckowskiego, który dostał tyfusu. Był leczony początkowo w szpitalu cholerycznym w Marmarosz Sziget, a potem w Wiedniu. W wyniku powikłań zaczął chorować na serce. Przy wypisie ze szpitala zakwalifikowany został jako niezdolny do służby wojskowej.
Pomimo słabego zdrowia 4 lipca 1915 roku stawił się w 4 pułku piechoty i został przydzielony do III baonu porucznika Edwarda Szarauca. Z 4 pułkiem przeszedł cały szlak bojowy uczestnicząc w bitwach: Majdan Borzechowski, Jastków i pościg do Majdanu Krasienińskiego (mianowany dowódcą 1 kompanii w miejsce rannego porucznika Bończy-Uzdowskiego. Następnie walczył pod Bartnikiem, Kozłówką, Kieszówką, Łysobykami i pozostałych bitwach i utarczkach na Lubelszczyźnie.
Uczestniczył w ciężkim marszu na Wołyń do Czeben nad Styrem, następnie w bitwach: Koszyszcze, Kostiuchnówka, Optów, Maniewicze, Gródek, Sitowicze, Rudka Miryńska.
Mieczysław Więckowski należał do najbardziej zdyscyplinowanych i walecznych żołnierzy pułku Mając zaledwie 21 lat został awansowany na kapitana (wrzesień 1916). Po kampanii na Wołyniu Więckowski na krótko został dowódcą batalionu II Obozu Szkolnego w Ostrowie.
W wyniku kryzysu przysięgowego (sierpień 1917) wrócił do 4 pułku, gdzie stał się jednym z głównych organizatorów oporu przeciwko złożeniu przysięgi. Po złożeniu oświadczenia, że przysięgi nie złoży, został 24 sierpnia 1917 roku zwolniony z Legionów. Wkrótce dostał rozkaz odprowadzenia swoich podwładnych (305 ludzi) do obozu internowania w Szczypiórnie. Chciał z nimi tam pozostać, ale rozkazem Komendy Legionów musiał natychmiast stawić się do Krakowa. Ze względu na zły stan zdrowia został zwolniony do cywila. Zapisał się na medycynę. W tym czasie działał i kładł podwaliny pod krakowskie POW. Został szefem sztabu Komendy Naczelnej nr 2 w Krakowie (Komendant mjr Władysław Bończa-Uzdowski), której podlegały okręgi: Kraków, Lwów, Podkarpacie. Kierował pracami organizacyjnymi w całej Małopolsce Zachodniej.
Polska niepodległa.
Po mobilizacji i zajęciu Krakowa przez Wojsko Polskie Więckowski powrócił do wojska, gdzie początkowo został mianowany Szefem Bezpieczeństwa, a potem dowódcą II batalionu 4 pułku piechoty Legionów. Wkrótce został przydzielony do Dowództwa Okręgu Krakowskiego na stanowisko Szefa Oddziału Operacyjnego. Gdy wybuchła wojna polsko-ukraińska, na własną prośbę dostał się do dowództwa „Wschód” do generała Rozwadowskiego jako oficer operacyjny. Wkrótce Więckowski został odwołany z zajmowanego stanowiska i przeniesiony do Warszawy najpierw na stanowisko referenta, potem szefa sekcji, wreszcie na szefa I Oddziału Naczelnego Dowództwa. W czasie Bitwy Warszawskiej prosił kilkakrotnie szefa sztabu o przeniesienie na front. Wkrótce na froncie zginął jego brat, porucznik 4 pułku piechoty Legionów Tadeusz Więckowski. Mieczysław znowu starał się o przeniesienie na front w celu odszukania zwłok i pomszczenia brata. Dowództwo kategorycznie odmówiło. Wkrótce Więckowski został mianowany w wieku 24 lat na stanowisko generała podporucznika (6 maja 1920 r.). Miał bezpośredni kontakt z Komendantem.
We wrześniu 1921 roku ukończył I Kurs Normalny Wyższej Szkoły Wojennej w Warszawie z wynikiem bardzo dobrym i pozytywną opinią dyrektora nauk, pułkownika Louisa Faury. Po kursie przydzielony został do Dowództwa Okręgu Korpusu Nr II w Lublinie na stanowisko zastępcy szefa sztabu. Wkrótce został szefem sztabu DOK II. W 1924 roku 29-letni Więckowski dostał pochwałę od Szefa Sztabu Generalnego i Inspektora Armii Nr V, a w listopadzie 1925 został dowódcą 7 pułku piechoty Legionów w Chełmie.
Obowiązki dowódcy pułku pełnił do przewrotu majowego. W wyniku sytuacji w państwie oraz mowy marszałka Wojciecha Trąmpczyńskiego, wysłał żołnierzy pułku na pomoc rządowi, sam zaś, aby uniknąć konieczności opowiedzenia się po którejkolwiek ze stron, postanowił odebrać sobie życie. Zmarł 13 maja 1926 roku w Wojskowym Szpitalu Okręgowym w Lublinie. Pochowany na cmentarzu Powązkowskim w Warszawie - kwatera 45 rząd 6, grób 1 i 2

</doc>
<doc id="1432029" url="https://pl.wikipedia.org/wiki?curid=1432029" title="Mare Foecunditatis">
Mare Foecunditatis



</doc>
<doc id="1432030" url="https://pl.wikipedia.org/wiki?curid=1432030" title="Morze Żyzności">
Morze Żyzności



</doc>
<doc id="1432032" url="https://pl.wikipedia.org/wiki?curid=1432032" title="Tiga (wyspa)">
Tiga (wyspa)

Tiga (Tokanod) – jedna z wysp w archipelagu Wysp Lojalności w Nowej Kaledonii na Oceanie Spokojnym. Położona 35 km od wyspy Lifou i 24,5 km od wyspy Maré. 
Przynależność administracyjna.
Według podziału administracyjnego Nowej Kaledonii wyspa należy do gminy Lifou, która jest częścią jednej z trzech nowokaledońskich prowincji - Wysp Lojalności (fr. "Province des îles Loyauté"). 
Geografia.
Powierzchnia wyspy wynosi 10 km² (6 km długości i 2 km szerokości). Maksymalna wysokość wynosi 76 m n.p.m.

</doc>
<doc id="1432033" url="https://pl.wikipedia.org/wiki?curid=1432033" title="Teatr Bajka w Warszawie">
Teatr Bajka w Warszawie

Teatr Bajka – teatr działający w latach 2004-2011 w Warszawie przy ul. Marszałkowskiej 138.
Teatr Bajka to była głównie scena impresaryjna o profilu rozrywkowym. W repertuarze znajdywały się komedie, farsy, kabarety, koncerty, planowane były spektakle muzyczne oraz obyczajowe.
Historia.
Teatr Bajka rozpoczął swoją działalność 20 września 2004 roku w budynku po kinie, które upadło. Przeprowadzono gruntowny remont, mający na celu przystosowanie pomieszczeń do potrzeb teatru. Stworzono foyer, a sala została zaadaptowana dla potrzeb 400 osób, zamontowano oświetlenie teatralne, poprawiono też akustykę. Teatr posiada scenę o wymiarach 6 m × 10 m oraz ekran kinowy. 22 lipca 2011 teatr został zamknięty. Następnie w budynku rozpoczął działalność Teatr Kwadrat.

</doc>
<doc id="1432034" url="https://pl.wikipedia.org/wiki?curid=1432034" title="Samsung z370">
Samsung z370



</doc>
<doc id="1432036" url="https://pl.wikipedia.org/wiki?curid=1432036" title="Wojna w Osetii Południowej w latach 1991-1992">
Wojna w Osetii Południowej w latach 1991-1992



</doc>
<doc id="1432038" url="https://pl.wikipedia.org/wiki?curid=1432038" title="Autostrada A54 (Włochy)">
Autostrada A54 (Włochy)

Autostrada A54 (Zachodnia Obwodnica Pawii) () – autostrada w północnych Włoszech stanowiąca zachodnie obejście Pawii. Droga została oddana do użytku w roku 1994. Operatorem trasy jest spółka Milano Serravalle – Milano Tangenziali.

</doc>
<doc id="1432039" url="https://pl.wikipedia.org/wiki?curid=1432039" title="Ciril Kosmač">
Ciril Kosmač

Ciril Kosmač (ur. 28 września 1910 w Slapie ob Idrijci, zm. 28 stycznia 1980 w Lublanie) – słoweński prozaik epoki przedwojennego socrealizmu, redaktor. Oprócz tekstów prozatorskich pisał artykuły o tematyce turystycznej w prasie codziennej, a także w czasopismach związanych z literaturą piękną, jak na przykład „Nov svet” czy „Naša sodobnost”. Zajmował się także tłumaczeniem literatury zagranicznej, np. z języka angielskiego i włoskiego.
Życiorys.
Urodził się w rodzinie rolniczej. Uczęszczał do szkoły podstawowej w swoim rodzinnym mieście. Następnie zapisał się do szkoły zawodowej w Goricy, które w tamtym czasie znajdowały się (wraz ze sporą częścią Przymorza) we Włoszech. Z powodu ciężkiej sytuacji rodzinnej przerwał naukę po dwóch latach. W latach 1927–1928, w Tolminie, uczęszczał prywatnie do trzeciej klasy, po której przystąpił do egzaminów maturalnych.
Już jako nastolatek działał w tajnej narodowo-rewolucyjnej organizacji młodzieży primorskiej TIGR (skrót pochodzący od pierwszych liter nazw: Trst (Triest), Istra (Istria), Gorica in Reka (Rijeka), która działała w całej Wenecji Julijskiej, za co w listopadzie roku 1929 został aresztowany przez faszystów. Odsiadywał wyroki w więzieniach w Goricy, Koprze, a także w więzieniach rzymskich Regina Coeli oraz w Trieście. Na procesie w Trieście, w roku 1930 był najmłodszym oskarżonym. Został uniewinniony. Nałożono na niego jednak dwa lata srogiego nadzoru policyjnego.
W 1931 r. uciekł przez granicę do Lublany, gdzie mieszkał przez kilka lat. Współpracował przy tworzeniu takich czasopism jak „Naš rod, „Val”, „Istra”, czy „Zvon”. Przed wojną pracował w primorskim, emigranckim czasopiśmie „Istra”, czy „Jadranski kalendar”. Pisał także w magazynach dotyczących literatury pięknej pt. „Ljubljanski zvon” oraz „Sodobnost”, „Naša sodobnost” czy „Nov svet”.
W roku 1938 wyjechał do Paryża na stypendium francuskiego ministerstwa spraw zagranicznych. Po zakończeniu czteromiesięcznego stypendium zatrudnił się w jugosłowiańskiej placówce dyplomatycznej. W maju 1940 roku Niemcy zajęli Paryż, a Kosmač uciekł do Marsylii. W roku 1942 opuścił Marsylię, a następnie przez Hiszpanię oraz Portugalię wyjechał do Londynu, gdzie pozostał do marca 1944 roku.
Z Londynu przeniósł się, przez Egipt, do włoskiego miasta Bari, gdzie w marcu 1944 r. przystąpił do jugosłowiańskich partyzantów. W kwietniu 1944 r. przeniósł się z Bari na wyzwolone terytorium regionu Bela Kraijna (Słowenia). Tam w latach 1944–1946 pracował jako urzędnik słoweńskiego sprawozdawcy.
Po zakończeniu wojny był redaktorem w tygodniku „Tovariš”. Związany był także z produkcją filmów w wytwórni filmowej Triglav w Lublanie. Ostatecznie poświęcił się jednak pisarskiej karierze.
Twórczość.
Początek twórczości Kosmača, a zarazem pierwszy okres jego tworzenia, wiązał się przede wszystkim z myślą narodowowyzwoleńczą. Zainteresowanie jakim darzył naród słoweński wyraźnie widać w artykule pt. "V pričakovanju dvanajste ure (W oczekiwaniu na godzinę" "dwunastą") dotyczącym Srečka Kosovela.
Tematyka początkowej twórczości Kosmača dotyczy imigracji pisarzy, czy też trudności, jakie napotykał jego naród. Jego zbiory mają w większości charakter autobiograficzny, a teksty zawierają myśl narodową. Do tytułów, które takie tematy poruszają zaliczyć można na przykład krótkie formy prozatorskie: "Božična noč v ječi (Wigilia w więzieniu), Potepuh Najdú (Włóczęga Najdu"), "V znamenju rojstva in prerojenja (Piętno urodzenia i odrodzenia), Božično pismo iz celice (Świąteczny list z komórki), Velika Nedelja (Wielka Niedziela)," "Hodil po zemlji sem naši (Chodziłem po naszej ziemi), Kraška simfonija" ("Symfonia z Krasu"; bajka) i inne. Wszystkie te utwory łączy motyw narodowych represji. Narracja jest tutaj w większości przypadków pierwszoosobowa. Większość tytułów ma także znaczenie symboliczne. Swój zmysł szkolił, inspirując się dziełami Ivana Cankara, szczególnie jeśli chodzi o wspomnianą symbolikę.
Motyw prześladowań i oporu narodowego ma miejsce również w nowelach Kosmača pt. "Cerkovnik Martin (Kościelny Marcin)" (1933), "Zločin Bernarda Tula (Zbrodnia Bernarda Tula) z 1934 r., oraz Gosenica (Gąsiennica) (1936)."
"Gosenica" nie jest typowo narracyjna (występuje narracja pierwszoosobowa). Kosmač zrezygnował z wcześniejszych, marzycielskich motywów i scen opisujących Kras. Tytułowa Gosenica i jej zwieńczenie jest metaforą kraju, który lekceważy osobistą wolnością człowieka i godnością narodu. Akcja utworu odbywa się w rzymskim więzieniu.
Kosmač napisał również naturalistyczny i krytykujący społeczeństwo reportaż pt. "Hiša št. 14 (Mieszkanie nr 14)" (1934). W utworze tym przedstawił miejskich „rozbitków” w systemie faszystowskim. Przed owym reportażem napisał również nowelę "Človek na zemlji" ("Człowiek na ziemi"). W utworze tym Kosmač porusza temat ludności miejscowości Tolmin – miejsca gdzie mieszkają wszyscy ważniejsi bohaterowie i gdzie odgrywają się najważniejsze sceny jego twórczości. Nowela ta jest również dowodem na to, że Kosmač potrafił wyeksponować pewną życiową mądrość, czy pogłębić jakąś filozoficzną myśl. Po raz pierwszy zastosował tutaj skonstruowany na kształt dramatu dialog, a postacie wyróżniały się swoją indywidualnością z charakterystycznym stylem wypowiadania się.
Zbiorem nowel pt. "Sreča in kruh (Szczęście i chleb)" z 1946, zakończył pierwszy etap swojej twórczości. Znajdują się w nim szkice oraz nowele o następujących tytułach: "Sreča (Szczęście)" z 1936, "Kruh (Chleb)" z 1936, "Gosenica (Gąsiennica)" 1936, "Tistega lepega" "dne (Tego pięknego dnia)" (1938), "Življenje in delo Venca Poviškaja (Życie i praca Venca Poviškaja" (1937) oraz "Človek na zemlji (Człowiek na ziemi") z 1935.
W noweli "Sreča" Kosmač w dowcipny sposób opisuje ludzką ucieczkę od szczęścia, tytułowe szczęście uosabia dziewczyna o imieniu Sreča. Zjawisko „szczęścia” pisarz przedstawił w sposób groteskowy. Na koniec utworu ukazuje również śmierć, którą autor ukazuje jako życiowy nonsens. Obecny jest opis tęsknoty oraz rozczarowania. W noweli "Kruh" bohaterem jest dziwak i żebrak, którego Kosmač w sposób metaforyczny określa mianem człowieka mającego doprowadzić do społecznego niepokoju („družbeni prevrat”).
W noweli "Tistega lepega dne" Kosmač zawarł wiele humoru, folkloru (ślub czy przysłowia), a także satyrę na temat faszystów. Stosunek do człowieka jest w pewnym stopniu szyderczy. Powtarzać się będą także pewne postacie z noweli "Žvljenje in delo Venca Povškaja." Druga część noweli ukazuje tragedię „szaleńca”, którego tłamsi erotyczny instynkt, czy przekonanie, że jest jedynie „beznadziejnym” eksperymentem. Ostatecznym wyjściem z sytuacji jest śmierć. W przeciwieństwie do niektórych utworów, gdzie Kosmač wprowadza elementy oniryczne, groteskowe lub też dotyczące zaburzeń psychicznych, we wspomnianych wyżej nowelach dominuje realistyczny typ narracji.
Utwór "Zlato (Złoto)" (1941) ponownie ukazuje zainteresowanie autora fantastyką. Bohater tej noweli egzystuje w realnym i wyśnionym świecie jednocześnie. Fantastyka stała się ważnym elementem w powojennej prozie autora.
W powieści "Pomladni dan (Wiosenny dzień)", zawarł historie, które nawiązywały do jego lat dziecięcych i okresu dorastania. Pierwsza publikacja tego dzieła miała miejsce w czasopiśmie „Nov svet” (1950), druga zaś została wydana w formie książkowej w roku 1953. Powieść złożona jest z kilku historii, które łączy pierwszoosobowy narrator. Autor przedstawia tutaj motyw śmierci, ukazuje tematykę smutku, cierpienia, ale także miłosny entuzjazm.
W partyzanckiej noweli "Očka Orel (Tatuś Orzeł)" z roku 1949 występuje typ narracji, który zawiera elementy ludowe. Bohater miał stanowić symbol narodu. W utworze Kosmač połączył dwa fundamenty swojej twórczości, tj. symbolikę oraz fantastykę. Bohatera cechuje symboliczna – zarówno osobista, jak i narodowa siła, a także upór oraz uwielbienie wolności. Nowela "Očka Orel" była podstawą dla scenariusza pierwszego słoweńskiego artystycznego filmu pt. "Na svoji zemlji". Scenariusz do filmu napisany został w roku 1949 przez Kosmača.
Motywy fantastyczne pojawiają się również w innych znanych nowelach Kosmača, np. w utworze pt. "Balada o trobenti in oblaku" wydany w roku 1956 (w polskim tłumaczeniu Marii Krukowskiej – "Ballada o trąbce i obłoku") oraz w "Tantadruju" (polski tytuł to "Tantatin", również w tłumaczeniu Marii Krukowskiej) z 1959 r.
W noweli "Tantadruj" Kosmač przedstawia czytelnikowi historię upośledzonego umysłowo chłopca, – Tantadruja (Tantatina). Jego największym pragnieniem jest śmierć, w której doszukuje się szczęścia. Utwór jest historią o dobroci, miłości, a szczególnie o ludzkiej wyjątkowości i tęsknocie za nieosiągalnym. W epilogu autor przedstawia swój pogląd na twórczość, która według niego może ocalić ludzkie uczucia i emocje.
"Balada o trobenti in oblaku (Ballada o trąbce i obłoku)" to nowela mówiąca o ludzkim cierpieniu i śmierci. Helga Glušič uważa, że jest jednym z najciekawszych i najlepszych dzieł Kosmača. [Por. Helga Glušič, "Spremna beseda" W: "Balada o trobenti in oblaku," Mladinska knjiga v Ljubljani, 1974]. Dowodem na to może być fakt, że historia głównego bohatera została sfilmowana przez France Štiglica w roku 1961 (film posiadał taki sam tytuł jak utwór Kosmača), zaś w 1963 r. przerobiono ją na słuchowisko radiowe. Początkowo nowelę wydano w czasopiśmie „Naša sodobnost” w roku 1956, a następnie w 1957 r. Pierwszą wersję tekstu Kosmač zawdzięcza przyjacielowi France Vregowi – Miletowi, którego pisarz przedstawia jako pomysłodawcę owego dzieła. Zaś w drugiej wersji, tym razem już książkowej Kosmač wprowadził wiele poprawek. Autor ukazuje losy zwykłego, prostego człowieka, który wkracza w świat zawładnięty wojną oraz rewolucją. Nowela złożona jest z trzech części, które wyznaczają trzy różne tematy, dotyczące głównych bohaterów utworu. Tematy są ze sobą spójnie powiązane. Najważniejszą postacią wydaje się być rolnik Temnikar, który stanowi symbol uporu, dumy, spokoju, odwagi i gotowości do walki, w której ma wziąć niebawem udział. Każdy z nich przeżywa najważniejszy okres swojego życia. Dochodzi do tego jeszcze sama symbolika tytułu, związanego z trąbką, która wraz z dźwiękiem wyklepywania kosy ma oznaczać budzącą strach nadchodzącą śmierć.
Poza największymi dziełami Kosmača, do których należą "Pomladni dan, Tantadruj", czy "Balada o trobenti in oblaku", autor stworzył jeszcze inne utwory, będące jedynie fragmentami niewydanych i niedokończonych dzieł. Należą do nich: "Prebujenje (Przebudzenie)" z roku 1945, "Dragičeva smrt (Śmierć Dragiča)" z 1946 – będąca fragmentem niedokończonej powieści "Domovina na vasi (Ojczyzna na wsi)", "Težka nedelja (Ciężka niedziela" – 1948, jest to również fragment niedokończonej powieści, "V žagi (W tartaku)", 1950, "Hudo je" "človek moj (Jest zła, człowieku)" (1950), "Smrt nedolžnega velikana (Śmierć niewinnego giganta)" (1952r.), "Pot v Tolmin" ("Podróż do Tolmina)" (1953) oraz "Beli konj (Biały koń)" z 1956.
Kosmač dobrze rozumiał psychikę wszelkiego rodzaju outsiderów, cudaków, ludzi pracujących na roli i drobnomieszczan oraz wszystkich tych, którzy byli w pewien sposób „problematyczni”. Przedmiotem jego twórczości był właśnie człowiek, przyroda zaś w mniejszym stopniu. W sposobie narracji zastosował niektóre z technik obecnych u Prousta. Mimo to jego filozofia odnosząca się do rzeczywistości nie pokrywa się z filozofią Prousta. Kosmač w swoich dziełach zadawał ważne pytania dotyczące współczesnych dla niego czasów, czy związane z wolnością bohatera, losami narodu i kraju lub też takie, które mają poruszyć sumienie człowieka. W prozie Kosmača trudno znaleźć jakiekolwiek elementy sentymentalności. Pojawia się za to ironia i humor, które to elementy uniemożliwiają przedostanie się do jego opowiadań owej sentymentalności.
Kosmač przenosi charakter i zachowania ludzi z rzeczywistości w świat swoich utworów. Historie Kosmača są łatwe w odbiorze, mimo że nie są kompozycyjnie jednolite. Język w jego utworach związany jest z pięknem, jakie oferuje wartość życia, wpływają na niego także jego uczucia i wspomnienia oraz wrażliwe postrzeganie świata. Świat Kosmača zakorzeniony jest w ludowej mądrości, którą bohaterowie jego utworów akceptują i przyjmują jako ich świat.

</doc>
<doc id="1432040" url="https://pl.wikipedia.org/wiki?curid=1432040" title="Ryszard Binkowski">
Ryszard Binkowski

Ryszard Binkowski (ur. 12 września 1940 r. we wsi Gospodarz koło Łodzi) – polski prozaik i scenarzysta filmowy.
Ukończył studium nauczycielskie (Łódź). W latach 1964-70 pracował w szkolnictwie. Debiutował w 1967 r. na łamach tygodnika "Odgłosy" (Łódź) jako prozaik.

</doc>
<doc id="1432041" url="https://pl.wikipedia.org/wiki?curid=1432041" title="Andrea Nemeth">
Andrea Nemeth

Andrea Nemeth (ur. 1978) – kanadyjska aktorka filmowa i telewizyjna.

</doc>
<doc id="1432045" url="https://pl.wikipedia.org/wiki?curid=1432045" title="Autostrada A53 (Włochy)">
Autostrada A53 (Włochy)

Autostrada A53 (Autostrada Bereguardo - Pawia) – autostrada w północnych Włoszech. Arteria zapewnia połączenie autostrady A7 z miastem Pawia. Droga biegnie wzdłuż koryta rzeki Ticino. Koncesjonariuszem autostrady jest mediolańska spółka Milano Serravalle – Milano Tangenziali.

</doc>
<doc id="1432046" url="https://pl.wikipedia.org/wiki?curid=1432046" title="Leuchtenbergia principis">
Leuchtenbergia principis

Leuchtenbergia principis – gatunek sukulenta z rodziny kaktusowatych ("Cactaceae"), jedyny przedstawiciel monotypowego rodzaju Leuchtenbergia Hook. Występuje w północnym i środkowym Meksyku: Coahuila, Guanajuato, Hidalgo, San Luis Potosi, Zacatecas.
Biologia i ekologia.
Rośliny kwitną wczesnym latem. Gatunek występuje na rozległym obszarze, nie rośnie w skupiskach. Najczęściej spotykany na górzystych terenach meksykańskiego stanu Coahuila.
Systematyka.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Cacteae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Leuchtenbergia" Hook..

</doc>
<doc id="1432050" url="https://pl.wikipedia.org/wiki?curid=1432050" title="Leuchtenbergia">
Leuchtenbergia



</doc>
<doc id="1432053" url="https://pl.wikipedia.org/wiki?curid=1432053" title="Jerzy Bula">
Jerzy Bula

Jerzy Bula (ur. 6 września 1944, zm. 31 stycznia 2023) – polski lekkoatleta specjalizujący się w rzucie oszczepem. 
Dwukrotny medalista mistrzostw Polski, reprezentant kraju w meczu międzypaństwowym przeciwko USA w 1965 (3 miejsce z wynikiem 72,98). Bronił barw MKS-u Rybnik (1960), Startu Rybnik (1962 - 1964), Śląska Wrocław (1965), Unii Krywałd (1966 - 1968) oraz Górnika Zabrze (od 1969). Rekord życiowy: 78,98 (9.05.1965, Warszawa).

</doc>
<doc id="1432054" url="https://pl.wikipedia.org/wiki?curid=1432054" title="Keenen Ivory Wayans">
Keenen Ivory Wayans

Keenen Ivory Wayans (ur. 8 czerwca 1958 w Nowym Jorku) – amerykański reżyser, scenarzysta, aktor i producent filmowy.
Życiorys.
Wczesne lata.
Urodził się w Nowym Jorku jako syn Howella Stoutena Wayansa, menadżera supermarketu, i Elviry Alethiy (z domu Green), pracowniczki socjalnej. Miał czterech braci - Dwayne’a (ur. 1957), Damona (ur. 1960), Shawna (ur. 1971) i Marlona (ur. 1972) oraz pięć sióstr - Diedre, Elvirę, Kim (ur. 1961), Nadię i Vonnie. Jego ojciec był Świadkiem Jehowy. Wychowywał się w Fulton Houses na nowojorskim Manhattanie. Uczęszczał na Tuskegee University, gdzie zdobył stypendium.
Kariera.
Miał umiarkowane sukcesy w stand-up w Nowym Jorku i zrezygnował z dalszej kariery komika. Przeniósł się do Los Angeles. Pojawił się jako Ray Brewster w telewizyjnej komedii NBC "Irene" (1981) z Irene Carą i Julią Duffy, a następnie w drugim odcinku sitcomu NBC "Zdrówko" (1982) jako klient w barze. Był komikiem w biograficznym dramacie Boba Fosse’a "Star 80" (1983) z Mariel Hemingway. W operze mydlanej NBC "For Love and Honor" (1983-84) grał rolę szeregowego Duke’a Johnsona. Podczas tworzenia stand-up poznał swojego idola Eddiego Murphy’ego, a także napisał i pojawił się w klasycznym koncercie Murphy’ego "Raw". 
Wystąpił gościnnie w serialu "Posterunek przy Hill Street" (1987) jako Raymond Jackson i operze mydlanej NBC "Inny świat" (1987) jako profesor Lawrence. Napisał scenariusz, wyreżyserował i zagrał Jacka Spade'a w komedii sensacyjnej "Dorwę cię krwiopijco" ("I'm Gonna Git You Sucka", 1988).
W latach 1990-94 stworzył i wyprodukował program komediowy Fox's "In Living Color", gdzie gwiazdami byli: Jim Carrey, Jamie Foxx, David Alan Grier i reszta braci Wayans, a także Rosie Perez.
Z Shawnem i Marlonem stworzył dwie pierwsze części "Strasznego filmu". Jest także reżyserem filmu "Mały".
Życie prywatne.
16 czerwca 2001 ożenił się z Daphne Wayans. Mają pięcioro dzieci: cztery córki - Jolie Ivory Imani (ur. 1992), Nalę Yasmeen (ur. 1996), Bellę Ivory Azizę (ur. 2001), Daphne Ivory Shivę (ur. 2003) oraz syna Keenena Ivory Jr.(ur. 1998). 11 grudnia 2006 doszło do rozwodu. Od listopada 2007 do roku 2013 był związany z Brittany Daniel.

</doc>
<doc id="1432056" url="https://pl.wikipedia.org/wiki?curid=1432056" title="Garowe">
Garowe



</doc>
<doc id="1432057" url="https://pl.wikipedia.org/wiki?curid=1432057" title="Włodzimierz Gulgowski">
Włodzimierz Gulgowski

Włodzimierz Gulgowski (także Wlodek Gulgowski, ur. 13 lutego 1944 w Łodzi) – polski pianista jazzowy, kompozytor i aranżer. Studiował w klasie fortepianu w warszawskiej PWSM.
Działalność zawodowa.
Zadebiutował jako pianista w amatorskim zespole grającym muzykę swing, a następnie współpracował z New Orleans Stompers. Z zespołem tym brał udział w nagraniach płytowych (listopad 1963). Na Międzynarodowym Festiwalu Muzyki Jazzowej Jazz Jamboree w Warszawie w 1963 roku wystąpił jako pianista Kwartetu Zbigniewa Namysłowskiego (z Czesławem Bartkowskim, Tadeuszem Wójcikiem i Z. Namysłowskim). Z zespołem tym wziął udział w wielu koncertach i nagraniach. W roku 1965 wraz z innymi polskimi muzykami jazzowymi wystąpił w filmie "Jazz aus Polen" (reż. Janusz Majewski, realizacja Joachim Berendt dla telewizji RFN).
Niedługo później wyemigrował do Szwecji, gdzie zaczął współpracować z czołowymi zespołami jazzowymi Skandynawii i USA. Sporo komponował na potrzeby filmu, telewizji i radia. W wielu nagraniach towarzyszył mu Z. Namysłowski, Gulgowski współpracował też z amerykańskim perkusistą Tonym Williamsem. W 1974 roku Michał Urbaniak zaprosił Gulgowskiego do zrealizowania wspólnych koncertów w USA. Zaowocowało to nie tylko wspólnymi występami, lecz także dwiema płytami długogrającymi.
Gdy wrócił do Szwecji, założył własny zespół, który nazwał Made in Sweden z perkusistą Steve'em Gaddem i kontrabasistą Anthonym Jacksonem. Sam Gulgowski grał na keyboardzie.
Przez pewien czas współpracował z czołowym szwedzkim zespołem popowym ABBA, dla którego pisał aranżacje i z którym współpracował jako instrumentalista w nagraniach. W Norwegii pomagał w aranżacjach utworów grupy Alex z polską wokalistką Aleksandrą Naumik Sandøy.
W roku 1978 rozpoczął współpracę z gitarzystą Alem Di Meolą. Koncertowali wspólnie w wielu krajach Europy, a także w USA.
Wielokrotnie namawiany przez kolegów, by wystąpić w Polsce, odmawiał, ponieważ obawiał się, że władze nie pozwolą mu wrócić do Szwecji. Zdecydował się dopiero w 1981, by wziąć udział w Międzynarodowym Festiwalu Pianistów Jazzowych w Kaliszu. Impreza ta rozpoczęła się 11 grudnia i miała trwać 3 dni. W kolejnym dniu festiwalu wystąpił m.in. Gulgowski (z solowym "Tribute to F. CH. – pamięci Fryderyka Chopina"). W dniu kolejnym, 13 grudnia, o godzinie 4 nad ranem pianista dowiedział się z radia BBC, że w Polsce wprowadzono właśnie stan wojenny. Swą dawną ojczyznę opuścił dopiero po wielu perypetiach.
Później przyjechał do Polski w 1984 na Jazz Jamboree, gdzie zagrał z zespołem Latin Lover (z Hectorem Bingertem, José Pérezem oraz Jorge Sadim).

</doc>
<doc id="1432065" url="https://pl.wikipedia.org/wiki?curid=1432065" title="Antoni Mrożewski">
Antoni Mrożewski

Antoni Mrożewski (ur. 13 czerwca 1924 w Łodzi, zm. 5 czerwca 2007 w Kaliszu) – polski lekkoatleta specjalizujący się w rzucie oszczepem. Z wykształcenia lekarz. Major rezerwy Wojska Polskiego.
Wicemistrz Polski w rzucie oszczepem w 1947. Reprezentował barwy AZS-u Łódź (1947) oraz AZS-u Poznań (od 1948). Rekord życiowy: 52,42 (1951).
Po zakończeniu kariery sportowej pracował jako lekarz w jednostce wojskowej w Szczecinie, a następnie - po odejściu do cywila - w Poznaniu i Kaliszu. Był cenionym ginekologiem i położnikiem.

</doc>
<doc id="1432073" url="https://pl.wikipedia.org/wiki?curid=1432073" title="Emergency Room">
Emergency Room



</doc>
<doc id="1432079" url="https://pl.wikipedia.org/wiki?curid=1432079" title="Linia Kawagoe">
Linia Kawagoe

 - linia kolejowa o długości 30,6 km, która łączy miasta Saitama, Kawagoe i Hidaka w prefekturze Saitama, w Japonii. Linia została otworzona w 1940, a zelektryfikowana w (1,500 V DC) w 1985. Cała linia jest jednotorowa z wyjątkiem odcinka długości 3,7 km, pomiędzy stacjami Ōmiya i Nisshin.
Linia należy do Japońskiej Kolei Wschodniej (JR East).
Odcinek pomiędzy Kawagoe i Ōmiya pełni rolę przedłużenia linii Saikyō.

</doc>
<doc id="1432083" url="https://pl.wikipedia.org/wiki?curid=1432083" title="Hidaka (miasto)">
Hidaka (miasto)

 – miasto w Japonii (Honsiu), w prefekturze Saitama. Ma powierzchnię 47,48 km2 . W 2020 r. mieszkało w nim 54 591 osób, w 22 363 gospodarstwach domowych (w 2010 r. 57 502 osoby, w 21 201 gospodarstwach domowych).

</doc>
<doc id="1432084" url="https://pl.wikipedia.org/wiki?curid=1432084" title="Puchar Świata w lotach narciarskich 1997/1998">
Puchar Świata w lotach narciarskich 1997/1998



</doc>
<doc id="1432090" url="https://pl.wikipedia.org/wiki?curid=1432090" title="Paddock Wood">
Paddock Wood

Paddock Wood - miasto i civil parish w hrabstwie Kent w Anglii, w dystrykcie Tunbridge Wells. Leży 10,5 km od miasta Royal Tunbridge Wells, 14,2 km od miasta Maidstone i 49,9 km na południowy wschód od Londynu. W 2001 roku miasto liczyło 7841 mieszkańców. W 2011 roku civil parish liczyła 8253 mieszkańców.

</doc>
<doc id="1432091" url="https://pl.wikipedia.org/wiki?curid=1432091" title="Osiedle Zdrojowe (Inowrocław)">
Osiedle Zdrojowe (Inowrocław)

Osiedle Zdrojowe – najmniejsze osiedle mieszkaniowe Inowrocławia położone przy centrum miasta i Uzdrowisku. 
Osiedle Zdrojowe jest najbogatszym w infrastrukturę sportową osiedlem Inowrocławia. Znajduje się tutaj Hala Widowiskowo-sportowa "OSiR", a przy niej plac do gry w siatkówkę, na którym najczęściej odbywają się muzyczne i kulturalne imprezy miasta. Ponadto na osiedlu znajduje się także basen "Delfin", a na pograniczu Zdrojowego z Uzdrowiskiem odkryta pływalnia letnia oraz inowrocławskie termy. Od 2014 roku na osiedlu powstają apartamentowce skupione w dwóch miejscach – na Solankowym Zaciszu oraz Solankowej Alei. 
Na Osiedlu Zdrojowym znajduje się ratusz wraz z Urzędem Miasta Inowrocławia, w którym stacjonuje m.in. prezydent Ryszard Brejza oraz rada miasta. Ponadto na Zdrojowym znajduje się Urząd Stanu Cywilnego okręgu miejskiego. 
Zdrojowe skomunikowane jest z miastem liniami autobusowym nr 27, 21, 23, 10, 8, 4, 12, 19 oraz busami prywatnymi.
Historia.
Historia Osiedla Zdrojowego związana jest z istniejącą tu od XV wieku kaplicą św. Zofii, postawioną na cześć Zofii Holszańskiej, żony króla Polski Władysława Jagiełły, na miejscu której w latach 1903-1904 postawiono wieżę ciśnień, stojącą w osiedlowym skwerze im. Leona Wyczółkowskiego po dzień dzisiejszy. Do istnienia w tym miejscu kaplicy św. Zofii nawiązuje nazwa jednej z uliczek - Zofiówki. Przy Zofiówce, na terenie dzisiejszych Rodzinnych Ogródków Działkowych "Przyroda" znajdowała się najstarsza inowrocławska nekropolia żydowska, na której złożono ciała wielu zasłużonych inowrocławian. Nieopodal skweru, na skrzyżowaniu dróg Świętokrzyskiej i alei Niepodległości znajdował się kościół p.w. św. Anny, na miejscu którego wzniesiono pamiątkowy krzyż. 

</doc>
<doc id="1432092" url="https://pl.wikipedia.org/wiki?curid=1432092" title="Carmella Corleone">
Carmella Corleone

Carmella Corleone – postać fikcyjna z cyklu "Ojciec chrzestny".
Carmella jest włoską emigrantką w Nowym Yorku. Język angielski opanowała tylko podstawowo, z członkami rodziny rozmawia po włosku. Już w wieku szesnastu lat poślubiła przyszłego dona mafijnego, Vita Corleone. Urodziła czworo dzieci:
Chociaż Vito wychowywał i przyjął do rodziny także Toma Hagena, ten nigdy nie uważał jej za swoją matkę, w przeciwieństwie do Vita, którego miał za ojca i nie łączyły go z Carmellą prawie żadne kontakty.
Carmella przez całe swoje życie była osobą bardzo pobożną. Codziennie rano chodziła do kościoła, modląc się za duszę swojego męża i dzieci – mafiozów. Przyjaźniła się z Kay Adams, która później przejęła pobożny styl życia Carmelli.
W filmach Carmella była postacią drugoplanową. W pierwszej części filmu pojawia się głównie jako honorowy gość na weselu Connie. Trochę większą rolę odegrała w drugiej części, gdzie występowała w kilku scenach – na uroczystości związanej z pierwszą komunią swojego wnuka Anthony’ego oraz przy rozmowie z Michaelem o jego ojcu. W tejże części Carmella umiera. Po jej śmierci Michael mógł już bez przeszkód zabić swojego brata Fredo, mimo iż przed pogrzebem matki wybaczył bratu.
W obu filmach postać Mamy Corleone odegrała Morgana King.
Zobacz też:
Rodzina Corleone

</doc>
<doc id="1432093" url="https://pl.wikipedia.org/wiki?curid=1432093" title="Piotr Marek">
Piotr Marek

Piotr Marek (ur. 30 listopada 1950 w Krakowie, zm. 5 sierpnia 1985 tamże) – polski wokalista, gitarzysta, autor tekstów, malarz, fotograf, lider zespołu Düpą.
Życiorys.
Przed założeniem zespołu zajmował się fotografią i malarstwem. Swoje obrazy sprzedawał za granicą. W wieku 20 lat dołączył do Związku Polskich Artystów Plastyków. W 1981 założył wraz z Andrzejem Bieniaszem i Andrzejem Potoczkiem zespół Düpą. Grupa w 1985 postanowiła zgłosić się na festiwal w Jarocinie. Planu tego jednak nie zrealizowano, gdyż 5 sierpnia 1985 jej lider powiesił się na strychu. Został pochowany na krakowskim Cmentarzu Salwatorskim.
W 1988 Püdelsi z Olgą Jackowską nagrali płytę "Bela Pupa" zawierającą piosenki Piotra Marka.

</doc>
<doc id="1432097" url="https://pl.wikipedia.org/wiki?curid=1432097" title="Oranienbaum (Rosja)">
Oranienbaum (Rosja)



</doc>
<doc id="1432098" url="https://pl.wikipedia.org/wiki?curid=1432098" title="Joaquin Rodriguez">
Joaquin Rodriguez



</doc>
<doc id="1432101" url="https://pl.wikipedia.org/wiki?curid=1432101" title="Joey Starr">
Joey Starr

Joey Starr, właściwie Didier Morville (ur. 30 października 1967 w Saint-Denis) – francuski raper, kompozytor, autor tekstów piosenek i aktor. Jego skomplikowane, niestabilne, czasami brutalne cechy osobowości sprawiły, że stał się postacią znaną opinii publicznej z konfliktu z prawem.
Życiorys.
Pochodzi z Martyniki. Urodził się w Saint-Denis, w regionie Île-de-France, w departamencie Sekwana-Saint-Denis. Miał trudne dzieciństwo. Kiedy miał pięć lat, porzuciła go matka. Wychowywany do osiemnastego roku życia przez brutalnego ojca, w wieku dwunastu lat został przyłapany na kradzieżach.
W 1985 odbył dziewiętnastomiesięczną służbę wojskową w Baden-Baden. W latach 1985-1987 spędził swój czas w korytarzach metra i w katakumbach.
W 1983 poznał paryskiego rapera Kool Shen’a, z którym w 1988 założył grupę NTM. 16 października 2006, jako JoeyStarr wydał swój pierwszy solowy album zatytułowany "Na Gare Jaguarr". 
Spotykał się z aktorką Béatrice Dalle. Żonaty z Leilą. Ma dwóch synów: Mathisa (ur. 7 września 2005) i Kalila (ur. 5 października 2007).

</doc>
<doc id="1432102" url="https://pl.wikipedia.org/wiki?curid=1432102" title="Oranienbaum">
Oranienbaum

Niemcy:
Rosja:
Dawna nazwa miejscowości:

</doc>
<doc id="1432103" url="https://pl.wikipedia.org/wiki?curid=1432103" title="Lista szkół w Jaśle">
Lista szkół w Jaśle

Lista szkół w Jaśle:
Lista placówek szkół wyższych w Jaśle:

</doc>
<doc id="1432105" url="https://pl.wikipedia.org/wiki?curid=1432105" title="Hays (Kansas)">
Hays (Kansas)

Hays – miasto w Stanach Zjednoczonych, w stanie Kansas, siedziba hrabstwa Ellis. Ludność: 20 013 (ostatni census z 2000). Stanowi największe miasto północno-zachodniego regionu stanu, teren rolniczy pod uprawą pszenicy, kukurydzy i soi, ongiś wielkie trawiaste prerie wyżynne rojące się od stad bizonów. Miasto leży na skrzyżowaniu autostrady międzystanowej nr 70 i drogi krajowej US Highway 183.
Znajduje się tu kampus uniwersytetu stanowego Fort Hays State University.
Dziki Bill Hickok był tu szeryfem w latach 1869–1870 i przeżył szereg pojedynków na rewolwery. Strona oficjalna miasta podaje, że od sierpnia 1867 do grudnia 1873 zdarzyło się tutaj lub w okolicach 30 zabójstw. Hays City wyrobiło sobie zasłużoną reputację jednego z najniebezpieczniejszych miasteczek kresów kansaskiego Dziki Zachodu.
Pobliski fort armii USA, Fort Hays, jest uwieczniony w oskarowym filmie "Tańczący z wilkami" jako ostatnie cywilizowane osiedle, z którego wyrusza bohater filmu Kevin Costner.

</doc>
<doc id="1432108" url="https://pl.wikipedia.org/wiki?curid=1432108" title="De Grote Donorshow">
De Grote Donorshow

De Grote Donorshow ("Wielki Show Dawcy") – reality show, wyemitowany w Holandii 1 czerwca 2007 roku, w którym widzowie mogli głosować za pomocą SMS-ów (dochód z nich miał być przeznaczony na Holenderski Instytut Nerek), komu śmiertelnie chora 37-letnia kobieta powinna oddać swoją nerkę do przeszczepu. Program ten, emitowany w publicznej holenderskiej stacji BNN, okazał się mistyfikacją (pod koniec programu prezenter Patrick Lodiers przyznał, że chora na raka jest aktorką, chociaż oczekujący na organy uczestnicy są rzeczywiście chorzy i wiedzieli, że "dawczyni" jest aktorką), przez co wywołał ogromne kontrowersje, w jego sprawie protestowała nawet Komisja Europejska. Według telewizji BNN program miał zwrócić uwagę na problem niedoboru organów do przeszczepów.
Pochodzenie.
Bart de Graaff (zm. 2002), założyciel telewizji BNN, zmarł w wieku 35 lat z powodu nowotworu nerki, po bezskutecznym rocznym oczekiwaniu na przeszczep. W studiu, w którym odbył się program, znajdowały się jego zdjęcia (Zobacz zdjęcie), co wskazuje, iż był on inspiracją dla powstania programu.
Krytyka i reakcje.
Przed emisją programu.
Już przed emisją program wzbudził ogromne kontrowersje. Premier Holandii, Jan Peter Balkenende, stwierdził, że program jest nieetyczny i zaszkodzi transplantologii oraz wizerunkowi kraju za granicą. Joop Atsma, członek Tweede Kamer (odpowiednik polskiego sejmu) z ramienia partii Christen-Democratisch Appèl starał się o zakaz emisji programu, jednak bezskutecznie. Minister kultury Holandii, Ronald Plasterk, twierdził iż z powodu elementu konkurencji program jest nieetyczny, mimo to, cytując holenderskie prawo, stwierdził, iż emisja programu nie może być zakazana. Przed emisją "De Grote Donorshow" Holenderski Instytut Nerek stwierdził, że "program uwydatni problem niedoboru organów", ale zdaje sobie sprawę, że jego charakter nie znajdzie zastosowania w praktyce. W oświadczeniu prasowym Instytut zaapelował do telewizji BNN o nieużywanie ich logo w logo programu (zamiast litery "O" w logo programu znajduje się rysunek nerki, zobacz logo), tym bardziej, że BNN nie zapytało nigdy o zgodę na to.
Laurens Drillich, w tamtym czasie prezes BNN, bronił programu i twierdził, że telewizja chce zaszokować ludzi i zwrócić uwagę na problem niedoboru organów do przeszczepów.
Po emisji programu.
W oświadczeniu prasowym po programie dyrektor Endemol, Paul Römer, powiedział:
Ronald Plasterk powiedział prasie, że teraz uważa, iż program był "fantastycznym pomysłem i wielkim osiągnięciem". Joop Atsma nazwał program "pozbawionym smaku" i oznajmił, że nie uważa, by pomógł on w rozwiązaniu problemu.
Już kilka godzin po zakończeniu emisji telewizja BNN otrzymała SMS-y od ponad 12000 widzów, którzy zadeklarowali się im, że wypełnią formularz dawcy. Po dniu od emisji w całej Holandii wypełniono około 30000 formularzy, po dwóch - 50000, a oczekuje się, że będzie ich jeszcze więcej. Miesiąc po emisji programu zarejestrowano jeszcze 7300 nowych dawców.
Moment roku w telewizji holenderskiej.
12 stycznia 2008 roku scena, podczas której Patrick Lodiers ogłasza, że program był mistyfikacją, została wybrana momentem roku 2007 w telewizji holenderskiej. Podczas komunikatu Laurens Drillich powiedział:

</doc>
<doc id="1432109" url="https://pl.wikipedia.org/wiki?curid=1432109" title="The Big Donor Show">
The Big Donor Show



</doc>
<doc id="1432112" url="https://pl.wikipedia.org/wiki?curid=1432112" title="Kolegiata Wniebowzięcia Najświętszej Maryi Panny w Jaśle">
Kolegiata Wniebowzięcia Najświętszej Maryi Panny w Jaśle

Kolegiata Wniebowzięcia Najświętszej Marii Panny w Jaśle – najstarszy zabytkowy kościół rzymskokatolicki w Jaśle; wzniesiony w stylu gotyckim w 1446 lub najpóźniej w 1479 roku, od 2011 roku w randze kolegiaty. Przez stulecia pełnił funkcję kościoła farnego.
Historia.
Budynek został zbudowany z kamienia w stylu gotyckim w XV wieku, najpewniej w 1446 roku. Kościół był wielokrotnie niszczony, przez co zatracił swoje pierwotne cechy obronne. Niemal doszczętnie zniszczony w czasie II wojny światowej. Dzięki staraniom Głównego Konserwatora Zabytków inż. arch. Jana Zachwatowicza został odbudowany i regotyzowany. Podlega zainteresowaniu historyków i znawców sztuki od końca XIX wieku. Wpisany po raz pierwszy do rejestru zabytków w 1935 roku. Po okresie wojen kościół był trzykrotnie remontowany.
Historia powojenna.
W latach 60. kościół zakupił nowe organy, wykonano także nowe malowanie ścian oraz nowe ołtarze w stylu ludowym według projektu artysty rzeźbiarza Jerzego Bandury. Ołtarz główny przedstawiał scenę Wniebowzięcia Matki Boskiej. Ołtarz z lewej strony poświęcony był św. Józefowi, z prawej zaś Jezusowi Chrystusowi ukrzyżowanemu. Następnie zamontowano nową chrzcielnicę i ambonę. Po zakończeniu II Soboru Watykańskiego (1962-65) stół ofiarny przeniesiono przed ołtarz. Od tego czasu ambona nie jest wykorzystywana. Później sukcesywnie wykonano boazerie z nowymi konfesjonałami i stacje Drogi Krzyżowej. Wykonano też witraże najpierw w oknach prezbiterium. Wtedy też ułożono drogę z betonowych kostek sześciokątnych wokół kościoła. Pod koniec lat 60. XX wieku władze miasta wykonały też asfaltowanie ulic na Targowicy w tym ulicy Cmentarnej. Wtedy też dokonano remontu ówczesnej Kaplicy Gimnazjalnej. W roku 1959 kościół zakupił od właścicieli sąsiedniej kamienicy (Rynek 14) plac i ogród. Zgodnie z zaleceniem biskupa ówczesny proboszcz ks. Stanisław Dudziński planował rozbudowę kościoła aż do dzwonnicy, ale władze miasta i konserwator zabytków nie wyraziły na nią zgody. Około 1970 roku miał miejsce pożar zakrystii, po którym wykonano jej odnowę i przebito dodatkowe drzwi bezpośrednio z pomieszczenia, w którym się ksiądz przygotowuje do Mszy Świętej. W latach 70. ponownie malowano ściany kościoła. Wtedy przebito też zamurowane okna z lewej strony nawy głównej i za ołtarzem głównym, a we wszystkich oknach uzupełniono witraże. Wtedy wybudowano na terenie ogrodu dom dla księży. Rozebrano też ruiny "organistówki". Zgodnie z zaleceniami konserwatora zabytków usunięto tynki z zewnętrznej strony kamiennego muru. Nieco później kościół zakupił trzy nowe dzwony. W 1974 roku zmarł proboszcz ks. Stanisław Dudziński i nowym proboszczem został ks. Kazimierz Trygar, który był długoletnim katechetą młodzieży w Liceum Ogólnokształcącym.
W roku 1997 nowym proboszczem został ks. Zbigniew Irzyk. 
Restauracja świątyni.
W roku 1998 rozpoczął się ostatni generalny remont kościoła, sponsorowany był ze składek parafian oraz przez niemiecką fundację. Podczas którego odkryto pod tynkiem kilka warstw zabytkowych polichromii z prawej strony ołtarza. Ekipa budowlana z Wiśnicza wykonała konserwację murów kościoła. Zamontowano nowe ołtarze oraz nowe ogrzewanie podłogowe. Wyremontowano także budynek plebanii, dom dla księży oraz dzwonnicę. Wykonano też remont Kaplicy Cmentarnej i Domu Pogrzebowego na zabytkowym cmentarzu parafialnym. Koło ulicy Cmentarnej wybudowano plac parkingowy. W roku 2005 wykonano nową drogę wokół kościoła. 
W roku 2015 oddano do użytku Dom Parafialny wybudowany na miejscu starych budynków gospodarczych, w których w latach 1960 – 90 odbywały się lekcje Religii.
Jasielska Kapituła Kolegiacka.
Jasielska Kapituła Kolegiacka przy Kościele Kolegiackim Wniebowzięcia Najświętszej Maryi Panny została erygowana 6 stycznia 2011 roku przez ówczesnego biskupa rzeszowskiego Kazimierza Górnego. Jest tym samym jedną z pięciu kapituł kolegiackich w diecezji rzeszowskiej. Pozostałe mieszczą się w: Bieczu, Kolbuszowej, Rzeszowie i Strzyżowie
Dzwony.
Dzwon Urban.
Parafia na chwilę obecną posiada 4 dzwony. Jednym z nich jest zabytkowy dzwon z 1613 roku. Wcześniej prawdopodobnie służył w klasztorze karmelitów, lecz gdy klasztor spłonął, przeniesiono go do nowej wtedy dzwonnicy przy tym kościele. Dzwoni tonem gis'.
Na dzwonie widnieje inskrypcja – ,LAUDA CYMBALUM BENEDICTUS DOMIMUM IESUS MARIA"
Normalnie winno być bez skrótów: ,Lauda cymbalum tono tua: Benedicus sit Iesus Dominus et Maria, benedicta Mater eius". Najrozsądniej byłoby to przetlumaczyć: ,Głoś dzwonie [dźwiękiem swym]: Błogosławiony (Pozdrowiony) [niech będzie] Jezus Pan i Maryja". (W nawiasach opisowy tekst domyślny treści inskrypcji). Zapewne dzwon zbyt mały by się zmieściło, a każda literka kosztowała, stąd duże skróty myślowe.
Pozostałe dzwony.
Poza zabytkowym dzwonem zawieszone są jeszcze 3 pozostałe instrumenty. Odlano je w pracowni ludwisarskiej Janusza Felczyńskiego, w 1983 roku. 
Największy dzwon nosi imię Maryja, odzywa się tonem gis'. Kolejny instrument nazywa się Karol Boromeusz/Jan Paweł II. Jego ton to dis". Te dwa, plus dzwon zabytkowy, wiszą na wolnostojącej dzwonnicy parawanowej bezpośrednio przed kościołem. 
Najmniejszy dzwon tej parafii to sygnaturka. Znajduje się na poddaszu kościoła. 
Nieistniejące już instrumenty.
Według podań ks. Władysława Sarny, w 1908 roku w jasielskiej farze znajdowały się 3 dzwony: 

</doc>
<doc id="1432113" url="https://pl.wikipedia.org/wiki?curid=1432113" title="Cornelia Wilhelmina Maria Baltussen">
Cornelia Wilhelmina Maria Baltussen

Cornelia Wilhelmina Maria (Cora) Baltussen (ur. 19 stycznia 1912 w Driel, zm. 18 listopada 2005) – holenderska siostra Czerwonego Krzyża, która opiekowała się polskimi spadochroniarzami 1 Samodzielnej Brygady Spadochronowej. Jej wieloletnie starania pozwoliły na upamiętnienie i uhonorowanie wyczynu polskich spadochroniarzy, a także samego gen. Stanisława Sosabowskiego. Założycielka Komitetu Driel – Polen.
21 września 1944 Cora Baltussen natknęła się na lądujących pod Driel 1680 polskich spadochroniarzy z 1 Samodzielnej Brygady Spadochronowej pod dowództwem gen. Stanisława Sosabowskiego. Uczestniczyli oni w operacji Market Garden, mając za zadanie dotarcie do okrążonych po drugiej stronie Renu Anglików. Cora Baltussen mieszkająca na farmie, gdzie wylądowali spadochroniarze, udzieliła im wielu cennych informacji i zaopiekowała się rannymi żołnierzami.
Przez całe swoje późniejsze życie była niezłomną orędowniczką przywrócenia dobrego imienia generałowi Sosabowskiemu i pamięci o 1 SBS oraz ich udziale w operacji „Market Garden”.
31 maja 2006 została pośmiertnie odznaczona przez królową Holandii, Beatrix Orderem Wojskowym Wilhelma.

</doc>
<doc id="1432114" url="https://pl.wikipedia.org/wiki?curid=1432114" title="Trasowanie cebulowe">
Trasowanie cebulowe

Trasowanie cebulowe (ang. "Onion routing") – technika służąca anonimowej komunikacji w sieci komputerowej.
W "sieci cebulowej" wiadomości są wysyłane zaszyfrowanymi warstwami, analogicznie do warstw cebuli. Zaszyfrowane w ten sposób dane są przesyłane przez serię węzłów sieciowych zwanych routerami cebulowymi (ang. "onion routers"), z których każdy „odrywa” pojedynczą warstwę, odsłaniając kolejny cel przesyłanych danych. Gdy ostatnia warstwa zostanie odszyfrowana, wiadomość dotrze do miejsca docelowego. Nadawca pozostaje anonimowy, ponieważ każdy pośrednik zna tylko lokalizację bezpośrednio poprzedzających i następujących węzłów.
Opracowanie i wdrożenie.
Trasowanie cebulowe opracowano w połowie lat dziewięćdziesiątych XX wieku w przez pracowników Paula Syversona, Michaela G. Reeda, i Davida Goldschlaga w celu ochrony komunikacji wywiadowczej USA w Internecie. Projekt był dalej rozwijany przez Defense Advanced Research Projects Agency (DARPA) i w 1998 roku opatentowany przez Marynarkę Wojenną USA.
W 2002 roku informatycy Roger Dingledine i Nick Mathewson dołączyli do Paula Syversona i na podstawie istniejącej technologii stworzyli najbardziej znaną implementację trasowania cebulowego, zwaną najpierw projektem "Onion Routing" a następnie Tor. Po tym, jak Naval Research Laboratory opublikowało kod dla Tor na wolnej licencji, Dingledine, Mathewson, wraz z pięcioma innymi osobami, założyli w 2006 roku organizację non-profit The Tor Project przy fundacji Electronic Frontier Foundation i kilku innych organizacji.
Struktura danych.
Trasowanie cebulowe jest strukturą danych utworzoną przez „zawijanie” wiadomości w kolejne warstwy szyfrowania, które mogą być odszyfrowane („obrane” lub „nieopakowane”) przez tyle komputerów pośredniczących, ile jest warstw, zanim dotrą do miejsca docelowego. Pierwotna wiadomość pozostaje ukryta, ponieważ jest przesyłana pomiędzy pośrednimi węzłami, a żaden pośredni węzeł nie zna zarówno miejsca pochodzenia, jak i miejsca docelowego danych, dzięki czemu nadawca pozostaje anonimowy.
Tworzenie i transmisja.
Aby utworzyć transmisję cebulową, twórca wybiera zestaw węzłów z listy dostarczonej przez „węzeł katalogowy”. Wybrane węzły są ułożone w ścieżkę, zwaną „łańcuchem” lub „obwodem”, przez który zostanie przesłana wiadomość. Aby zachować anonimowość nadawcy, żaden węzeł w obwodzie nie jest w stanie stwierdzić, czy węzeł jest inicjatorem czy innym pośrednikiem takim jak on. Podobnie, żaden węzeł w obwodzie nie jest w stanie stwierdzić, ile innych węzłów znajduje się w obwodzie, a jedynie węzeł końcowy, „węzeł wyjściowy”, jest w stanie określić swoje własne położenie w łańcuchu.
Korzystając z kryptografi klucza publicznego, twórca uzyskuje klucz publiczny z węzła katalogu, aby wysłać zaszyfrowaną wiadomość do pierwszego węzła („wpis”), ustanawiając połączenie i wspólny tajny klucz („klucz sesji”). Wykorzystując ustanowione zaszyfrowane łącze do węzła wejściowego, inicjator może następnie przekazać wiadomość przez pierwszy węzeł do drugiego węzła w łańcuchu, stosując szyfrowanie, które może odszyfrować tylko drugi węzeł, a nie pierwszy. Gdy drugi węzeł odbierze wiadomość, nawiązuje połączenie z pierwszym węzłem. Podczas gdy rozszerza to zaszyfrowane łącze od inicjatora, drugi węzeł nie może określić, czy pierwszy węzeł jest inicjatorem, czy tylko innym węzłem w obwodzie. Pomysłodawca może następnie wysłać wiadomość przez pierwsze i drugie węzły do trzeciego węzła, zaszyfrowane tak, że tylko trzeci węzeł jest w stanie ją odszyfrować. Trzeci, podobnie jak drugi, zostaje połączony z inicjatorem, ale łączy się tylko z drugim. Proces ten można powtórzyć, aby budować coraz większe łańcuchy, ale zwykle ogranicza się do zachowania wydajności.
Po zakończeniu łańcucha autor może anonimowo przesłać dane przez Internet. Kiedy ostateczny odbiorca danych wysyła dane z powrotem, węzły pośredniczące utrzymują to samo łącze z powrotem do inicjatora, z danymi ponownie warstwami, ale odwrotnie, tak że końcowy węzeł tym razem usuwa pierwszą warstwę szyfrowania, a pierwszy węzeł usuwa ostatnią warstwę szyfrowania przed wysłaniem danych, na przykład strony internetowej, do nadawcy.
Słabości.
Analiza czasu.
Jednym z powodów, dla których typowe połączenia internetowe nie są uważane za anonimowe, jest zdolność dostawców usług internetowych do śledzenia i rejestrowania połączeń między komputerami. Na przykład gdy dana osoba uzyskuje dostęp do określonej strony internetowej, same dane mogą być zabezpieczone za pomocą połączenia takiego jak HTTPS, tak że twoje hasło, wiadomości e-mail lub inna zawartość nie jest widoczna dla strony zewnętrznej, ale istnieje zapis samego połączenia, o której godzinie się to wydarzyło oraz o ilości przesłanych danych. Trasowanie cebulowe tworzy i zaciemnia ścieżkę między dwoma komputerami, tak, że nie ma dostrzegalnego połączenia bezpośrednio od osoby do strony internetowej, ale wciąż istnieją zapisy połączeń między komputerami. Analiza ruchu przeszukuje te zapisy połączeń wykonanych przez potencjalnego inicjatora i próbuje dopasować czas i transfer danych do połączeń wykonanych z potencjalnym odbiorcą. Można na przykład zauważyć, że osoba przesłała dokładnie 51 kilobajtów danych do nieznanego komputera, zaledwie trzy sekundy przed tym, jak inny nieznany komputer przesłał dokładnie 51 kilobajtów danych do konkretnej witryny. Czynniki, które mogą ułatwić analizę ruchu, obejmują węzły wadliwe lub opuszczające sieć oraz skompromitowany węzeł śledzący sesję występujący, gdy łańcuchy są okresowo odbudowywane.
Trasowanie czosnkowe (ang. ) jest wariantem trasowania cebulowego związanym z siecią I2P, który szyfruje wiele wiadomości razem, aby utrudnić atakującym wykonanie analizy ruchu i zwiększenie szybkości przesyłania danych.
Luka w zabezpieczeniach węzła wyjściowego.
Chociaż wysyłany komunikat jest przesyłany w kilku warstwach szyfrowania, zadaniem węzła wyjściowego, jako ostatniego węzła w łańcuchu, jest odszyfrowanie końcowej warstwy i dostarczenie wiadomości do odbiorcy. Zaatakowany węzeł wyjściowy jest zatem w stanie pozyskać przesyłane nieprzetworzone dane, w tym potencjalnie zawierać hasła, prywatne wiadomości, numery rachunków bankowych i inne formy danych osobowych. Dan Egerstad, szwedzki naukowiec, wykorzystał taki atak, aby zebrać hasła ponad 100 kont e-mailowych związanych z zagranicznymi ambasadami.
Luki w węzłach wyjściowych są podobne do tych w niezabezpieczonych sieciach bezprzewodowych, w których dane przesyłane przez użytkownika w sieci mogą zostać przechwycone przez innego użytkownika lub przez operatora routera. Oba problemy są rozwiązywane za pomocą bezpiecznego połączenia typu end-to-end takiego jak lub secure HTTP (S-HTTP). Jeżeli całość transmisji między nadawcą i odbiorcą jest zaszyfrowana, wtedy nawet węzeł wyjściowy nie jest w stanie odczytać oryginalnej wiadomości.

</doc>
<doc id="1432115" url="https://pl.wikipedia.org/wiki?curid=1432115" title="Sasko-Ernestyński Order Domowy">
Sasko-Ernestyński Order Domowy



</doc>
<doc id="1432119" url="https://pl.wikipedia.org/wiki?curid=1432119" title="Romuald Kujawski">
Romuald Kujawski

Romuald Maciej Kujawski (ur. 24 stycznia 1947 w Poznaniu) – polski duchowny rzymskokatolicki, doktor teologii, misjonarz, biskup koadiutor Porto Nacional w latach 2008–2009, biskup diecezjalny Porto Nacional w latach 2009–2022, od 2022 biskup senior diecezji Porto Nacional.
Życiorys.
Syn Edmunda i Marii. Pochodzi z parafii Matki Boskiej Bolesnej w Poznaniu, w której w 1947 został ochrzczony. Ukończył I Liceum Ogólnokształcące im. Karola Marcinkowskiego w Poznaniu, składając w 1965 egzamin dojrzałości.
Formację do kapłaństwa odbywał w Arcybiskupim Seminarium Duchownym w Poznaniu. Święcenia prezbiteratu otrzymał 24 maja 1973 w bazylice archikatedralnej Świętych Apostołów Piotra i Pawła w Poznaniu z rąk arcybiskupa metropolity poznańskiego Antoniego Baraniaka. Studiował teologię życia wewnętrznego na Papieskim Uniwersytecie Gregoriańskim w Rzymie, gdzie 8 lipca 1982 uzyskał stopień doktora na podstawie dysertacji "A Espiritualidade do Sacerdote Diocesano segundo o ensinamento do Cardeal Stefan Wyszynski, Primaz da Polônia". 14 września 1996 na uniwersytecie Pontifícia Universidade Católica de Minas Gerais uzyskał tytuł licencjata filozofii na podstawie monografii "As essenciais categorias filosóficas no pensamento de Emanuel Mounier – uma tentativa de descobrir".
11 marca 1988 przybył do Brazylii jako misjonarz "Fidei Donum" archidiecezji poznańskiej, z przeznaczeniem do pracy w archidiecezji Diamantina. Pełnił tam m.in. funkcję rektora seminarium w latach 1990–1997. W grudniu 1999 został skierowany do pracy misyjnej w archidiecezji Palmas. Tam również pełnił funkcję rektora seminarium w latach 2000–2008, w latach 2003–2008 był także m.in. wikariuszem biskupim ds. administracyjnych.
28 czerwca 1997 arcybiskup metropolita poznański Juliusz Paetz mianował go kanonikiem Prześwietnej Kapituły Metropolitalnej Poznańskiej. 6 czerwca 2002 otrzymał tytuł prałata.
2 lipca 2008 papież Benedykt XVI mianował go biskupem koadiutorem diecezji Porto Nacional. Święcenia biskupie otrzymał 15 sierpnia 2008 na placu Słonecznikowym ("Praça dos Girassóis") w Palmas. Głównym konsekratorem był Alberto Taveira Corrêa, arcybiskup metropolita Palmas, a współkonsekratorami Geraldo Vieira Gusmão, biskup diecezjalny Porto Nacional, Patrick Hoogmartens, biskup diecezjalny hasselcki, i Stanisław Gądecki, arcybiskup metropolita poznański. Jako zawołanie biskupie przyjął słowa „"State in fide"” ("Trwajcie mocno w wierze"), zaczerpnięte z "1. listu do Koryntian" (1 Kor 16,13). 28 września 2008 w kościele Matki Boskiej Bolesnej w Poznaniu odprawił biskupią mszę prymicyjną.
4 listopada 2009, po przyjęciu przez papieża rezygnacji biskupa Geraldo Gusmão, objął urząd biskupa diecezjalnego Porto Nacional. 14 grudnia 2022 papież Franciszek przyjął jego rezygnację z urzędu biskupa diecezjalnego.

</doc>
<doc id="1432120" url="https://pl.wikipedia.org/wiki?curid=1432120" title="HMS Duke of Wellington (1852)">
HMS Duke of Wellington (1852)

HMS Duke of Wellington – brytyjski żaglowo-parowy okręt liniowy pierwszej klasy z połowy XIX wieku. Okręt należał do pierwszych dużych jednostek wyposażonych w śrubę napędową. Podczas budowy nosił nazwę HMS „Windsor Castle”, po zwodowaniu nazwany został imieniem księcia Wellingtona. Był największym okrętem wojny krymskiej.
Historia.
HMS „Windsor Castle” został zamówiony w 1844 roku przez brytyjską Admiralicję w stoczni w Pembroke Dock jako kolejny z trójpokładowych liniowców typu "Queen", budowanych według projektu Williama Symondsa, generalnego inspektora marynarki (ang.: "Surveyor of the Navy") w latach 1832–1847. Po jego rezygnacji z zajmowanego stanowiska prace nad okrętem zostały przerwane we wstępnej fazie budowy i wznowione dopiero 29 sierpnia 1848 roku po wprowadzeniu zmian w projekcie. Oficjalne położenie stępki miało miejsce w maju 1849 roku.
W 1851 roku, wobec szybkiego rozwoju technologii napędu parowego, podjęto decyzję o zainstalowaniu na okręcie silnika. Wymagało to wprowadzenia znacznych zmian konstrukcyjnych, m.in. przedłużenia kadłuba o ponad dziewięć metrów. Wodowanie częściowo wyposażonego okrętu nastąpiło 14 września 1852 roku. W tym samym dniu zmarł książę Wellington, zwycięzca spod Waterloo i Royal Navy uczciła jego pamięć, nazywając na jego cześć swój najnowszy i najpotężniejszy okręt. Od 1 października 1852 roku nosił on nazwę HMS „Duke of Wellington”.
Wyposażanie jednostki zakończyło się w lutym następnego roku. Po rozpoczęciu służby okręt wszedł w kwietniu 1853 roku w skład Floty Zachodniej. W marcu 1854 roku w związku z wybuchem wojny krymskiej na Morze Bałtyckie wypłynęła eskadra okrętów Royal Navy pod dowództwem admirała Charlesa Napiera, której jednostką flagową został HMS „Duke of Wellington”. W trakcie kampanii na Bałtyku nie doszło do starć z flotą rosyjską, która całkowicie oddała panowanie na morzu, chroniąc się w umocnionych portach. Wraz z nastaniem zimy okręty brytyjskie powróciły na wody macierzyste, by popłynąć na Bałtyk w marcu i kwietniu 1855 roku. Tym razem dowódcą był kontradmirał Richard Saunders Dundas, który ponownie wybrał na swój okręt flagowy HMS „Duke of Wellington”. W dniach od 9 do 12 sierpnia 1855 roku brał udział w bombardowaniu Sveaborga. Po zakończeniu wojny krymskiej HMS „Duke of Wellington” przewodniczył 23 kwietnia 1856 roku wielkiej paradzie floty na redzie Spithead. Potem został na krótko wysłany na Morze Śródziemne i jeszcze w tym samym roku przeniesiony do rezerwy.
W krótkim okresie aktywnej służby, pomiędzy 1853 a 1856 rokiem, „Duke of Wellington” należał do największych, najsilniejszych i najnowocześniejszych okrętów świata i uważany był za szczytowe osiągnięcie budownictwa okrętowego. W tym okresie nie istniały jeszcze pełnomorskie okręty pancerne, które rozpoczęto budować, wraz z postępem techniki, od końca lat 50. Do 1863 roku okręt był utrzymywany w gotowości do szybkiej reaktywacji. W związku z gwałtownym rozwojem w dziedzinie budownictwa okrętowego HMS „Duke of Wellington” stał się jednak w tym czasie jednostką zupełnie przestarzałą, w związku z czym podjęto decyzję o przekształceniu go w hulk w Portsmouth. Dodatkowo był wykorzystywany jako okręt flagowy dowódcy portu. Przetrwał w tej roli do początku XX wieku, kiedy 12 kwietnia 1904 r. został ostatecznie sprzedany do stoczni rozbiórkowej w Charlton (podawane są też daty 1902 lub 1909 rok).
Opis konstrukcji.
HMS „Duke of Wellington” był trójpokładowym, trójmasztowym żaglowym okrętem liniowym z dodatkowym napędem śrubowym, zbudowanym z drewna z użyciem stopów żelaza w elementach konstrukcyjnych. Na jednostce zainstalowana była dwucylindrowa pozioma maszyna parowa pojedynczego rozprężania zdemontowana z przebudowanej na transportowiec wojska fregatą HMS „Simoom”, zasilana w parę z czterech kotłów płomieniówkowych i napędzająca pojedynczą śrubę okrętową. Maszyna miała moc nominalną 700 lub 780 konie parowych, natomiast w czasie prób uzyskano moc indykowaną 1979 koni parowych. W czasie żeglugi wyłącznie z wykorzystaniem żagli, śruba była odłączana od wału napędowego i wciągana do kadłuba. Spaliny z kotłowni były odprowadzane przez pojedynczy komin, który również był składany teleskopowo w razie niewykorzystywania napędu parowego.
Uzbrojenie liniowca składało się ze 131 dział różnych wagomiarów, rozmieszczonych na trzech zakrytych pokładach bateryjnych i na odkrytym pokładzie głównym. Podstawowym typem dział były armaty 32-funtowe (114 sztuk) różnych rodzajów. W dolnej i środkowej baterii większość (odpowiednio 26 i 30) stanowiły najcięższe armaty o masie 56 cetnarów (ok. 2845 kg) i długości 2,9 m (9,5 stopy), pozwalające na wyrzucanie 32-funtowych kul z największą mocą, o skutecznej donośności ok. 1800 m. W górnej zakrytej baterii przenoszone było 38 dział 32-funtowych o długości 2,44 m, a na pokładzie górnym – 20 najlżejszych 32-funtówek o masie 25 cetnarów (ok. 1270 kg) i długości ok. 1,83 m (6 stóp). Uzupełniała je jedna, ustawiona na górnym pokładzie dziobowym, ciężka armata 68-funtowa o masie 95 cetnarów (ok. 4826 kg), która dzięki ustawieniu na żelaznych torach mogła być obracana do strzału we wszystkich kierunkach. W dolnej i środkowej baterii ponadto okręt przenosił odpowiednio 10 i 6 dział haubicznych 8-calowych (rzeczywisty kaliber 204,5 mm), strzelających granatami wybuchowymi lub wydrążonymi 56-funtowymi kulami.

</doc>
<doc id="1432126" url="https://pl.wikipedia.org/wiki?curid=1432126" title="Fort Riley">
Fort Riley

Fort Riley – instalacja Armii Stanów Zjednoczonych w północno-wschodnim regionie stanu Kansas, nad rzeką Kansas, położona pomiędzy Junction City i uniwersyteckim miastem Manhattan (Kansas State University). Instalacja zajmuje powierzchnię 100 656 akrów (407 km²) w hrabstwach Geary i Riley. Obejmuje dwie jednostki osadnicze (ang.: "census-designated places"): Fort Riley North i Fort Riley-Camp Whiteside. Za dnia przebywa tu ok. 25 000 osób. Na terenie bazy znajdują się obecnie instytucje Armii specjalizujące się w szkoleniu piechoty zmotoryzowanej. Jest to baza 1 Dywizja Piechoty (USA).
Fort Riley powstał w 1853 jako fortyfikacja kresowa chroniąca osadników przemieszczających się wozami na zachód szlakami California Trail, Oregon Trail i Santa Fe Trail. Nadano mu patronat generała Bennetta C. Rileya, przywódcy pierwszej wojskowej obstawy na szlaku Santa Fe Trail.
W latach po wojnie secesyjnej, Fort Riley stanowił jeden z najważniejszych ośrodków Kawalerii Stanów Zjednoczonych i funkcjonowała tu szkoła kawalerzystów i szkolenia taktycznego w użyciu kawalerii. Fort Riley był bazą wypadową podczas wojen z Indianami Wielkich Równin. W Fort Riley stacjonował m.in. generał George Armstrong Custer.
Później, w 1887, Fort Riley stał się siedzibą United States Cavalry School. Afroamerykańskie pułki kawalerii, 9 i 10, tzw. Buffalo Soldiers, bazowały w Fort Riley w XIX i na początku XX wieku.
Podczas I wojny światowej, bazowało tu 50 000 żołnierzy, i ogólnie instalacja ta przeszła w pamięci jako strefa zero pandemii grypy w latach 1918–1919, kiedy miejscowi rozpowszechnili zarazę na świat z ogromnymi skutkami śmiertelnymi, znacznie cięższymi od strat poniesionych w walkach na froncie.
Po II wojnie światowej w Fort Riley bazowały różne jednostki, w tym 1 Dywizja Piechoty Armii USA w latach 1955–1996. W latach 1999–2006 była to siedziba 24. Dywizji Piechoty. W sierpniu 2006 1. Dywizja Piechoty przeniosła swoje dowództwo do Fort Riley z Leighton Barracks w Niemczech.
Na terenie Fort Riley jest czynnych szereg muzeów, w tym U. S. Cavalry Museum, z dużą kolekcją eksponatów z historii kawalerii amerykańskiej od wojny o niepodległość USA do dezaktywizacji kawalerii w 1950. Muzeum 1 Dywizji Piechoty opiewa dzieje tej jednostki od 1917 do dnia dzisiejszego. Muzeum o nazwie The Custer House jest autentycznie umeblowane antykami na wzór domostwa XIX wieku i wiernie przedstawia instalację Armii USA z tego okresu jak i życia rodzin wojskowych tego czasu.

</doc>
<doc id="1432127" url="https://pl.wikipedia.org/wiki?curid=1432127" title="Université Lille Nord de France">
Université Lille Nord de France

Uniwersytet Lille („Université Lille Nord de France”) – francuski uniwersytet zlokalizowany w Lille i Villeneuve-d’Ascq.
Kampusy uczelni.
W skład uczelni wchodzą:
Studenci i wykładowcy.
Émile Borel, Pierre Bourdieu, Albert Calmette, René Cassin, Henri Cartan, Jean Delannoy, Étienne Gilson, Henri Lacaze-Duthiers, Szolem Mandelbrojt, Benoît Mandelbrot, Henri Padé, Louis Pasteur, Faustin-Archange Touadéra

</doc>
<doc id="1432128" url="https://pl.wikipedia.org/wiki?curid=1432128" title="Fiat Mirafiori">
Fiat Mirafiori



</doc>
<doc id="1432129" url="https://pl.wikipedia.org/wiki?curid=1432129" title="Grupa Filmowa Baltmedia">
Grupa Filmowa Baltmedia

Grupa Filmowa Baltmedia – polskie studio telewizyjno-filmowe powstałe w Sopocie w 1996. 
Jego założycielem był Krzysztof Grabowski. We wrześniu 2014 roku połączyło się z należącą do Grupy ATM spółką Profilm Sp. z o.o.

</doc>
<doc id="1432137" url="https://pl.wikipedia.org/wiki?curid=1432137" title="Jean-Jacques Beineix">
Jean-Jacques Beineix

Jean-Jacques Beineix (ur. 8 października 1946 w Paryżu, zm. 13 stycznia 2022) – francuski reżyser, scenarzysta i producent filmowy.
Wyreżyserowany przez niego film pt. "Diva" został czterokrotnie nagrodzony Césarami za najlepszy film, zdjęcia, muzykę i soundtrack.
Życiorys.
Pochodził z zamożnej rodziny, był synem agenta ubezpieczeniowego Roberta Beineix i Madeleine z domu Maréchal. Był uczniem Lycée Carnot i Lycée Condorcet w Paryżu. W 1996 roku rozpoczął studia medyczne, które przerwał po zamieszkach w maju 1968 roku. W 1969 roku zdał egzamin wstępny do Institut des hautes études cinématographiques, ostatecznie nie został jednak przyjęty.
W latach 1969–1978 pracował jako asystent reżysera m.in. przy filmie "The Day the Clown Cried" Jerry′ego Lewisa, współpracował także z reżyserami takimi jak Jean Becker, René Clément, Claude Berri i Claude Zidi. W 1977 roku nakręcił krótkometrażowy film "Pies pana Michela", który otrzymał nominację do Cezara w kategorii filmów krótkometrażowych.
Po sukcesie filmu "Diva" współpracował z Paramount Pictures – napisał dla wytwórni scenariusz komedii, która nigdy nie została zrealizowana, później odmawiał pracy dla amerykańskich wytwórni filmowych.
W 2004 roku był współautorem powieści graficznej pt. "L’Affaire Du Siècle". W 2006 roku opublikował wspomnienia pt. "Les Chantiers de la Gloire", a w 2020 roku powieść "Toboggan".

</doc>
<doc id="1432140" url="https://pl.wikipedia.org/wiki?curid=1432140" title="Vinay Bhat">
Vinay Bhat

Vinay Bhat (ur. 4 czerwca 1984 w Santa Clara) – amerykański szachista hinduskiego pochodzenia, arcymistrz od 2008 roku.
Kariera szachowa.
W 1996 zdobył w Cala Galdana brązowy medal mistrzostw świata juniorów do 12 lat. W 1999 zwyciężył w memoriale Arthura Dake'a, rozegranym w San Francisco. Normy na tytuł arcymistrza wypełnił w Qingdao (2002, turniej "Tan Chin Nam Cup"), Balaguerze (2006) oraz Lleidzie (2007, dz. I m. wspólnie z Aleksandyrem Dełczewem). W 2009 podzielił I m. w Lubbocku (wspólnie z Eugene'em Perelshteynem i Benjaminem Finegoldem) oraz w San Sebastián (wspólnie z Arturem Koganem, Pablo Lafuente, Matejem Sebenikiem i Marcem Narciso Dublanem).
Najwyższy ranking w dotychczasowej karierze osiągnął 1 marca 2010, z wynikiem 2549 punktów zajmował wówczas 21. miejsce wśród amerykańskich szachistów.

</doc>
<doc id="1432141" url="https://pl.wikipedia.org/wiki?curid=1432141" title="Medaliści mistrzostw świata w boksie">
Medaliści mistrzostw świata w boksie

Medaliści mistrzostw świata w boksie:

</doc>
<doc id="1432143" url="https://pl.wikipedia.org/wiki?curid=1432143" title="Wilson Price Hunt">
Wilson Price Hunt

Wilson Price Hunt, William Price Hunt (ur. 1782 w Trenton w stanie New Jersey, zm. 1842 w Saint Louis) – amerykański handlarz futer, podróżnik i odkrywca.
Od roku 1804 zajął się handlem futrami w St. Louis. W roku 1810 został zaangażowany przez Johna Astora, założyciela American Fur Company, do przeprowadzenia ekspedycji lądowej w górę rzeki Missouri aż do pacyficznego wybrzeża Oregonu, gdzie wcześniejsza wyprawa morzem – wokół przylądka Horn – pod kierunkiem Roberta Stuarta założyła w marcu roku 1811 faktorię handlową w ujściu Kolumbii o nazwie Astoria.
Hunt zaangażował grupę Kanadyjczyków z Montrealu, których sprowadził do St. Louis, a już na miejscu Pierre’a Doriona i jego żonę Marie Dorion jako przewodników i tłumaczy. Poza nimi w St. Louis dołączyli tłumacz Edward Rose i Donald MacKenzie, dawniej działający w North West Company.
Ekspedycja wyruszyła z St. Louis w marcu lub kwietniu 1811 roku posuwając się drogą wodną w górę Missisipi i zatrzymując najpierw w Fort Osage, a następnie w wiosce Indian Arikara w północno-wschodniej Dakocie. Na tym wstępnym odcinku wyprawy towarzyszyli im brytyjski naukowiec John Bradbury i amerykański botanik Thomas Nuttall.
Na tym odcinku podróży grupa Hunta posuwała się równolegle z wyprawą Manuela Lisy. W wiosce Arikarów Hunt postanowił zrezygnować z transportu rzecznego. Wymienił z Lisą swe łodzie na konie, dostał kilka dodatkowych od Arikarów i ruszył na zachód wzdłuż rzeki Cheyenne omijając Black Hills.
We wrześniu 1811 roku ekspedycja dotarła do południowego krańca gór Bighorn i posuwała się dalej na zachód przez przełęcz Teton w górach Wind River ku dolinie rzeki Snake. Tu ponownie nabyto od Indian canoe próbując spływu rzeką, ale po stracie kilku ludzi na bardzo bystrej i niebezpiecznej Snake, wrócono do drogi lądowej.
Posuwając się dalej pieszo wędrowcy – wzdłuż rzek Snake i Salmon – pokonali pasmo Blue Mountains, a następnie wzdłuż biegu rzeki Kolumbia dotarli w lutym 1812 roku do Astorii. Część drogi, jaką pokonali, stała się po trzech dziesięcioleciach tzw. „szlakiem oregońskim”.

</doc>
<doc id="1432146" url="https://pl.wikipedia.org/wiki?curid=1432146" title="Kapłani wedyjscy">
Kapłani wedyjscy

Kapłani wedyjscy – oficjanci ceremonii wedyjskich, którzy poprzez system ćaturaśrama a szczególnie gurukula, posiedli umiejętność recytacji oraz nabyli umiejętności rytualnych w zakresie jednej z Wed.
Agni.
Najstarszym kapłanem i ofiarnikiem nazywany jest w Wedach Agni – bóg ognia.
Jako ogień przyjmuje ofiarę, spala ją i powoduje wzniesienie się jej do krain dew (dewaloka). Dzięki Agniemu zachodzi pośrednictwo w czynnościach kultowych, pomiędzy ludźmi a dewami (bogami).
Kapłani.
Wedy zalecały różnorodną aktywność rytualną, od ofiar praktykowanych w domach aż po wielkie ceremonie królewskie, gdzie pełna liczba oficjantów dochodzić mogła do szesnastu. W trakcie trwania rytuału, każdy z kapłanów pełni specyficzną rolę, bowiem w zakresie każdej z samhity (zbioru hymnów wedyjskich) kompetencje posiadała odmienna grupa kapłańska.
Nazewnictwo osób funkcyjnych:

</doc>
<doc id="1432150" url="https://pl.wikipedia.org/wiki?curid=1432150" title="Kalendarium historii Szczecinka">
Kalendarium historii Szczecinka

Kalendarium historii miasta Szczecinka:

</doc>
<doc id="1432153" url="https://pl.wikipedia.org/wiki?curid=1432153" title="Psiloceras">
Psiloceras

Psiloceras – rodzaj głowonogów z wymarłej podgromady amonitów, z rzędu Ammonitida.
Żył w okresie wczesnej jury (hettang).

</doc>
<doc id="1432156" url="https://pl.wikipedia.org/wiki?curid=1432156" title="Schlotheimia">
Schlotheimia

Schlotheimia – rodzaj głowonogów z wymarłej podgromady amonitów, z rzędu Ammonitida.
Żył w epoce wczesnej jury (hettang).

</doc>
<doc id="1432159" url="https://pl.wikipedia.org/wiki?curid=1432159" title="Sulciferites">
Sulciferites

Sulciferites – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (synemur).

</doc>
<doc id="1432161" url="https://pl.wikipedia.org/wiki?curid=1432161" title="Vermiceras">
Vermiceras

Vermiceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (hettang - synemur).

</doc>
<doc id="1432162" url="https://pl.wikipedia.org/wiki?curid=1432162" title="Oxynoticeras">
Oxynoticeras

Oxynoticeras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (synemur). Jego skamieniałości są znajdywane na terenie Europy i Ameryki Północnej.

</doc>
<doc id="1432163" url="https://pl.wikipedia.org/wiki?curid=1432163" title="Coeloceras">
Coeloceras

Vermiceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (pliensbach).

</doc>
<doc id="1432165" url="https://pl.wikipedia.org/wiki?curid=1432165" title="Uptonia">
Uptonia

Uptonia – rodzaj głowonogów z wymarłej podgromady amonitów, z rzędu Ammonitida.
Żył w epoce wczesnej jury (pliensbach).

</doc>
<doc id="1432166" url="https://pl.wikipedia.org/wiki?curid=1432166" title="Tropidoceras">
Tropidoceras

Tropidoceras – rodzaj głowonogów z wymarłej podgromady amonitów, z rzędu Ammonitida.
Żył w epoce wczesnej jury (pliensbach).

</doc>
<doc id="1432167" url="https://pl.wikipedia.org/wiki?curid=1432167" title="Cymbites">
Cymbites

Cymbites – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (synemur - pliensbach).

</doc>
<doc id="1432168" url="https://pl.wikipedia.org/wiki?curid=1432168" title="Pleuroceras (amonity)">
Pleuroceras (amonity)

Pleuroceras – rodzaj głowonogów z wymarłej podgromady amonitów, z rzędu Ammonitida.
Żył w epoce wczesnej jury (pliensbach).

</doc>
<doc id="1432169" url="https://pl.wikipedia.org/wiki?curid=1432169" title="Prodactylioceras">
Prodactylioceras

Prodactylioceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (pliensbach).

</doc>
<doc id="1432170" url="https://pl.wikipedia.org/wiki?curid=1432170" title="César Cielo">
César Cielo

César Cielo Filho (ur. 10 stycznia 1987 w Santa Bárbara d'Oeste) – brazylijski pływak, mistrz olimpijski, sześciokrotny mistrz świata, czterokrotny mistrz świata na krótkim basenie.
Do największych sukcesów Filho zalicza się zdobycie złotego medalu w 2008 roku podczas igrzysk olimpijskich w Pekinie na długości 50 m stylem dowolnym. Na tych samych igrzyskach wywalczył również brązowy medal na dystansie 100 m stylem dowolnym. Na kolejnych igrzyskach, w 2012 roku w Londynie, Filho wygrał brązowy medal w konkurencji 50 m stylem dowolnym.
Na mistrzostwach świata Brazylijczyk czterokrotnie stawał na najwyższym stopniu podium. W 2009 roku w Rzymie zdobył dwa złote medale w wyścigach na 50 m i 100 m stylem dowolnym. Dwa lata później, w Szanghaju, Filho wywalczył kolejne dwa złote medale, na 50 m stylem dowolnym oraz na 50 m stylem motylkowym.
Podczas mistrzostw świata na krótkim basenie Filho wygrywał dwa razy, w 2010 roku w Dubaju, w konkurencjach 50 m i 100 m stylem dowolnym. W Dubaju wygrał ponadto dwa brązowe medale w sztafecie, na 4 × 100 m stylem dowolnym oraz 4 × 100 m stylem zmiennym. W 2004 roku Brazylijczyk zdobył srebrny medal w Indianapolis w sztafecie 4 × 100 m stylem dowolnym.
W maju 2011 roku doszło do incydentu z udziałem Brazylijczyka. W organizmie Filho wykryto furosemid. Wraz z trójką innych brazylijskich pływaków otrzymał ostrzeżenie od Brazylijskiej Federacji Pływackiej. FINA zgłosiła sprawę do Sportowego Sądu Arbitrażowego (CAS), a ten utrzymał ostrzeżenie dla Brazylijczyka.

</doc>
<doc id="1432171" url="https://pl.wikipedia.org/wiki?curid=1432171" title="Cesar Cielo Filho">
Cesar Cielo Filho



</doc>
<doc id="1432173" url="https://pl.wikipedia.org/wiki?curid=1432173" title="Dactylioceras">
Dactylioceras

Dactylioceras – rodzaj głowonogów z wymarłej podgromady amonitów, z rzędu Ammonitida.
Żył w epoce wczesnej jury (pliensbach – toark). Jego skamieniałości znaleziono w Anglii i w Niemczech (np. w stanowisku Holzmaden).

</doc>
<doc id="1432174" url="https://pl.wikipedia.org/wiki?curid=1432174" title="Catacoeloceras">
Catacoeloceras

Catacoeloceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (toark).

</doc>
<doc id="1432175" url="https://pl.wikipedia.org/wiki?curid=1432175" title="Hodowla komórkowa">
Hodowla komórkowa



</doc>
<doc id="1432176" url="https://pl.wikipedia.org/wiki?curid=1432176" title="Spiroceras">
Spiroceras

Spiroceras – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (bajos).

</doc>
<doc id="1432178" url="https://pl.wikipedia.org/wiki?curid=1432178" title="Hildoceras">
Hildoceras

Hildoceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (toark - aalen). Jego skamieniałości znaleziono w Europie i w Japonii.

</doc>
<doc id="1432179" url="https://pl.wikipedia.org/wiki?curid=1432179" title="Harpoceras">
Harpoceras

Harpoceras – rodzaj głowonogów z wymarłej podgromady amonitów, z rzędu Ammonitida.
Żyły w okresie wczesnej i środkowej jury (toark – aalen).

</doc>
<doc id="1432180" url="https://pl.wikipedia.org/wiki?curid=1432180" title="Pseudolioceras">
Pseudolioceras

Pseudolioceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (toark - bajos).

</doc>
<doc id="1432181" url="https://pl.wikipedia.org/wiki?curid=1432181" title="Polyplectus">
Polyplectus

Polyplectus – rodzaj głowonogów z wymarłej podgromady amonitów, z rzędu Ammonitida.
Żył w epoce wczesnej jury (toark).

</doc>
<doc id="1432182" url="https://pl.wikipedia.org/wiki?curid=1432182" title="Prudens van Duyse">
Prudens van Duyse

Prudentius van Duyse lub Prudens van Duyse (ur. 17 września 1804 w Dendermonde; zm. 13 listopada 1859 w Gandawa) – pisarz i poeta flamandzki.
Studiował prawo na Uniwersytecie w Gandawie. W 1836 został archiwistą w Gandawie.
Swoje najlepsze wiersze opublikował w "Het klaverblad" (1848) oraz w "Nazomer" (1859). Oprócz poezji pozostawił pisma dotyczące historii narodowej oraz utwory dramatyczne.

</doc>
<doc id="1432183" url="https://pl.wikipedia.org/wiki?curid=1432183" title="Grammoceras">
Grammoceras

Grammoceras – rodzaj głowonogów z wymarłej podgromady amonitów, z rzędu Ammonitida.
Żył w epoce wczesnej jury (toark).

</doc>
<doc id="1432185" url="https://pl.wikipedia.org/wiki?curid=1432185" title="Walerij Borczin">
Walerij Borczin

Walerij Wiktorowicz Borczin (ros. Валерий Викторович Борчин; ur. 11 września 1986 w Powodimowie w Mordowii) – lekkoatleta rosyjski, chodziarz, mistrz olimpijski z Pekinu na dystansie 20 km z czasem 1:19:01 godz, w tej samej konkurencji jest także mistrzem świata z Berlina (1:18:41). Jest srebrnym medalistą mistrzostw Europy z Göteborga na dystansie 20 km. Jego rekord życiowy na tym dystansie wynosi 1:17:38 (2009).
Nie znalazł się w składzie reprezentacji Rosji i nie wziął udziału w mistrzostwach świata w Moskwie (2013). Został pozbawiony złotego medalu wywalczonego na mistrzostwach świata w Berlinie i Taegu.
Od 1 czerwca 2005 do 31 maja 2006 odbywał karę dyskwalifikacji po wykryciu w jego organizmie niedozwolonych środków.

</doc>
<doc id="1432187" url="https://pl.wikipedia.org/wiki?curid=1432187" title="Pleydellia">
Pleydellia

Pleydellia – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (toark - aalen).

</doc>
<doc id="1432188" url="https://pl.wikipedia.org/wiki?curid=1432188" title="Dumortieria">
Dumortieria

Dumortieria – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (toark).

</doc>
<doc id="1432189" url="https://pl.wikipedia.org/wiki?curid=1432189" title="Leioceras">
Leioceras

Leioceras – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (aalen).

</doc>
<doc id="1432190" url="https://pl.wikipedia.org/wiki?curid=1432190" title="Staufenia">
Staufenia

Staufenia – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (aalen).

</doc>
<doc id="1432193" url="https://pl.wikipedia.org/wiki?curid=1432193" title="Ludwigia (amonit)">
Ludwigia (amonit)

Ludwigia – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (aalen).

</doc>
<doc id="1432195" url="https://pl.wikipedia.org/wiki?curid=1432195" title="Haugia">
Haugia

Haugia – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (toark).

</doc>
<doc id="1432197" url="https://pl.wikipedia.org/wiki?curid=1432197" title="Tymoteusz I">
Tymoteusz I

Tymoteusz I (zm. 384) – patriarcha Aleksandrii w latach 378–384, brat i następca Piotra II. Uczestnik Soboru Konstantynopolitańskiego I w 381. Czczony jako święty.

</doc>
<doc id="1432198" url="https://pl.wikipedia.org/wiki?curid=1432198" title="Hammatoceras">
Hammatoceras

Hammatoceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (toark - aalen).

</doc>
<doc id="1432199" url="https://pl.wikipedia.org/wiki?curid=1432199" title="Sonninia">
Sonninia

Sonninia – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (aalen – bajos).

</doc>
<doc id="1432201" url="https://pl.wikipedia.org/wiki?curid=1432201" title="Pańćamahajadźńa">
Pańćamahajadźńa

Pańćamahajadźńa (trl. pañcamahāyajña, "pięć wielkich ofiar") – pięcioczęściowa ceremonia gryha wskazana w Taittirija Aranjaka (2.10), którą gryhasta zobowiązany jest spełniać każdego dnia.
Pięć jej składowych ofiar to:

</doc>
<doc id="1432203" url="https://pl.wikipedia.org/wiki?curid=1432203" title="Biskupi mińscy">
Biskupi mińscy

Władze diecezji mińskiej w latach 1798-1869.
Przez prawie 70 lat istnienia, diecezja mińska była obsadzana biskupami ordynariuszami tylko trzy razy: w latach 1798–1816, 1831–1839 oraz 1853–1869. W ciągu 70 lat istnienia diecezji biskupi ordynariusze rządzili nią łącznie tylko przez 42 lata.
Pierwszym biskupem ordynariuszem diecezji był Jakub Ignacy Dederko (1751–1829), drugim – Mateusz Lipski (1770?–1839), trzecim i ostatnim – Adam Wojtkiewicz (1796–1870). Spośród trzech biskupów ordynariuszy diecezji mińskiej, dwóch – Dederko i Wojtkiewicz – zostali odsunięci od zarządu diecezją decyzjami cara.
Diecezja mińska miała tylko jednego sufragana, mimo że ukaz Pawła I z 28 kwietnia (11 maja) 1798 roku powołał do życia w diecezji mińskiej sufraganię stołeczną w Mińsku. Nie była ona w zasadzie obsadzaną z braku funduszy, a państwo, mimo zobowiązań, przyjętych w Konkordacie między Stolicą Apostolską a Cesarstwem Rosyjskim z 1847 roku, nie zamierzało ich realizować.
W okresach, kiedy diecezja nie miała biskupa ordynariusza, na stolicy w Mińsku rezydowali administratorzy, wyznaczani przez rząd rosyjski.
Biskupi ordynariusze diecezji mińskiej po 1917 roku.
W okresie 1869–1917 diecezja mińska nie istniała. Po skasowaniu jej w 1869 roku obszary, nad którymi sprawowała kuratelę, wchodziły w skład diecezji wileńskiej. 

</doc>
<doc id="1432212" url="https://pl.wikipedia.org/wiki?curid=1432212" title="Księstwo bielskie">
Księstwo bielskie

Państwo bielskie, Księstwo Bielskie (łac. "status minores Bilicensis", "status maiores Bilicensis", "ducatus Bilicensis", niem. "freie Standesherrschaft Bielitz", "Fürstentum Bielitz", "Herzogtum Bielitz") – w latach 1572–1752 państwo stanowe niższego rzędu, w latach 1751–1752 wolne państwo stanowe, w latach 1752–1754 księstwo niższego rzędu, a w latach 1754–1848 księstwo obejmujące miasto Bielsko i kilkanaście okolicznych wsi.
Historia.
Od 1290 r. Bielsko należało do księstwa cieszyńskiego, rządzonego przez Piastów cieszyńskich. Ostatnim właścicielem miasta z tego rodu był Wacław III Adam, rezydujący na zamku bielskim w latach 1545–1553. Sprzedał on Bielsko wraz z okręgiem (Stare Bielsko, Dziedzice, Jasienica, Jaworze, Komorowice, Mazańcowice, Międzyrzecze, Zabrzeg i tworzące się Olszówki) Kasprowi Wilczkowi w roku 1553 za sumę 14 000 talarów, jednak po dwunastu latach syn Wacława III Adama, Fryderyk Kazimierz, je odzyskał. Popadł on w wielkie długi, wskutek czego, po jego śmierci w 1571 r., Wacław III Adam zmuszony był ponownie sprzedać Bielsko.
W 1572 r. na mocy zezwolenia cesarza Maksymiliana II Habsburga z księstwa cieszyńskiego zostało wydzielone państwo bielskie, obejmujące Bielsko oraz osiemnaście okolicznych wsi (Stare Bielsko, Bronów, Bystra, Dziedzice, Jasienica, Jaworze, Kamienica, Komorowice, Ligota, Mazańcowice, Międzyrzecze Górne i Dolne, Mikuszowice, Mościska, Olszówka Górna i Dolna, Wapienica i Zabrzeg) i podlegające odtąd bezpośrednio śląskiemu urzędowi zwierzchniemu we Wrocławiu oraz jego władzy sądowniczej. Podobnie jak włości frydeckie i frysztackie stanowiło ono tzw. państwo stanowe niższego rzędu, które funkcjonowało aż do 1751 r., kiedy przekształcono je w wolne państwo stanowe. Pierwszym właścicielem państwa bielskiego był Karol Promnitz, dotychczasowy właściciel Pszczyny. W 1582 r. odstąpił je on, z przyczyn finansowych, śląskiemu magnatowi Adamowi Schaffgotschowi, a dziesięć lat później, w roku 1592 zostało ono nabyte przez węgierski ród magnacki – Sunneghów, do których należał m.in. Budziatyń (ob. Żylina) i Orawa.
Sunneghowie przestali władać Bielskiem w 1724 r. Kolejnym właścicielem miasta został Henryk hr. Solms (do 1743), a następnie Friedrich Wilhelm von Haugwitz. W 1751 r. na jego prośbę cesarzowa Maria Teresa podniosła państwo bielskie do rangi wolnego państwa stanowego "(status maiores)". W efekcie Bielsko mogło wysyłać swojego przedstawiciela na zgromadzenia do Opawy "(Troppauer öffentlicher Konvent)" oraz utworzyć własny bielski rząd krajowy "(Landesregierung)". W 1752 r. zostało ono zakupione przez Aleksandra Józefa Sułkowskiego, generała i ministra króla Augusta III Sasa. W tym samym roku dotychczasowe wolne państwo stanowe przekształcono w księstwo niższego rzędu "(Fürstentum)". 2 listopada 1754 r. Maria Teresa powołała Księstwo Bielskie "(Herzogtum Bielitz)". W związku z tym awansem pod względem prawnym osiągnęło status, jaki od wieków miało macierzyste księstwo cieszyńskie. Następni właściciele Księstwa Bielskiego mieli prawo do tytułu "Herzog" (książę), podczas gdy pozostali członkowie rodziny zaliczali się do stanu książęcego niższego "(Fürst)". Jednocześnie od drugiej połowy XVIII w. związki Bielska z Cieszynem ponownie się zacieśniły i, w pewnym sensie, Księstwo Bielskie „powróciło” do księstwa Cieszyńskiego. W ramach reform, prowadzonych przez Marię Teresę i Józefa II, mających na celu unowocześnienia zarządzania państwem, wprowadzono podział poszczególnych prowincji na obwody "(Kreis)". Cieszyn, dotychczas stolica księstwa, stał się równocześnie siedzibą urzędu obwodowego. Odtąd mieszkańcy Bielska i okolicy załatwiali wszystkie sprawy wymagające zatwierdzenia przez wyższą instancję w cieszyńskim Kreisamcie.
Księstwo bielskie istniało do 1849 roku, kiedy to podczas wprowadzania w Austrii nowoczesnego podziału administracyjnego, likwidującego stare struktury feudalne, jego tereny weszły w skład powiatu politycznego bielskiego (niem. Politischer Bezirk Bielitz).

</doc>
<doc id="1432213" url="https://pl.wikipedia.org/wiki?curid=1432213" title="Abdullah III">
Abdullah III



</doc>
<doc id="1432215" url="https://pl.wikipedia.org/wiki?curid=1432215" title="Abd Allah III">
Abd Allah III



</doc>
<doc id="1432216" url="https://pl.wikipedia.org/wiki?curid=1432216" title="Księstwo Bielskie">
Księstwo Bielskie



</doc>
<doc id="1432217" url="https://pl.wikipedia.org/wiki?curid=1432217" title="Abd Allah IV">
Abd Allah IV



</doc>
<doc id="1432222" url="https://pl.wikipedia.org/wiki?curid=1432222" title="Livio Odescalchi (bankier)">
Livio Odescalchi (bankier)

Livio Odescalchi (zm. w grudniu 1622), patrycjusz Como, bankier wenecki z rodu Odescalchich, jego małżonką była Paola Castelli (zm. 1630), z którą miał co najmniej siedmioro dzieci: Costantino (1595-1619), Lucrezia Odescalchi (ur. 1605, małżonek: Alessandro Erba), Carlo Odescalchi (1607-1673), Niccolo (zakonnik, zm. 1655), Paolo (zm. 1622), Benedetto Odescalchi (ur. 1611, późniejszy papież Innocenty XI) i Giulio Maria Odescalchi (1612-1666, benedyktyn, biskup Novary od 1656). Jego osoba była tematem obrazu portretowego Antoona van Dycka (1599-1641). Obraz znajduje się obecnie w zbiorach muzeum Luwr.

</doc>
<doc id="1432223" url="https://pl.wikipedia.org/wiki?curid=1432223" title="Renan (piłkarz)">
Renan (piłkarz)

Renan Brito Soares (ur. 24 stycznia 1985 w Viamão) – brazylijski piłkarz grający na pozycji bramkarza.
Kariera klubowa.
Renan wychował się w klubie SC Internacional z miasta Porto Alegre. W 2004 roku stał się członkiem pierwszego zespołu, ale swój pierwszy profesjonalny mecz rozegrał 3 kwietnia 2005 przeciwko EC Juventude (3:1) w mistrzostwach stanu Rio Grande do Sul. Do końca 2007 roku był rezewowym Internacionalu. W 2005 roku wywalczył mistrzostwo stanowe. W 2006 roku jako dubler Clemera zdobył Copa Libertadores, a następnie wygrał Klubowe Mistrzostwo Świata. W 2008 roku stał się pierwszym bramkarzem swojego klubu.
Latem 2008 Renan odszedł z Internacionalu i 13 sierpnia podpisał kontrakt z hiszpańską Valencią, gdzie wygrał rywalizację z bramkarzem reprezentacji Niemiec Timo Hildebrandem. Rozegrał dla Valencii 19 spotkań. Zadebiutował w niej 30 sierpnia 2008 w meczu z RCD Mallorca (3:0).
27 lipca 2009 Renan został wypożyczony do beniaminka Primera División, Xerez CD. 30 sierpnia 2009 rozegrał w nim swoje pierwsze spotkanie, przegrane 0:2 z Mallorką. Łącznie przez cały sezon rozegrał 35 ligowych meczów, jednak jego zespół spadł z ligi. Po powrocie do Valencii, został wypożyczony do swojego pierwszego klubu – Internacionalu, a następnie podpisał z nim kontrakt.
W kolejnych latach występował w drużynach Goiás EC, Ceará SC oraz EC São Bento.
Kariera reprezentacyjna.
Renan nie ma za sobą debiutu w pierwszej reprezentacji Brazylii. W 2008 roku został za to powołany do kadry U-23 prowadzonej przez Carlosa Dungę na Igrzyska Olimpijskie w Pekinie, na których jest rezerwowym dla Diego Alvesa. Mimo to zagrał w pierwszym składzie w wygranym meczu o 3. miejsce z Belgią. Brazylia wygrała 3:0 i zdobyła brązowy medal.

</doc>
<doc id="1432224" url="https://pl.wikipedia.org/wiki?curid=1432224" title="Renan Brito Soares">
Renan Brito Soares



</doc>
<doc id="1432225" url="https://pl.wikipedia.org/wiki?curid=1432225" title="Victor Cazalet">
Victor Cazalet

Victor Alexander Cazalet (ur. 27 grudnia 1896, zm. 4 lipca 1943) – brytyjski polityk, członek parlamentu, członek brytyjskiej Partii Konserwatywnej, pułkownik armii brytyjskiej.
Życiorys.
W 1915 został kapitanem a dwa lata później został odznaczony Krzyżem Wojskowym. W 1924 został po raz pierwszy wybrany do parlamentu z okręgu Chippenham.
Podczas hiszpańskiej wojny domowej opowiedział się po stronie generała Franco w Izbie Gmin, założył nawet koło „Przyjaciół Narodu Hiszpańskiego” ("Friends of National Spain"). Jednakże w chwili rozpoczęcia II wojny światowej sprzeciwił się polityce Appeasementu prowadzoną przez rząd Chamberlaina i został zwolennikiem Winstona Churchilla oraz jego łącznikiem z rządem polskim na wychodźstwie.
Zginął w 1943 podczas katastrofy lotniczej na Gibraltarze, w której to zginął również polski generał Władysław Sikorski (na pokładzie Liberatora).

</doc>
<doc id="1432227" url="https://pl.wikipedia.org/wiki?curid=1432227" title="Janowice (Czechy)">
Janowice (Czechy)

Janowice (cz. Janovice, niem. Janowitz) – wieś gminna i gmina w Czechach, w kraju morawsko-śląskim, w powiecie Frydek-Mistek, ok. 6 km na południowy wschód od Frydka-Mistka i 5 km na północny wschód od Frydlantu nad Ostrawicą. Położona jest w historycznych granicach Śląska Cieszyńskiego, u stóp Beskidu Śląsko-Morawskiego i dzięki swemu położeniu geograficznemu i bliskości Zagłębia Ostrawsko-Karwińskiego nazywana bywa "bramą do Beskidów".
Historia.
Istnieje kilka hipotez dotyczących początków Janowic. Pierwsza mówi, że miejscowość po raz pierwszy wzmiankowana została w łacińskim dokumencie Liber fundationis episcopatus Vratislaviensis (pol. "Księga uposażeń biskupstwa wrocławskiego"), spisanej za czasów biskupa Henryka z Wierzbna ok. 1305 w szeregu wsi zobowiązanych do płacenia dziesięciny biskupstwu we Wrocławiu, w postaci "item in Jannutha". Aczkolwiek zapis ten równie dobrze mógł odnosić się do "Jamnicy", późniejszego miasteczka wzmiankowanego w 1327 jako "Jemnicz oppidis", następnie wchłoniętego przez Frydek. Pierwsza pewna wzmianka o Janowicach wzmiankowanych jako "Janowicze" pochodzi z 1450 roku.
Politycznie wieś znajdowała się początkowo w granicach Księstwa Cieszyńskiego, będącego od 1327 lennem Królestwa Czech, które z kolei od 1526 roku w wyniku objęcia tronu czeskiego przez Habsburgów wraz z regionem aż do 1918 roku należało do monarchii Habsburgów (potocznie Austrii). W 1573 roku weszła w skład nowo utworzonego frydeckiego państwa stanowego. Szkołę w Janowicach założono w 1844 roku.
Według austriackiego spisu ludności z 1900 roku w 306 budynkach w Janowicach na obszarze 1313 hektarów mieszkało 1907 osób, co dawało gęstość zaludnienia równą 145,2 os./km². z tego 1819 (95,4%) mieszkańców było katolikami, 84 (4,4%) ewangelikami a 4 (0,2%) wyznawcami judaizmu, 1901 (99,7%) było czesko-, 4 (0,2%) niemiecko- a 2 (0,1%) polskojęzycznymi. Do 1910 roku liczba budynków spadła do 300 a mieszkańców do 1868, z czego 1867 zameldowanych było na stałe, 1785 (95,6%) było katolikami, 83 (4,4%) ewangelikami, 1858 (99,5%) czesko- a 9 (0,5%) polskojęzycznymi.
W Janowicach urodził się w 1680 roku Andrzej Szebesta, znany później jako zbójnik Ondraszek.
Ludność.
W latach 1869-2001:
Według czeskiego spisu z 2001 w 475 z 587 domów w Janowicach mieszkało 1684 osób, z czego 1608 (95,5%) było narodowości czeskiej, 29 (1,7%) słowackiej, 27 (1,6%) morawskiej, 6 (0,4%) śląskiej oraz po 2 osoby polskiej, niemieckiej i ukraińskiej. Osoby wierzące stanowiły 51,2% populacji (862 os.), z czego katolicy 93,2%, 803 osoby.

</doc>
<doc id="1432228" url="https://pl.wikipedia.org/wiki?curid=1432228" title="Muhammad IX">
Muhammad IX



</doc>
<doc id="1432230" url="https://pl.wikipedia.org/wiki?curid=1432230" title="Mohamed IX">
Mohamed IX



</doc>
<doc id="1432231" url="https://pl.wikipedia.org/wiki?curid=1432231" title="Mohammad IX">
Mohammad IX



</doc>
<doc id="1432232" url="https://pl.wikipedia.org/wiki?curid=1432232" title="Mohammed IX">
Mohammed IX



</doc>
<doc id="1432233" url="https://pl.wikipedia.org/wiki?curid=1432233" title="Muhammed IX">
Muhammed IX



</doc>
<doc id="1432235" url="https://pl.wikipedia.org/wiki?curid=1432235" title="Muhamad IX">
Muhamad IX



</doc>
<doc id="1432238" url="https://pl.wikipedia.org/wiki?curid=1432238" title="Muhammad X">
Muhammad X



</doc>
<doc id="1432239" url="https://pl.wikipedia.org/wiki?curid=1432239" title="Kaniowice">
Kaniowice

Kaniowice (cz. Kaňovice, niem. Kaniowitz) – wieś gminna na Śląsku Cieszyńskim w Czechach, w kraju morawsko-śląskim (powiat Frydek-Mistek). 
Historia.
Wzmiankowane po raz pierwszy w 1652 roku jako "Agrum Kaniowicz". Powstała podczas akcji kolonizacyjnej nowych właścicieli frydeckiego państwa stanowego.
Według austriackiego spisu ludności z 1910 roku Kaniowice miały 240 mieszkańców, z czego wszyscy byli czeskojęzyczni i katolikami.

</doc>
<doc id="1432240" url="https://pl.wikipedia.org/wiki?curid=1432240" title="Mohamed X">
Mohamed X



</doc>
<doc id="1432243" url="https://pl.wikipedia.org/wiki?curid=1432243" title="Mohammad X">
Mohammad X



</doc>
<doc id="1432245" url="https://pl.wikipedia.org/wiki?curid=1432245" title="Mohammed X">
Mohammed X



</doc>
<doc id="1432246" url="https://pl.wikipedia.org/wiki?curid=1432246" title="Muhammed X">
Muhammed X



</doc>
<doc id="1432247" url="https://pl.wikipedia.org/wiki?curid=1432247" title="Aleksandr Makarov">
Aleksandr Makarov



</doc>
<doc id="1432248" url="https://pl.wikipedia.org/wiki?curid=1432248" title="Towarzystwo Miłośników Historii">
Towarzystwo Miłośników Historii

Towarzystwo Miłośników Historii (TMH) – towarzystwo naukowe skupiające zarówno zawodowych historyków, jak i miłośników historii. 
Historia i działalność.
Utworzone w 1906 r. w Warszawie w celu popierania rozwoju badań historycznych oraz ich krzewienia ze szczególnym uwzględnieniem dziejów polskich. Towarzystwo pozostało temu wierne, nie przerywając działalności nawet podczas dwóch wojen światowych, starając się zawsze włączać w nurt obywatelskich powinności i wyrażać niezależne opinie. Dnia 17 listopada 1906 r., na zebraniu organizacyjnym w sali Towarzystwa Kredytowego Miejskiego przy ul. Czackiego (wówczas Włodzimierskiej), wybrano pierwszy Zarząd Towarzystwa Miłośników Historii, do którego weszli wybitni historycy. Prezesem został Aleksander Jabłonowski – historyk, wydawca źródeł do dziejów Polski w XVI w., etnograf, kartograf, współorganizator i prezes Towarzystwa Naukowego Warszawskiego. Rozpoczęto organizowanie zebrań naukowych (w różnych lokalach Warszawy), przejęto czasopismo naukowe, ukazujący się od 1905 r. „Przegląd Historyczny”, który do dzisiaj jest organem TMH.
Od roku 1925 TMH jest oddziałem autonomicznym Polskiego Towarzystwa Historycznego.

</doc>
<doc id="1432249" url="https://pl.wikipedia.org/wiki?curid=1432249" title="Muhamad X">
Muhamad X



</doc>
<doc id="1432250" url="https://pl.wikipedia.org/wiki?curid=1432250" title="Siergiej Makarow">
Siergiej Makarow



</doc>
<doc id="1432253" url="https://pl.wikipedia.org/wiki?curid=1432253" title="Kulfon i Monika">
Kulfon i Monika



</doc>
<doc id="1432254" url="https://pl.wikipedia.org/wiki?curid=1432254" title="Yaque del Sur">
Yaque del Sur

Yaque del Sur – rzeka na południowym wybrzeżu Dominikany. Ma 183 km długości, 4972 km² dorzecza. Przepływa przez dolinę San Juan i uchodzi do Morza Karaibskiego w Zatoce Neiba.
Jej wody są wykorzystywane do nawadniania różnorakich upraw.

</doc>
<doc id="1432256" url="https://pl.wikipedia.org/wiki?curid=1432256" title="Muhammad XI">
Muhammad XI



</doc>
<doc id="1432257" url="https://pl.wikipedia.org/wiki?curid=1432257" title="Mohamed XI">
Mohamed XI



</doc>
<doc id="1432258" url="https://pl.wikipedia.org/wiki?curid=1432258" title="Mohammad XI">
Mohammad XI



</doc>
<doc id="1432259" url="https://pl.wikipedia.org/wiki?curid=1432259" title="Mohammed XI">
Mohammed XI



</doc>
<doc id="1432260" url="https://pl.wikipedia.org/wiki?curid=1432260" title="Muhammed XI">
Muhammed XI



</doc>
<doc id="1432261" url="https://pl.wikipedia.org/wiki?curid=1432261" title="Muhamad XI">
Muhamad XI



</doc>
<doc id="1432262" url="https://pl.wikipedia.org/wiki?curid=1432262" title="Joseph Pease (1. baron Gainford)">
Joseph Pease (1. baron Gainford)

Joseph Albert Pease, 1. baron Gainford, Jack Pease (ur. 17 stycznia 1860 w Darlington, zm. 15 lutego 1943) – brytyjski przedsiębiorca i polityk, członek Partii Liberalnej, minister w rządach Herberta Henry’ego Asquitha.
Życiorys.
Był drugim synem sir Josepha Pease’a, 1. baroneta, i Mary Fox, córki Alfreda Foksa. Wykształcenie odebrał w Tottenham School oraz w Trinity College na Uniwersytecie Cambridge. W 1886 r. poślubił Ethel Havelock-Allan, córkę sir Henry’ego Havelocka-Allana, 1. baroneta. Joseph i Ethel mieli razem syna Josepha i dwie córki, Miriam i Faith.
Pease został burmistrzem Darlington w 1889 r. W 1892 r. został wybrany do Izby Gmin jako reprezentant okręgu Tyneside. Miejsce w parlamencie utracił po przegranych wyborach w 1900 r. Rok później wygrał wybory uzupełniające w okręgu Saffron Walden. Od 1910 r. reprezentował okręg wyborczy Rotherham.
Był prywatnym sekretarzem Głównego Sekretarza Irlandii Johna Morleya w latach 1893–1895. W latach 1897–1905 był młodszym whipem opozycji. Po powrocie Partii Liberalnej do władzy w 1905 r. został młodszym lordem skarbu. W latach 1908–1910 był parlamentarnym sekretarzem skarbu. W 1910 r. został członkiem gabinetu jako Kanclerz Księstwa Lancaster. W latach 1911–1915 był przewodniczącym Rady Edukacji. Od stycznia do grudnia 1916 r. był poczmistrzem generalnym.
Od 1908 r. był członkiem Tajnej Rady. W 1917 r. otrzymał tytuł 1. barona Gainford i zasiadł w Izbie Lordów. Był przewodniczącym Komisji Roszczeń we Francji w 1915 r. oraz w latach 1917–1920, a także we Włoszech w latach 1918–1919. W latach 1922–1926 był pierwszym prezesem BBC, a w latach 1926–1932 jej wiceprezesem. W latach 1927–1918 był prezesem Federacji Brytyjskiego Przemysłu.
Lord Gainford był ponadto wiceprezesem Durham Coal Owners Association, wiceprzewodniczącym Durham District Board, dyrektorem Pease and Partners Ltd, przewodniczącym Durham Coke Owners, dyrektorem County of London Electric Supply Company Ltd, przewodniczącym South London Electric Supply Company, przewodniczącym Tees Fishery Boeard oraz przewodniczącym Trustees of the Bowes Museum.
Zmarł w 1943 r. Tytuł parowski odziedziczył jego jedyny syn.

</doc>
<doc id="1432264" url="https://pl.wikipedia.org/wiki?curid=1432264" title="Sergiej Kamieniew">
Sergiej Kamieniew



</doc>
<doc id="1432265" url="https://pl.wikipedia.org/wiki?curid=1432265" title="Ali IV">
Ali IV



</doc>
<doc id="1432267" url="https://pl.wikipedia.org/wiki?curid=1432267" title="Mischa Zverev">
Mischa Zverev

Mischa Zverev, ros. Михаил Александрович «Миша» Зверев ("Michaił Aleksandrowicz "Misza" Zwieriew"; ur. 22 sierpnia 1987 w Moskwie) – niemiecki tenisista, reprezentant kraju w Pucharze Davisa.
Jest starszym bratem Alexandra Zvereva, również tenisisty.
Kariera tenisowa.
Startując w gronie juniorów został finalistą French Open 2004 w grze podwójnej chłopców wspólnie z Alexem Kuznetsovem. W styczniu 2004 został sklasyfikowany na 3. miejscu w rankingu juniorów.
Seniorską karierę tenisową Zverev rozpoczął w 2006 roku.
W singlu wygrywał turnieje z serii "ITF Men’s Circuit" oraz ATP Challenger Tour. We wrześniu 2010 roku dotarł do finału rozgrywek z rangi ATP World Tour w Metzu, przechodząc najpierw eliminacje. Mecz finałowy przegrał z Gilles’em Simonem. Drugi finał osiągnął w maju 2017 w Genewie, gdzie ponownie startował z kwalifikacji. Wyeliminował po drodze trzech rozstawionych zawodników, jednak w meczu o mistrzostwo uległ Stanowi Wawrince. Pod koniec czerwca 2018 Zverev odniósł swoje premierowe zwycięstwo w cyklu ATP World Tour, bez straty seta triumfując w Eastbourne, gdzie w finale pokonał Lukáša Lacka.
W grze podwójnej Niemiec odniósł cztery zwycięstwa w rozgrywkach rangi ATP World Tour z dwunastu rozegranych finałów.
W 2009 zadebiutował w reprezentacji Niemiec w Pucharze Davisa, w przegranym meczu deblowym ćwierćfinałowej rywalizacji grupy światowej przeciwko Hiszpanii. Partnerem Zvereva był Nicolas Kiefer.
Najwyżej sklasyfikowany w rankingu singlistów był na 25. miejscu w lipcu 2017 roku, z kolei w zestawieniu deblistów w czerwcu 2009 zajmował 44. pozycję.

</doc>
<doc id="1432268" url="https://pl.wikipedia.org/wiki?curid=1432268" title="Restoracjonizm">
Restoracjonizm

Restoracjonizm – w sensie ogólnym, przekonanie o konieczności powrotu do pierwotnego, czystego, biblijnego chrześcijaństwa z I wieku naszej ery, z czasów Jezusa i apostołów. W bardziej szczegółowym sensie, termin ten obejmuje te wyznania chrześcijańskie, które postawiły sobie za cel przywrócenie apostolskiego modelu chrześcijaństwa i oczyszczenie go z późniejszych, katolickich, protestanckich i innych naleciałości, ze szczególnym naciskiem na usunięcie „pogańskich wpływów” i „ludzkich nauk”. Dotyczy to głównie wyznań chrześcijańskich, mających swój początek w „drugim wielkim przebudzeniu” na początku XIX wieku.
Należy zwrócić uwagę, że każde wyznanie wpisujące się w ten nurt ma inną wizję tzw. apostolskiego modelu chrześcijaństwa. Stąd w obrębie tego nurtu istnieje silne zróżnicowanie doktrynalne, zaś różne ruchy restoracjonistyczne bardzo często są niezależne od siebie nawzajem.
Historia ruchów restoracjonistycznych.
Ruchy średniowieczne.
Do wczesnych przykładów ruchów, które pragnęły powrotu do apostolskiego chrześcijaństwa (przeciwstawiając się tym samym Kościołowi rzymskokatolickiemu) należą m.in.: waldensi, bracia apostolscy, lollardzi, husyci. Dodatkowo w łonie samego Kościoła katolickiego pojawiały się grupy sprzeciwiające się nadużyciom kleru i pragnące odnowy życia religijnego.
Reformacja.
Jakkolwiek XVI-wieczna reformacja nie jest ruchem ściśle restoracjonistycznym, to jednak posiada wiele jego cech. Reformacja była zogniskowana w trzech miejscach Europy, z których wyłoniły się nowe wyznania: w Niemczech (luteranizm), Szwajcarii (kalwinizm) i Anglii (anglikanizm). Z kolei do bardziej radykalnych ruchów, mających swoje źródło w XVI-wiecznej reformacji, należy zaliczyć m.in. braci polskich, unitarian, purytan, anabaptystów, z których wyłonili się baptyści, a także metodystów i kwakrów. Dodatkowo XVIII-wieczne „pierwsze wielkie przebudzenie” dało solidne podstawy pod przyszłe ożywienie restoracjonistyczne.
Wiek XIX (restoracjonizm właściwy).
Właściwy ruch restoracjonistyczny wyrósł na początku XIX wieku w Stanach Zjednoczonych (także w innych miejscach świata), na fali „drugiego wielkiego przebudzenia”. Ruchy o tym charakterze powstawały z millenarystycznych nurtów protestantyzmu (głównie kalwinizmu i metodyzmu). O ile część ruchów restoracjonistycznych powstałych w tym okresie zachowała swoją przynależność do protestantyzmu, o tyle inne ruchy zupełnie odcięły się od jego tradycji. Wielu restoracjonistów przyjęło doktryny unitariańskie, a także inne, niezgodne z głównym nurtem chrześcijaństwa (nieraz dość osobliwe).
Do XIX-wiecznych ruchów restoracjonistycznych zaliczyć należy m.in.:
Elementy restoracjonistyczne w swoim nauczaniu posiadają również Żydzi mesjanistyczni.
Wiek XX.
Do ruchów o charakterze restoracjonistycznym powstałych w XX wieku należy zaliczyć m.in.:
Ruchy te mieszczą się w ścisłej definicji protestantyzmu. Jednak ruch mesjański odrzuca wiarę w Trójcę Świętą.
Poglądy.
Przegląd wyznań.
Pod względem doktrynalnym, ruch restoracjonistyczny jest bardzo zróżnicowany. Bardzo często pojawiają się wśród nich doktryny, nieobecne u innych chrześcijan i z tego powodu kontrowersyjne. Ponadto zróżnicowany jest stosunek różnych restoracjonistów do doktryn, które naucza protestantyzm (szczególnie ewangeliczny). Pod tym kątem, wyznania restoracjonistyczne można podzielić na kilka grup:
Charakterystyczne doktryny.
Do cech wyróżniających wiele wyznań restoracjonistycznych zaliczyć można:

</doc>
<doc id="1432269" url="https://pl.wikipedia.org/wiki?curid=1432269" title="Okręg wyborczy Tyneside">
Okręg wyborczy Tyneside

Okręg wyborczy Tyneside powstał w 1885 r. i wysyłał do brytyjskiej Izby Gmin jednego deputowanego. Okręg obejmował aglomerację policentryczną Tyneside w północno-wschodniej Anglii. Został zlikwidowany w 1918 r.

</doc>
<doc id="1432270" url="https://pl.wikipedia.org/wiki?curid=1432270" title="Abd Allah II">
Abd Allah II



</doc>
<doc id="1432272" url="https://pl.wikipedia.org/wiki?curid=1432272" title="Abd Allah I">
Abd Allah I



</doc>
<doc id="1432273" url="https://pl.wikipedia.org/wiki?curid=1432273" title="Okręg wyborczy Rotherham">
Okręg wyborczy Rotherham

Okręg wyborczy Rotherham powstał w 1885 r. i wysyła do brytyjskiej Izby Gmin jednego deputowanego. Okręg obejmuje miasto Rotherham w południowym Yorkshire.

</doc>
<doc id="1432274" url="https://pl.wikipedia.org/wiki?curid=1432274" title="Vadims Vasilevskis">
Vadims Vasilevskis



</doc>
<doc id="1432276" url="https://pl.wikipedia.org/wiki?curid=1432276" title="Pałeczka wrzodu miękkiego">
Pałeczka wrzodu miękkiego

Pałeczka wrzodu miękkiego ("Haemophilus ducreyi") – Gram ujemna pałeczka, będąca czynnikiem etiologicznym wrzodu miękkiego – choroby przenoszonej drogą płciową.
Choroba wywoływana przez bakterię jest w przebiegu bliska kile pierwszorzędowej, jednak przy tej ostatniej wrzód jest twardy palpacyjnie.
Diagnostyka.
Diagnostyka polega na badaniu mikroskopowym materiały z wrzodu, wykrywaniu antygenów, przeciwciał oraz hodowli mikrobiologicznej. Hodowla jest stosunkowo trudna, wymaga pożywek specjalnych oraz dwóch posiewów, jednak ma 100% specyficzność. Czułość metod serologicznych oraz badania mikroskopowego jest stosunkowo niska.
Chorobotwórczość.
Infekcja drobnoustrojem powoduje powstanie wrzodu wenerycznego (miękkiego) na zewnętrznych narządach płciowych. .

</doc>
<doc id="1432277" url="https://pl.wikipedia.org/wiki?curid=1432277" title="Krásná (kraj morawsko-śląski)">
Krásná (kraj morawsko-śląski)

Krasna (czes. "Krásná", niem. "Krasna") – wieś gminna w powiecie Frydek-Mistek, w kraju morawsko-śląskim, w Czechach, w historycznych granicach Śląska Cieszyńskiego. Położona jest na wysokości 520 m n.p.m. w Beskidzie Śląsko-Morawskim, w dolinie potoku Mogielnica, na obszarze 4413 ha. Wieś jest zamieszkiwana przez podgrupę Górali śląskich.
Wzmiankowana po raz pierwszy w 1639 roku.
Ludność.
W latach 1869–2001:
Według austriackiego spisu ludności z 1900 roku w 259 budynkach w Krasnej na obszarze 4412 hektarów mieszkało 1622 osób, co dawało gęstość zaludnienia równą 36,8 os./km². z tego 1597 (98,5%) mieszkańców było katolikami, 24 (1,5%) ewangelikami a 1 (0,1%) wyznawcą judaizmu, 1611 (99,3%) było czesko-, 5 (0,3%) niemiecko-, a 4 (0,2%) polskojęzycznymi. Do 1910 roku liczba mieszkańców spadła do 1500, z czego 1499 zameldowanych było na stałe, 1486 (99,1%) czesko-, 6 (0,4%) polsko-, 5 (0,3%) niemieckojęzyczni, a dwóch (0,1%) posługiwało się jeszcze innym językiem. Podział według wyznania: 1484 (98,9%) katolików oraz 16 (1,1%) ewangelików.
Według czeskiego spisu z 2001 roku w Krasnej w 178 z 281 budynków w gminie mieszkało 634 osób, z czego 582 (91,8%) było narodowości czeskiej, 24 (3,8%) słowackiej, 6 (1%) śląskiej, 4 (0,6%) morawskiej i 1 (0,2%) polskiej. Osoby wierzące stanowiły 63,1% populacji (400 os.), z czego katolicy 99% (396 osób).

</doc>
<doc id="1432278" url="https://pl.wikipedia.org/wiki?curid=1432278" title="Haemophilus ducreyi">
Haemophilus ducreyi



</doc>
<doc id="1432279" url="https://pl.wikipedia.org/wiki?curid=1432279" title="Synagoga Beth Israel w Scottsdale">
Synagoga Beth Israel w Scottsdale

Synagoga Beth Israel w Scottsdale (ang. "Beth Israel Synagogue in Scottsdale") – reformowana synagoga znajdująca się w Scottsdale w stanie Arizona, przy 10460 North 56th Street.
Synagoga została założona w 1920 roku z inicjatywy Kongregacji Beth Israel. Jest najstarszą reformowaną synagogą w strefie metropolitarnej Phoenix. Jej rabinem jest Rony Keller, zaś rabinem seniorem Stephen Kahn.

</doc>
<doc id="1432280" url="https://pl.wikipedia.org/wiki?curid=1432280" title="Kongregacja Beth Israel w Scottsdale">
Kongregacja Beth Israel w Scottsdale



</doc>
<doc id="1432282" url="https://pl.wikipedia.org/wiki?curid=1432282" title="Kamil Kuczyński">
Kamil Kuczyński

Kamil Kuczyński (ur. 23 marca 1985 w Płocku) – polski kolarz torowy.
Ma 189 cm wzrostu i waży 96 kg. Zadebiutował na Igrzyskach Olimpijskich w Pekinie, w sprincie drużynowym i keirinie. Uczestnik Igrzysk Olimpijskich w Londynie w sprincie drużynowym i keirinie. W 2014 będąc czynnym zawodnikiem podjął się pracy trenerskiej polskiej kobiecej załogi tandemowej Iwona Podkościelna, Aleksandra Tecław.
doprowadzając je do zdobycia podwójnego Mistrzostwa Świata w 2015 roku w wyścigu wspólnego oraz w jeździe indywidualnej na czas na szosie oraz do złotego medalu na Letnich Igrzysk Paraolimpijskich 2016, za co został odznaczony Złotym Krzyżem Zasługi. W 2018 roku zakończył karierę reprezentacyjną. 
Od 2019 startuje w tandemowej kadrze paraolimpijskiej. W swoim debiucie na mistrzostwach świata w holenderskim Apeldoorn razem z Adamem Brzozowskim zajął 4. miejsce w wyścigu na 1 km tandemów oraz 3. w sprincie tandemów.
W 2020 roku podczas Mistrzostw Świata w kolarstwie osób niepełnosprawnych jako pilot tandemu razem z Adamem Brzozowskim zdobywa brązowy medal w sprincie tandemów.
Osiągnięcia.
Igrzyska olimpijskie:
Mistrzostwa świata:
Mistrzostwa Świata Tandemów
Mistrzostwa Europy:
Puchar Świata:
Mistrzostwa Polski Elita:

</doc>
<doc id="1432286" url="https://pl.wikipedia.org/wiki?curid=1432286" title="Euro 1980">
Euro 1980



</doc>
<doc id="1432289" url="https://pl.wikipedia.org/wiki?curid=1432289" title="Fibik oliwkowy">
Fibik oliwkowy

Fibik oliwkowy ("Sayornis phoebe") – gatunek małego ptaka z rodziny tyrankowatych (Tyrannidae), zamieszkujący Amerykę Północną. Monotypowy. Nie jest zagrożony wyginięciem.
Ze stanów Alabama, Georgia, Tennessee i Wirginia wykazano szczątki kopalne fibika oliwkowego, łącznie datowane na wiek 126–12 tys. lat.
Taksonomia.
Gatunek po raz pierwszy pod nazwą ["Muscicapa"] "Phoebe" opisał w 1790 roku angielski ornitolog John Latham zastępując nazwę nadaną przez niemieckiego przyrodnika Johanna Friedricha Gmelina w 1789 roku. Jako miejsce typowe odłowu holotypu Latham wskazał Nowy Jork.
Zasięg występowania.
W sezonie lęgowym północno-zachodnia, środkowa i wschodnia część Ameryki Północnej – od północno-zachodniej Kanady po południowo-wschodnią Kanadę i na południe po południowo-wschodnie i południowo-środkowe USA. Zimę spędza w południowo-wschodniej i południowo-środkowej części USA i dalej na południe po południowy Meksyk.
Ekologia i zachowanie.
Pierwsza tyranka wiosną powracająca nad strumienie, w pobliże mostów i farm, gdzie gniazduje. Siedząc wyprostowana, kiwa ogonem.
Żywi się głównie owadami latającymi, takimi jak osy, chrząszcze, ważki, motyle, ćmy, muchówki czy cykady, ale zjada też pająki, kleszcze czy krocionogi, sporadycznie drobne owoce i nasiona.
W sezonie wyprowadza 1 lub 2 lęgi. Gniazdo zakłada w szczelinie, pod nawisem lub okapem budynków, mostów i innych obiektów sztucznych, gdzie pisklęta będą chronione przed warunkami pogodowymi i częściowo przed drapieżnikami. Zanim te obiekty stały się powszechnie dostępne, fibiki oliwkowe wykorzystywały do gniazdowania wychodnie skalne; niekiedy nadal tam gniazdują. Budową gniazda zajmuje się wyłącznie samica. Budulec stanowią błoto, mech i liście zmieszane z łodygami traw i sierścią zwierząt. Gatunek ten często wykorzystuje gniazda z poprzednich lat. W zniesieniu 2–6 (najczęściej 5) białawych jaj, niekiedy nakrapianych czerwonawo-brązowo. Okres inkubacji trwa 15–16 dni. Wysiadywaniem zajmuje się wyłącznie samica, ale pisklęta karmione są przez oboje rodziców. Młode opuszczają gniazdo po 16–20 dniach od wyklucia. Pasożytem lęgowym tego gatunku jest starzyk brunatnogłowy ("Molothrus ater").
Status.
IUCN uznaje fibika oliwkowego za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight w 2017 roku szacowała liczebność populacji na około 32 miliony dorosłych osobników. Trend liczebności populacji uznawany jest za wzrostowy.

</doc>
<doc id="1432291" url="https://pl.wikipedia.org/wiki?curid=1432291" title="Trymetozyna">
Trymetozyna

Trymetozyna () – organiczny związek chemiczny, podstawiona benzoilowa pochodna morfoliny. Związek o szybkim (występującym w 15 min. po podaniu doustnym) działaniu uspokajającym i przeciwlękowym. Nie powoduje senności, nie osłabia czynności intelektualnych oraz nie posiada działania miorelaksacyjnego. Wykazuje bardzo małą toksyczność, nie wywołuje uzależnienia.
Oryginalny, węgierski lek wprowadzony do lecznictwa w latach 50. XX wieku pod nazwą handlową "Trioxazin" przez firmę Egis Pharmaceuticals. Był stosowany również w polskim lecznictwie przez ponad 30 lat (do 2000 roku). Obecnie wytwarzany pod tą samą nazwą handlową przez nowego producenta.
Preparaty dostępne na świecie:
W Polsce preparat dostępny wyłącznie w trybie importu docelowego.

</doc>
<doc id="1432297" url="https://pl.wikipedia.org/wiki?curid=1432297" title="Aparat Soxhlet">
Aparat Soxhlet



</doc>
<doc id="1432298" url="https://pl.wikipedia.org/wiki?curid=1432298" title="Dolinka zawieszona">
Dolinka zawieszona



</doc>
<doc id="1432299" url="https://pl.wikipedia.org/wiki?curid=1432299" title="Dolinka podwieszona">
Dolinka podwieszona



</doc>
<doc id="1432300" url="https://pl.wikipedia.org/wiki?curid=1432300" title="Veracruz (miasto w Meksyku)">
Veracruz (miasto w Meksyku)



</doc>
<doc id="1432301" url="https://pl.wikipedia.org/wiki?curid=1432301" title="Dolinka wisząca">
Dolinka wisząca



</doc>
<doc id="1432302" url="https://pl.wikipedia.org/wiki?curid=1432302" title="Dolina podwieszona">
Dolina podwieszona



</doc>
<doc id="1432303" url="https://pl.wikipedia.org/wiki?curid=1432303" title="Lekkoatletyka na Letnich Igrzyskach Olimpijskich 2008 – bieg na 100 m mężczyzn">
Lekkoatletyka na Letnich Igrzyskach Olimpijskich 2008 – bieg na 100 m mężczyzn

Bieg na 100 metrów mężczyzn – szósta konkurencja, w której rozdano medale w lekkoatletyce na XXIX Letnich Igrzyskach Olimpijskich w Pekinie.
Konkurencja rozpoczęła się 15 sierpnia o godzinie 9:50 czasu miejscowego. Wtedy to rozegrano pierwszą rundę zawodów. Decydująca faza, która wyłoniła mistrza olimpijskiego odbyła się 16 sierpnia o godzinie 22:30 czasu miejscowego. Zawody odbyły się na Stadionie Narodowym w Pekinie.
Złoty medal zdobył Jamajczyk Usain Bolt, bijąc rekord świata (9,69 s).
Rekordy.
Tabela przedstawia najlepsze wyniki, które uzyskali zawodnicy na świecie, jak i na igrzyskach oraz na każdym kontynencie. Stan z dnia 8 sierpnia 2008 roku.
Kwalifikacje do Igrzysk.
Każdy kraj mógł wystawić po 3 zawodników w tej konkurencji, jeśli wszyscy trzej zawodnicy mają minimum A wyznaczone przez IAAF tj. czas poniżej 10,21 sekundy oraz 1 zawodnika z minimum B tj. czas poniżej 10,27 sekundy. Kwalifikacje trwały od 1 stycznia 2007 do 23 lipca 2008 roku. Ostatecznie na igrzyskach wystartowało 80 zawodników.
Przed startami.
Zanim rozpoczęła się walka na dystansie 100 metrów, zawodnicy przystąpili do tzw. „wojny psychologicznej”. Najlepsi zawodnicy rozmawiali z reporterami o swoich szansach w najważniejszym biegu czterolecia w tej dyscyplinie. Według mediów największe szanse na zwycięstwo mieli: Usainowi Boltowi oraz Asafie Powell z Jamajki oraz Amerykanowi Tysonowi Gayowi. Wszyscy trzej osiągnęli w swojej karierze czasy lepsze od 9,8 sekundy.
Faworyci bukmacherów.
Według bukmacherów największe szanse na mistrzostwo olimpijskie miał Jamajczyk Usain Bolt. Drugi pod tym względem był jego rodak Powell. Najniżej z nich plasowano Amerykanina Tysona Gaya.
Przebieg zawodów.
Pierwsza runda.
W pierwsze rundzie wystartowało 80 zawodników, którzy zostali zgłoszeni do zawodów. Bezpośrednio do drugiej rundy awansowali trzej najlepsi zawodnicy każdego z 10 biegów (Q) oraz dziesięciu zawodników z najlepszymi czasami, którzy zajęli miejsca gorsze niż trzecie (q). Najszybszym okazał się Brytyjczyk Tyrone Edgar. Zawodnik ten uzyskał czas 10,13 s wyprzedzając Jamajczyków: Michaela Fratera oraz Asafę Powella. Bolt był piąty, a Gay ósmy. Jedyny Polak Dariusz Kuć zajął w swoim biegu eliminacyjnym piąte miejsce, ale dzięki dobremu czasowi awansował do drugiej rundy.
Bieg 1.
Wiatr: -0,2 m/sGodzina: 9:45 
Bieg 2.
Wiatr: 0,0 m/sGodzina: 9:53 
Bieg 3.
Wiatr: 0,0 m/sGodzina: 10:01 
Bieg 4.
Wiatr: 0,2 m/sGodzina: 10:09 
Bieg 5.
Wiatr: 0,7 m/sGodzina: 10:17 
Bieg 6.
Wiatr: 0,9 m/sGodzina: 10:25 
Bieg 7.
Wiatr: -1,4 m/sGodzina: 10:33 
Bieg 8.
Wiatr: -0,1 m/sGodzina: 10:41 
Bieg 9.
Wiatr: -1,7 m/sGodzina: 10:49 
Bieg 10.
Wiatr: -1,3 m/sGodzina: 10:57 
Klasyfikacja ogólna.
Klasyfikacja ogólna pierwszej rundy biegu na 100 m mężczyzn:
Druga runda.
W drugiej rundzie wystartowało 40 zawodników, którzy przedostali się z pierwszej rundy. Bezpośrednio do półfinałów awansowali trzej najlepsi zawodnicy każdego z 5 biegów (Q) oraz jeden zawodnik z najlepszym czasem, którzy zajął czwarte miejsce (q). Najszybszym okazał się Jamajczyk Usain Bolt. Zawodnik ten uzyskał czas 9,92 s wyprzedzając zawodnika z Antyli Holenderskich – Churandy Martina oraz Richarda Thompsona z Trynidadu i Tobago. Cała trójka uzyskała czasy poniżej dziesięciu sekund. Powell był czwarty, a Gay ponownie dziesiąty. Do półfinałów nie awansował jedyny reprezentant Polski Dariusz Kuć, który zajął 39. miejsce w ogólnej klasyfikacji.
Bieg 1.
Wiatr: -0,1 m/sGodzina: 19:45 
Bieg 2.
Wiatr: 0,0 m/sGodzina: 19:52 
Bieg 3.
Wiatr: -0,2 m/sGodzina: 19:59 
Bieg 4.
Wiatr: 0,1 m/sGodzina: 20:06 
Bieg 5.
Wiatr: 0,1 m/sGodzina: 20:06 
Półfinały.
W półfinałach wystartowało 16 zawodników, którzy przedostali się najpierw z pierwszej, a następnie z drugiej rundy. Bezpośrednio do finału awansowało czterech najlepszych zawodników każdego z dwóch biegów (Q).
Półfinał 1.
Wiatr: -0,1 m/sGodzina: 20:05 
Wyniki pierwszego półfinału:
Półfinał 2.
Wiatr: +0,3 m/sGodzina: 20:13 
Wyniki drugiego półfinału:
Finał.
W finale wystartowało 8 zawodników, którzy przedostali się przez trzy rundy kwalifikacji.
Wiatr: 0,0 m/sGodzina: 22:30 

</doc>
<doc id="1432315" url="https://pl.wikipedia.org/wiki?curid=1432315" title="Dżibuti na Letnich Igrzyskach Olimpijskich 2008">
Dżibuti na Letnich Igrzyskach Olimpijskich 2008

Dżibuti na Letnich Igrzyskach Olimpijskich 2008 reprezentowało dwoje zawodników - 1 mężczyzna i 1 kobieta. Wystartowali oni w lekkoatletyce - biegu na 1500 metrów mężczyzn oraz biegu na 100 metrów kobiet.
Był to 7. start reprezentacji Dżibuti na letnich igrzyskach olimpijskich.

</doc>
<doc id="1432316" url="https://pl.wikipedia.org/wiki?curid=1432316" title="Kino Bajka">
Kino Bajka



</doc>
<doc id="1432319" url="https://pl.wikipedia.org/wiki?curid=1432319" title="Pałacyk Bogusławskiego">
Pałacyk Bogusławskiego



</doc>
<doc id="1432322" url="https://pl.wikipedia.org/wiki?curid=1432322" title="Zdzisław Baczyński">
Zdzisław Baczyński

Zdzisław Jan Baczyński (ur. 12 października 1902 w Mikołajowie, zm. w kwietniu 1940 w Charkowie) – kapitan piechoty Wojska Polskiego.
Życiorys.
Urodził się 12 października 1902 w Mikołajowie, w rodzinie Karola i Bronisławy z Chmielewskich. Był młodszym bratem Stanisława Tadeusza (ur. 1895).
W listopadzie 1918 we Lwowie, mając 16 lat brał udział w walkach o miasto. Absolwent Oficerskiej Szkoły dla Podoficerów w Bydgoszczy. 26 sierpnia 1924 Prezydent RP mianował go podporucznikiem ze starszeństwem z 31 sierpnia 1924 i 6. lokatą w korpusie oficerów piechoty, a minister spraw wojskowych wcielił do 3 pułku piechoty Legionów w Jarosławiu. Na stopień porucznika został mianowany ze starszeństwem z 31 sierpnia 1926. W grudniu 1932 ogłoszono jego przeniesienie do Szkoły Podchorążych Piechoty w Ostrowi Mazowieckiej. 27 czerwca 1935 został mianowany kapitanem ze starszeństwem z 1 stycznia 1935 i 133. lokatą w korpusie oficerów piechoty. W marcu 1939 pełnił służbę w 35 pułku piechoty w Brześciu na stanowisku dowódcy 4. kompanii.
W kampanii wrześniowej 1939 dowodził batalionem marszowym 35 pp, w składzie Grupy „Brześć” ppłk. dypl. Alojzego Horaka, uczestniczył w obronie twierdzy brzeskiej. Po agresji ZSRR na Polskę 2 października dostał się do niewoli sowieckiej. Był więziony w obozie w Starobielsku. W kwietniu 1940 zamordowany przez NKWD w Charkowie.
Minister Obrony Narodowej decyzją Nr 439/MON z 5 października 2007 awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="1432325" url="https://pl.wikipedia.org/wiki?curid=1432325" title="John Seely">
John Seely

John Edward Bernard Seely (ur. 31 maja 1868, zm. 7 listopada 1947) – brytyjski polityk i wojskowy, członek Partii Konserwatywnej, a następnie Partii Liberalnej, minister w pierwszym rządzie Herberta Henry’ego Asquitha.
Życiorys.
Był synem sir Charlesa Seely'ego, 1. baroneta, i Emily Evans, córki Williama Evansa. Wykształcenie odebrał w Harrow School oraz w Trinity College na Uniwersytecie Cambridge. Po studiach rozpoczął praktykę adwokacką w Inner Temple. Walczył podczas II wojny burskiej. Otrzymał Order Wybitnej Służby i został wymieniony w rozkazie dziennym.
W 1900 r. został wybrany do Izby Gmin jako reprezentant okręgu Isle of Wight z ramienia Partii Konserwatywnej. W 1904 r. przeszedł do Partii Liberalnej. W 1906 r. zmienił okręg wyborczy na Abercromby. Od 1910 r. reprezentował Ilkeston. W latach 1908-1911 był podsekretarzem stanu w Ministerstwie Kolonii. Następnie piastował analogiczne stanowisko w Ministerstwie Wojny. Od 1909 r. był członkiem Tajnej Rady. W 1912 r. został członkiem gabinetu jako minister wojny.
Jako minister Seely był odpowiedzialny za zaproszenie generała Ferdinanda Focha na manewry wojskowe w 1912 r. Zajmował się również przygotowaniem armii do ewentualnego konfliktu z Niemcami. Szczególnie zajmował się utworzeniem Korpusu Ekspedycyjnego oraz Korpusu Lotniczego. Seely zrezygnował ze stanowiska w 1914 r., na kilka miesięcy przed wybuchem wojny, po incydencie w Curragh.
Seely walczył następnie na froncie zachodnim. Dosłużył się stopnia generała-majora i dowodził kanadyjską Brygadą Kawalerii. Za swoją postawę na polu bitwy Seely uzyskał wiele orderów i pochwał. Pięciokrotnie był wymieniany w rozkazie dziennym. Po zakończeniu wojny powrócił do Anglii, gdzie został parlamentarnym sekretarzem w Ministerstwie Uzbrojenia. W 1919 r. został podsekretarzem stanu w Ministerstwie Lotnictwa i przewodniczącym Rady Lotnictwa. Zrezygnował z tych stanowisku w listopadzie 1919 r. W 1922 r. przegrał wybory parlamentarne. W Izbie Gmin zasiadał jeszcze w latach 1923-1924, ponownie reprezentując okręg Isle of Wight.
W 1926 r. został przewodniczącym National Savings Committee i był nim do 1943 r., kiedy to został wiceprzewodniczącym. Był również honorowym generałem-majorem oraz pułkownikiem Armii Terytorialnego, honorowym pułkownikiem Royal Hampshire Regiment, honorowym komandorem Auxiliary Air Force oraz wiceprzewodniczącym Royal National Lifeboat Institution. W latach 1918-1947 był Lordem Namiestnikiem Hampshire. Był również sędzią pokoju Hampshire i Wight. W 1933 r. otrzymał tytuł 1. barona Mottistone i zasiadł w Izbie Lordów.
Rodzina.
1 lipca 1895 r. poślubił Emily Florence Crichton (25 października 1870 - 9 sierpnia 1913), córkę pułkownika Henry’ego Crichtona i Letitii Cole-Hamilton, córki majora Arthura Cole'a-Hamiltona. John i Emily mieli razem trzech synów i cztery córki:
31 lipca 1917 r. poślubił Evelyn Murray (zm. 1976), córkę Montolieu Oliphanta-Murraya, 1. wicehrabiego Elibank, i Blanche Scott, córki Edwarda Johna Scotta. John i Evelyn mieli razem jednego syna:

</doc>
<doc id="1432326" url="https://pl.wikipedia.org/wiki?curid=1432326" title="Filadelfia (Bizancjum)">
Filadelfia (Bizancjum)



</doc>
<doc id="1432327" url="https://pl.wikipedia.org/wiki?curid=1432327" title="Wełtyń (jezioro)">
Wełtyń (jezioro)

Wełtyń (do 1945 r. niem. "Woltinsee") – jezioro położone wśród wzgórz morenowych w rozległej rynnie polodowcowej, w zachodniej części Pobrzeża Szczecińskiego na Równinie Wełtyńskiej na południe od wsi Wełtyń.
Powierzchnia lustra wody wynosi 310,1 ha, a objętość wody w zbiorniku obejmuje tys. m³. 
Z Jeziora Wełtyńskiego wypływa Struga Wełtyńska, uchodzą do niego liczne małe cieki i rowy melioracyjne oraz wody podziemne.
Zbiornik charakteryzuje się urozmaiconą linią brzegową i zmiennym dnem. Dno jeziora jest piaszczyste, jedynie w zatokach pokrywa je warstwa mułu, obfituje w liczne zmiany głębokości.
Na jeziorze znajdują się trzy duże wyspy: Koźla, Dzicza i Ptasia, które zajmują łącznie 32 ha i są porośnięte łąkami i lasami. 
Zachodni brzeg spełnia funkcje rekreacyjne, mieszczą się tam ośrodki wypoczynkowe, pola namiotowe i gospodarstwa agroturystyczne. W południowej części, w pobliżu wsi Wirów brzeg tworzy szeroką piaszczystą plażę, a miejsce kąpieli otoczone jest pomostem. Jest tu nawet brodzik dla najmłodszych. Za pomostem koniec kąpieliska wyznaczają czerwone boje. Teren rekreacyjny otoczony jest domkami letniskowymi, drzewami i małą, trawiastą polaną. Na terenie kąpieliska jest plac zabaw i boisko do plażowej siatkówki. W Wełtyniu również znajduje się niestrzeżona plaża, kąpielisko otoczone jest lasem i domkami letniskowymi.
Wschodni brzeg jest podmokły, jest tam rezerwat faunistyczno-florystyczny "Łąki Storczykowe" ze stanowiskami storczyków i miejscami występowania chronionych gatunków zwierząt.
Od strony zachodniej jeziora przebiega Szlak Czepiński, a od wschodu Szlak Równiny Wełtyńskiej i Pojezierza Myśliborskiego
Jezioro Wełtyńskie jest akwenem wędkarskim, który 
Na jeziorze jest prowadzona gospodarka rybacka, Wełtyń należy do jezior typu leszczowego.
Jest to największy zbiornik wodny Gminy Gryfino.
Latem nad jeziorem odbywał się Gryfiński Festiwal Rowerowy "Komandor Cool Bike Jazz Bike".
W 1995 roku dokonano badań czystości wody Wełtynia, gdzie oceniono stan wód na II klasę. Stwierdzono także III kategorię podatności na biodegradację.
Na wodach Jeziora Wełtyńskiego obowiązuje zakaz używania jednostek pływających napędzanych silnikami spalinowymi oraz skuterów wodnych. Wyjątkiem są szalupy pływające na wyspy Koźlą oraz Dziczą z przystani w Wełtyniu. 

</doc>
<doc id="1432328" url="https://pl.wikipedia.org/wiki?curid=1432328" title="Baron Mottistone">
Baron Mottistone

Baronowie Mottistone 1. kreacji (parostwo Zjednoczonego Królestwa)
Najstarszy syn 5. barona: Christopher David Peter Seely

</doc>
<doc id="1432330" url="https://pl.wikipedia.org/wiki?curid=1432330" title="Estadio Sausalito">
Estadio Sausalito

Estadio Sausalito – wielofunkcyjny stadion w mieście Viña del Mar w Chile. Jest głównie używany do rozgrywania meczów piłkarskich. Arena została zbudowana w 1929 roku i może pomieścić ponad 18 tys. widzów .
Nazwa obiektu pochodzi od znajdującej się nieopodal laguny "Sausalito". 
Podczas Mistrzostw Świata 1962 zostało rozegrane na nim 8 meczów (6 grupowych, 1 ćwierćfinał i 1 półfinał). Stadion był także jedną z aren Copa América 1991.

</doc>
<doc id="1432332" url="https://pl.wikipedia.org/wiki?curid=1432332" title="Okręg wyborczy Ilkeston">
Okręg wyborczy Ilkeston

Okręg wyborczy Ilkeston powstał w 1885 r. i wysyłał do brytyjskiej Izby Gmin jednego deputowanego. Okręg obejmował miasto Ilkeston w hrabstwie Derbyshire. Został zlikwidowany w 1983 r.

</doc>
<doc id="1432337" url="https://pl.wikipedia.org/wiki?curid=1432337" title="Republika Zielonego Przylądka na Letnich Igrzyskach Olimpijskich 2008">
Republika Zielonego Przylądka na Letnich Igrzyskach Olimpijskich 2008

Republikę Zielonego Przylądka na Letnich Igrzyskach Olimpijskich 2008 reprezentowało 3 zawodników - 2 kobiety i 1 mężczyzna. Wystartowali w lekkoatletyce oraz gimnastyce.
Był to czwarty start reprezentacji Republiki Zielonego Przylądka na letnich igrzyskach olimpijskich.

</doc>
<doc id="1432340" url="https://pl.wikipedia.org/wiki?curid=1432340" title="Okręg wyborczy Isle of Wight">
Okręg wyborczy Isle of Wight

Okręg wyborczy Isle of Wight powstał w 1832 r. i wysyła do brytyjskiej Izby Gmin jednego deputowanego. Okręg obejmuje wyspę Wight.

</doc>
<doc id="1432342" url="https://pl.wikipedia.org/wiki?curid=1432342" title="Shirin Ebadi">
Shirin Ebadi



</doc>
<doc id="1432347" url="https://pl.wikipedia.org/wiki?curid=1432347" title="Jakub Ignacy Dederko">
Jakub Ignacy Dederko

Jakub Ignacy Dederko herbu własnego (ur. 1751 w powiecie wiłkomirskim, zm. 24 grudnia 1829 w Ołyce) – biskup miński w latach 1798–1816.
Działalność przed objęciem biskupstwa mińskiego.
Urodził się w 1751 roku w powiecie wiłkomirskim w rodzinie skarbników drohickich na Podlasiu. Nauki teologiczne pobierał w Akademii Wileńskiej, po czym wstąpił do jezuitów. Po ogłoszeniu w 1773 roku kasaty zakonu został wyświęcony w 1776 roku przez sufragana białoruskiego na kapłana diecezjalnego i rozpoczął pracę duszpasterską przy katedrze wileńskiej. Swoją gorliwością w spełnianiu obowiązków i przykładnym życiem pozyskał poparcie generalnego oficjała wileńskiego ks. Nikodema Puzyny. W 1777 roku spełniał posługę kapłańską w kaplicy Bożego Ciała przy kościele św. Jana w Wilnie. W 1781 roku wszedł do kapituły wileńskiej. W 1794 roku, dzięki protekcji księcia Karola Radziwiłła, otrzymał godność infułata kolegiaty wileńskiej. W 1790 roku zdał egzamin na stopień doktora prawa świeckiego i kanonicznego w Akademii Wileńskiej. Po studiach został surogatem konsystorza generalnego wileńskiego. W 1792 roku król Stanisław August wyniósł Dederkę na sufraganię łucką, ale z powodu sytuacji politycznej nie doczekał się bulli nominacyjnej. W okresie rozbiorów Rzeczypospolitej, Dederko parokrotnie jeździł do generał-gubernatora Michaiła Kreczetnikowa w sprawie obrony praw duchowieństwa i funduszów oraz dóbr kościelnych zajętych przez państwo.
19 listopada 1794 został kawalerem Orderem Orła Białego, w 1789 odznaczony Orderem Świętego Stanisława.
Biskup miński.
Ukazem Pawła I z Dederko został mianowany biskupem mińskim. otrzymał sakrę biskupią z rąk sufragana mohylewskiego Jana Benisławskiego. Po uroczystym wjeździe do Mińska, zajął się organizacją nowej diecezji. Zabiegał o fundusze na sufraganię, uposażył kapitułę, wyznaczając dla prałatów i kanoników, jako uposażenie, dochody z bogatszych parafii, ozdobił katedrę, wybudował zakrystię katedralną, urządził konsystorz, założył w stolicy swojej diecezji Towarzystwo Dobroczynności, klasztor dominikanów w Mińsku przerobił na rezydencję dla biskupa mińskiego. W 1810 roku, z woli rządu, uroczyście inaugurował akademię jezuicką w Połocku.
Zesłanie.
W 1812 roku biskup rozwinął aktywną działalność patriotyczną. Ogłoszenie przez biskupa Dederkę Konfederacji Obywateli Mińskich 19 lipca 1812 roku, jego wyjazd do Głębokiego celem złożenia hołdu cesarzowi Napoleonowi i jednocześnie zaangażowanie się jego w sprawy Kościoła unickiego ściągnęły na biskupa gniew Aleksandra I. Nie biorąc pod uwagę tego, że Dederko został nagrodzony przez rząd rosyjski orderami św. Anny I stopnia i św. Włodzimierza II stopnia, biskup został pozbawiony władzy nad diecezją ukazem carskim z 16 maja 1816 roku oraz zesłany do Ołyki, gdzie miał zamieszkać przy kolegiacie. Pozostawał tam pod nadzorem biskupa łuckiego. Był to pierwszy biskup katolicki w Rosji, pozbawiony na początku XIX wieku zarządu diecezją i skazany na zesłanie. Przez blisko 13 lat odsunięty był od zarządu diecezją. Zmarł w Ołyce 24 grudnia 1829 roku, pochowany w grobie, który sobie za życia wystawił.

</doc>
<doc id="1432350" url="https://pl.wikipedia.org/wiki?curid=1432350" title="Robert Carrington, 1. markiz Lincolnshire">
Robert Carrington, 1. markiz Lincolnshire



</doc>
<doc id="1432351" url="https://pl.wikipedia.org/wiki?curid=1432351" title="Joseph Pease, 1. baron Gainford">
Joseph Pease, 1. baron Gainford



</doc>
<doc id="1432356" url="https://pl.wikipedia.org/wiki?curid=1432356" title="Neurologisches Centralblatt">
Neurologisches Centralblatt

Neurologisches Centralblatt – niemieckie czasopismo medyczne, wydawane od 1882 do 1921 roku. Na jego łamach ukazywały się prace z dziedziny neurologii, neuropatologii i psychiatrii. Założycielem i redaktorem naczelnym periodyku był Emanuel Mendel, a po nim jego syn Kurt Mendel. Ukazało się czterdzieści roczników; zakończyło działalność w 1921 roku. Wydawane było przez Veit &amp; Comp. Verlag z siedzibą w Lipsku; redakcja mieściła się w Berlinie-Pankow przy Breitestraße, po śmierci Emanuela Mendla przy Luisenstraße 21.
W czasopiśmie publikowano prace oryginalne, odczyty wygłaszane na spotkaniach towarzystw naukowych, referowano też doniesienia z innych czasopism, m.in. anglojęzycznych, węgierskich, polskich, czeskich i rosyjskich.

</doc>
<doc id="1432359" url="https://pl.wikipedia.org/wiki?curid=1432359" title="Tokanod">
Tokanod



</doc>
<doc id="1432363" url="https://pl.wikipedia.org/wiki?curid=1432363" title="Otoites">
Otoites

Otoites – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (bajos).

</doc>
<doc id="1432367" url="https://pl.wikipedia.org/wiki?curid=1432367" title="Normannites">
Normannites

Normannites – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (bajos).

</doc>
<doc id="1432368" url="https://pl.wikipedia.org/wiki?curid=1432368" title="Stephanoceras">
Stephanoceras

Stephanoceras – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (aalen – bajos).

</doc>
<doc id="1432372" url="https://pl.wikipedia.org/wiki?curid=1432372" title="Pleurocephalites">
Pleurocephalites

Pleurocephalites – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (kelowej).

</doc>
<doc id="1432373" url="https://pl.wikipedia.org/wiki?curid=1432373" title="Klub Babysitters">
Klub Babysitters



</doc>
<doc id="1432374" url="https://pl.wikipedia.org/wiki?curid=1432374" title="Klub Babysitter">
Klub Babysitter



</doc>
<doc id="1432375" url="https://pl.wikipedia.org/wiki?curid=1432375" title="Kepplerites">
Kepplerites

Kepplerites – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (baton - kelowej).

</doc>
<doc id="1432378" url="https://pl.wikipedia.org/wiki?curid=1432378" title="Sigaloceras">
Sigaloceras

Sigaloceras – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (kelowej).
Linki zewnętrzne.
Ammonites

</doc>
<doc id="1432379" url="https://pl.wikipedia.org/wiki?curid=1432379" title="Katedra Berlińska">
Katedra Berlińska



</doc>
<doc id="1432382" url="https://pl.wikipedia.org/wiki?curid=1432382" title="Dębowa Góra (Pojezierze Krajeńskie)">
Dębowa Góra (Pojezierze Krajeńskie)

Dębowa Góra – najwyższe wzgórze w morenie czołowej wzdłuż doliny Noteci, na południowym krańcu Pojezierza Krajeńskiego, w środkowej Krajnie w pobliżu miejscowości Osiek nad Notecią. Wysokość 193,7 m n.p.m.
Na szczyt prowadzi wytyczona ścieżka rowerowa, która rozpoczyna się na parkingu przy byłej leśniczówce Zielona Góra (około 500 m za miejscowością Wyrzysk w kierunku Osiek nad Notecią).

</doc>
<doc id="1432383" url="https://pl.wikipedia.org/wiki?curid=1432383" title="Kof">
Kof

Kof, kuf (ק) lub qāf (ق‍) – dziewiętnasta litera alfabetów semickich, m.in. fenickiego, aramejskiego, arabskiego, hebrajskiego. Odpowiada wartości numerycznej 100. 
W hebrajskim odpowiada dźwiękowi [] (w wymowie aszkenazyjskiej) lub [] (w wymowie sefardyjskiej). 

</doc>
<doc id="1432386" url="https://pl.wikipedia.org/wiki?curid=1432386" title="Togo na letnich igrzyskach olimpijskich">
Togo na letnich igrzyskach olimpijskich

Reprezentanci Togo występują na igrzyskach olimpijskich od 1972 roku, kiedy to zadebiutowali podczas zawodów w Monachium. Wystartowało tam 5 zawodników, którzy startowali w lekkoatletyce oraz w kolarstwie torowym. Jedynym jak dotychczas medalistą tego kraju jest Benjamin Boukpeti, który zdobył brązowy medal podczas igrzysk w Pekinie w kajakarstwie w K-1. Co warte uwagi Boukpeti przed wyścigiem finałowym był liderem konkursu.
Togijski Komitet Olimpijski został założony w 1963 roku, a do MKOl przystąpiło w 1965 roku.

</doc>
<doc id="1432387" url="https://pl.wikipedia.org/wiki?curid=1432387" title="Cadoceras">
Cadoceras

Cadoceras – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (baton).

</doc>
<doc id="1432388" url="https://pl.wikipedia.org/wiki?curid=1432388" title="Komora rękawicowa">
Komora rękawicowa

Komora rękawicowa (zwana też "dry boxem (dryboxem)" lub "glove boxem (gloveboxem)") - sprzęt laboratoryjny służący do pracy w kontrolowanej atmosferze. Składa się ze szczelnej komory z przezroczystą ścianą, do której przymocowane są gumowe rękawice. W bocznej ścianie komory znajduje się śluza (częściej dwie śluzy: duża i mała) umożliwiająca transport materiałów do środka komory bez zanieczyszczania atmosfery wewnątrz.
Istnieją dwa rodzaje komór rękawicowych:
Komory do pracy z substancjami niebezpiecznymi.
W komorach tych występuje zazwyczaj zwykłe powietrze, ale pod nieco mniejszym ciśnieniem niż panujące w pomieszczeniu laboratorium. Ponadto zwykle posiadają one filtry HEPA i czujniki szczelności. Podciśnienie panujące w komorze, w połączeniu z czujnikami szczelności zapobiega przedostaniu się substancji z komory do otoczenia, nawet jeśli dojdzie do chwilowego rozszczelnienia komory, np. w wyniku przebicia rękawicy.
"Dry-box".
"Dry-box" (z ang. "dry" – suchy; "box" – skrzynia) to komora, we wnętrzu której znajduje się wysuszony gaz obojętny, np. argon, z niewielką, kilkuprocentową domieszką wodoru, która ma za zadanie wychwycić atomy tlenu zanim te utlenią wrażliwe substancje znajdujące się w komorze. Elektroniczny układ sterujący kontroluje warunki w komorze poprzez sterowanie elektrozaworami łączącymi komorę z pompą próżniową i z butlami z gazem obojętnym. Komory są standardowo wyposażone w czujniki stężenia tlenu i pary wodnej. Dodatkowo mogą być zamontowane czujniki wykrywające obecność innych gazów reaktywnych, np: amoniaku czy chloru. Atmosfera w komorze jest poddawana ciągłej recyrkulacji pomiędzy filtrami pary wodnej (gdzie stosowane są najczęściej sita molekularne) i filtrami tlenu (np. ogrzana miedź). Co jakiś czas (kilka miesięcy) należy przeprowadzić kilkudniową tzw. regenerację filtrów, która jest wykonywana automatycznie przez układ sterujący. W nowoczesnych "gloveboxach" w przypadku wykrycia awarii któregoś z urządzeń lub nieszczelności, układ sterujący podnosi alarm i wypełnia komorę gazem obojętnym do maksymalnego możliwego ciśnienia w celu zapobieżenia przedostaniu się powietrza do wnętrza i zniszczeniu substancji wewnątrz.
Pracę z "dry-boxem" rozpoczyna się od umieszczenia badanych substancji i innej niezbędnej aparatury w śluzie, następnie kilkukrotnego odpompowania i wypełnienia jej atmosferą z komory, a na końcu przeniesienia materiałów ze śuzy do wnętrza. Wszelkie operacje wykonuje się za pomocą chemicznie odpornych gumowych rękawic.
Alternatywą dla pracy z użyciem "dry-boxów"' jest stosowanie linii próżniowej i kolb Schlenka, subaselów i cannul (tzw. technika Schlenkowa) lub ampuł i trójników (tzw. technika wysokiej próżni).

</doc>
<doc id="1432390" url="https://pl.wikipedia.org/wiki?curid=1432390" title="Alaşehir">
Alaşehir

Alaşehir (, ), hist. Filadelfia – antyczne miasto położone w krainie i prowincji Lidia, u stóp góry Tmolos.
Filadelfia antyczna.
Miasto założył w 189 roku p.n.e. Eumenes II król Pergamonu. Nazwa miasta pochodzi od imienia królewskiego brata i następcy – Attalosa II, którego lojalność wobec Eumenesa przyczyniła się do nadania mu przydomka Filadelfos (Philadelphos) co po grecku znaczy "Ten, który kocha swojego brata".
W roku 133 p.n.e. zmarł bezpotomnie ostatni przedstawiciel pergameńskiej dynastii Attalidów – Attalos III. Przed śmiercią zapisał on swoje królestwo Rzymianom, którzy połączyli je z Jonią tworząc nową prowincję o nazwie Azja, znaną także jako Frygia.
Po dokonaniu podziału cesarstwa rzymskiego miasto znalazło się w granicach jego wschodniej części, określanej w późniejszym okresie jako Cesarstwo Bizantyjskie.
Filadelfia średniowieczna.
Aż do drugiej połowy XI wieku miasto znajdowało się nieprzerwanie w rękach bizantyjskich. Zamieszkiwali je prawie wyłącznie Grecy. Filadelfia była też siedzibą biskupstwa (obecnie biskupstwo tytularne kościoła katolickiego). Z Filadelfii wywodzi się cesarski ród Angelosów.
W latach siedemdziesiątych XI wieku miasto, wraz z większością azjatyckich prowincji cesarstwa, przejściowo zajęli Seldżucy. Odzyskano je już w 1097, dzięki sukcesom I krucjaty.
W pierwszych latach panowania cesarza Izaaka II Angelosa w mieście wybuchło powstanie pod wodzą Teodora Mankafasa. Zdołano je jednak szybko stłumić.
Po zajęciu Konstantynopola w 1204 przez uczestników IV krucjaty Filadelfia weszła w skład Cesarstwa Nicejskiego.
W XIV w. miasto było wielokrotnie oblegane przez Turków. W 1304 przed upadkiem uchronił je Roger de Flor na czele Kompanii Katalońskiej. Filadelfia była ponownie oblegana w 1307 i 1324. Pod koniec XIV wieku stała się ostatnim bastionem bizantyńskim w zachodniej Anatolii.
Miasto upadło w 1391 r., kiedy zajął je sułtan Bajazyd I. W oblężeniu musiał uczestniczyć syn cesarza Jana V Paleologa – Manuel II Paleolog, przebywający w obozie tureckim jako zakładnik.
Filadelfia/Alaşehir w państwie osmańskim.
Przez cały okres imperium osmańskiego w mieście mieszkała znacząca społeczność grecka. Miasto znalazło się przejściowo pod kontrolą tych ostatnich w trakcie wojny grecko-tureckiej w latach 20. XX wieku. Wojska greckie zajęły je w trakcie letniej ofensywy w 1920 r. Filadelfia została ponownie zajęta przez Turków w wyniku tzw. "wielkiej ofensywy" w 1922 roku.
Na skutek przegranej wojny, grecka ludność miasta została, w 1923 roku, zmuszona do opuszczenia Filadelfii w wyniku przeprowadzonej wymiany ludności pomiędzy Grecją i Turcją. Mieszkańcy miasta założyli, w okolicach Aten, Nową Filadelfię.
Alaşehir obecnie.
Obecnie miasto nosi nazwę Alaşehir i leży w tureckiej prowincji Manisa.
W roku 2000 miasto zamieszkiwało osób.

</doc>
<doc id="1432393" url="https://pl.wikipedia.org/wiki?curid=1432393" title="Quenstedtoceras">
Quenstedtoceras

Quenstedtoceras – rodzaj głowonogów z wymarłej podgromady amonitów, z rzędu Ammonitida.
Żył głównie w epoce środkowej jury (kelowej). Spotykany również w osadach najniższego oksfordu (górna jura).

</doc>
<doc id="1432397" url="https://pl.wikipedia.org/wiki?curid=1432397" title="Cardioceras">
Cardioceras

Cardioceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (oksford).

</doc>
<doc id="1432400" url="https://pl.wikipedia.org/wiki?curid=1432400" title="Strenoceras">
Strenoceras

Strenoceras – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (bajos).

</doc>
<doc id="1432404" url="https://pl.wikipedia.org/wiki?curid=1432404" title="Steklno (jezioro)">
Steklno (jezioro)

Steklno (do 1945 r. niem. "Stecklinsee") – jezioro położone na wschód od wsi Steklno, gmina Gryfino, powiat gryfiński, województwo zachodniopomorskie, w zachodniej części Pobrzeża Szczecińskiego na Równinie Wełtyńskiej. 
Powierzchnia 47,3 ha. 
Do jeziora Steklno uchodzą liczne małe cieki i rowy melioracyjne oraz wody podziemne, natomiast wypływa z niego struga łącząca je z jeziorem Małe Steklno. Za wschodnim brzegu istniała dawniej wieś Łazy Steklińskie (niem. Steckliner Loos).

</doc>
<doc id="1432405" url="https://pl.wikipedia.org/wiki?curid=1432405" title="Garantiana">
Garantiana

Garantiana – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (bajos – baton).

</doc>
<doc id="1432409" url="https://pl.wikipedia.org/wiki?curid=1432409" title="Kheraiceras">
Kheraiceras

Kheraiceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (baton - kelowej).

</doc>
<doc id="1432411" url="https://pl.wikipedia.org/wiki?curid=1432411" title="Reineckeia">
Reineckeia

Reineckeia – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (baton – kelowej).

</doc>
<doc id="1432412" url="https://pl.wikipedia.org/wiki?curid=1432412" title="Kazimierz Mazur (1948–2022)">
Kazimierz Mazur (1948–2022)

Kazimierz Mazur (ur. 2 grudnia 1948 we Wrocławiu, zm. 6 września 2022) – polski aktor filmowy, teatralny i dubbingowy.
Życiorys.
W 1974 ukończył studia w Państwowej Wyższej Szkole Teatralnej w Warszawie. Popularność przyniosła mu rola Tomaszka Niechcica w filmie i serialu "Noce i dnie".
Życie prywatne.
Jego pierwszą żoną była impresario Beata Bogdańska-Mazur. Ich synem jest Kazimierz Mazur, również aktor. Drugą żoną była kompozytorka Katarzyna Gärtner, z którą mieszkał w Komaszycach pod Kielcami.
Był rodzimowiercą, współzałożycielem zarejestrowanego w 1995 r. Rodzimego Kościoła Polskiego, w którym pełnił rolę ofiarnika oraz w różnych okresach funkcję członka Rady RKP, Sekretarza Generalnego oraz Skarbnika. Sprawował nadzór merytoryczny nad znowelizowaną w 2013 r. broszurą programową związku. Przyczynił się, zwłaszcza w ramach trwającego projektu "Rodzimowiercy na swoim", do zakupu i powstania pierwszych w powojennej Polsce powszechnych, publicznie dostępnych, rodzimowierczych miejsc kultu w:
Jego pogrzeb odbył się 14 września 2022 r. w Wołominie w obrządku słowiańskim.

</doc>
<doc id="1432413" url="https://pl.wikipedia.org/wiki?curid=1432413" title="Digiterietum ischaemi">
Digiterietum ischaemi



</doc>
<doc id="1432416" url="https://pl.wikipedia.org/wiki?curid=1432416" title="Togo na Letnich Igrzyskach Olimpijskich 2008">
Togo na Letnich Igrzyskach Olimpijskich 2008

Togo na Letnie Igrzyska Olimpijskie 2008 reprezentowało 4 zawodników: 3 mężczyzn i 1 kobieta. Był to ósmy start reprezentacji Togo na letnich igrzyskach olimpijskich.
Podczas tych igrzysk po raz pierwszy w historii zawodnik reprezentujący Togo zdobył medal. Benjamin Boukpeti w kajakarstwie zdobył brązowy medal, choć przed ostatnim punktem kontrolnym był na pierwszym miejscu w finałowym zjeździe.
Najstarszym zawodnikiem na tych igrzyskach była 32-letnia lekkoatletka, Sandrine Thiébaud-Kangni, zaś najmłodszym 23-letni tenisista, Komlavi Loglo.

</doc>
<doc id="1432418" url="https://pl.wikipedia.org/wiki?curid=1432418" title="Joan Llaneras">
Joan Llaneras

Joan Llaneras Rosselló (ur. 17 maja 1969 w Porreras na Majorce) – hiszpański kolarz torowy i szosowy, czterokrotny medalista olimpijski, dwunastokrotny medalista torowych mistrzostw świata. Specjalizuje się w wyścigach punktowych oraz w wyścigach dwójek, tzw. madisonie.

</doc>
<doc id="1432424" url="https://pl.wikipedia.org/wiki?curid=1432424" title="Metodologie badań literackich">
Metodologie badań literackich



</doc>
<doc id="1432427" url="https://pl.wikipedia.org/wiki?curid=1432427" title="One Day in Your Life">
One Day in Your Life



</doc>
<doc id="1432428" url="https://pl.wikipedia.org/wiki?curid=1432428" title="CQ DL">
CQ DL

CQ DL jest magazynem dla entuzjastów krótkofalarstwa wydawanym przez Niemiecki Klub Krótkofalowców – DARC dla swoich członków.
Nazwa powstała z połączenia skrótu radiowego CQ i prefiksu DL (używanego przez stacje niemieckie), i oznacza „wywołanie ogólne dla stacji niemieckich”.
Miesięcznik redagowany jest przez stosunkowo niewielką liczbę autorów i wydawany jest jako bonus za członkostwo w klubie.
Periodyk ten zawiera wszystkie wiadomości dotyczące środowiska radioamatorów i krótkofalowców: konstrukcje radiowe, dane propagacyjne, artykuły dotyczące DX-owania, pracy QRP, Packet Radio, polityki krótkofalarskiej, aktualnych rozporządzeń i wiele innych oraz prywatne i komercjalne reklamy.
Mimo swojej przejrzystości i funkcjonalności nie może równać się z profesjonalnym magazynem krótkofalarskim Funkamateur.

</doc>
<doc id="1432429" url="https://pl.wikipedia.org/wiki?curid=1432429" title="Peter Clemenza">
Peter Clemenza

Peter Clemenza – postać fikcyjna z serii "Ojciec Chrzestny".
Clemenza odkąd go znamy był otyłym mężczyzną, lecz o pogodnym usposobieniu. Urodził się w roku 1887 W latach 20 wprowadził Vita Corleone w branżę kradzieży kieszonkowej. Był bardzo przywiązany do imigrantów z Włoch, gdyż sam był jednym z nich. Tym samym po zabójstwie Don Fanucciego stał się pierwszym caporegime rodziny Corleone. Był przywiązany do dzieci Vita, w szczególności do Santina, z którym ściśle współpracował oraz do 
Michaela, który wspomina w powieści, iż gdy był mały, Clemenza kupował mu cukierki. Jego podopiecznymi byli Paulie Gatto i Rocco Lampone. Paulie Gatto został później zabity za zdradę przez Rocco Lampone'a, który zajął miejsce Pauliego, a w przyszłości zajął miejsce Clemenzy jako caporegime. W czasie chrztu syna Connie Corleone i Carla Rizziego zamordował w windzie Victora Stracciego, dona wrogiej rodziny. Za życia Vita planował odłączenie się od rodziny i założenie własnej wraz z Tessiem, lecz swoje plany zrealizował sam, gdyż Tessio został zabity za zdradę. Przejął wówczas tereny rodziny Corleone w Nowym Yorku i odkupił dom Michaela. Szybko jednak popadł w konflikt z rywalizującą rodziną braci Rosato. Chociaż oficjalnie Clemenza zmarł na atak serca, jego następca Frank Pentangeli twierdzi, iż padł ofiarą rodziny Rosato. 
W filmie "Ojciec chrzestny" jego postać odegrał Richard S. Castellano, a w filmie "Ojciec chrzestny II" młodego Clemenzę zagrał Bruno Kirby.
Zobacz też: Rodzina Corleone

</doc>
<doc id="1432430" url="https://pl.wikipedia.org/wiki?curid=1432430" title="Jadwiga Has">
Jadwiga Has

Jadwiga Has (ur. 1 sierpnia 1945 w Białymstoku, zm. 16 grudnia 2017 w Warszawie) – polska poetka i dramatopisarka, także autorka tekstów piosenek, scenarzystka oraz aktorka. Absolwentka Royal Society of Arts w Wielkiej Brytanii.
Życiorys.
Urodziła się 1 sierpnia 1945 w Białymstoku. Zadebiutowała w 1974 jako poetka. Pierwsze jej utwory ukazały się w czasopiśmie „Literatura”. W roku 1975 nawiązała współpracę z radiem i telewizją. Była lektorką, a potem współtwórczynią cyklicznych programów przeznaczonych dla najmłodszych widzów ("Entliczek-Słowniczek") oraz dla dorosłych ("Od słowa do słowa", "Szczęśliwy dzień", "Nowy salon gry").
W 1976 po raz pierwszy napisała tekst piosenki. Był to utwór „Sentymentalny świat” z muzyką Seweryna Krajewskiego. Piosenkę tę nagrał Jerzy Połomski. Utwory z jej piosenkami usłyszeć można także w wykonaniu takich artystów, jak: Aura, Olga Bończyk, Iga Cembrzyńska, Czerwone Gitary, Halina Frąckowiak, Edyta Geppert, Krystyna Giżowska, Teresa Haremza, Irena Jarocka, Dariusz Kordek, S. Krajewski, Łucja Prus, Danuta Rinn, Katarzyna Skrzynecka, Andrzej Szajewski czy Maryla Rodowicz.
Była drugą żoną Wojciecha Jerzego Hasa. Zmarła 16 grudnia 2017 w Warszawie. Została pochowana na cmentarzu prawosławnym na Woli w Warszawie.
Filmografia.
Źródło: Filmpolski.pl.

</doc>
<doc id="1432432" url="https://pl.wikipedia.org/wiki?curid=1432432" title="Jezioro Wikaryjskie">
Jezioro Wikaryjskie

Jezioro Wikaryjskie – jezioro położone w województwie kujawsko-pomorskim, w powiecie włocławskim, w gminie Włocławek.
Położenie.
Jezioro ze względu na swoje położenie (w pobliżu miasta Włocławek) oraz otoczenie malowniczych lasów będących pod ochroną Gostynińsko-Włocławskiego Parku Krajobrazowego jest bardzo popularne jeżeli chodzi o letni wypoczynek nad wodą. W pobliżu znajduje się wiele szlaków turystycznych dla rowerzystów m.in. droga prowadząca bezpośrednio do ogrodów działkowych znajdujących się przy jeziorze Rybnica, czy też ścieżka rowerowa zapewniająca połączenie z włocławskim osiedlem "Południe". Na północnym wschodzie jezioro łączy się wąskim ciekiem z Jeziorem Radyszyn.
Atrakcje.
W pobliżu jeziora znajduje się Hotel "Wikaryjka", a przy nim ośrodek rekreacyjny, w którego skład wchodzi m.in. płatna plaża, zagospodarowane tereny zielone, odkryte baseny, restauracja, boiska (do koszykówki i siatkówki plażowej) oraz plac zabaw dla dzieci. Na przeciwległym brzegu usytuowana jest miejska plaża, przy której znajduje się mały punkt gastronomiczny. Natomiast Plaża Bahama, na której często organizowane są różne imprezy, znajduje się na wschodnim brzegu jeziora. 
Potoczna nazwa jeziora, często używana przez mieszkańców Włocławka i okolic, to "Wiksa" lub "Wikaryjka".
Jezioro w okresie międzywojennym nazywało się Kowalewicze (więcej danych można znaleźć w muzeum historii Włocławka). Nie ma danych kiedy pojawiła się nazwa Wikaryjskie. W 1975 r. nowym właścicielem akwenu został skarb państwa.

</doc>
<doc id="1432435" url="https://pl.wikipedia.org/wiki?curid=1432435" title="CQDL">
CQDL



</doc>
<doc id="1432436" url="https://pl.wikipedia.org/wiki?curid=1432436" title="Królowa Margot (film 1994)">
Królowa Margot (film 1994)

Królowa Margot () – francuski historyczny dramat obyczajowy z 1994 roku w reżyserii Patrice Chéreau; film powstał na podstawie powieści "Królowa Margot" (1845) Aleksandra Dumasa (ojca).

</doc>
<doc id="1432438" url="https://pl.wikipedia.org/wiki?curid=1432438" title="Rak części nosowej gardła">
Rak części nosowej gardła



</doc>
<doc id="1432444" url="https://pl.wikipedia.org/wiki?curid=1432444" title="Rzut kulą">
Rzut kulą



</doc>
<doc id="1432446" url="https://pl.wikipedia.org/wiki?curid=1432446" title="Zabytki kolejowe w Polsce">
Zabytki kolejowe w Polsce

Zabytki kolejowe w Polsce – obiekty związane z transportem kolejowym wpisane do ewidencji zabytków.
Status i zasady ochrony zabytków kolejnictwa określone są podobnie jak dla wszystkich innych zabytków, w ustawie z 23 lipca 2003 r. o ochronie zabytków i opiece nad zabytkami. W myśl definicji ustawowej zabytek to nieruchomość lub rzecz ruchoma, ich część lub zespoły, będące dziełem człowieka lub związane z jego działalnością i stanowiące świadectwo minionej epoki bądź zdarzenia, których zachowanie leży w interesie społecznym ze względu na posiadaną wartość historyczną, artystyczną lub naukową (art. 3 pkt. 1). W myśl art. 6 ust. 1 ww. ustawy ochronie i opiece podlegają – bez względu na stan zachowania – zarówno zabytki nieruchome, takie jak np. zespoły budowlane, dzieła architektury i budownictwa oraz obiekty techniki; jak i zabytki ruchome będące w szczególności wytworami techniki, a zwłaszcza urządzeniami, środkami transportu oraz maszynami i narzędziami świadczącymi o kulturze materialnej, charakterystycznymi dla dawnych i nowych form gospodarki, dokumentującymi poziom nauki i rozwoju cywilizacyjnego.

</doc>
<doc id="1432448" url="https://pl.wikipedia.org/wiki?curid=1432448" title="The Miracle (piosenka)">
The Miracle (piosenka)

The Miracle – piosenka brytyjskiej grupy rockowej Queen. Utwór, pochodzący z albumu o takim samym tytule, wydany został jako singiel w listopadzie 1989 roku.
Teledysk.
W teledysku występują dzieci, które zostały ucharakteryzowane na sobowtórów członków zespołu. Muzycy grupy Queen wchodzą na scenę dopiero pod koniec utworu.

</doc>
<doc id="1432449" url="https://pl.wikipedia.org/wiki?curid=1432449" title="Zmaza">
Zmaza

Zmaza – polski zespół punkowy z Trzcianki. Powstał na początku lat 90. pod nazwą Zmaza Nocna. 
Zespół, po udanych występach na lokalnych festiwalach i przeglądach, nagrał w roku 2003 demo "Amademosz". W listopadzie 2005 nagrał płytę pt. "Owszem". Po jej wydaniu grupa zaczęła koncertować w całej Polsce, m.in. razem z Kultem i Pidżamą Porno. W ramach Festiwalu Kultury Niezależnej C.K. Alternatiff zdobyła pierwszą nagrodę. Od października 2005 Zmaza wzięła udział w trasie koncertowej "Farbenheit" zespołu Farben Lehre.
W roku 2006 grupa została laureatem I nagrody Jury na Jarocin Festiwal, ma za sobą liczne koncerty klubowe w Polsce i kilka występów za granicą (Niemcy, Holandia). W latach 2011 i 2012 Zmaza wystąpiła w ramach Festiwalu Woodstock na scenie Pokojowej Wioski Kryszny. W roku 2013 wokalista zespołu został zaproszony do udziału w Projekt Punk zespołu Farben Lehre na dużej scenie Przystanku Woodstock. W roku 2014 wydał płytę zawierającą utwory z wcześniejszych lat twórczości pt. 92-96 nakładem Lou&amp; Rocked Boys oraz wystąpił na 20. Festiwalu Przystanek Woodstock w ramach małej sceny.

</doc>
<doc id="1432452" url="https://pl.wikipedia.org/wiki?curid=1432452" title="MacGuffin">
MacGuffin

MacGuffin (czasami też McGuffin) – termin oznaczający przedmiot, miejsce, cel itp. napędzający fabułę filmu i motywujący działania postaci. Jest ważny nie jako konkretny obiekt (dla widza nie ma znaczenia czym dokładnie jest), a jedynie stanowi pretekst do rozwiązania i przebiegu akcji filmowej. Autorem terminu jest Angus MacPhail, który wymyślił go w trakcie opracowywania scenariusza do dreszczowca szpiegowskiego "39 kroków" (1935) w reżyserii Alfreda Hitchcocka. Angielski filmowiec spopularyzował określenie „MacGuffin” i od tej pory stosował je w swoich produkcjach do końca kariery.
Według MacPhaila określenie „MacGuffin” wywodzi się z anegdoty opowiadającej o dwóch mężczyznach podróżujących pociągiem z Londynu do Szkocji:
Wyjaśnienie terminu.
Alfred Hitchcock.
Angielski reżyser Alfred Hitchcock, który jako pierwszy spopularyzował termin „MacGuffin” (używając go w dreszczowcu szpiegowskim "39 kroków"; 1935), w jednej z rozmów wyjaśniał, że Rudyard Kipling często pisał w swoich powieściach o Hindusach i Brytyjczykach, którzy walczyli przeciw tubylcom na granicy z Afganistanem.
Za swój najlepszy MacGuffin Hitchcock uważał ten z filmu szpiegowskiego "Północ, północny zachód" (1959), w którym, w scenie na lotnisku w Chicago, agent CIA (grany przez Leo G. Carrolla) wyjawia prawdę na temat głównego czarnego charakteru (James Mason) bohaterowi granemu przez Cary’ego Granta. Zdaniem reżysera we wspomnianej scenie „ograniczyliśmy MacGuffina do jego najczystszej istoty: do nicości”.
George Lucas.
W przeciwieństwie do poglądu Hitchcocka, zakładającego, że MacGuffin napędza fabułę filmu, lecz nie ma on żadnego znaczenia dla publiczności, amerykański reżyser i producent George Lucas uważał, że „publiczność powinna się tym przejmować prawie tak samo, jak pojedynkujący się na ekranie bohaterowie i złoczyńcy”. Lucas opisywał droida naprawczego R2-D2 jako przykład MacGuffina z filmu science-fiction "" (1977). Przyznawał również, że tytułowy MacGuffin w filmie przygodowym z elementami kina akcji oraz science fantasy "Poszukiwacze zaginionej Arki" (1981, reż. Steven Spielberg) był doskonałym przykładem, w przeciwieństwie do bardziej niejasnych MacGuffinów w dwóch następnych produkcjach o przygodach Indiany Jonesa ("Indiana Jones i Świątynia Zagłady"; 1984 oraz "Indiana Jones i ostatnia krucjata"; 1989).
Yves Lavandier.
Yves Lavandier, francuski filmowiec i teoretyk filmu, uważał, że MacGuffin odgrywał u Hitchcocka rolę tajemnicy, która motywowała złoczyńców. Według autora MacGuffin z filmu "Północ, północny zachód" nie motywuje głównego bohatera; celem Rogera O. Thornhilla (Grant) jest oczyszczenie się z zarzutów i wyciągnięcie z kłopotów, które powstały w wyniku błędnej tożsamości, a to co ma istotne znaczenie dla Vandamma (Mason) i CIA, nie ma większego znaczenia dla Thornhilla. Zdaniem Lavandiera podobny brak mocy motywującej dotyczy MacGuffinów z filmów "39 kroków", "Starsza pani znika" (1938) i "Zagraniczny korespondent" (1940). Jak zwracał uwagę Lavandier, MacGuffin oznacza wszelkie uzasadnienie dla zewnętrznych, konfliktowych przesłanek działania.
Przykłady.
W filmach Alfreda Hitchcocka, począwszy od "39 kroków" (1935), gdzie MacGuffinem są skradzione plany projektowe budowy silnika samolotowego, regularnie występował ten termin. Do najbardziej znanych przykładów należą:
Do innych przykładów zastosowania MacGuffina w filmach przez reżyserów bądź scenarzystów należą:
Odnosząc się do mieszanego odbioru filmu "Indiana Jones i Królestwo Kryształowej Czaszki" (2008), w którym kryształową czaszkę postrzegano jako niezadowalający MacGuffin, reżyser Steven Spielberg przyznał: „Solidaryzuję się z ludźmi, którzy nie lubili MacGuffina, ponieważ ja sam nigdy nie lubiłem MacGuffina”.

</doc>
<doc id="1432453" url="https://pl.wikipedia.org/wiki?curid=1432453" title="Betty Blue">
Betty Blue

Betty Blue (fr. "37°2 le matin") – francuski dramat psychologiczny z 1986 roku w reżyserii Jeana-Jacques'a Beineix. Scenariusz filmu powstał na podstawie powieści Philippe'a Djiana. Debiut ekranowy modelki Béatrice Dalle, którą po premierze filmu okrzyknięto nową Brigitte Bardot.
Opis fabuły.
Opowieść o parze outsiderów. Początkujący pisarz Zorg (Jean-Hugues Anglade) zaszył się po jakimś tragicznym niepowodzeniu w opustoszałej miejscowości nadmorskiej. Do jego drewnianego domku na plaży przychodzi kelnerka Betty (Béatrice Dalle). Ich miłość jest gwałtowna i pełna kłótni. Betty odkrywa, że Zorg napisał powieść i uważa, że zrobi dzięki niej karierę. Aby przełamać bierność kochanka, podpala dom i zmusza go do wyjazdu. W Paryżu oboje pogrążają się w szaleńczej zabawie, a kiedy powieść zostaje ostatecznie odrzucona przez wydawców, uciekają do prowincjonalnego miasteczka, gdzie umiera matka Eddy'ego. Ta gorączkowa wędrówka zmienia oboje. Betty straciła swój euforyczny optymizm, a jej gwałtowność obróciła się w autodestrukcję. Natomiast Zorg zbyt późno zdołał przełamać swą bierność. Chce teraz ustabilizowanego życia, we własnym domu – zwłaszcza, że nadchodzi wreszcie wyczekiwana oferta od wydawcy. Betty popada jednak w obłęd.

</doc>
<doc id="1432479" url="https://pl.wikipedia.org/wiki?curid=1432479" title="Salvatore Tessio">
Salvatore Tessio

Salvatore Tessio – postać fikcyjna z serii "Ojciec Chrzestny".
Salvatore Tessio był przyjacielem Vita Corleone jeszcze zanim zaczęli działalność mafijną. Urodził się ok. 1890 roku. Po zamordowaniu Dona Fanucciego Tessio zostaje wraz z Peterem Clemenzą pierwszym caporegime rodziny Corleone. W rodzinie był powszechnie lubiany, jednak nie aż tak jak Clemenza, który był pogodniejszy, lecz mniej sprytny. Uczestniczył w zamordowaniu Bruna Tattagli, kierował samochodem w trakcie ucieczki Michaela z restauracji, gdzie zabito Vergila Sollozzo. Wraz z Clemenzą miał założyć własną rodzinę, lecz sam pokrzyżował swoje plany zdradzając rodzinę. Umówił Michaela na spotkanie z Barzinim na swoim terenie, gdzie z pozoru miał być bezpieczny, lecz w rzeczywistości miało dojść do zabójstwa dona. Michael przejrzał plan biorąc pod uwagę wskazówkę byłego dona Vita i rozkazał zamordować Tessia, w czym brał udział Tom Hagen, Willi Cicci, Al Neri i Nick Geraci (ten ostatni nacisnął za spust).
W filmie "Ojciec chrzestny" jego postać odegrał Abe Vigoda, a w "Ojcu chrzestnym II" młodego Tessia zagrał John Aprea.

</doc>
<doc id="1432483" url="https://pl.wikipedia.org/wiki?curid=1432483" title="Port Moody">
Port Moody

Port Moody – miasto w Kanadzie, w prowincji Kolumbia Brytyjska, w dystrykcie regionalnym Greater Vancouver. Położone jest ulokowane nad wschodnim krańcem zatoki Burrard, w aglomeracji miasta Vancouver.
Liczba mieszkańców Port Moody wynosi 27 512. Język angielski jest językiem ojczystym dla 72,3%, francuski dla 1,0% mieszkańców (2006).

</doc>
<doc id="1432486" url="https://pl.wikipedia.org/wiki?curid=1432486" title="Owszem">
Owszem

Owszem – debiutancka płyta zespołu Zmaza.

</doc>
<doc id="1432490" url="https://pl.wikipedia.org/wiki?curid=1432490" title="Pitt Meadows">
Pitt Meadows

Pitt Meadows – miasto w Kanadzie, w prowincji Kolumbia Brytyjska, ulokowane pomiędzy rzeką Pitt od zachodu oraz miastem Maple Ridge od strony wschodniej. Na północy graniczy z jeziorem Pitt. Miasto liczy ok. 16,8 tys. mieszkańców (2006).

</doc>
<doc id="1432494" url="https://pl.wikipedia.org/wiki?curid=1432494" title="Genealogia Piastów">
Genealogia Piastów

Genealogia Piastów – dzieło Oswalda Balzera opisujące członków polskiego rodu królewskiego Piastów i jego historię. Książka została wydana nakładem krakowskiej Akademii Umiejętności w 1895 r. Drugie wydanie ukazało się w 2005 r. nakładem również krakowskiego wydawnictwa Avalon ().
"Genealogia Piastów" opisuje Piastów od czasów Siemomysła – ojca Mieszka I, poprzez ich potomków, aż do wymarcia poszczególnych linii Piastów. Genealogia nie obejmuje książąt śląskich (oprócz ich protoplasty – Władysława Wygnańca).

</doc>
<doc id="1432495" url="https://pl.wikipedia.org/wiki?curid=1432495" title="Franciszek Malik">
Franciszek Malik

Franciszek Malik ps. „Piorun”, „Piorun 2” (ur. 6 marca 1912 w Bażanówce, zm. 24 sierpnia 2006 w Wielkiej Brytanii) – podporucznik Wojska Polskiego, cichociemny, oficer Armii Krajowej w stopniu kapitana, w powstaniu warszawskim dowódca batalionu Zaremba-Piorun, major dyplomowany Polskich Sił Zbrojnych na Zachodzie.
Życiorys.
Urodził się 6 marca 1912 w Bażanówce w rolniczej rodzinie jako syn Andrzeja i Karoliny z domu Surowiak. Ukończył szkołę ludową w Bażanówce, następnie powszechną w pobliskim Jaćmierzu. Od 1924 uczęszczał do Państwowego Gimnazjum im. królowej Zofii w Sanoku, gdzie zdał egzamin dojrzałości 24 maja 1932 (w jego klasie byli m.in. Mieczysław Granatowski, Zbigniew Wyskiel i Ludwik Warchał – wszyscy również późniejsi żołnierze Wojska Polskiego, w tym dwaj ostatni ofiary zbrodni katyńskiej). W 1936 ukończył Szkołę Podchorążych Piechoty w Ostrowi-Komorowie. Został awansowany do stopnia podporucznika w korpusie oficerów piechoty ze starszeństwem z dniem 15 października 1936 i zweryfikowany z lokatą 28. W tym stopniu służył w 2 pułku strzelców podhalańskich w Sanoku do 1939.
Po wybuchu II wojny światowej 1939 w okresie kampanii wrześniowej był dowódcą 9 kompanii strzeleckiej III batalionu 2 pułku strzelców podhalańskich dowodzonego przez płk. Stefana Szlaszewskiego, w składzie 22 Dywizji Piechoty Górskiej. Po klęsce wojny obronnej powrócił do Bażanówki, lecz ostrzeżony ukrywał się, po czym w połowie października 1939 został aresztowany przez NKWD. Został skazany na trzy lata łagru. Wywieziony na daleki wschód ZSRR był osadzony m.in. w obozie pracy Małoszujka w obwodzie archangielskim. Po układzie polsko-sowieckim z sierpnia 1941 został zwolniony. W październiku 1941 w Buzułuku wstąpił do Polskich Sił Zbrojnych. Został dowódcą 1 kompanii 13 pułku piechoty w 5 Dywizji Piechoty. Podczas trwającej ewakuacji na Bliski Wschód zdobywał kolejne umiejętności i wtajemniczenia przyszłego dywersanta. 
W 1943 został awansowany do stopnia porucznika. Na terenie Włoch został przeszkolony w dywersji i 14 lutego 1944 awansowany do stopnia kapitana, zaprzysiężony na rotę Armii Krajowej o pseudonimie „Piorun 2”. Do Polski został przerzucony w ramach operacji lotniczej „Jacek 1” 30 / 31 lipca 1944 jako "cichociemny" samolotem Liberator C-87 KG-890 "S". Zrzutu skoczków dokonano na obszarze placówki „Solnica” w okolicach Grodziska Mazowieckiego i Podkowy Leśnej. 1 sierpnia, tuż po przybyciu do Warszawy wraz z innym skoczkiem por. Julianem Piotrowskim, zastał ich wybuch powstania warszawskiego. W początkowym okresie walk został mianowany zastępcą dowódcy odcinka taktycznego „Litwin”, położonego w dzielnicy Śródmieście Południowe. Brał m.in. udział w zdobywaniu Małej Pasty, bronionej przez Obersturmführera Junga. Po tym jak ciężko ranny został rtm. Romuald Radziwiłłowicz „Zaremba”, od 28 sierpnia Franciszek Malik został mianowany dowódcą batalionu „Zaremba-Piorun”. 
Po kapitulacji powstania został wzięty przez Niemców do niewoli pod numerem jenieckim 102679, osadzony w stalagu w Lamsdorf oraz oflagach w Sandbostel i Lubece. 2 maja 1945 został uwolniony przez wojska alianckie. Po zakończeniu II wojny światowej, był oficerem Polskich Sił Zbrojnych na Zachodzie, ukończył kurs przygotowawczy do Wyższej Szkoły Wojennej, ukończony w 1946 otrzymując tytuł oficera dyplomowanego i stopień majora. 22 lipca 1948 zrzekł się wszelkich obowiązków. 
Osiadł na stałe w Wielkiej Brytanii. Początkowo zamieszkał w obozie Burton (Burton Camp) w miejscowości Burton on the Wolds, gdzie przez lata był nauczycielem w szkole sobotniej oraz pełnił funkcję honorowego prezesa zarządu obozu. Następnie zamieszkiwał w oddalonym o 4 km Loughborough. 7 marca 1974, w wyniku naturalizacji, otrzymał obywatelstwo brytyjskie.
Upamiętnienie.
Przy skrzyżowaniu z ulic Wspólnej i Poznańskiej w Warszawie został ustanowiony Skwer Batalionu AK „Zaremba-Piorun”, a na nim obelisk z tablicą pamiątkową. Nazwa skweru została nadana w grudniu 1993.

</doc>
<doc id="1432499" url="https://pl.wikipedia.org/wiki?curid=1432499" title="Józef Bińczak">
Józef Bińczak

Józef Bińczak (ur. 1 kwietnia 1912 r. w Zawadzie koło Opatowa, zm. 6 sierpnia 1997) – polski pisarz i poeta.
Życiorys.
Debiutował w 1934 r. na łamach prasy ludowej jako poeta. W okresie okupacji był żołnierzem Batalionów Chłopskich. W latach 1949-56 był pracownikiem NKW ZSL. W latach 1956-70 był pracownikiem Ludowej Spółdzielni Wydawniczej.

</doc>
<doc id="1432504" url="https://pl.wikipedia.org/wiki?curid=1432504" title="ECW Championship">
ECW Championship



</doc>
<doc id="1432506" url="https://pl.wikipedia.org/wiki?curid=1432506" title="Delta (Kanada)">
Delta (Kanada)

Delta – miasto w Kanadzie, w prowincji Kolumbia Brytyjska, w dystrykcie Greater Vancouver. Leży w delcie rzeki Fraser i stąd też pochodzi jego nazwa.
Liczba mieszkańców Delty wynosi 96 723. Język angielski jest językiem ojczystym dla 71,9%, francuski dla 0,9% mieszkańców (2006).

</doc>
<doc id="1432507" url="https://pl.wikipedia.org/wiki?curid=1432507" title="Andrzej Biskupski">
Andrzej Biskupski

Andrzej Biskupski (ur. 30 sierpnia 1938 r. w Łodzi) – polski poeta, eseista, krytyk literacki.
Ukończył studia na Wydziale Matematycznym i Wydziale Filozofii Uniwersytecie Łódzkim. Debiutował w 1963 r. na łamach czasopisma "Zarzewie" jako poeta. Na przełomie lat 60. i 70 związany był z łódzką grupą poetycką Centrum. Od 1981 r. jest redaktorem Wydawnictwa Łódzkiego.
Przez wiele lat był pracownikiem Działu Informacji Naukowej Wojewódzkiej i Miejskiej Biblioteki Publicznej im. Marszałka Józefa Piłsudskiego w Łodzi.

</doc>
<doc id="1432512" url="https://pl.wikipedia.org/wiki?curid=1432512" title="Romuald Poliński">
Romuald Poliński

Romuald Poliński (ur. 25 maja 1942 w Sołowie) – polski ekonomista, nauczyciel akademicki, urzędnik, doktor habilitowany nauk ekonomicznych, profesor ALMAMER Szkoły Wyższej, podsekretarz stanu w Ministerstwie Pracy i Polityki Społecznej w latach 2006–2007 z ramienia Samoobrony RP.
Życiorys.
Wykształcenie i praca zawodowa.
Ma wykształcenie wyższe ekonomiczne. Studiował na Politechnice Szczecińskiej. W 1967 ukończył z tytułem magistra studia na Wydziale Nauk Ekonomicznych Uniwersytetu Warszawskiego. W 1974 uzyskał na tej uczelni tytuł doktora nauk ekonomicznych, a w 2006 habilitował w Instytucie Nauk Ekonomicznych PAN.
Wykładał na Uniwersytecie Marii Curie-Skłodowskiej. W latach 1966–1993 był m.in. zastępcą dyrektora generalnego Centrum Promocji Przemysłu i Handlu w Łodzi oraz doradcą Prezesa Rady Ministrów ds. ekonomicznych. W latach 1992–1994 pracował w centrali Banku Turystyki S.A. w Warszawie (dyrektor departamentu ekonomicznego, zastępca dyrektora departamentu kredytowego), doradca prezesa PKB S.A. W 1994 kandydat na członka rad nadzorczych spółek Skarbu Państwa, w 1997 kandydat na członka zarządów komisarycznych, kuratora i likwidatora banków. W 2003 mianowany urzędnik służby cywilnej.
W 2005 został profesorem Szkoły Wyższej ALMAMER w Warszawie. Wykładał również w Uczelni Warszawskiej im. Marii Skłodowskiej-Curie. Został prodziekanem Wydziału Ekonomicznego tej uczelni. Był członkiem Prezydium Zarządu Głównego Polskiego Towarzystwa Ekonomicznego, rady programowej miesięcznika "Ekonomika i Organizacja Pracy", Międzyresortowego Zespołu przy Prezesie NBP ds. Uzdrawiania Przedsiębiorstw oraz członkiem Rady Nadzorczej Polskiej Fundacji Promocji i Rozwoju Małych i Średnich Przedsiębiorstw Phare. Należy do Stowarzyszenia Dziennikarzy Polskich.
W latach 2008–2009 pełnił funkcję rektora Wyższej Szkoły Ekonomicznej w Stalowej Woli. W grudniu 2009 został p.o. prezesa Radia Dla Ciebie. W marcu 2010 przeszedł do rady nadzorczej spółki, a następnie objął funkcję członka zarządu radia. W lutym 2011 został z niej odwołany.
Działalność polityczna.
Należał do Polskiej Zjednoczonej Partii Robotniczej. W latach 1995-2006 doradzał ministrom finansów, m.in. Grzegorzowi Kołodce i Markowi Belce. Od 7 sierpnia 2006 do 13 sierpnia 2007 sprawował urząd podsekretarza stanu w Ministerstwie Pracy i Polityki Społecznej z rekomendacji Samoobrony RP. 2 września 2006 objął funkcję przewodniczącego rady politycznej tej partii. W 2007 odszedł z Samoobrony RP i został doradcą Partii Regionów.
Odznaczenia i wyróżnienia.
Został odznaczony m.in. Srebrnym Krzyżem Zasługi, Odznaką honorową „Za zasługi dla bankowości Rzeczypospolitej Polskiej” oraz Złotą Odznaką Honorową PTE.

</doc>
<doc id="1432513" url="https://pl.wikipedia.org/wiki?curid=1432513" title="Flaga powiatu głogowskiego">
Flaga powiatu głogowskiego



</doc>
<doc id="1432514" url="https://pl.wikipedia.org/wiki?curid=1432514" title="Jessie Cave">
Jessie Cave

Jessica Cave (ur. 5 maja 1987 w Londynie) – brytyjska aktorka.
Kariera.
Pokonała 7000 dziewczyn w castingu do roli Lavender Brown w szóstej części Harry’ego Pottera: "Harry Potter i Książę Półkrwi". Wystąpiła w dramacie telewizyjnym "Summerhill". Zagrała również niewielką rolę w filmie fantasy "Atramentowe serce".

</doc>
<doc id="1432515" url="https://pl.wikipedia.org/wiki?curid=1432515" title="Pieces Of A Dream">
Pieces Of A Dream



</doc>
<doc id="1432521" url="https://pl.wikipedia.org/wiki?curid=1432521" title="Dzikie wino">
Dzikie wino



</doc>
<doc id="1432522" url="https://pl.wikipedia.org/wiki?curid=1432522" title="Jemielian Iwanowicz Pugaczow">
Jemielian Iwanowicz Pugaczow



</doc>
<doc id="1432525" url="https://pl.wikipedia.org/wiki?curid=1432525" title="Leila Barros">
Leila Barros

Leila Gomez de Barros, znana jako Leila (ur. 30 września 1971 roku w Brasília) – brazylijska siatkarka, była reprezentantka Brazylii. Karierę siatkarki halowej zakończyła w 2005 roku. Obecnie reprezentuje Brazylię w siatkówce plażowej. Występowała na pozycji atakującej. Dwukrotnie zdobywała brązowy medal igrzysk olimpijskich w 1996 roku w Atlancie i 2000 roku w Sydney.
W 2000 r. została wybrana najlepsza sportsmenką w Brazylii.
Życie prywatne.
Jej mężem jest Emanuel Rego, brazylijski siatkarz plażowy. Para wzięła ślub w 2008 r. w Rio de Janeiro. W 2010 r. urodziła drugiego syna Lukasa, wcześniej w 1997 na świat przyszedł Mateus.

</doc>
<doc id="1432526" url="https://pl.wikipedia.org/wiki?curid=1432526" title="Heloderma meksykańska">
Heloderma meksykańska

Heloderma meksykańska ("Heloderma horridum") – gatunek dużej jaszczurki z rodziny helodermowatych (Helodermatidae) występującej na terenie Ameryki Północnej, głównie w Meksyku i Gwatemali. Oprócz helodermy arizońskiej jest jedynym żyjącym obecnie przedstawicielem rodziny Helodermatidae, obejmującej jaszczurki blisko spokrewnione z waranami.
Helodermy meksykańskie zasiedlają przede wszystkim suche lasy kserofityczne, cierniste lasy i zarośla, a na terenach niżej położonych – lasy dębowe. Żywią się głównie jajami i niewielkimi kręgowcami. Helodermy są jadowite, jednak ich ukąszenie rzadko jest groźne dla życia człowieka, a ofiara przeważnie opuszcza szpital po upływie doby. Niektóre składniki jadu są wykorzystywane w przemyśle farmaceutycznym.
Helodermy meksykańskie nie są bezpośrednio narażone na wyginięcie, jednak zagrożony jest podgatunek "H. h. charlesbogerti", którego całkowita populacja liczy około 200 zwierząt.
Morfologia.
Heloderma meksykańska to dość duża jaszczurka – długość od pyska do kloaki u samców wynosi średnio 38,3 cm, a łącznie z ogonem – około 67 cm. Ważą przeciętnie 833 g. Samice osiągają mniejsze rozmiary – mierzą średnio 60,9 cm (34,6 cm od pyska do kloaki), a ich masa wynosi około 2/3 kg. Niektóre osobniki mogą jednak przekraczać 1 m długości i ważyć ponad 2 kg.
Charakterystycznymi cechami heloderm są duże, okrągłe osteodermy znajdujące się na grzbietowej stronie głowy, tułowia, kończyn i ogona. Łuski są ubarwione ciemnogranatowo z wieloma nieregularnymi pomarańczowożółtymi plamami. Czaszka jest masywnie zbudowana, z dużymi miejscami przyczepu mięśni i gruczołami jadowymi w żuchwie, pysk zaokrąglony i czarno ubarwiony. Oczy niewielkie i wyłupiaste. Język heloderm meksykańskich jest gruby, na końcu rozwidlony i ubarwiony różowo. Kończyny są stosunkowo krótkie, wszystkie palce zakończone mocnymi, zakrzywionymi pazurami. Ogon służy jako magazyn tłuszczu i nie odłamuje się równie łatwo jak u większości innych jaszczurek, a złamany nie regeneruje się. Samce mają dłuższe ogony niż samice. Hemipenis jest mały i niepodzielony.
Taksonomia i ewolucja.
Heloderma meksykańska została opisana w 1829 roku przez Arenda Wiegmanna pod nazwą binominalną "Trachyderma horridum". Dokładne miejsce zebrania okazu typowego jest niepewne, wiadomo jednak, że znajduje się w meksykańskim stanie Morelos, w okolicach miasta Huajintlán. Wiegmann spostrzegł, że nazwa "Trachyderma" jest już zajęta, i jeszcze w tym samym roku przeniósł "T. horridum" do nowo nazwanego rodzaju "Heloderma". Nazwa ta pochodzi od greckich słów "helos" („ćwiekowana”) oraz "derma" („skóra”) i odnosi się do osadzonych w skórze osteoderm. Nazwa gatunkowa "horridum" oznacza „straszliwy”.
Helodermy należą do nielicznej obecnie rodziny jadowitych jaszczurek Helodermatidae, która jeszcze w trzeciorzędzie była szeroko rozprzestrzeniona w Ameryce Północnej i co najmniej do późnego eocenu miała swoich przedstawicieli w Europie. Helodermowate są powszechnie zaliczane do grupy Varanoidea, obejmującej również m.in. rodzinę waranowatych. Dokładne pokrewieństwo wewnątrz Varanoidea pozostaje niejasne, jednak większość naukowców zgadza się, że takson ten składa się z dwóch głównych grup: Monstersauria, której jedynymi współczesnymi przedstawicielami są helodermy, oraz kladu obejmującego rodzaje "Varanus" i "Lanthanotus" (przez niektórych naukowców zaliczane do rodziny Varanidae, a przez innych do odrębnych Varanidae i Lanthanotidae). Analizy filogenetyczne wykorzystujące cechy molekularne sugerują jednak, że Helodermatidae są bliżej spokrewnione z padalcowatymi i Shinisauridae, niż z waranami. Niektórzy naukowcy w ogóle wyłączali Monstersauria z Varanoidea.
Heloderma meksykańska obejmuje cztery podgatunki różniące się budową czaszki, łusek i ubarwieniem: typowy "H. h. horridum", "H. h. alvarezi" i "H. h. exasperatum", opisane przez Bogerta i Martína del Campo w 1956, oraz "H. h. charlesbogerti", nazwany w 1988 roku przez Campbella i Vanniniego. Analizy DNA mitochondrialnego potwierdziły odrębność tych podgatunków, sugerując, że należą one do dwóch linii ewolucyjnych – "H. h. alvarezi"–"H. h. charlesbogerti" i "H. h. exasperatum"–"H. h. horridum". Różnice w sekwencjach genomu mitochondrialnego pomiędzy nimi wynosiły od 1% pomiędzy "H. h. alvarezi" a "H. h. charlesbogerti" do 9,8% pomiędzy "H. h. exasperatum" a "H. h. charlesbogerti". Ostatni wspólny przodek podgatunków "alvarezi" i "charlesbogerti" żył prawdopodobnie około 3,02 mln lat temu, "exasperatum" i "horridum" – 4,42 mln lat temu, a ostatni wspólny przodek wszystkich czterech podgatunków – około 9,71 mln lat temu. Reiserer, Schuett i Beck (2013) w swojej rewizji gatunku "H. horridum" podnieśli jego cztery podgatunki do rangi odrębnych gatunków.
Biologia i etologia.
Helodermy meksykańskie zasiedlają przede wszystkim suche lasy kserofityczne, cierniste lasy i zarośla, a na terenach niżej położonych – lasy dębowe. Są jaszczurkami aktywnymi w dzień – największa aktywność przypada na godziny 16–20, a mniejsza – na 7–10. Średnia miesięczna temperatura ciała helodermy podczas odpoczynku w norze waha się od 19,9 °C w grudniu do 28,5 °C w lipcu. Najniższą temperaturę ciała "H. horridum" zanotowano w styczniu (17,7 °C), a najwyższą – w lipcu (37,2 °C). Zwierzę jest aktywne, gdy temperatura jego ciała wynosi 22,5–36 °C. Helodermy meksykańskie są aktywniejsze od arizońskich – na powierzchni ziemi spędzają przeciętnie 121 godzin rocznie, podczas gdy arizońskie – 75 godzin. Maksymalna prędkość osiągana przez przedstawicieli obu tych gatunków jest zbliżona i wynosi około 1,7 km/h. Większość jaszczurek rozwija co najmniej dziesięciokrotnie większą szybkość. Prawdopodobnie helodermy utraciły zdolność do szybkiego biegu ze względu na swoje przystosowania obronne, obejmujące skryty tryb życia i jad. Są jednak stosunkowo wytrzymałe – przy temperaturze ciała około 31 °C potrafią biegać z prędkością 1 km/h przez około 16 minut.
Po nadejściu lata helodermy estywują, a budzą się podczas lipcowych lub sierpniowych obfitych opadów deszczu i rozkwitu roślinności. Większość dnia spędzają przeważnie w norach bądź jamach, które wykopują same lub zajmują już gotowe. Helodermy polują na owady i plądrują gniazda gadów, ptaków i ssaków, gdzie zjadają młode zwierzęta i jaja. Przeważnie heloderma chwyta jajo i miażdży je w szczękach, po czym połyka wraz ze skorupką. Niekiedy w momencie połykania jajo nie jest jeszcze w pełni zmiażdżone. Obserwowano również przypadki, w których jaszczurki rozbijały jaja poza jamą gębową i wypijały jego zawartość. Pokarm zdobywają nieregularnie i często poszczą przez długi czas, korzystając z zapasów tłuszczu zgromadzonych w ogonie. Głównym zmysłem, którym helodermy posługują się podczas polowania, jest węch. Wrażenia węchowe odbierają za pomocą rozdwojonego języka, skąd docierają one do niezwykle czułego narządu Jacobsona, mieszczącego się w głębi podniebienia.
Rozmnażanie.
Gody i kopulacja najwcześniej odbywają się u "H. h. horridum", od maja do lipca, a najpóźniej – we wrześniu–listopadzie – u "H. h. exasperatum". Przed ich rozpoczęciem samce toczą walki o samice, w trakcie których stojąc na bocznych kończynach i podpierając się ogonem tworzą ze swych ciał łuk, i splatają się z przeciwnikiem, którego próbują przewrócić na grzbiet. Samce mające dłuższy i silniejszy ogon są w stanie utworzyć wyższy łuk i mają większe szanse na zwycięstwo. Po zakończeniu okresu godowego samica składa do uprzednio wykopanej jamy od dwóch do trzydziestu jaj, przeważnie około 10. "H. h. alvarezi" jest mniejsza od pozostałych podgatunków, dlatego prawdopodobnie składa mniej jaj. Na całym zasięgu występowania helodermy meksykańskie wykluwają się i opuszczają gniazda wraz z nadejściem letniego monsunu, co oznacza, że niektóre jaja mogą inkubować przez około pół roku. Po wykluciu jaszczurki mierzą około 20 cm i od razu są jadowite. Dorastają po około 6–8 latach, a przeważnie żyją 20–30 lat. Przynajmniej niektóre osobniki mogą jednak żyć ponad 40 lat.
Aparat jadowy i jad.
W drugiej połowie XIX wieku pierwsi autorzy zasugerowali, że helodermy mogą być jadowite, jednak dopiero w latach 80. tego stulecia zbadano anatomię gruczołów jadowych i przeprowadzono eksperymenty dowodzące toksyczności wydzielin śliny dla innych zwierząt. Niektórzy autorzy podważali jednak teorię o jadowitości heloderm, a inni wprost stwierdzali, że nie wytwarzają one jadu. Dopiero w latach 20. XX wieku powszechnie zaakceptowano fakt, że helodermy są jadowite.
Przez długi czas helodermy uznawano za jedyne jadowite jaszczurki, jednak późniejsze analizy dowiodły, że system jadowy występuje powszechnie u łuskonośnych, a u współczesnych jaszczurek jest obecny również u waranów i przedstawicieli Iguania.
Aparat jadowy helodermy, podobnie jak u węży, składa się z parzystych gruczołów jadowych, będących przekształconymi śliniankami, oraz zębów. W odróżnieniu jednak od węży gruczoły jadowe tych jaszczurek zlokalizowane są na żuchwie. Mają one wiele rowkowanych zębów jadowych – 6–11 w żuchwie i 8–10 w szczęce. Największe i mające najgłębsze kanaliki zęby jadowe znajdują się w kości zębowej – mierzą do 6 mm długości. Zęby kości szczękowej są mniejsze i mają płytsze rowki. Ujścia gruczołów jadowych są oddalone od zębów, więc by jad wpłynął do ran ofiary, heloderma musi długo trzymać ją w szczękach. Często też przekrzywia głowę na boki lub przewraca się na plecy, co ułatwia spłynięcie jadu.
Spośród jadów wytwarzanych przez gady jad heloderm wyróżnia się największą liczbą bioaktywnych peptydów. Wyizolowano ich dotąd cztery: helospektynę I i II, heloderminę oraz eksendynę-3 (u "H. suspectum" – eksendynę-4). Jedyną toksyną krwotoczną wyizolowaną z jadu heloderm jest glikoproteina "horridum toxin", występująca tylko u heloderm meksykańskich – nieco przypominająca strukturą gilatoksynę obecną w jadzie heloderm arizońskich, lecz odrębna. Jad "H. h. charlesbogerti" jest silniejszy niż jad pozostałych podgatunków.
Helodermy żywią się niemal wyłącznie jajami i małymi, powolnymi zwierzętami, do zabicia których jad nie jest potrzebny. Nie ma on również właściwości umożliwiających rozkład tkanek, a tym samym nie może służyć do wstępnej obróbki pokarmu. Jad wyewoluował u heloderm prawdopodobnie jako ochrona przed drapieżnikami, gdyż jaszczurki te poruszają się wolno i przeważnie nie są w stanie uciec przed zagrożeniem.
Bezkręgowce są praktycznie niewrażliwe na jad heloderm, a reakcje na niego u kręgowców różnią się: zwierzęta zmiennocieplne są na niego znacznie odporniejsze, niż stałocieplne. Dla ssaków jest w przybliżeniu równie toksyczny, co jad grzechotnika teksaskiego, a do efektów jego działania należą m.in.: gwałtowny spadek przepływu krwi w tętnicach szyjnych i ciśnienia krwi, nieregularny oddech, tachykardia, hipotermia, obrzęk, krwawienia wewnętrzne przewodu pokarmowego, płuc, oczu, wątroby i nerek. U psów i kotów jad może doprowadzić do wypróżnień, wymiotów, ślinotoku i obfitego łzawienia. Objawy u ludzi obejmują m.in. miejscowy obrzęk, osłabienie, zwiększoną potliwość, spadek ciśnienia krwi. Większość ofiar ukąszeń heloderm opuszcza szpital po 24 godzinach, a całkowicie powraca do zdrowia po około dwóch tygodniach, jednak w 1922 roku Marie Phisalix opisała ukąszenie helodermy arizońskiej, po którym niektóre dolegliwości utrzymywały się przez blisko 5 miesięcy. Poważniejsze przypadki wymagają 48-godzinnej hospitalizacji.
Niektóre składniki jadu heloderm, jak np. helotermina i w szczególności eksendyna-3, są wykorzystywane w przemyśle farmaceutycznym.
Helodermy są bardzo spokojnymi jaszczurkami, a do przypadków ugryzień dochodzi najczęściej przy próbach łapania lub drażnieniu – w przeważającej większości zwierząt trzymanych w niewoli. Najczęściej kąsanym miejscem ciała są ręce, zwłaszcza dłonie.
Zagrożenia i ochrona.
Zasięg występowania helodermy meksykańskiej obejmuje tereny od południowej Sonory do południowo-zachodniej Gwatemali i od środkowego Chiapas do południowo-wschodniej Gwatemali. "H. h. charlesbogerti" występuje endemicznie w dolinie Motagua we wschodniej Gwatemali, a od pozostałych populacji heloderm meksykańskich oddziela ją około 230 km. Helodermy meksykańskie spotykane są do wysokości około 1000 m n.p.m.
Całkowita liczebność "H. horridum" jest prawdopodobnie wysoka, jednak zwierzę to jest rzadko spotykane. Ze względu na szeroki zasięg występowania, zasiedlanie dużej liczby obszarów chronionych i niewielkie prawdopodobieństwo szybkiego spadku liczebności w sporządzanej przez Międzynarodową Unię Ochrony Przyrody i Jej Zasobów Czerwonej księdze gatunków zagrożonych heloderma meksykańska jest klasyfikowana jako gatunek najmniejszej troski. Najbardziej zagrożonym podgatunkiem jest "H. h. charlesbogerti", którego całkowita populacja obejmuje mniej niż 200 jaszczurek. Podgatunek ten znajduje się w I aneksie konwencji o międzynarodowym handlu dzikimi zwierzętami i roślinami gatunków zagrożonych wyginięciem, a pozostałe podgatunki – w aneksie II.
Głównym zagrożeniem dla heloderm meksykańskich są różnego rodzaju wylesiania, zabijanie jaszczurek przez ludzi oraz nielegalne chwytanie ich dla prywatnych hodowców.
Ze względu na wygląd i jadowitość helodermy meksykańskie były przez długi czas popularnymi zwierzętami w ogrodach zoologicznych, mimo iż rozmnażają się w nich stosunkowo rzadko. W niewoli rozmnażają się jednak przedstawiciele najbardziej zagrożonego wyginięciem podgatunku – "H. h. charlesbogerti". Jego populacje są monitorowane za pomocą przekaźników radiowych zakładanych niektórym jaszczurkom.
Heloderma meksykańska w kulturze.
Ludzie interesowali się helodermami jeszcze na długo przed przybyciem europejskich kolonizatorów do Ameryki. Wielu rdzennych mieszkańców tych terenów, w tym członkowie kultur zachodniego Meksyku, uważało, że helodermy mają moce duchowe, dzięki którym potrafią wywoływać choroby. Również dzisiaj drewniane figurki ("alebrijes") z Oaxaca przedstawiające helodermy ukazują je jako zwierzęta demoniczne. Dawniej uważano, że helodermy są w stanie przewidywać deszcze, co prawdopodobnie wiąże się z faktem, że na niektórych terenach jaszczurki te stają się bardziej aktywne na kilka tygodni przed deszczami i często spotyka się je na powierzchni po ich rozpoczęciu.
W 1959 roku wydany został niskobudżetowy hollywoodzki horror "The Giant Gila Monster" w reżyserii Raya Kellogga, opowiadający o olbrzymiej helodermie zabijającej ludzi – w roli tytułowego potwora wystąpiła jednak heloderma meksykańska (ang. "beaded lizard"), a nie arizońska (ang. "Gila monster").

</doc>
<doc id="1432527" url="https://pl.wikipedia.org/wiki?curid=1432527" title="Rybnica (Kotlina Płocka)">
Rybnica (Kotlina Płocka)

Rybnica – jezioro w woj. kujawsko-pomorskim, w granicach administracyjnych Włocławka. Brzegi jeziora stanowią granicę miasta i gminy Włocławek. Jezioro leży na terenie Kotliny Płockiej.
Opis.
Jezioro znajduje się przy ogrodach działkowych "Rybnica" oraz "Wiosenka" we włocławskiej dzielnicy Rybnica. Na południu jezioro łączy się wąskim ciekiem z Jeziorem Łąkie.
Do zbiornika wodnego prowadzą dwie drogi. Jedna betonowo-żużlowa z osiedla Kazimierza Wielkiego, druga asfaltowo-żużlowa jest boczną drogą trasy Włocławek-Płock.
Jezioro jest w posiadaniu PZW.
Dane morfometryczne.
Powierzchnia zwierciadła wody według różnych źródeł wynosi od 1,7 ha do 7,6 ha.
Poziom wody jest na wysokości 58,0 m n.p.m. Średnia głębokość jeziora wynosi 2,3 m, głębokość maksymalna 4,6 m.
W oparciu o badania przeprowadzone w 2004 roku wody jeziora zaliczono do III klasy czystości i poza kategorią podatności na degradację.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Rybnica". W różnych publikacjach i na mapach topograficznych jezioro to występuje pod nazwą "Jezioro Rybnickie".

</doc>
<doc id="1432528" url="https://pl.wikipedia.org/wiki?curid=1432528" title="Heloderma horridum">
Heloderma horridum



</doc>
<doc id="1432529" url="https://pl.wikipedia.org/wiki?curid=1432529" title="Ulica Powstańców Warszawskich w Opolu">
Ulica Powstańców Warszawskich w Opolu

Ulica Powstańców Warszawskich – droga omijająca od strony północnej i wschodniej centralne dzielnice Opola. Stanowi fragment 3 dróg krajowych: DK45, DK46 i DK94. Ostatni odcinek – od ul. Częstochowskiej do ul. Strzeleckiej – oddano do użytku w lutym 2007. Na całej długości jest to droga jednojezdniowa, na części trasy (od ul. Strzeleckiej do ul. Opolskiej oraz od mostu nad Odrą do ul. Partyzanckiej) przygotowany jest teren pod rozbudowę, tj. poszerzenie drogi o drugą jezdnię.
Powszechnie stosowaną nazwą jest obwodnica, względnie północna.
Na zachodnim krańcu Opola, na terenie dawnej wsi Karczów, znajduje się rondo turbinowe stanowiące skrzyżowanie dróg krajowych DK46 i DK94, które biegnąc razem na wschód, we Wrzoskach krzyżują się z ulicą Wrocławską (DW414) prowadzącą ku centrum Opola, poprzez dzielnice Bierkowice oraz Półwieś. Na skrzyżowaniu obwodnicy z ul. Jana III Sobieskiego zlokalizowany jest węzeł drogowy – składający się z 3 rond oraz wiaduktu – umożliwiający bezkolizyjny przejazd obwodnicą na trasie W-Z oraz stanowiący początek przyszłej obwodnicy Dobrzenia Wielkiego.
Według kilku opracowań "Samochodowego atlasu Polski", wydawanego przez Państwowe Przedsiębiorstwo Wydawnictw Kartograficznych, istniejący w latach 80. fragment trasy pomiędzy szosą na Wrocław a nieistniejącym obecnie skrzyżowaniem z ulicą Budowlanych był częścią drogi międzynarodowej E22a.

</doc>
<doc id="1432530" url="https://pl.wikipedia.org/wiki?curid=1432530" title="MegaMan">
MegaMan



</doc>
<doc id="1432531" url="https://pl.wikipedia.org/wiki?curid=1432531" title="Mega Man (gra komputerowa)">
Mega Man (gra komputerowa)

Mega Man (w Japonii znana jako ) to gra komputerowa stworzona i wydana w 1987 roku przez Capcom. Projektantem gry był Tokuro Fujiwara, grafikę stworzył Keiji Inafune, a dźwięk Manami Matsumae i Yoshihiro Sakaguchi.
Fabuła.
Historia gry zaczyna się w drugiej połowie XX w., gdy Thomas X. Light i Albert W. Wily przychodzą na świat. Uczęszczają do jednej uczelni i zaprzyjaźniają się, w końcu otrzymują tytuł doktora z zakresu elektroniki. W latach 90. zakładają firmę "Light Labs" aby móc zarobić na swoich umiejętnościach elektronicznych. Na początku XXI wieku Dr. Light i Dr Wily zostali nominowani do Nagrody Nobla, którą jednak otrzymał tylko Light. Dr Wily w zawiści zbudował bazę na Pacyfiku i nie był widziany do czasu wydarzeń z gry. Niedługo później Dr Light zaczął tworzyć pierwsze roboty pomagające ludzkości. W wyniku prac powstały dwa roboty — Rock, pomocnik laboratoryjny i Roll, robot-pokojówka. Później stworzeni zostali również Cut Man, Guts Man, Ice Man, Bomb Man, Fire Man i Elec Man, roboty przemysłowe. W międzyczasie Dr Wily ułożył plan podbicia świata. Zdał sobie sprawę z tego, że roboty mogą działać także w innych celach niż pomoc ludziom. Na krótko przed rozpoczęciem akcji gry Dr Wily zakradł się do laboratorium i przeprogramował roboty na zdolne do niszczenia, lekceważąc Rocka i Roll, uważając ich za nieprzydatnych. Gdy Dr. Light zobaczył co się stało, przeprogramował Rocka na walczącego dla dobra robota Mega Mana (w Japonii Rockman). Mega Man ma za zadanie powstrzymać Dr. Wily'ego przed zniszczeniem świata.
Rozgrywka.
Gra ma dwa główne cele — pokonanie Dr. Wily'ego i zdobycie jak największej ilości punktów. Mega Man posiada umiejętność poruszania się, skakania i wspinania się po drabinach. Może także strzelać z różnych typów broni, między którymi może się przełączać — zmienia wtedy się kolor pancerza bohatera. Po zestrzeleniu przeciwnika może po nim zostać pigułka, która po zakończeniu etapu daje 1000 punktów, lub odnawiająca życie lub moc broni bohatera w mniejszym lub większym stopniu. Mega Man zdobywa nowe bronie pokonując kolejnych Robot Masters (bossów). Każdy Robot Master znajduje się na końcu etapu wypełnionego przeciwnikami, zazwyczaj stanowiącego "rozgrzewkę" która ma za zadanie przygotować gracza do walki z robotem. Każdy z nich znajduje się w małej komnacie poprzedzonej zamykanym korytarzem. Każdy z robotów ma broń, która jest słabością innego robota. Dzięki temu różne kolejności ich pokonywania mogą uczynić rozgrywkę łatwiejszą lub trudniejszą. Gdy wszyscy Robot Masters zostaną pokonani, gracz ma możliwość zmierzenia się z Dr. Wilym w jego zamku. Etap ten składa się od z czterech poziomów, na których końcu znajduje się boss. Po pokonaniu doktora on poddaje się i następuje koniec gry.
Porównanie do serii.
Gra różni się od pozostałych z serii. Posiada tylko 6 Robot Masters, gdy reszta gier ma ich ośmiu (Dopiero w remake'u Mega Man Powered Up jest ich ośmiu). Gra posiada także inne grafiki power-upów niż reszta 8-bitowych gier. Mega Man to także jedyna gra z serii która posiada licznik punktów. Sposób rozgrywki "na punkty" był bardzo popularny na automatach arcade, więc prawdopodobnie dlatego licznik znalazł się w Mega Manie. Zawierał jednak kilka błędów, i łatwiejsze było jego usunięcie niż naprawa. W późniejszych odsłonach serii punkty już się nie pojawiły. Jednak w Mega Man Powered Up licznik został naprawiony, jest też możliwość ustanawiania rekordów czasowych.

</doc>
<doc id="1432535" url="https://pl.wikipedia.org/wiki?curid=1432535" title="Zatoka Morgagniego">
Zatoka Morgagniego

Zatoka Morgagniego – ubytek w tylno-bocznej części powięzi gardłowo-podstawnej, przez który mięsień dźwigacz podniebienia miękkiego i trąbka Eustachiusza z przestrzeni żwaczowej dostają się do części nosowej gardła.

</doc>
<doc id="1432537" url="https://pl.wikipedia.org/wiki?curid=1432537" title="Icom Incorporated">
Icom Incorporated

 () jest międzynarodowym producentem sprzętu radiowego, założonym w roku 1954 przez Tokuzo Inoue. Jego produkty przeznaczone są dla krótkofalowców, lotnictwa, marynarki, lądowych służb profesjonalnych oraz entuzjastów SWL (nasłuchowcy).
Główna siedziba firmy znajduje się w Osace w Japonii; przedstawicielstwa rozlokowane są na całym świecie, między innymi w USA, Kanadzie, Australii, Nowej Zelandii, Wielkiej Brytanii, Francji, Hiszpanii, Chinach.

</doc>
<doc id="1432538" url="https://pl.wikipedia.org/wiki?curid=1432538" title="Virna Dias">
Virna Dias

Virna Cristine Dantas Dias, znana jako "Virna" (ur. 31 sierpnia 1971 w Natal) – brazylijska siatkarka, reprezentantka Brazylii. Karierę zakończyła w 2005 roku.
Dwukrotnie zdobywała brązowy medal igrzysk olimpijskich w 1996 roku w Atlancie i 2000 roku w Sydney.

</doc>
<doc id="1432539" url="https://pl.wikipedia.org/wiki?curid=1432539" title="Stanisław Baczyński (oficer)">
Stanisław Baczyński (oficer)

Stanisław Tadeusz Baczyński h. Sas (ur. 18 września 1895 we Lwowie, zm. ?) – major piechoty Wojska Polskiego.
Życiorys.
Urodził się 18 września 1895 roku, w rodzinie Karola i Bronisławy z Chmielewskich. Był starszym bratem Zdzisława. 
W czasie I wojny światowej walczył w Legionach Polskich. Był oficerem 4 pułku piechoty. 1 lipca 1916 roku awansował do stopnia chorążego. 
3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 637. lokatą w korpusie oficerów piechoty, a jego oddziałem macierzystym był 3 pułk piechoty Legionów. Był przydzielony do 2 Dywizji Piechoty Legionów w Kielcach na stanowisko oficera sztabu dowódcy piechoty dywizyjnej. W październiku 1924 roku został przeniesiony do 4 pułku piechoty Legionów w Kielcach. W 1928 roku dowodził I batalionem 7 pułku piechoty Legionów w Chełmie. 2 kwietnia 1929 roku został mianowany majorem ze starszeństwem z dniem 1 stycznia 1929 roku i 4. lokatą w korpusie oficerów piechoty. W marcu 1932 roku został przeniesiony do Dowództwa Okręgu Korpusu Nr II w Lublinie na stanowisko kierownika referatu personalnego. W 1939 roku w dalszym ciągu pełnił służbę w DOK II na stanowisku kierownika Samodzielnego Referatu Personalnego.

</doc>
<doc id="1432540" url="https://pl.wikipedia.org/wiki?curid=1432540" title="Administracja sił zbrojnych (II RP)">
Administracja sił zbrojnych (II RP)

Administracja sił zbrojnych (II RP) – instytucja powołana do zaspokajania potrzeb materialnych Wojska Polskiego II RP.
Zadaniem administracji sił zbrojnych II RP było zaspokajanie wszystkich możliwych potrzeb materialnych wojska. Sprawami ogólnymi administracji przemysłu wojennego oraz zakupów zajmowało się w Ministerstwie Spraw Wojskowych – Szefostwo Administracji.
Podległe służby.
Na wojskową służbę komunikacyjną składały się:
Służba kolejowa – zaopatrzenie sił zbrojnych w specjalistyczne materiały kolejowe, instalacja urządzeń kolejowych dla specjalnych celów wojskowych.
Służba wodna – żegluga i spław na całej sieci dróg wodnych – rzekach, kanałach, jeziorach i wszystkich wodach wewnętrznych..
Służba drogowa: 
Służba łączności – zaopatrzenie sił zbrojnych w urządzenia i sprzęt telegraficzny, telefoniczny, radiotelegraficzny, radiowy i inny, służący do celów łączności.
Służba lotnictwa – zaopatrzenie sił zbrojnych we wszelkie przyrządy i materiały z dziedziny lotnictwa.
Wojskowi komisarze komunikacyjni:
Działalność wojskowych komisarzy komunikacyjnych koordynował Wydział IV Komunikacyjny Sztabu Generalnego.
Administracja centralna.
Szefem administracji siły zbrojnej był minister spraw wojskowych. Ze względu na terytorialną decentralizację administracji, uprawnienia administracyjne posiadali dowódcy okręgów korpusów, kredyty budżetowe podlegały bezpośrednio szefom poszczególnych służb okręgów korpusów.
Okręgi administracyjne.
Każdy okręg korpusu był jednocześnie okręgiem administracyjnym, w odniesieniu do wszystkich formacji wojskowych, dyslokowanych na jego obszarze. Wyjątek stanowiły centralne (specjalne) instytucje wojskowe, przeznaczone do zapewnienia ogólnej obrony kraju lub do zaopatrzenia ogólnych potrzeb armii. Szefem administracji wojskowej w danym okręgu korpusu, jako okręgu administracyjnym, odpowiedzialnym przed ministrem spraw wojskowych był Dowódca Okręgu Korpusu.
Obowiązki Dowódcy Okręgu Korpusu:
Działalnością administracyjno-techniczną każdej służby administracyjnej okręgu korpusu kierował z ramienia dowódcy korpusu szef tej służby w okręgu korpusu.
Szef służby okręgu korpusu podlegał dowódcy korpusu.
Szef służby okręgu korpusu otrzymywał odpowiednie kredyty budżetowe oraz zarządzał ich wydatkowaniem.
Okręgi korpusów dzieliły się pod względem administracyjnym na rejony administracyjne służb.
Administracja wewnętrzna formacji wojskowych.
Poszczególne formacje wojskowe otrzymywały potrzebne im zasoby od poszczególnych służb administracyjnych i zarządzały nimi samodzielnie.
Kontrola administracji sił zbrojnych.
Specjalny personel, zależny jedynie od ministra i stanowiący osobny korpus. Pełnił w imieniu Ministra Spraw Wojskowych kontrolę administracji sił zbrojnych. Stał on na straży interesów skarbu państwa i praw osobistych oraz nadzorował stosowanie we wszystkich służbach odnośnych ustaw, dekretów, regulaminów i rozporządzeń.

</doc>
<doc id="1432541" url="https://pl.wikipedia.org/wiki?curid=1432541" title="IO 2010">
IO 2010



</doc>
<doc id="1432542" url="https://pl.wikipedia.org/wiki?curid=1432542" title="IO 2012">
IO 2012



</doc>
<doc id="1432543" url="https://pl.wikipedia.org/wiki?curid=1432543" title="IO 2014">
IO 2014



</doc>
<doc id="1432544" url="https://pl.wikipedia.org/wiki?curid=1432544" title="William Coulter">
William Coulter

William Alexander Coulter (ur. 7 marca 1849 w Glenariff, zm. 13 marca 1936 w Sausalito (Kalifornia)) – amerykański malarz i ilustrator.
Życiorys.
Urodził się w Glanariff w Irlandii, w młodości był marynarzem. W San Francisco zamieszkał w 1869 i wystawiał w San Francisco Art Association. W latach 1896–1906 publikował rysunki w miejscowej prasie. Poruszał niemal wyłącznie tematykę marynistyczną. Ilustrował przemiany zachodzące w żegludze i przemyśle morskim na przełomie XIX i XX w. Jego prace są eksponowane m.in. w Oakland Museum, Maritime Museum (San Francisco), United States Merchant Marine Academy (Kings Point) i California Historical Society.
W 1943 jeden ze statków transportowych typu Liberty nazwano "SS William A. Coulter".

</doc>
<doc id="1432545" url="https://pl.wikipedia.org/wiki?curid=1432545" title="IO 2016">
IO 2016



</doc>
<doc id="1432546" url="https://pl.wikipedia.org/wiki?curid=1432546" title="William Alexander Coulter">
William Alexander Coulter



</doc>
<doc id="1432547" url="https://pl.wikipedia.org/wiki?curid=1432547" title="Jean-Hugues Anglade">
Jean-Hugues Anglade

Jean-Hugues Anglade (ur. 29 lipca 1955 w Thouars) – francuski aktor, reżyser i scenarzysta filmowy i telewizyjny.
Życiorys.
Wczesne lata.
Urodził się w Thouars, w regionie Poitou-Charentes, w departamencie Deux-Sèvres, we Francji, jako syn pracownicy socjalnej i weterynarza, w wieku 15 lat został aresztowany za kradzież czekolady. W latach 1975-1980 studiował w Conservatoire National Supérieur d'Art Dramatique w Paryżu pod kierunkiem Antoine’a Viteza.
Kariera.
Po występie w telekomedii "Urodzeni komicy" ("Un comique né", 1977) zadebiutował na dużym ekranie u boku Jeana Rocheforta i Jean-Pierre’a Marielle w filmie "Niedyskrecja" ("L’Indiscrétion", 1982). Jego pierwszą wiodącą rolą była postać nastoletniego geja Henriego, który cierpi katusze przez odkrycie własnego homoseksualizmu, nawiązuje związek z napotykanym przy stacji kolejowej drobnym przestępcą, którego zabija w chwili namiętności w dramacie kryminalnym Patrice’a Chéreau "Mężczyzna zraniony" ("L’Homme blessé", 1983). Za tę rolę zdobył po raz pierwszy nominację do nagrody Cezara.
Kolejne nominacje do nagrody Cezara przyniosły mu role: jako wrotkarz w melodramacie kryminalnym Luca Bessona "Metro" ("Subway", 1985) z Isabelle Adjani i Christopherem Lambertem, w roli początkującego pisarza uwikłanego w obsesyjny romans z kelnerką (Béatrice Dalle) w melodramacie Jean-Jacques’a Beineix "Betty Blue" ("37°2 le matin", 1986), w podwójnej roli jako Rossignol i jego zaginiony przyjaciel Xavier, którego na próżno poszukuje w Indiach w dramacie psychologicznym "Indyjski nokturn" ("Nocturne indien", 1989) oraz w roli bezwzględnego wydawcy Vincenta Graneca w dramacie "Nelly i pan Arnaud" ("Nelly &amp; Monsieur Arnaud", 1995) z Emmanuelle Béart i Michelem Serrault.
W 1987 roku został uhonorowany nagrodą im. Jeana Gabina. Nagrodę Cezara otrzymał za kreację króla Francji Karola IX de Valois w filmie historycznym Patrice’a Chéreau "Królowa Margot" ("La Reine Margot", 1994) z udziałem Isabelle Adjani, Daniela Auteuil, Vincenta Péreza, Virny Lisi, Asi Argento i Thomasa Kretschmanna.
Życie prywatne.
Spotykał się z urodzoną w Indiach Pamelą Soo (1992), która wystąpiła w jego filmie "Tonka" (1992), do którego napisał także scenariusz. Jednak film został chłodno przyjęty przez krytykę. Z nieformalnych związków ma syna Pierre-Louisa (ur. 2001) i córkę Emile (ur. 2002).
21 sierpnia 2015 znajdował się w pociągu Thalys relacji Amsterdam-Paryż, w którym doszło do aktu terrorystycznego. Był osobą, która zaciągnęłą hamulec ręczny i zatrzymała pociąg. Zbijając gołą ręką szybkę osłony hamulca, doznał sam niegroźnych obrażeń.

</doc>
<doc id="1432548" url="https://pl.wikipedia.org/wiki?curid=1432548" title="Służba intendentury (II RP)">
Służba intendentury (II RP)

Służba intendentury – służba administracyjna Wojska Polskiego.
Zadania służby intendentury.
Zgodnie z art. 2 pkt 2 dekretu Naczelnego Wodza z dnia 20 marca 1921 roku o administracji Siły Zbrojnej podstawowym zadaniem służby intendentury w czasie pokoju było zaopatrywanie Sił Zbrojnych w „artykuły żywnościowe, umundurowanie, wyekwipowanie mundurowe, sprzęt gospodarczy, sprzęt koszarowy, światło i opał i materiały kancelaryjne i graficzne, w należności pieniężne”, a także administrowanie kredytami służb, które nie zostały wymienione we wspomnianym dekrecie. Zaopatrywanie w „należności pieniężne” obejmowało kwestie związane z uposażeniem pieniężnym wojska (pobory, koszty podróży i przeniesień służbowych), pokrywanie kosztów transportów osobowych i materiałowych oraz wypłaty dla personelu cywilnego pracującego w formacjach wojskowych. Ponadto dokonywanie przez komisje gospodarcze operacji finansowych wszystkich kategorii dla wszelkich formacji wojskowych.
Do wykonania powyższych zadań służba intendentury posiadała osobny, specjalistyczny personel, osobne sumy budżetowe, przeznaczone dla niej z ogólnego budżetu wojska i osobne zakłady służby intendentury. Personel służby intendentury stanowił:
Organy centralne.
Szkoły te podlegały Dowódcy Okręgu Korpusu, na terenie którego się znajdowały, jednak w zakresie wyszkolenia podlegały bezpośrednio Sztabowi Generalnemu.
Służba intendentury okręgów korpusów.
Działalnością administracyjną służby intendentury na obszarze Okręgu Korpusu kierował Szef Służby Intendentury Okręgu Korpusu, który wchodził w skład Kwatery Głównej właściwego Okręgu Korpusu.
Szef Służby Intendentury Okręgu Korpusu zarządzał:
Okręgowy Zakład Gospodarczy
Skład:
Zadania:
Okręgowy Zakład Mundurowy.
Skład:
Zadania:
Rejony administracyjne.
Każdy Okręg Korpusu podzielony był na rejony administracyjne służby intendentury, oznaczane nazwą miejscowości siedziby kierownika danego rejonu intendentury.
Kierownik Rejonu Intendentury
Odpowiadał za działalność administracyjno-techniczną służby intendentury i funkcjonowaniem Rejonowego Zakładu Służby Intendentury – w każdym rejonie – We wszystkich oddziałach wojskowych, stacjonujących na obszarze danego Okręgu Korpusu.
Zadania:
Kierownikowi Rejonu podlegały:
Rejonowe Zakłady Gospodarcze
W każdym rejonie intendentury istniał zasadniczo jeden Rejonowy Zakład Gospodarczy, stacjonujący w siedzibie kierownika danego rejonu i oznaczony nazwą tej miejscowości.
Skład:
W siedzibach dowództw Okręgu Korpusu, które równocześnie były siedzibami kierownika rejonu intendentury, nie było oddzielnych Rejonowych Zakładów Gospodarczych. Administracją zapasami zajmował się Okręgowy Zakład Gospodarczy.
Zadania:
Filie Rejonowych Zakładów Gospodarczych
W zależności od warunków dyslokacyjnych, w wypadkach wyjątkowych mogły być utworzone filie Rejonowych Zakładów Gospodarczych w ilości nie większej, niż jedna filia na dany rejon.
Personel:
Filia nie posiadała własnego etatu. Obsadę personalną stanowiła część etatowego personelu Rejonowego Zakładu Gospodarczego, wydzielona dla filii.
Filia nosiła nazwę swojego macierzystego Rejonowego Zakładu Gospodarczego, z dodaniem nazwy tej miejscowości, w której się znajdowała.
Administracja wewnętrzna formacji wojskowych.
Administrację wewnętrzną we wszystkich formacjach wojskowych wykonywały Komisje Gospodarcze. Każda formacja wojskowa, przy której znajdowała się etatowa Komisja Gospodarcza, nazywała się "jednostką gospodarczą". Formacja wojskowa nie posiadająca etatowej Komisji Gospodarczej (kompania, szwadron czy mniejszy zakład) nazywała się "oddziałem gospodarczym".
Typy i skład komisji gospodarczych:
Typ I
Typ II
Typ III
Pisarze i szeregowcy prowiantowi przydzieleni byli do komisji gospodarczej z właściwej jednostki gospodarczej. Cały personel komisji gospodarczej podlegał dowódcy właściwej jednostki wojskowej.
Dyslokacja.
Okręg Korpusu Nr I
Okręg Korpusu Nr II
Okręg Korpusu Nr III
Okręg Korpusu Nr IV
Okręg Korpusu Nr V
Okręg Korpusu Nr VI
Okręg Korpusu Nr VII
Okręg Korpusu Nr VIII
Okręg Korpusu Nr IX
Okręg Korpusu Nr X

</doc>
<doc id="1432549" url="https://pl.wikipedia.org/wiki?curid=1432549" title="William A. Coulter">
William A. Coulter



</doc>
<doc id="1432551" url="https://pl.wikipedia.org/wiki?curid=1432551" title="Klub Baby-Sitters (serial telewizyjny)">
Klub Baby-Sitters (serial telewizyjny)

Klub Baby-Sitters "(The Baby-Sitters Club, 1990)" – amerykański serial familijny, będący luźną adaptacją popularnej serii książek „Klub Baby-Sitters”, autorstwa Ann M. Martin. W Stanach Zjednoczonych, został wydany również na kasetach video. W roku 1992 ukazały się kasety magnetofonowe i płyty CD z piosenkami z serialu.
Zaledwie trzynastoodcinkowa seria opowiada o szkolnych i domowych perypetiach grupki młodych Amerykanek, które dorabiają po lekcjach, opiekując się okolicznymi dziećmi.
Obsada.
i inni

</doc>
<doc id="1432552" url="https://pl.wikipedia.org/wiki?curid=1432552" title="Służba uzbrojenia (II RP)">
Służba uzbrojenia (II RP)

Służba uzbrojenia – służba administracyjna Wojska Polskiego II RP wyspecjalizowana w zaopatrywaniu Sił Zbrojnych we wszelkiego rodzaju broń, amunicję, środki gazowe, sprzęt uzbrojenia i środki ich konserwacji.
Zadania.
Do wypełnienia swych zadań, służba uzbrojenia posiadała specjalistyczny personel i budżet, wydzielony z ogólnego budżetu wojska oraz wydzielone zakłady.
Poza właściwym personelem służby uzbrojenia w skład wchodzili również oficerowie innych specjalności.
Personelem kierującym, z punktu widzenia administracji, byli (poza ministrem spraw wojskowych względnie szefem departamentu artylerii i służby uzbrojenia) szefowie służb uzbrojenia okręgów korpusów, będący równocześnie szefami artylerii okręgów korpusów.
Organy centralne.
Ogólne kierownictwo sprawował minister spraw wojskowych, którego doradcą w tej dziedzinie był szef Departamentu Artylerii i Służby Uzbrojenia.
Do organów tych należały również centralne zakłady służby uzbrojenia.
Większość zakładów należała do kategorii "centralnych zakładów służby uzbrojenia", celem zapewnienia jak największej skuteczności działania tej służby w czasie wojny. Zakłady te podzielone były na 3 kategorie.
Zadania zbrojowni:
Istniały dwa typy zbrojowni:
Każda zbrojownia posiadała swój numer.
Do zakresu działania Zbrojowni Nr 2 w Warszawie należało również prowadzenie badań i doświadczeń w dziedzinie uzbrojenia oraz ekspertyzy przy odbieraniu uzbrojenia.
W tym celu przy zbrojowni istniały:
Na etacie Zbrojowni Nr. 4 - Kraków, znajdował się personel przeznaczony do potrzeb przemysłu wojennego, którego zadaniem był nadzór i kontrola nad państwowymi i prywatnymi wytwórniami sprzętu uzbrojenia.
Zadaniem kadry warsztatów amunicyjnych był montaż poszczególnych części amunicji, wytwarzanych w odpowiednich wytwórniach oraz rozładowywanie amunicji nieużytecznej. Wytwarzano również proste części amunicji.
Centralne składy broni - ich zadaniem było przechowywanie, magazynowanie i konserwacja zapasów centralnych broni wszystkich typów oraz dokonywanie jej rozdziału, według odnośnych rozkazów i instrukcji.
Centralne zakłady amunicji - ich zadaniem magazynowanie, przechowywanie i konserwowanie centralnych zapasów amunicji i materiałów wybuchowych oraz dokonywanie ich rozdziału.
Centralne Zakłady Gazowe - ich zadaniem było magazynowanie, konserwowanie, remont oraz ewentualnie wytwarzanie masek przeciwgazowych oraz materiałów ochrony przeciwgazowej oraz dokonywanie ich rozdziału.
Centralna Szkoła Gazowa w Warszawie szkoliła w zakresie obrony gazowej, personel instruktorski sił zbrojnych (oficerów i szeregowych) oraz prowadziła badania teoretyczne i praktyczne w dziedzinie gazoznawstwa.
Służba uzbrojenia w okręgach korpusów.
Szefowie artylerii i służby uzbrojenia okręgów korpusów
Szefowi artylerii i uzbrojenia podlegały:
Okręgowy Zakład Uzbrojenia
W każdym okręgu korpusu istniał zakład służby uzbrojenia, podlegający bezpośrednio szefowi artylerii i służby uzbrojenia okręgu korpusu, oznaczony rzymską cyfrą, odpowiadającą numeracji danego okręgu korpusu.
Filie okręgowych zakładów uzbrojenia
Zależnie od warunków lokalnych, wyłącznie na terytorium odnośnego okręgu korpusu, mogły być tworzone filie danego okręgowego zakładu uzbrojenia.
Nie posiadały one osobnego etatu. Całkowitą ich obsadę personalną dostarczał odnośny okręgowy zakład uzbrojenia ze swego etatu.
Utworzenie i zlikwidowanie filii okręgowego zakładu uzbrojenia zależało od decyzji ministra spraw wojskowych, na wniosek dowódcy okręgu korpusu.
Służba uzbrojenia w formacjach wojskowych.
Służbę uzbrojenia w formacjach wojskowych pełnili:
Oficerowie broni, pomocnicy rusznikarscy i puszkarscy oraz podoficerowie broni należeli do personelu funkcyjnego w służbie uzbrojenia danej formacji wojskowej.
Zbrojmistrze, rusznikarze i puszkarze należeli do personelu służby uzbrojenia.
Oficer broni (wzgl. zbrojmistrz) był referentem dowódcy formacji w sprawach broni, amunicji i materiałów walki gazowej, odpowiedzialnym przed nim za utrzymanie uzbrojenia w należytym stanie.
Rusznikarze (puszkarze), wraz ze swymi pomocnikami byli organami wykonawczymi oficera broni (zbrojmistrza) i wykonywali drobne naprawy broni i sprzętu uzbrojenia.
Podoficerowie broni byli organami dowódcy odnośnej kompanii czy szwadronu i prowadzili ewidencję materiałów uzbrojenia w danym pododdziale.
Dyslokacja zakładów służby uzbrojenia.
Zakłady stałe
Zakłady przejściowe

</doc>
<doc id="1432555" url="https://pl.wikipedia.org/wiki?curid=1432555" title="Pieces of a Dream">
Pieces of a Dream

Pieces of a Dream – pierwszy album kompilacyjny złożony z największych hitów nagrany przez amerykańską wokalistkę pop Anastacię, wydany dnia 7 listopada 2005 w Europie oraz 15 listopada 2005 w Wielkiej Brytanii. Album znalazł się na oficjalnych listach sprzedaży w wielu krajach, w których został wydany głównie zajmując pozycje w Top 20. Kompilacja zawiera wszystkie single wydane przez wokalistkę z albumów "Not That Kind", "Freak of Nature" i "Anastacia", oprócz utworów "Boom" oraz "Love Is a Crime", które zostały umieszczone na innych składankach. Pomimo faktu nie umiejscowienia ich na oficjalnej liście utworów krążka, piosenki te znalazły się na drugim dysku wydawnictwa w limitowanej edycji w wersji zremiksowanej.
Albumu nigdy nie planowano wydać na amerykański rynek muzyczny, jednak kilka miesięcy po premierze kompilacji w Europie krążek wydano jedynie za pośrednictwem witryny internetowej iTunes Store, by po pewnym czasie wycofać go ze sprzedaży.
Wydawnictwo wzbogacone zostało o pięć premierowych nagrań w tym jeden remiks stworzony z najpopularniejszych utworów artystki.
Single.
Album promowany był przez trzy single, które zostały oficjalnie wydane na rynki muzyczne w różnych krajach. Pierwszy z nich, "Everything Burns" nagrany wspólnie z Benem Moody'm wydany został dnia 4 lipca 2005 i znalazł się na notowaniu United World Chart. Pozostałe "Pieces of a Dream" oraz "I Belong to You (Il Ritmo Della Passione)" wydane zostały na przełomie 2005 i 2006 roku.

</doc>
<doc id="1432557" url="https://pl.wikipedia.org/wiki?curid=1432557" title="Służba weterynarii (II RP)">
Służba weterynarii (II RP)

Służba weterynarii – dział administracji Wojska Polskiego II RP.
Głównymi zadaniami służby weterynaryjnej była ochrona stanu zdrowotnego zwierząt używanych w wojsku oraz kontrola fachowa nad mięsem i produktami pochodzenia zwierzęcego przeznaczonymi na potrzeby wojska. Do wykonania tych zadań, służba weterynaryjna rozporządzała specjalistycznym personelem i zakładami służby weterynaryjnej. Personel służby stanowił: korpus oficerów weterynaryjnych, chorążowie weterynaryjni i szeregowi weterynaryjni (majstrzy podkuwacze i sanitariusze weterynaryjni). Działalnością służby weterynaryjnej kierowali szefowie weterynaryjni Okręgów Korpusów. Pozostały personel służby weterynaryjnej (również niefachowy personel wojskowy i cywilny, przydzielony do służby weterynaryjnej), pełnił rolę organów wykonawczych.
30 grudnia 1921 minister spraw wojskowych rozkazem L. 86000/21. E.G. zatwierdził pokojową obsadę personalną oficerów korpusu weterynaryjnego i polecił wprowadzić ją w życie do 25 stycznia 1922.
Organy centralne.
Szkoła dostarczała wojsku wykwalifikowanych majstrów podkuwaczy koni. Podlegała dowódcy tego okręgu korpusu, na obszarze którego się znajdowała. Jednak w zakresie wyszkolenia i spraw z tym związanych, podlegała bezpośrednio pod rozkazy Ministra Spraw Wojskowych (Sztab Generalny lub Departament II. Wydział Weterynarii).
Równocześnie służba weterynaryjna posiadała w Wojskowym Instytucie Sanitarnym swój specjalny oddział weterynaryjny, równorzędny z innymi oddziałami Wojskowego Instytutu Sanitarnego.
Zadania oddziału weterynaryjnego, w stosunku do służby weterynaryjnej, pokrywały się z zadaniami Wojskowego Instytutu Sanitarnego, w stosunku do służby zdrowia.
Służba weterynaryjna w okręgach korpusów.
Działalnością służby weterynaryjnej na całym obszarze każdego okręgu korpusu kierował, z ramienia dowódcy okręgu korpusu, szef służby weterynaryjnej okręgu korpusu, wchodzący w skład Dowództwa Okręgu Korpusu.
W każdym okręgu korpusu istniała w czasie pokoju kadra okręgowego szpitala koni, oznaczona numeracją (rzymską) danego okręgu korpusu, wchodząca organizacyjnie w skład dywizjonu taborów odnośnego okręgu korpusu.
Kadra okręgowego szpitala koni była zakładem macierzystym służby weterynaryjnej dla całego okręgu korpusu.
Zadania:
W celu praktycznego szkolenia w służbie weterynaryjnej (w podkuwaniu, sanitariacie weterynaryjnym) kadra okręgowego szpitala koni przyjmowała do leczenia i podkuwania konie tych oddziałów swojego garnizonu, które nie posiadały odpowiednich własnych urządzeń (kadra okręgowego szpitala koni tylko szkoliła podkuwaczy na poziomie podstawowym, na majstrów podkuwaczy szkoliła następnie Centralna Szkoła Podkuwaczy).
Kadra okręgowego szpitala koni posiadała niezbędne materiały do rozwinięcia się w okręgowy szpital koni i do wystawienia przewidzianych organizacyjnie polowych zakładów weterynaryjnych.
Komendant kadry okręgowego szpitala koni podlegał dowódcy dywizjonu taborów.
Służba weterynaryjna w formacjach wojskowych.
Służbę weterynaryjną w formacjach wojskowych pełnili:
Personel powyższy podlegał dowódcy danej formacji wojskowej.
W formacjach wojskowych, gdzie przewidziano etatowo oficera-lekarza weterynarii, posiadał on specjalny pomocniczy personel weterynaryjny.
Oficer-lekarz weterynarii kierował fachową stroną działalności służby weterynarii w całej formacji, był odpowiedzialny za stan zdrowotny zwierząt w danej formacji.
Personel weterynaryjny znajdujący się w pododdziałach (szwadronach, bateriach), podlegał bezpośrednio dowódcy pododdziału, otrzymując w sprawach fachowych odpowiednie wskazówki i polecenia od lekarza weterynaryjnego formacji.
Wszystkie formacje, nie posiadające etatowego lekarza weterynarii, przydzielone były rozkazem komendanta garnizonu lub dowódcy okręgu korpusu, pod względem opieki sanitarno-weterynaryjnej i zaopatrzenia weterynaryjnego, do jednej z formacji wojskowych, posiadającej etatowego oficera-lekarza weterynaryjnego. Formacje, nie posiadające etatowych podkuwaczy i kuźni, przydzielane były pod względem podkuwania koni do jednej z formacji, posiadającej kuźnię i podkuwaczy.
W garnizonach, posiadających etatowych garnizonowych lekarzy weterynarii, obsługiwali oni drobne oddziały swego garnizonu, nie posiadające etatowego personelu lekarsko-weterynaryjnego.
Podręcznik hippologii obowiązujący w II RP.
W 1931 r. płk Władysław Hofman, pełniący służbę weterynarza wojskowego w Centrum Wyszkolenia Kawalerii, wydał pracę: "Hipologja. Podręcznik dla oficerów kawalerii i artylerii, t. I–II" (Warszawa 1931). Obszerna, złożona z dwóch tomów, praca, decyzją Ministerstwa Spraw Wojskowych został zalecona jako podręcznik do użytku służbowego.

</doc>
<doc id="1432559" url="https://pl.wikipedia.org/wiki?curid=1432559" title="Okręgowy Zakład Uzbrojenia (II RP)">
Okręgowy Zakład Uzbrojenia (II RP)

Okręgowy Zakład Uzbrojenia - jednostka organizacyjna służby uzbrojenia Wojska Polskiego.
Okręgowy Zakład Uzbrojenia był miejscem zdeponowania zapasów, niezbędnych do wyposażenia w nie odnośnych polowych zakładów służby uzbrojenia. Ponadto okręgowy zakład uzbrojenia uzupełniał zapasy amunicji wszystkich formacji wojskowych całego okręgu korpusu i zaspakajał ich potrzeby bieżące w zakresie uzbrojenia.
Okręgowy Zakład Uzbrojenia był macierzystym zakładem służby uzbrojenia odnośnego okręgu korpusu i jako taki prowadził w ewidencji cały personel służby uzbrojenia danego okręgu korpusu, uzupełniał personel szeregowy służby uzbrojenia w całym okręgu korpusu i prowadził jego szkolenie. Wystawiał również wszystkie przewidziane organizacyjnie polowe formacje służby uzbrojenia, które zobowiązany był wystawić dany okręg korpusu.
Okręgowy Zakład Uzbrojenia był formacją macierzystą, w stosunku do wszystkich tych centralnych zakładów służby uzbrojenia, które znajdowały się na terytorium danego Okręgu Korpusu.
Okręgowe zakłady uzbrojenia w 1923 roku:

</doc>
<doc id="1432564" url="https://pl.wikipedia.org/wiki?curid=1432564" title="Belcarra">
Belcarra

Belcarra – niewielka miejscowość w Kanadzie, w prowincji Kolumbia Brytyjska, położona nad fjordem Indian Arm, w pobliżu miasta Vancouver, licząca 701 mieszkańców (2007).

</doc>
<doc id="1432565" url="https://pl.wikipedia.org/wiki?curid=1432565" title="Esmolol">
Esmolol

Esmolol − lek z grupy kardioselektywnych (blokuje receptory β1-adrenergiczne) beta-blokerów o szybkim i silnym działaniu. Nie posiada wewnętrznej aktywności sympatykomimetycznej oraz działania stabilizującego błony. Występuje pod nazwą handlową "Brevibloc" oraz "Esmocard".
Jest stosowany w formie dożylnej w terapii częstoskurczów nadkomorowych oraz w nadciśnieniu złośliwym.

</doc>
<doc id="1432566" url="https://pl.wikipedia.org/wiki?curid=1432566" title="Gaborowe Stawki">
Gaborowe Stawki

Gaborowe Stawki – grupa 5 stawów w górnej części Doliny Gaborowej, w tzw. Dolinie Zadniej Gaborowej w słowackich Tatrach Zachodnich. Znajdują się na wysokości ok. 1900 m n.p.m. poniżej Liliowego Karbu. Są niewielkie, nie mają własnych nazw, jeden z nich tylko ma nieco większe rozmiary. Znajduje się on po wschodniej stronie zielonego szlaku prowadzącego przez Dolinę Zadnią Gaborową. Stawki te wypełniają zagłębienia pomiędzy morenowymi kopkami, pozostałościami lodowca niegdyś wypełniającego tę dolinę.

</doc>
<doc id="1432568" url="https://pl.wikipedia.org/wiki?curid=1432568" title="Walter Dix">
Walter Dix

Walter Dix (ur. 31 stycznia 1986 w Coral Springs na Florydzie) – amerykański lekkoatleta, sprinter.
16 sierpnia 2008 roku podczas Igrzysk Olimpijskich w Pekinie zdobył brązowy medal w biegu na 100 metrów. Cztery dni później po dyskwalifikacji Wallace'a Spearmona i Churandy Martiny, zdobył kolejny brąz, tym razem na 200 metrów. Dwukrotny wicemistrz świata (2011). Zwycięzca łącznej punktacji Diamentowej Ligi 2011 w biegu na 200 metrów.
Z powodu kontuzji opuścił igrzyska olimpijskie w Londynie (2012) oraz mistrzostwa świata w Moskwie (2013).

</doc>
<doc id="1432575" url="https://pl.wikipedia.org/wiki?curid=1432575" title="Kaplica zamkowa pw. św. Tomasza Kantuaryjskiego w Raciborzu">
Kaplica zamkowa pw. św. Tomasza Kantuaryjskiego w Raciborzu

Kaplica zamkowa pw. św. Tomasza Kantuaryjskiego (inaczej "Tomasza Becketa", tzw. "perła gotyku śląskiego" lub "śląska Sainte-Chapelle") – wybudowana pod koniec XIII w., mieści się we wschodnim skrzydle zamku w Raciborzu-Ostrogu. Budowla pierwotnie wybudowana w stylu gotyckim, posiada jednak elementy barokowe i neogotyckie.
W latach 1288–1416 przy kaplicy znajdowała się kolegiata, którą ufundował biskup wrocławski Tomasz II. Świątynię wielokrotnie trawiły pożary, m.in. w 1519, 1637 czy w 1858 r. W 1988 r. w wyniku prac renowacyjnych znaleziono tzw. "Mapę Schneidera", na której widniał odręcznie naniesiony, legendarny tunel prowadzący pod Odrą. W kaplicy znajdowały się najprawdopodobniej relikwie Tomasza Becketa lub św. Stanisława.
Historia.
Kaplica powstała w latach 80. XIII wieku (w latach 1288–1293) w wyniku wzniesienia nowego, murowanego zamku. Obiekt wybudowany został prawdopodobnie na miejscu romańskiej rotundy. Wskazywały na to prace archeologiczne prowadzone w latach 60. i 80. XX wieku w kaplicy. Poprzednia świątynia była prawdopodobnie pod wezwaniem Jana Chrzciciela, które następnie zostało przeniesione na wzmiankowany w 1307 r. kościół na Ostrogu. Wzniesiona została około XII wieku przez Mieszka Plątonogiego. Fundacja nowej świątyni nie mogła jednak nastąpić później niż w 1292 r., po czym przystąpiono do budowy obiektu, którą sfinansował Przemysław raciborski. Aktu poświęcenia najprawdopodobniej dokonał Tomasz II, który w tym czasie schronił się w Raciborzu przed księciem Henrykiem IV Probusem. Jednakże dokładna data konsekracji tej świątyni nie jest znana. W 1288 r. biskup wrocławski Tomasz II ufundował przy kaplicy zamkowej kolegiatę, która była wyrazem wdzięczności za okazaną gościnność. Wydarzenie to zostało opisane przez Jana Długosza w "Rocznikach czyli kronikach sławnego Królestwa Polskiego".
W miejscu pojednania biskupa wrocławskiego Tomasza II i księcia wrocławskiego Henryka IV Probusa stoi obecnie na pamiątkę tego wydarzenia pomnik Zgody w Starej Wsi. Wtedy też kaplica otrzymała rzadkie wezwanie św. Tomasza Becketa, którego relikwie zostały prawdopodobnie sprowadzone na zamek. Przy kolegiacie posługę sprawowało trzech kanoników oraz kilku wikariuszy, których źródłem utrzymania była dziesięcina z kilku wsi księstw raciborskiego, opolskiego i cieszyńskiego. Oprócz tego duchowni przy kolegiacie byli kanclerzami i sekretarzami oraz nauczycielami i wychowawcami książęcych dzieci. Na początku XIV wieku do kaplicy zostało dobudowane skrzydło zamku książęcego. W 1309 r. wzmiankowany zostaje ołtarz św. Małgorzaty. W XIV wieku kaplica została dodatkowo poszerzona o kruchtę.
W 1416 r. za sprawą Jana II Żelaznego kapituła została przeniesiona z kaplicy zamkowej do kościoła farnego. W XV i XVI wieku wiele dochodów probostwa zanikło, wspomina o tym Augustyn Weltzel:
W 1519 r., w wyniku pożaru jaki wybuchł na zamku, największe szkody poniosła kaplica, runęła wtedy ściana południowa oraz sklepienia. Po pożarze w 1519 r. odbudowano zawaloną ścianę południową, a także sklepienia, gdzie obniżono poziom kondygnacji górnej. Oprócz tego od strony południowej dobudowano zakrystię. Po przejściu zamku w ręce Austriaków w kaplicy nadal odbywały się msze św. O tym fakcie wspomina Augustyn Weltzel.
Do kaplicy co roku podążały cztery uroczyste procesje z relikwiami męczennika. Pierwsza odbywała się 29 grudnia, kiedy przypadało wspomnienie patrona, św. Tomasza. Druga procesja podążała do kaplicy we wtorek w Dni Krzyżowe lub Wielki Czwartek, natomiast trzecia w przeddzień wspomnienia św. Jana Chrzciciela. Ostatnia przypadała na dzień wspomnienia św. Marcelego, patrona Raciborza i ustanowiona została na pamiątkę ufundowania kolegiaty. Jednak przypadają w dzień targowy odbywała się wokół rynku do klasztoru Dominikanów. Kiedy zamek był własnością osób innego wyznania niż katolicyzm, m.in. Jerzego von Brandenburga, Jana Zygmunta Bathori i Bethlena Gabora, to nie można było odprawiać mszy św. w kaplicy. W latach 1542–1629 nie odbywały się także procesje, poza procesją w Boże Ciało, która odbywała się w obecności uzbrojonych mieszczan i poddanych kapituły. Urbarz z 1595 r. tak opisuje kaplicę:
Do końca XVI wieku stan techniczny budowli znacznie się pogorszył: dach nie był naprawiany, kaplica się zapadła, dodatkowo obiekt wraz z zakrystią posiadał liczne pęknięcia, a ołtarze się obsunęły. Powodem tego było przede wszystkim wielkie pomieszczenie, które nie posiadało sklepienia. Znajdowało się ono pod świątynią, a belki oddzielające pomieszczenia były spróchniałe. W 1594 r. zamek wizytowała cesarska komisja, która zaproponowała rozebranie kaplicy.
W XVII wieku podczas przebudowy zamku fasada kaplicy uzyskała barokowy wygląd. W 1609 r. właścicielem zamku został baron von Mettich, który zobowiązał się odbudować świątynię. Wtedy też prawdopodobnie na miejscu kruchty została postawiona boczna przybudówka. Dodatkowo przyrzekł nie ograniczać dawnych fundacji na rzecz tamtejszych księży, a ornaty, kielichy i monstrancje miały zostać zwrócone Kościołowi. W 1637 r. wybuchł kolejny pożar na zamku, który również objął swym zasięgiem kaplicę. Odbudowa trwała w prawdopodobnie w latach 1642–1651 i w jej wyniku powstało sklepienie kolebkowe z lunetami nad kryptą. Oprócz tego skrócone zostało przęsło zachodnie oraz fasada została przebudowana w stylu barokowym. Urbarz z 1642 r. wspomina o zegarze na wieży kaplicy W 1642 r. zamek i świątynie przejął Jerzy von Oppersdorff. W 1670 r. za sprawą Jerzego von Oppersdorffa dokonano odnowienia obiektu, który według urbarza został zbezczeszczony w wyniku wojny trzydziestoletniej:
Podczas odbudowy kaplicy powstały nowe okna, ławki, oratoria, chór oraz ołtarz. W 1687 r. w świątyni odbył się chrzest Turczynki i Turka. Turek o imieniu Mahomet przybrał nowe imię, Teofil, a jego chrzestnymi byli Bernard von Oppersdorff, Wacław von Reiswitz i jego małżonka. Turczynka przybrała imiona Barbara Antonina Eufrazja, a jej chrzestnymi było małżeństwo von Reiswitz oraz Jerzy von Oppersdorff. Na przełomie XVII i XVIII wieku w kaplicy odbyło się kilka ślubów arystokracji. 29 marca 1688 r. baron Karola Gabriela von Węgierskiego i hrabiankę Benignę Esterę Praschmy połączył świętym węzłem małżeńskim scholastyk Fryderyk Ferdynand Flade. Świadkami podczas tej uroczystości byli hrabia Jan Jerzy von Oppersdorff i hrabianka Rzeszy Marianna von Hohenems, hrabia Bernard von Praschma, Fryderyk von Oppersdorff oraz jego syn Fryderyk. 12 lutego 1713 r. ślub wzięli baron Teofil von Tracha i hrabianka Helena Sobeck, córka hrabiego Karola Henryka Sobeck. Ślubu udzielił wtedy opat rudzki Józef Bernard von Strachwitz.
W XVIII wieku zaprzestano odprawiania nabożeństw w kaplicy zamkowej, mimo istnienia takiego nakazu w dokumencie fundacyjnym. Fakt ten spotkał się z ostrą reakcją władz cesarskich. Cała sytuacja została opisana przez Augustyna Weltzela.
24 listopada 1733 r. raciborska kapituła ustosunkowała się do pisma skierowanego przez cesarskie władze. Według kapituły wspomniane dwie ufundowane msze św. nie były odprawiane w kaplicy od ponad 200 lat, jednak intencje te odprawiane były w kościele farnym.
W 1852 r. w miesięczniku budowlanym "Zeitschrift für Bauwesen", który poświęcony był budownictwie znalazł się opis kaplicy zamkowej.
W 1858 r. wybuchł kolejny pożar, który nie oszczędził kaplicy. W wyniku pożaru zawaliło się przęsło zachodnie budynku. Po pożarze postawiono browar, a następnie zabrano się za odbudowę kaplicy (trwała do 1873 r.), której plany i przebieg nadzorował Juliusz Starcke. Podczas prac rekonstrukcyjnych zmodernizowano wnętrze budowli oraz zachodnią fasadę elewacji zewnętrznej w stylu neogotyckim. Na elewacji wschodniej i zachodniej znalazły się trójkątne szczyty. Dodatkowo szczyt fasady zachodniej przechodził w wieżyczkę, którą zwieńczał ostrosłup. W środku świątyni znalazło się miejsce na chór muzyczny, które wspierały dwie kolumny. W 1873 r. w kaplicy znalazł się neogotycki ołtarz drewniany św. Tomasza Becketa, którego twórcą był prawdopodobnie Adalbert Siekinder z Monachium, obraz patrona autorstwa Jana Bochenka oraz organy. Kilka lat później wnętrze wzbogaciło się o wyroby kamieniarskie. Trójdzielne okna przyozdabiały maswerki. Świątynię konsekrowano 18 października tego samego roku.
W czasie II wojny światowej kaplica nie odniosła większych szkód. 5 grudnia 1953 r. świątynia wraz z całym zespołem zamkowym została wpisana do rejestru zabytków. Jednakże w wyniku braku zainteresowania obiektem przez władze, od początku lat 50. XX wieku ulegał on stopniowej dewastacji. Wtedy też został zniszczony ołtarz, organy i ławki w kaplicy. W latach 1985–1987 w świątyni trwały prace archeologiczno-architektoniczne prowadzone przez B. Muzolfa i Z. Hejdę. W 1988 r. władze miasta i kościelne zawarły porozumienie, że po renowacji kaplica ma być obiektem kultu religijnego. W latach 90. XX wieku staraniem władz miasta odnowiono m.in. fasadę oraz przeprowadzono prace konserwacyjne kamieniarki okien w świątyni. Obecnym właścicielem kaplicy jest Skarb Państwa, a obiekt podlega zarządowi władz powiatu raciborskiego. 3 czerwca 2001 r. o godz. 12.00 po wieloletniej przerwie przed świątynią została odprawiona Msza św., której przewodniczył ks. Jerzy Hetmańczyk, proboszcz parafii św. Jana Chrzciciela. Obecnie kaplica nie jest użytkowana.
Architektura.
Świątynia wraz z domem zamkowym została dostawiona do pierwszej partii murów od wschodu. Znajduje się we wschodnim skrzydle zamku, między budynkiem bramnym a głównymi budowlami zamkowymi. Kaplica stoi na fundamentach poprzedniej świątyni. Początkowo wolno stojąca. Wzniesiona jest na rzucie prostokąta o wymiarach 8,5 na 13 metrów, jest orientowana, murowana z cegły w wątku wendyjskim, otynkowana i posiada detale kamienne z ciosu. Kaplica była pierwszą wolno stojącą budowlą sakralną, którą zbudowano na planie prostokąta.
Kaplica jest w typie salowym, trójprzęsłowa, sklepiona krzyżowo-żebrowo. Przęsło zachodnie (neogotyckie) jest nieznacznie węższe od pozostałych, sklepienie przęsła środkowego jest sześciopolowe, a przęsła wschodniego jest siedmiopolowe oraz posiada żebro poprzeczne na osi ściany wschodniej. W zwornik znajduje się neogotycki kartusz herbowy. Żebra przęseł wschodniego i środkowego pochodzą z przełomu XV i XVI wieku, ich przekrój to wałek z uskokiem. Żebra spływają w narożach i północnej ścianie na służki w formie kolumienek z kapitelami kielichowymi z końca XIII wieku. Kapitele udekorowane są motywami roślinnymi i kwiatowymi. Pomiędzy przęsłami znajdują się wiązki potrójnych służek. Ściana południowa posiada służki z przełomu XV i XVI wieku. Służki są profilowane i posiadają ogzymsowane kapitele. Służki od strony północnej są nadwieszone na wspornikach udekorowanych motywami roślinnymi, prawdopodobnie były częściowo zrekonstruowane w XIX wieku. Służki od strony południowej sięgają gzymsu, który obiega wnętrze na wysokości ław okiennych.
Okna kaplicy są rozglifione, dwudzielne oraz posiadają maswerki. Ściany boczne przęsła wschodniego i środkowego posiadają dwa dwudzielne ostrołukowe okna, natomiast ściana wschodnia dwa okna trójdzielne z laskowaniem. Znajduje się tam również maswerk z motywem rybiego pęcherza, który został prawdopodobnie zrekonstruowany. Okna od strony północnej posiadają maswerki o motywie trójliścia, także częściowo rekonstruowane. Pod oknami znajdują się wnęki na sedilia. Pomiędzy służkami w części wschodniej ściany północnej znajdują się 3 wnęki, które są zamknięte trójlistnie i otoczone bogato profilowanymi obramieniami, których zamknięcia są lekko nadwieszone. W zwieńczeniu obecne są trójkątne wimpergi wraz ze stylizowanymi żabkami oraz krzyżami, których wykrój jest urozmaicony. U podstawy sediliów znajduje się gzyms. W środkowym przęśle od strony północnej znajduje się przejście do zamku. Natomiast w części zachodniej znajduje się empora głębokości połowy przęsła. Świątynię opinają przypory z kamiennym gzymsem koronującym.
Kaplica posiada dwukondygnacyjny układ, który łączą schody znajdujące się w murze od wschodu. Górny poziom służył celom liturgicznym. Znajduje się tutaj neogotycki, murowany chór muzyczny, który wspierają dwie kolumny. Dolny poziom był albo oratorium grobowym Przemysława i jego rodziny, albo miejscem przechowywania świętych relikwii, pełnił rolę sanktuarium. Pierwszy cel wydaje się mało prawdopodobny, gdyż po śmierci Przemysław raciborski został pochowany w klasztorze dominikanów w Raciborzu. Krypta pod kaplicą posiada sklepienie kolebkowo-żebrowe pochodzące z 2 połowy XVII wieku wsparte na dwóch filarach oraz na kielichowych wspornikach umiejscowionych w ścianach obwodowych. W zachodniej części znajduje się kruchta.
W krypcie znajdowała się płyta nagrobna Joanny Wilhelminy Ihlee ur. Gröschner (zm. 1790). Płyta była marmurowa, posiadała inskrypcję, a ozdobne zwieńczenie przedstawiało słońce. Oprócz tego w kaplicy znajdowało się sześć lichtarzy cynowych z 1 połowy XIX wieku. W muzeum w Raciborzu znajduje się obraz św. Tomasz Becketa z ołtarza oraz figury św. apostołów, które zdobiły rozebrane sedilia kanonickie.
Na zewnątrz budynku w narożach wschodnich, a także przy przęśle zachodnim znajdują się szkarpy trójuskokowe. Kaplica posiada trójkątne szczyty. Fasada zachodnia obiektu jest neogotycka, posiada portal i szczyt, który przechodzi w wieżyczkę zwieńczoną iglicą. Kaplica nakryta jest siodłowym dachem pokrytym blachą.
Kaplica zamkowa od połowy XIX wieku, ze względu na swój wysoki poziom artystyczny, nazywana jest "perłą gotyku śląskiego". Budowala nazywana jest również "śląską Sainte-Chapelle".
Kapituła.
Biskup wrocławski Tomasz II ufundował w 1288 r. przy kaplicy zamkowej kolegiatę, przy której swoją posługę pełniło trzech kanoników i kilku wikariuszy. Pierwszym kanonikiem przy zamkowej świątyni został Tylco, który służył w latach 1293–1305. Wspominają o nim dokumenty księcia Mieszka cieszyńskiego oraz Przemysław raciborski. Po 1305 r. kanonikiem został wzmiankowany w dokumentach Godin. Przemysł I posiadał kapelana o imieniu Jeszko, który w 1295 r. również tytułowany jest jako kanonik, a następnie w 1299 r. jako pleban rybnicki. Dokumenty z 1290 r. wymieniają także kapelana Otto. Z imion duchownych można wywnioskować, że pochodzili oni z zachodniej Europy. Biskup i książę uposażył prebendy kanonickie dziesięcinami, które były ściągane z wiosek należących do księstwa cieszyńskiego i raciborskiego.
W XIV wieku prawdopodobnie w zamku nie rezydował już żaden z trzech kanoników, ponieważ biskup Przecław zobowiązał do przebywania na zamku przez okres jednego roku przynajmniej jednego kanonika. Jego zadaniem było pilnowanie relikwii, sprzętu i szat liturgicznych. W 1308 r. książę Leszek został fundatorem prebendy z ołtarza św. Małgorzaty, a także przekazał władzę sądowniczą nad kolonistami mieszkający w osadzie zamkowej w ręce kanoników. 27 lutego 1359 r. biskup wrocławski Przecław postanowił, że kanonicy z kaplicy zamkowej będą podlegać bezpośrednio władzy biskupstwa wrocławskiego. Oprócz tego biskup ustalił wygląd ich stroju oraz zarządził, że co roku mają się stawić przed kapitułą wrocławską w okresie wspomnienia św. Tomasza. Mieli także składać sprawozdania z działalności fundacji biskupa Tomasza II. Biskup ze swojej strony zobowiązał się do ochrony prawnej kanoników, kaplicy oraz jej dóbr. Wszystko zostało spisane w specjalnym dokumencie, który podkreśla wielką rangę raciborskiej kolegiaty na tutejszym zamku.
W 1416 r. kapituła została przeniesiona do kościoła farnego. Służyło przy niej wtedy pięciu prałatów, dwunastu kanoników oraz rzesza wikarych. Powodem zmiany miejsca funkcjonowania kapituły był fakt, że miasto miało w tamtych czasach większe znaczenie niż zamek.
Mapa Schneidera.
W 1988 r. władze miasta wraz z kościołem katolickim doszły do porozumienia w sprawie renowacji kaplicy zamkowej. Podczas prac remontowych, w umieszczonej na dachu wieżyczce na sygnaturkę, została odnaleziona mapa datowana na 1843 r. Mapa oddawała stan zabudowy miejskiej z 1843 r. i z 1858 r. za sprawą ręcznie naniesionych na niej adnotacji.
Mapa stała się historycznym odkryciem za sprawą adnotacji naniesionych przez Roberta Schneidera, który prawdopodobnie kierował odbudową zamku po pożarze. Zaznaczył on na mapie podziemny tunel, który zaczynał się w miejscu starej zamkowej baszty, a kończył w klasztorze dominikanek. Było to prawdopodobnie legendarne przejście pod Odrą, które opisał Hyckel.
Relikwie.
W kaplicy znajdowały się prawdopodobnie relikwie świętego, które zostały umieszczone w dolnym pomieszczeniu. Choć w 1416 r. kapitułę kolegiacką przeniesiono do kościoła farnego, w kaplicy zamkowej miały odbywać się codziennie Msze św., a cztery razy w roku do kaplicy miała się odbywać uroczysta procesja ku czci znajdujących się tam relikwii.
Pierwszym świętym, którego relikwie mogły się znajdować w kaplicy, był jej angielski patron – Tomasz Becket. Podyktowane to mogło być zwyczajem eksponowania w specjalnym miejscu świątyń szat lub kośćca patronów. Zdobycie relikwii św. Tomasza nie było trudne w tamtych czasach, gdyż świątynia w Canterbury była jednym z największych obiektów pielgrzymkowych.
Kolejnym świętym, do którego mogły należeć relikwie znajdujące się w kaplicy zamkowej, to Stanisław ze Szczepanowa. Tłumaczyć by to mógł kult, jakim otaczali tego świętego raciborscy władcy – Władysław i Przemysław raciborski. O pobożności Przemysława wspomina Jan Długosz w "Rocznikach czyli kronikach sławnego Królestwa Polskiego".
Relikwie mogą pochodzić jeszcze z dawnej rotundy romańskiej, która znajdowała się prawdopodobnie na miejscu obecnej kaplicy. Bierze się pod uwagę fragment Drzewa Krzyża, którego relikwie były bardzo popularne w tamtych czasach. W skarbcu kościoła farnego znajduje się nawet renesansowy pacyfikał z zaszklonymi kawałkami Drzewa Krzyża.
Autentyczność relikwii budzi jednak wątpliwości, ponieważ nie ma żadnych przekazów, które by potwierdzały ich istnienie. Przypuszcza się, że prawdopodobnie uległy zniszczeniu podczas pożaru w 1519 r. Również bierze się pod uwagę scenariusz zniszczenia relikwii podczas reformacji, kiedy właścicielem zamku był Jerzy Pobożny Hohenzollern. Augustyn Weltzel wspomina o relikwiach w XIX wieku.

</doc>
<doc id="1432581" url="https://pl.wikipedia.org/wiki?curid=1432581" title="Benedetto Erba Odescalchi">
Benedetto Erba Odescalchi

Benedetto Erba Odescalchi, "Benedykt II Erba Odescalchi" (ur. 7 sierpnia 1679 w Como, zm. 13 grudnia 1740 w Mediolanie) – włoski kardynał (od 30 stycznia 1713) i arcybiskup Mediolanu (1712-1737), arcybiskup tytularny Salonik (1711-1712), mianowany przez papieża Klemensa XI nuncjuszem apostolskim w Polsce w 1712 roku.
Pochodził z zasłużonego dla Kościoła katolickiego rodu Erba Odescalchi. Brał udział w konklawe 1730, które na papieża wybrało Klemensa XII.

</doc>
<doc id="1432582" url="https://pl.wikipedia.org/wiki?curid=1432582" title="Benedetto Odescalchi Erba">
Benedetto Odescalchi Erba



</doc>
<doc id="1432589" url="https://pl.wikipedia.org/wiki?curid=1432589" title="Clay Greenbush">
Clay Greenbush

Clay Greenbush, właśc. Clay William Joseph Bush (ur. w 1968 w Los Angeles) – amerykański aktor.
Życiorys.
Syn aktora Billy’ego Green Busha oraz brat aktorek dziecięcych, bliźniaczek Lindsay i Sidney Greenbush.
Debiutował, nieprzedstawiany w czołówkach, w filmach swojego ojca "Pięć łatwych utworów" (1970) i "Pechowa Electra Glide" (1973). W drugiej połowie lat 70. pojawiał się jako jeden z uczniów w serialu swoich sióstr "Domek na prerii" (1974–1984). Swój prawdziwy debiut miał jednak dopiero w 1994 roku. Odtwarza głównie role drugoplanowe.

</doc>
<doc id="1432591" url="https://pl.wikipedia.org/wiki?curid=1432591" title="Benedykt II Erba Odescalchi">
Benedykt II Erba Odescalchi



</doc>
<doc id="1432593" url="https://pl.wikipedia.org/wiki?curid=1432593" title="Vittorio Mezzogiorno">
Vittorio Mezzogiorno

Vittorio Mezzogiorno (ur. 16 grudnia 1941 w Cercoli, zm. 7 stycznia 1994 w Mediolanie) − włoski aktor teatralny, filmowy i telewizyjny.
Urodził się jako najmłodszy z siedmiu braci. Uczęszczał do Liceum Ogólnokształcącego im. Humberta I w Neapolu. Mając osiemnaście lat podjął studia medyczne, lecz po roku porzucił uczelnię. Swoje pierwsze kroki aktorskie stawiał na scenie Teatro S, gdzie recytował utwory Samuela Becketta i Eugène Ionesco. Później grał przez dwa sezony (1966/1967, 1967/68) w zespole aktorskim Eduardo De Filippo. Po studiach aktorskich w Istituto del Dramma Antico (1968), występował w Teatrale Compagni di Scena (1970), Teatro Belli (1971), Teatro Stabile di Catania (1976), Centre International de Recherche Thèatral (1984-86), Falso Movimento (1986), Centre International de Recherche Thèatral z Royal Shakespeare Company (1987/88), Ater Teatro (1989) i Teatro Stabile di Parma (1992). 
Na kinowym ekranie pojawił się po raz pierwszy w filmie "Nie większy czas" ("Non ho tempo", 1973). Rola Sauro w dramacie "Pistolet" ("Il Giocattolo", 1979) oraz podwójna kreacja Rocco Giuranna i młodego Donato w dramacie "Trzej bracia" ("Tre fratelli", 1981) przyniosły mu nagrodę Srebrnej Taśmy na Sindacato Nazionale Giornalisti Cinematografici Italiani.
14 października 1972 poślubił Cecilię Sacchi, z którą miał córkę Giovannę (ur. 9 listopada 1974), aktorkę.
Chorował na raka płuc. W połowie 1993 przeszedł operację, ale nie powrócił do zdrowia. Zmarł 7 stycznia 1994 we własnym domu; bezpośrednią przyczyną zgonu była niewydolność serca.

</doc>
<doc id="1432596" url="https://pl.wikipedia.org/wiki?curid=1432596" title="Wyższa Szkoła Bankowa w Toruniu Wydział Finansów i Zarządzania w Bydgoszczy">
Wyższa Szkoła Bankowa w Toruniu Wydział Finansów i Zarządzania w Bydgoszczy

Wyższa Szkoła Bankowa w Toruniu Wydział Finansów i Zarządzania w Bydgoszczy stanowi jednostkę dydaktyczno-naukową toruńskiej, niepublicznej Wyższej Szkoły Bankowej (utworzonej 27 sierpnia 1998), funkcjonującą w Bydgoszczy od 2007 roku. Łącznie oba wydziały stanowią największą niepubliczną uczelnię w województwie pod względem liczby studentów.
Historia.
Wyższa Szkoła Bankowa w Toruniu jest niepubliczną uczelnią zawodową założoną z inicjatywy Towarzystwa Edukacji Bankowej. WSB to pierwsza w Toruniu niepubliczna uczelnia biznesowa. Od 20 lat kształci studentów na kierunkach o charakterze ekonomicznym, gospodarczym i finansowym. Dwudziestoletni dorobek to świadectwo nie tylko stabilnej pozycji, ale profesjonalnej kadry oraz wypracowanych metod dydaktycznych. W 2007 roku uruchomiony został zamiejscowy Wydział Finansów i Zarządzania w Bydgoszczy. 
Wydział powstał w wyniku Decyzji Ministra Nauki i Szkolnictwa Wyższego z dnia 22 lutego 2007 roku pn. Zamiejscowy Wydział Finansów i Zarządzania w Bydgoszczy i otrzymał uprawnienia do kształcenia w ramach studiów I stopnia na dwóch kierunkach: finanse i rachunkowość oraz zarządzanie. W 2008 oferta edukacyjna powiększyła się o administrację a w 2010 o logistykę i socjologię. W 2011 otwarto studia magisterskie na kierunku zarządzanie. W 2013 roku WSB otrzymała pozytywną opinią PKA do kształcenia na studiach I stopnia na kierunku Inżynieria Zarządzania oraz na studiach II stopnia na kierunku Logistyka, a także uruchomiono studia MBA – Master of Business Administration we współpracy z amerykańską uczelnią Franklin University. Poza tym WSB w Bydgoszczy oferuje kształcenie na studiach jednolitych magisterskich, studiach podyplomowych, zajęcia na Uniwersytecie Każdego Wieku, kursy językowe oraz edukację dofinansowaną z EFS. 
31 grudnia 2013 roku ze stanowiska rektora uczelni odszedł prof. dr hab. Jan Głuchowski, którego zastąpił wieloletni profesor toruńskiej WSB, prof. dr hab. Marek Stankiewicz. 
15 października 2018 roku władze WSB zorganizowały obchody 20-lecia jej istnienia
Władze.
"Źródło": 
Kształcenie.
WSB w Bydgoszczy oferuje studia I stopnia (licencjackie i inżynierskie) na 11 kierunkach, studia jednolite magisterskie oraz studia II stopnia na 10 kierunkach, studia II stopnia z podyplomowymi, studia anglojęzyczne, a także studia podyplomowe na ponad 70 kierunkach i studia MBA, które zostały przygotowane we współpracy z amerykańską uczelnią Franklin University. 
Studia II stopnia dostępne są również w połączeniu ze studiami podyplomowymi.
Zajęcia prowadzone są przez doświadczonych specjalistów i praktyków życia gospodarczego, a materiały oraz zagadnienia omawiane na zajęciach przygotowywane są w porozumieniu z liderami świata biznesu. Na uczelni funkcjonują: Centrum Współpracy z Biznesem, Centrum Studiów Podyplomowych, Biuro Karier, Biuro Projektów, Centrum Języków Obcych oraz Uniwersytet Każdego Wieku. Wydział organizuje liczne wydarzenia, tj. cykliczne spotkania biznesowe, m.in. HR Cafe, wykłady i warsztaty otwarte, seminaria i konferencje naukowe.
Instytuty i Katedry.
Pracownicy naukowo-dydaktyczni Wyższej Szkoły Bankowej tworzą zespoły specjalizujące się w danej dziedzinie. Zespoły zajmujące się pokrewnymi dziedzinami tworzą katedry.
Na Wydziale Finansów i Zarządzania WSB w Toruniu oraz WSB w Bydgoszczy łącznie funkcjonują następujące Instytuty (w podziale ze wzgl. na lokalizacje):
Wydział Finansów i Zarządzania WSB w Toruniu
Instytut Finansów, w skład którego wchodzą następujące zakłady:
Instytut Zarządzania, w skład którego wchodzą następujące zakłady:
Wydział Finansów i Zarządzania w Bydgoszczy 
Baza dydaktyczna.
Wydział Finansów i Zarządzania w Bydgoszczy zlokalizowany jest w kampusie przy ul. Fordońskiej 74. Obiekt otrzymał nagrodę Grand Prix „Wnętrze roku Pomorza i Kujaw 2007” za modernizację budynku na potrzeby Uczelni. Siedziba WSB w Bydgoszczy to:
Siedziba WSB jest w pełni przystosowana dla osób niepełnosprawnych i starszych. 
W budynku WSB można połączyć się z bezpłatną siecią Wi-Fi. Na terenie uczelni znajdują się również kioski internetowe, a sami studenci mają możliwość korzystania z internetowej platformy edukacyjnej Moodle lub platformy do nauki języków obcych. 
Biblioteka.
WSB posiada specjalistyczną bibliotekę, nagrodzoną w 2007 roku Medalem Europejskim. W jej skład wchodzą: czytelnia z salą komputerową, informatorium, a także wypożyczalnia. Zbiory biblioteki liczą obecnie ok. 20 000 woluminów, około 40 tytułów czasopism drukowanych, ponad 300 tytułów czasopism w formie elektronicznej. 
Biblioteka WSB w Bydgoszczy to: 
Księgozbiór gromadzony jest zgodnie z profilem biznesowym uczelni i obejmuje publikacje z takich dziedzin, jak: bankowość, finanse, rachunkowość, ekonomia, prawo, marketing, public relations, zarządzanie, finanse międzynarodowe, system podatkowy, informatyka, logistyka i socjologia, bezpieczeństwo wewnętrzne, pedagogika i psychologia w biznesie, a także HR. 
Biblioteka wyposażona jest w nowoczesny sprzęt multimedialny: czytniki e-booków, tablety, audiobooki oraz elektroniczne bazy danych, do których studenci mają dostęp 24h/7 dni w tygodniu. 
Współpraca z zagranicą.
"Źródło": 
Wyższa Szkoła Bankowa w Toruniu posiada umowy z ponad 30 uczelniami zagranicznymi w ramach programu LLP Erasmus. WSB oferuje kursy językowe w Centrum Językowym Forward oraz kurs przygotowujący i egzamin European Business Competence Licence. 
WSB współpracuje z uczelniami partnerskimi z takich państw jak: 
Wyższa Szkoła Bankowa w Toruniu zawarła porozumienie z IPAC Group w Annecy we Francji, na podstawie którego studenci uczelni po ukończeniu dwóch lat nauki w WSB mogą wyjechać na trzeci rok studiów (5 i 6 semestr) do Francji, dzięki czemu studenci WSB mają możliwość uzyskania podwójnego dyplomy na uczelni IPAC Group w Annecy we Francji oraz Franklin University w USA. 
Działalność studencka.
"Źródło": 
Kanały SM.
"Źródło": 

</doc>
<doc id="1432597" url="https://pl.wikipedia.org/wiki?curid=1432597" title="Radosław Bielecki">
Radosław Bielecki

Radosław Jan Bielecki (ur. 15 września 1978 w Lidzbarku Warmińskim) – polski artysta kabaretowy, dziennikarz i filmowiec.
Życiorys.
Z wykształcenia dziennikarz. Pracował m.in. w Radiu Sfera, Radiu Gra, „Gazecie Olsztyńskiej” i „Gazecie Lidzbarskiej”. Współtwórca kabaretu Snobów, od 2008 członek kabaretu Neo-Nówka. Były wokalista lidzbarskiego zespołu Pulsar. Żonaty.

</doc>
<doc id="1432598" url="https://pl.wikipedia.org/wiki?curid=1432598" title="Dion Dublin">
Dion Dublin

Dion Dublin (ur. 22 kwietnia 1969 roku w Leicester – angielski piłkarz występujący na pozycji napastnika, a w końcowym okresie swojej kariery grający również jako środkowy obrońca.
Kariera klubowa.
Dublin swoją karierę rozpoczynał w Norwich City. Z klubem tym w 1987 roku podpisał swój pierwszy zawodowy kontrakt, mimo to nigdy nie zagrał w seniorskiej drużynie Norwich. Z powodu braku gry w pierwszym składzie Dublin w 1988 roku trafił do klubu z niższej ligi - Cambridge United, w którym to występował przez kolejne 4 lata, z krótką przerwą na wypożyczenie do Barnet, gdzie zagrał jednak w tylko jednym spotkaniu. W latach 1992-1994 Dublin był zawodnikiem Manchesteru United. W klubie z Old Trafford był jednak tylko rezerwowym, dlatego w lecie 1994 roku trafił do Coventry City. W barwach Coventry w sezonie 1997/1998 został królem strzelców Premier League ex aequo z Chrisem Suttonem i Michaelem Owenem. Sezon 1998/1999 nie był dla nie już tak udany, gdyż zagrał tylko w 10 meczach ligowych, strzelając 3 bramki. W 1999 roku Dublin trafił do Aston Villi, w której występował do 2004 roku, z przerwą na wypożyczenie do Millwall w 2002 roku. W 2004 trafił na zasadzie wolnego transferu do Leicester City, które występowało wtedy w Football League Championship. W sezonie 2005/2006 został wypożyczony do Celticu Glasgow. W latach 2006–2008 ponownie występował w Norwich City, po czym zakończył karierę.
Kariera reprezentacyjna.
Dublin czterokrotnie wystąpił w reprezentacji Anglii, w której zadebiutował 11 lutego 1998 roku w przegranym przez Anglię 0-2 meczu z Chile. Ostatni mecz w kadrze narodowej zagrał 18 listopada 1998 roku w wygranym 2-0 spotkaniu z reprezentacją Czech.

</doc>
<doc id="1432599" url="https://pl.wikipedia.org/wiki?curid=1432599" title="White Rock (Kanada)">
White Rock (Kanada)

White Rock – miasto w Kanadzie, w prowincji Kolumbia Brytyjska, w dystrykcie Greater Vancouver. Leży nad zatoką Semiahmoo, otoczone jest niemalże dookoła obszarem miasta Surrey.
Liczba mieszkańców White Rock wynosi 18 755. Język angielski jest językiem ojczystym dla 81,0%, francuski dla 1,6% mieszkańców (2006).

</doc>
<doc id="1432601" url="https://pl.wikipedia.org/wiki?curid=1432601" title="Erba Odescalchi">
Erba Odescalchi



</doc>
<doc id="1432603" url="https://pl.wikipedia.org/wiki?curid=1432603" title="Ted Meredith">
Ted Meredith

James Edwin "„Ted”" Meredith (ur. 14 listopada 1891 w Chester Heights w Pensylwanii, zm. 2 listopada 1957 w Camden w New Jersey) – amerykański lekkoatleta, dwukrotny mistrz olimpijski.
Kariera.
Startował na igrzyskach olimpijskich w 1912 w Sztokholmie, gdy był uczniem szkoły średniej Mercersburg Academy. Zwyciężył w biegu na 800 metrów, wyprzedzając innych Amerykanów: obrońcę tytułu mistrzowskiego Mela Shepparda i Irę Davenporta oraz bijąc rekord świata wynikiem 1:51,9 s. Kontynuował bieg i ustanowił kolejny rekord świata na 880 jardów (1:52,5 s.). Zwyciężył także w sztafecie 4 × 400 metrów, która biegła w składzie: Sheppard, Edward Lindberg, Meredith i Charles Reidpath (również ustanawiając rekord świata czasem 3:16,6 s.). W biegu na 400 metrów był czwarty.
Następnie studiował na Uniwersytecie Pensylwanii. Był akademickim mistrzem USA (IC4A) na 440 jardów w 1914, 1915 i 1916 oraz na 880 jardów w 1914 i 1915. Ustanowił rekordy świata na tych dystansach (47,4 s. 27 maja 1916 w Cambridge i 1:52,2 s. 13 maja 1916 w Filadelfii. Zrezygnował z kariery sportowej w 1917 i zaciągnął się do armii. Walczył podczas I wojny światowej. Powrócił jednak do lekkiej atletyki i wystartował w igrzyskach olimpijskich w 1920 w Antwerpii, gdzie odpadł w półfinale biegu na 400 metrów, a w sztafecie 4 × 400 metrów był czwarty.
Po zakończeniu uprawianie lekkiej atletyki był pośrednikiem w handlu nieruchomościami.

</doc>
<doc id="1432604" url="https://pl.wikipedia.org/wiki?curid=1432604" title="The Bravery">
The Bravery

The Bravery – amerykańska grupa muzyczna z Nowego Jorku utworzona w 2003 roku. 
Ich muzyka to połączenie indie rocka oraz elektroniki.

</doc>
<doc id="1432605" url="https://pl.wikipedia.org/wiki?curid=1432605" title="Kolano biegacza">
Kolano biegacza

Kolano biegacza – bolesność w stawie kolanowym, jest bardzo częstym urazem występującym u sportowców.
W wielu przypadkach nie udaje się ustalić żadnej przyczyny bólu, niekiedy jest on spowodowany nadmiernym nawróceniem stopy.
Nadmierna pronacja powoduje przesadne skręcenie do wewnątrz, co sprawia, że rzepka ociera się o kość udową. Z czasem powtarzanie tego ruchu powoduje ból za rzepką, zwłaszcza podczas zbiegania z góry.
W celu złagodzenia bólu stosuje się kwas acetylosalicylowy lub silniejszy niesteroidowy lek przeciwzapalny.

</doc>
<doc id="1432608" url="https://pl.wikipedia.org/wiki?curid=1432608" title="The Last Supper (album Grave Digger)">
The Last Supper (album Grave Digger)

The Last Supper – jedenasty album studyjny heavymetalowej grupy Grave Digger, wydany 17 stycznia 2005 roku przez Nuclear Blast. Większość utworów odnosi się do ostatnich dni z życia Chrystusa.

</doc>
<doc id="1432610" url="https://pl.wikipedia.org/wiki?curid=1432610" title="New Westminster">
New Westminster

New Westminster – miasto w Kanadzie, w prowincji Kolumbia Brytyjska, w dystrykcie Greater Vancouver. Leży na półwyspie Burrard nad północnym brzegiem rzeki Fraser. Miasto ważne pod względem historycznym, założone jako pierwsza stolica Kolonii Kolumbii Brytyjskiej przez gubernatora Jamesa Douglasa w 1859. Nazwa miasta wybrana była osobiście przez królową Wiktorię, stąd określane bywa często, jako "Royal City"
Liczba mieszkańców New Westminster wynosi 58 549. Język angielski jest językiem ojczystym dla 66,2%, francuski dla 1,3% mieszkańców (2006).

</doc>
<doc id="1432616" url="https://pl.wikipedia.org/wiki?curid=1432616" title="Friedrich Wolff">
Friedrich Wolff



</doc>
<doc id="1432622" url="https://pl.wikipedia.org/wiki?curid=1432622" title="Penspinning">
Penspinning



</doc>
<doc id="1432628" url="https://pl.wikipedia.org/wiki?curid=1432628" title="Park Narodowy Thy">
Park Narodowy Thy

Park Narodowy Thy (duń. "Nationalpark Thy") – park narodowy w Danii, położony w północno-zachodniej części Jutlandii, nad brzegiem Morza Północnego.
Utworzony został w 2007 r. jako pierwszy park narodowy w Danii poza Grenlandią.
Zajmuje powierzchnię 24 370 ha.

</doc>
<doc id="1432636" url="https://pl.wikipedia.org/wiki?curid=1432636" title="Al Neri">
Al Neri

Al Neri – postać fikcyjna z powieści Mario Puzo "Ojciec chrzestny" i cyklu filmów pod tym samym tytułem. W filmie gra go Richard Bright.
Jak większość bohaterów cyklu, jest włoskim imigrantem w Ameryce. Pracuje jako policjant, lecz jest zbyt agresywny i po pobiciu stręczyciela i handlarza narkotyków zostaje oskarżony o morderstwo. Z pomocą przychodzi mu Don Michael, zatrudniając go jako swojego ochroniarza. Mówi się, iż jest on następcą legendarnego Luki Brasiego. Z polecenia mafii, udając policjanta, którym już wówczas nie był, morduje Moe Greena oraz Don Barziniego. 
W filmie "Ojciec chrzestny II", z polecenia Don Michaela Corleone, morduje jego brata Freda Corleone, podczas wspólnego wędkowania z łodzi (zaraz po tym, jak Fredo kończy modlitwę Zdrowaś Mario).
W trzecim filmie z trylogii, jako caporegime jest najważniejszą, obok samego Dona, osobą w rodzinie. Zgadza się, pod naciskiem Connie Corleone, dać ludzi Vincentowi, którzy zamordują Joeya Zasę. Spotyka go za to gniew Don Michaela. Na polecenie Vincenta Corleone jedzie do Rzymu, by zamordować arcybiskupa Gildaya.

</doc>
<doc id="1432638" url="https://pl.wikipedia.org/wiki?curid=1432638" title="25 to Live">
25 to Live

25 to Live – drugi oficjalny album koncertowy heavy metalowej grupy Grave Digger. Zarejestrowany 7 maja 2005 roku w São Paulo, podczas trasy "The Past Supper World Tour" i wydany 14 października przez Nuclear Blast.

</doc>
<doc id="1432640" url="https://pl.wikipedia.org/wiki?curid=1432640" title="Viktorija Žemaitytė">
Viktorija Žemaitytė

Viktorija Žemaityte (ur. 11 marca 1985 w Kownie) – litewska lekkoatletka, reprezentantka Litwy w siedmioboju na igrzyskach olimpijskich w Pekinie (2008).
Podczas zawodów olimpijskich pobiła swój rekord życiowy w pchnięciu kulą (14,01) oraz wyrównała w biegu na 200 metrów, jednak podczas pierwszej konkurencji drugiego dnia - skoku w dal spaliła wszystkie swoje próby w wyniku czego wycofała się z dalszej rywalizacji i nie została sklasyfikowana. Szósta zawodniczka Halowych Mistrzostw Europy w Lekkoatletyce (pięciobój lekkoatletyczny, Turyn 2009).
Ma na koncie znaczące sukcesy w różnych kategoriach wiekowych, m.in. srebrny medal Mistrzostw Świata Juniorów w Lekkoatletyce (Grosseto 2004), złoto Młodzieżowych Mistrzostw Europy w Lekkoatletyce (Debreczyn 2007) a także złoty medal Uniwersjady (Bangkok 2007).

</doc>
<doc id="1432643" url="https://pl.wikipedia.org/wiki?curid=1432643" title="Maple Ridge (Kolumbia Brytyjska)">
Maple Ridge (Kolumbia Brytyjska)

Maple Ridge (pełna nazwa: "Maple Ridge District Municipality") – dystrykt gminny w prowincji Kolumbia Brytyjska, w Kanadzie, leżący na wschód od Vancouver.

</doc>
<doc id="1432645" url="https://pl.wikipedia.org/wiki?curid=1432645" title="Silent Revolution">
Silent Revolution

Silent Revolution - piąty singel heavy metalowego zespołu Grave Digger. Wydany w 2006 roku przez Locomotive.

</doc>
<doc id="1432646" url="https://pl.wikipedia.org/wiki?curid=1432646" title="Praska Szkoła Strukturalna">
Praska Szkoła Strukturalna



</doc>
<doc id="1432647" url="https://pl.wikipedia.org/wiki?curid=1432647" title="Parafia Matki Bożej Różańcowej w Luzinie">
Parafia Matki Bożej Różańcowej w Luzinie

Parafia Matki Boskiej Różańcowej w Luzinie – parafia znajdująca się w archidiecezji gdańskiej w dekanacie Luzino.

</doc>
<doc id="1432650" url="https://pl.wikipedia.org/wiki?curid=1432650" title="Wolanka (dopływ Jodłówki)">
Wolanka (dopływ Jodłówki)

Wolanka – potok, lewy dopływ Jodłówki o długości 14,51 km i powierzchni zlewni 46,29 km². 
Źródła potoku znajdują się na Pogórzu Ciężkowickim w paśmie Góry Kokocz, na południowych stokach góry. Płynie przez Wolę Lubecką, Lubczę, Zagórze, a do Jodłówki wpada w Dęborzynie.

</doc>
<doc id="1432652" url="https://pl.wikipedia.org/wiki?curid=1432652" title="Yesterday (singel Grave Digger)">
Yesterday (singel Grave Digger)

Yesterday to szósty singiel heavy metalowej grupy Grave Digger, zawierający ponownie nagrany utwór z albumu Heavy Metal Breakdown, nowy utwór, który nie znalazł się na żadnym albumie studyjnym oraz cover. Wydany również w edycji z bonusowym DVD "Live at the Rock Machina festival 2001".

</doc>
<doc id="1432653" url="https://pl.wikipedia.org/wiki?curid=1432653" title="Hawryło Hołubek">
Hawryło Hołubek

Hawryło Hołubek, Gabriel Hołubek (ukr. Гаврило Голуб, Габриель Голубек; zm. 24 stycznia 1588 w Byczynie) – rotmistrz kozacki w służbie polskiej, nazywany: "Drugi Słowieński Scewola, Kozak Sarmackiego pola", "Hołub", "Hołubok" – poległ w bitwie pod Byczyną.
Życiorys.
W rejestrze 1578 roku nie był wymieniany. Jednak już w 1579 roku wziął udział w wojnie z Rosją w randze setnika. Brał udział w zdobyciu Połocka, potem wchodził w skład jego załogi, a następnie jego zagon wchodził w skład straży przedniej wojsk polskich. Wziął udział w szturmie Wielkich Łuków (1580), po czym został oddany pod komendę Filona Kmity, przemierzając szlak bojowy aż po oblężenie Pskowa.
Po zakończeniu wojny stacjonował w Mołdawii. Należał tam do stronników hetmana koronnego Jana Zamoyskiego w konflikcie ze Zborowskimi. Stąd też i w konflikcie z Maksymilianem Habsburgiem stanął po stronie hetmańskiej. W kampanii antyhabsburskiej 1587/88 był dowódcą załogi zamku w Rabsztynie. 
Kuszony przez arcyksięcia Maksymiliana obietnicami licznych korzyści w zamian za przejście na jego stronę, oświadczył:
"Więcej zdradziec w Polsce już nie ma, wszyscy u ciebie".
Kiedy Maksymilian odszedł pod Kraków, Hołubek urządził pod Olkuszem zasadzkę na transport jego posiłków i pokonał jego osłonę w znacznej potyczce, ponadto czynił liczne podjazdy pod miejsca kwaterunku zwolenników arcyksięcia. Dowiedziawszy się o odstąpieniu Maksymiliana od stolicy, dołączył do głównych pościgowych. Brał udział w bitwie pod Byczyną, w której poległ na miejscu bitwy otrzymawszy postrzał z półhaka w głowę (według relacji Farensbacha – trzy postrzały w głowę), według innej wersji został ciężko ranny w bitwie pod Byczyną i zmarł wkrótce potem w Grębaninie.
Upamiętnienie.
W 1608 roku ks. Stanisław Grochowski opublikował "Pieśń o Gabryelu Hołubku i jego dziełach rycerskich" ("Hołubek, albo dzieła rycerskie i śmierć nieśmiertelna jego"). 
Do wiersza ks. Stanisława Grochowskiego "Hołubek.." istnieje melodia wykonywana jako "Pieśń o Gabryelu Hołubku i jego dziełach rycerskich" w okolicach Baru, zanotowana przed 1939 r.; melodia oceniana na XIX w. 
Nagrobek.
W Grębaninie – miejscu jego pochówku, przy kościele parafialnym znajduje się jego pomnik – obelisk – nagrobek z napisem – wierszem ks. Stanisława Grochowskiego:

</doc>
<doc id="1432661" url="https://pl.wikipedia.org/wiki?curid=1432661" title="Heloderma suspectum">
Heloderma suspectum



</doc>
<doc id="1432662" url="https://pl.wikipedia.org/wiki?curid=1432662" title="Cadwork">
Cadwork

Cadwork – program 3D-CAD/CAM do projektowania konstrukcji drewnianych, powstały w 1980 r. Swoją innowacyjność zawdzięcza środowisku pracy, dostosowanemu do wymagań projektowania konstrukcji drewnianych. Program współpracuje z maszynami CNC do obróbki drewna. 
Zastosowanie programu to: 
Wymiana danych z innymi programami.
Możliwa jest wymiana danych w następujących formatach:
Pliki cadwork mają rozszerzenia:

</doc>
<doc id="1432666" url="https://pl.wikipedia.org/wiki?curid=1432666" title="FC Rot-Weiß Erfurt">
FC Rot-Weiß Erfurt

FC Rot-Weiss Erfurt – niemiecki klub piłkarski z Erfurtu.
Historia.
FC Rot-Weiss Erfurt powstał 26 stycznia 1966. Jego początki sięgają 1895 roku kiedy to klub grał pod nazwą "Sport Club Erfurt".
Stadion.
Obecnie drużyna FC Rot-Weiss Erfurt swoje mecze rozgrywa na Steigerwaldstadion. Stadion ten może pomieścić do 20 000 osób.

</doc>
<doc id="1432667" url="https://pl.wikipedia.org/wiki?curid=1432667" title="Zespół Negri-Jacod">
Zespół Negri-Jacod



</doc>
<doc id="1432670" url="https://pl.wikipedia.org/wiki?curid=1432670" title="Efren Reyes">
Efren Reyes

Efren Reyes (ur. 26 sierpnia 1954 roku) – filipiński bilardzista z Angeles City. Uważa się go za jednego z najlepszych graczy w dziewiątkę i one-pocket wszech czasów. Jego pseudonimy to "Bata" oraz ""The Magician" ("Magik")".
Pochodzenie.
Reyes urodził się w mieście Pampanga w roku 1954 i przeprowadził się z rodziną do Manili w wieku 5 lat. Pracował tam jako pomocnik w salonie bilardowym jego wujka, gdzie rozpoczął naukę gry w bilard. Ponieważ nie był jeszcze na tyle wysoki, by sięgnąć blatu stołu, grał stojąc na skrzyniach Coca-coli.
Jego pseudonim, "Bata" (co znaczy po filipińsku "Dzieciak", "Chłopak"), powstał po to, by odróżnić go od innego, starszego gracza, który także nosił imię Efren.
Kiedy był młody, grał o pieniądze, a w wieku szesnastu/siedemnastu lat zainteresował się karambolem. Po osiągnięciu mistrzostwa, został zauważony przez promotorów. To dało mu możliwość uczestnictwa w dużych turniejach.
Reyes zaczął wygrywać turnieje w USA, Europie i w Azji, zyskując uznanie na świecie. W połowie lat 90. został, obok Jose Paricy i Francisco Bustamante, jednym z najlepszych graczy Filipin.
Kariera.
Efren Reyes zaczął być sławny od momentu wygrania US Open Nine Ball Championship w 1994, pokonując w finale Nicka Varnera. Był pierwszym graczem spoza USA, który tego dokonał.
Kilka lat później, Efren Reyes i Earl Strickland zostali wybrani, by zmierzyć się ze sobą w wydarzeniu o nazwie "the Color of Money (Kolor pieniędzy)" (tytuł pochodzi od filmu o tej samej nazwie). Była to trzydniowa rozgrywka w dziewiątkę toczona do 120 zwycięstw, która miała miejsce w Hongkongu. Zwycięzca brał całą nagrodę - 100 000 dolarów. Reyes wygrał z wynikiem 120-117, ustanawiając rekord najwyższej nagrody przyznanej jednemu człowiekowi w wydarzeniu bilardowym.

</doc>
<doc id="1432672" url="https://pl.wikipedia.org/wiki?curid=1432672" title="Ivan Djurdjević">
Ivan Djurdjević



</doc>
<doc id="1432674" url="https://pl.wikipedia.org/wiki?curid=1432674" title="Mejger">
Mejger



</doc>
<doc id="1432675" url="https://pl.wikipedia.org/wiki?curid=1432675" title="Miguel Angel Cotto">
Miguel Angel Cotto



</doc>
<doc id="1432686" url="https://pl.wikipedia.org/wiki?curid=1432686" title="Liberty or Death">
Liberty or Death

Liberty or Death – dwunasty studyjny album heavymetalowej formacji Grave Digger. Wydany 12 stycznia 2007 roku przez wytwórnię Locomotive.

</doc>
<doc id="1432687" url="https://pl.wikipedia.org/wiki?curid=1432687" title="Kontrola administracji (II RP)">
Kontrola administracji (II RP)

Kontrola administracji wojskowej (II RP) – dział administracji wojskowej II RP powołany w celu utrzymania ładu i porządku w administracji wojskowej.
Zakres kontroli.
Zakres kontroli obejmował sprawy budżetowe mające związek z materiałami wojskowymi.
Zadaniem specjalnym kontroli było stwierdzenie istnienia i stanu zapasów materiałów wojennych. Sprawowała kontrolę nad używaniem i utrzymaniem nieruchomości, będących w posiadaniu przez Ministerstwo Spraw Wojskowych. Nadzór polegał również na kontroli należytego wypełniania zadań natury administracyjnej przez władze wojskowych wszystkich szczebli i zawiadamia o dostrzeżonych nadużyciach, powodując niezwłoczne ich usunięcie lub naprawę.
Kontrola sprawdzała rachunkowość i czuwała nad przestrzeganiem ustaw, regulaminów, instrukcji i rozporządzeń Ministerstwa Spraw Wojskowych.
Do obowiązków kontroli administracji wojskowej należały również propozycje ulepszeń przepisów administracyjnych.
Kontrola mogła asystować przy wszystkich czynnościach administracyjnych, nie wywierając jednak bezpośrednio żadnego wpływu na ich kierownictwo lub wykonanie.
Wyjątkowo (tylko w wypadkach błędów, kradzieży, fałszowania produktów lub nadużyć), kontrola mogła wstrzymać czynności, niezwłocznie powiadamiając właściwe władze.
Organizacja kontroli administracji sił zbrojnych.
Ogólną kontrolę administracji sił zbrojnych pełnił (w imieniu ministra spraw wojskowych) korpus oficerów – noszący nazwę:
Korpus Kontrolerów Wojskowych
Oficerowie – kontrolerzy pozostawali w dyspozycji ministra i wykonywali zlecenia i prace administracyjne, gospodarcze, finansowe lub dyscyplinarne.
Korpus kontrolerów wojskowych obejmował stopnie od generała dywizji do majora włącznie. Kontrolerzy bezpośrednio podlegali ministrowi i byli całkowicie niezależni od wszelkiego rodzaju dowódców wojskowych.
Podczas kontroli posiadali stosowne pełnomocnictwa. Oficerowie korpusu kontrolerów — w ciągu 24 godzin od chwili ich przyjazdu — powinni byli zgłaszać przyjazd do wiadomości dowódcy garnizonu i złożyć mu służbową wizytę, jeżeli posiadał on stopień generała i jeśli pobyt kontrolera przewyższał 4 dni. W wypadku niezapowiedzianej kontroli, termin ten przedłużał się do 48 godzin. Dowódca garnizonu w ciągu 24 godzin udawał się z rewizytą. Jeżeli kontroler posiadał stopień wyższy lub równy, dowódca garnizonu składał wizytę pierwszy.
Aspiranci korpusu kontrolerów wojskowych (mianowani przez ministra spraw wojskowych), upoważnieni byli do przeprowadzenia kontroli samodzielnie na tych samych zasadach i prawach, przysługujących oficerom korpusu kontrolerów.
Umundurowanie
Oficerowie korpusu kontrolerów wojskowych nosili mundury oficerów Wojska Polskiego z następującymi zmianami:
Sejmowe Komisje kontrolne.
Zakres działania i uprawnień komisji kontrolnych uchwalał Sejm (art. 34 Konstytucji) Rzeczypospolitej.
Działy kontroli gospodarczej władz i zakładów centralnych.
Kierownictwo
Kontrola wstępna.
Wydział I
Wydział II Likwidatura
Kontrola następna.
Kontrola aktów rachunkowych i miesięcznych zamknięć kasowych władz centralnych.
Kontrola aktów rachunkowych polskich placówek zagranicznych i zagranicznych w Polsce.
Kontrola aktów rachunkowych komisji gospodarczych zakładów centralnych.
Kontrola (różnych aktów rachunkowych).
Likwidacja (różnych aktów rachunkowych).
Organizacja kontroli administracji sił zbrojnych w Okręgach Korpusów.
W Okręgach Korpusów znajdowały się działy kontroli gospodarczej z analogicznym zakresem pracy na właściwy Okręg Korpusu.
Ponadto w każdym okręgu korpusu umieszczone były ekspozytury Wojskowej Kontroli Generalnej, jako instytucje, likwidujące ostatecznie wszelkie rachunki formacji wojskowych, należących do danego okręgu korpusu.
Sprawy personalne działu kontroli gospodarczej w okręgu korpusu załatwiała intendentura okręgu korpusu.

</doc>
<doc id="1432688" url="https://pl.wikipedia.org/wiki?curid=1432688" title="UnSun">
UnSun

UnSun – polska grupa muzyczna wykonująca gothic metal. Zespół początkowo pod nazwą Unseen powstał w 2006 roku z inicjatywy gitarzysty Maurycego "Mausera" Stefanowicza występującego do 2008 roku w grupie Vader oraz jego żony Anny występującej pod pseudonimem "Aya" (śpiew). Wkrótce potem dołączyli perkusista grupy Indukti Wawrzyniec "Vaaver" Dramowicz oraz basista Filip "Heinrich" Hałucha znany m.in. z występów w grupach Vesania oraz Rootwater. 
W 2007 roku grupa podpisała kontrakt płytowy z wytwórnią muzyczną Mystic Production, a rok później z wytwórnią Century Media Records nakładem której 22 września 2008 roku ukazał się debiutancki album zespołu zatytułowany "The End of Life", zarejestrowany w olsztyńskim Studio X. Płyta była promowana podczas trasy koncertowej Black Sun Tour 2008 w Polsce.
11 października 2010 roku ukazał się drugi album studyjny formacji zatytułowany "Clinic For Dolls". Po nagraniach płyty zespół opuścili Hałucha i Dramowicz. Nowym basistą i perkusistą zostali odpowiednio Patryk "Patrick" Malinowski oraz Wojciech "Gonzo" Błaszkowski znany z występów w zespole Non Opus Dei. Trzy dni przed premierą płyty zespół rozpoczął europejską trasę koncertową Rubcion Tour poprzedzając występy formacji Tristania. Muzycy wystąpili m.in. we Francji, Niemczech, Holandii i Anglii. W ramach promocji do utworu "Home" został zrealizowany teledysk. Zdjęcia odbyły się w Terespolu, Wolsztynie oraz w Łodzi. Obraz został wyprodukowany przez Mania Studio.
5 lutego 2016 roku z powodu problemów zdrowotnych wokalistki, zespół podjął decyzję o rozwiązaniu grupy.

</doc>
<doc id="1432690" url="https://pl.wikipedia.org/wiki?curid=1432690" title="Pomponiusz Attyk">
Pomponiusz Attyk



</doc>
<doc id="1432692" url="https://pl.wikipedia.org/wiki?curid=1432692" title="Cut (golf)">
Cut (golf)

Cut – próg liczby wykonanych uderzeń lub punktów zdobytych przez golfistę po dwóch rundach turnieju strokeplay, który pozwala określić ilu spośród uczestników zawodów uzyska prawo do gry w dalszej części turnieju, wraz z szansą na jego wygranie. Cut zwykle ustalany jest na poziomie pozwalającym kontynuować grę co najmniej połowie zawodników. W niektórych turniejach dodawany jest warunek na wartość cuta, który uwzględnia stratę uderzeń do lidera, np. po dwóch rundach grają dalej zawodnicy ze stratą nie większą niż 10 uderzeń.

</doc>
<doc id="1432693" url="https://pl.wikipedia.org/wiki?curid=1432693" title="Służba remontu">
Służba remontu



</doc>
<doc id="1432697" url="https://pl.wikipedia.org/wiki?curid=1432697" title="Tofaş">
Tofaş

Tofaş ("Türk Otomobil Fabrikasi A.Ş.") – turecki producent samochodów osobowych i lekkich dostawczych produkowanych od 1971 roku. Fiat Chrysler Automobiles posiada 37,86% akcji w spółce Tofaş, a wszystkie produkowane przez nią modele bazowały na licencjach włoskiego koncernu. Wśród akcjonariuszy tureckich największą rolę odgrywa Koç Holding posiadający 37,59% akcji. Nowsze modele produkowane są pod marką FIAT. W listopadzie 2007 roku rozpoczęła się w zakładach Tofaş produkcja modeli dostawczych z gamy Sevel. Zdolność produkcyjna fabryki przed 2007 rokiem wynosiła 250 tys. sztuk. Po uruchomieniu produkcji trzech nowych modeli użytkowych została zwiększona do około 375 tys. sztuk rocznie.
Historia.
Na mocy podpisanej w 1968 roku umowy licencyjnej między Fiatem a przedsiębiorstwem Tofaş w lutym 1971 roku rozpoczęto w zakładzie w Bursie w Turcji wytwarzanie modelu Tofaş 124 Murat opartego technicznie na Fiacie 124. Był on produkowany do 1976 r. W latach 1983–1994 wznowiono jego produkcję pod nazwą Tofaş Serce.
W 1977 r. rozpoczęła się produkcja Fiata 131 pod nazwą Tofaş Murat 131, od 1981 r. powstawał on jako sedan Tofaş Sahin, luksusowy sedan Tofaş Doğan oraz kombi Tofaş Kartal. Od 2002 r. powyższe modele produkowano tylko na eksport.
W 1990 roku uruchomiono produkcję modelu Tempra, od 1993 r. Uno II, od 1994 r. Tempra Station Wagon i Tipo pod marką Tofaş z silnikami 1,6 dm³ (97-104 KM) i 2,0 dm³ (148 KM). Model Uno był wyposażany w silnik 1,4 dm³ (72-73 KM).
Prawdopodobnie w 1997 r. Fiat stał się największym udziałowcem spółki. W 1998 r. po raz pierwszy pod marką Fiat zaczęto produkcję modeli Siena, Palio i Palio Weekend. We wrześniu 1999 r. wprowadzono modele Brava i Marea. W 2002 r. Siena została zastąpiona przez zmodernizowany model Albea, zmodernizowano również model Palio hatchback. Dwa ostatnie modele ponownie zmodernizowano w 2005 roku. W latach 1999–2002 produkowano tu Fiata Brava, a w latach 1999–2006 był produkowany sedan Marea. Na salonie w Paryżu 2000 zadebiutował minivan Fiat Doblò, który jest produkowany głównie w Turcji (drugi zakład to Fiat Automóveis w Betim w Brazylii) w odmianach użytkowych i osobowych i stąd eksportowany głównie do Europy. Stał się on najpopularniejszym modelem przedsiębiorstwa, z maksymalnym udziałem w produkcji sięgającym około 2/3. W 2005 r. Doblò został zmodernizowany. W połowie 2006 r. zakończono produkcję modeli Doğan i Kartal, zaś w marcu 2008 roku modelu Sahin. Od marca 2007 r. tylko w fabryce Tofaş powstaje Fiat Linea.
W połowie 2005 roku podpisano umowę o utworzeniu spółki pomiędzy Fiatem a PSA Peugeot Citroën, zajmującej się opracowaniem i produkcją lekkich samochodów dostawczych. W listopadzie 2007 r. rozpoczęła się ich produkcja w zakładzie w Bursie w Turcji. FIAT Auto i PSA Peugeot Citroën wspólnie ze spółką Tofaş Türk Otomobil Fabrikası A.Ş. uruchomiły produkcję lekkich samochodów dostawczych Fiat Fiorino II oraz Citroën Nemo i Peugeot Bipper. Powstają również ich wersje osobowe tj. Peugeot Bipper Tepee, Fiat Fiorino Kombi, Fiat Qubo, Citroën Nemo Combi. Zdolność produkcyjna tych trzech modeli wynosi 158 tys. sztuk rocznie. Dwie trzecie produkcji ma być przeznaczone dla koncernu PSA Peugeot Citroën.
Przy okazji uruchomienia produkcji najnowszych modeli dokonano prawdopodobnie powiększenia fabryki i tym samym zwiększenia jej zdolności produkcyjnych lub reorganizacji produkcji polegającej na uruchomieniu trzeciej zmiany produkcyjnej. Stopień wykorzystania mocy produkcyjnych w ostatnich latach rósł, a połowie 2008 roku sięgnął około 95%. Kryzys finansowy w następnych miesiącach spowodował jego spadek. W 2008 roku powstało łącznie 267 436 szt. samochodów, w tym 111 810 szt. lekkich samochodów dostawczych Fiorino II/Némo/Bipper. Tofaş obok gotowych samochodów wytwarza również podzespoły montażowe modeli Albea i Doblò w standardach CKD i w mniejszym stopniu SKD. Trafiają one m.in. do spółki Fiata w Rosji, być może również do fabryki Fiata w Brazylii (Doblò, Linea). W ostatnich latach ich eksport rośnie, z 13 tys. w 2006 r. do 21 tys. sztuk w 2007 roku. Pod koniec 2009 roku została uruchomiona produkcja nowej generacji samochodu dostawczego Fiat Doblò II, który będzie produkowany w liczbie do 120 tys. sztuk rocznie.
Zatrudnienie w 2008 r. wynosiło około 8,7 tys. osób i wzrosło w latach 2005–2008 o około 3,1 tys. osób. Średnia wieku pracowników wynosi 29 lat. Tofaş posiada własne centrum badawczo-rozwojowe, zatrudniające 260 specjalistów i 160 pracowników fizycznych. Współpracuje ono również z podobnymi placówkami Fiata w Turynie i Balocco. Wydział konstrukcji matryc dla wydziałów spawalniczych zatrudnia 220 osób i oprócz potrzeb własnych wykonywał matryce dla niektórych modeli grupy Fiata.
Zakład Tofaş w Bursie w 2007 r. otrzymał brązowy medal w klasyfikacji „World Class Manufacturing” oraz tytuł „Best Performance WCM 2007” w wewnętrznej klasyfikacji Grupy Fiat. Ambicją kierownictwa i pracowników jest uzyskanie w 2008 r. srebrnego medalu w klasyfikacji WCM. Tytuł ten wynika m.in. z dużego zaangażowania załogi w doskonalenie procesu produkcji. Liczba formułowanych wniosków racjonalizatorskich (propozycji poprawy) wzrosła z 2,2 na jednego pracownika w 2003 roku do 7,2 w 2007 roku. Rekordziści zgłaszają około 300 wniosków rocznie.
Partner Fiata, koncern Koç Holding jest największą grupą przemysłową w Turcji. Jej wkład do PKB Turcji sięga do 15%. W zakresie motoryzacji poza Tofaşem jest on właścicielem bądź współwłaścicielem przedsiębiorstw Ford Otosan, Otokar i Otoyol, produkujących łącznie co roku po około 300 tysięcy sztuk samochodów użytkowych i osobowych. Do 1997 r. był właścicielem przedsiębiorstwa Karsan.

</doc>
<doc id="1432698" url="https://pl.wikipedia.org/wiki?curid=1432698" title="Hylesinus varius">
Hylesinus varius

Jeśniak pstry, jesionowiec pstry, jesionowiec zmienny ("Hylesinus varius") – gatunek owada z rzędu chrząszczy z podrodziny kornikowatych. Występuje w Europie, Afryce Północnej i na Kaukazie. 
Przebiega w marcu do maja, rozmnaża się jednak przez prawie cały sezon wegetacyjny.
Larwa beznoga (jak u wszystkich kornikowatych), barwy białej, z ciemną głową. Poczwarka typu wolnego barwy kremowej. Imago długości 2,5–3 mm. Kształt ciała trójsegmentowy, krępy, walcowaty, barwy szarobrązowej z ciemnymi, nieregularnymi wzorami.
Żeruje głównie na jesionie, gdzie tworzy klamrowate chodniki. Atakuje głównie świeżo ścięte i osłabione drzewa. Preferuje cienką korę młodych drzew. 
"Hylesinus varius" jest główną przyczyną zamierania jesionów. Szczególnie jest groźny dla młodych drzew. Trudno zauważyć zasiedlanie jesionów przez tego owada, ponieważ nie widać trocinek tylko otwory wejściowe.

</doc>
<doc id="1432700" url="https://pl.wikipedia.org/wiki?curid=1432700" title="Polny Dzień">
Polny Dzień

Polny Dzień lub Dzień Polny (ang. Field Day) – szeroko sponsorowane przez regiony IARU i organizacje członkowskie doroczne zawody krótkofalarskie, mające na celu zachęcenie radiooperatorów do przygotowania się do tworzenia awaryjnej łączności w sytuacjach krytycznych. W Stanach Zjednoczonych jest to największe ćwiczenie w kraju, w którym udział bierze ponad 30 000 operatorów każdego roku.
Od pierwszego, firmowanego przez ARRL w 1933 roku Dnia Polnego, radioamatorzy w całej Ameryce Północnej szkolili się w szybkim rozwinięciu sprzętu radiokomunikacyjnego w różnych warunkach, od akcji pod namiotami w odległych rejonach do działań wewnątrz "Centrów Operacji Ratowniczych (EOC)". Działania, podczas których stosuje się awaryjne i alternatywne źródła zasilania, są wysoce wskazane, aby uniezależnić się od elektryczności i innej publicznej infrastruktury, które często mogą być zawodne podczas klęsk żywiołowych lub .
Aby zdeterminować efektywność ćwiczeń każdego uczestnika tych akcji, organizuje się różnego rodzaju zawody i konkursy w czasie wolnym. Akcje takie zwykle trwające bez przerwy 24 godziny, wymagają zaplanowanych zmian operatorów w celu utrzymania stałej łączności radiowej. Dodatkowe punkty rywalizacji przyznawane są za eksperymenty z niecodziennymi sposobami pracy, na przykład robienie łączności przez satelitę lub zachęcanie i pozyskiwanie młodzieży do tej działalności.
Field Day w Polsce.
Dzień Polny w Europie sponsorowany jest przez IARU Region 1.
Głównymi celami akcji są:

</doc>
<doc id="1432701" url="https://pl.wikipedia.org/wiki?curid=1432701" title="Lekkoatletyka na Letnich Igrzyskach Olimpijskich 2008 – pchnięcie kulą kobiet">
Lekkoatletyka na Letnich Igrzyskach Olimpijskich 2008 – pchnięcie kulą kobiet

Turniej pchnięcia kulą kobiet na Letnich Igrzyskach Olimpijskich 2008 odbył się 16 sierpnia na Stadionie Narodowym w Pekinie. Kwalifikacje do turnieju finałowego rozpoczęły się o godzinie 9:10, a sama runda finałowa - 21:10.
Wymagane minimum A do awansu na Igrzyska Olimpijskie wynosiło 18,35 m, natomiast minimum B - 17,20 m.
Złoty medal zdobyła Valerie Vili z Nowej Zelandii, uzyskując odległość 20,56 metrów. Pierwotnie srebrny i brązowy medal zdobyły zawodniczki białoruskie Natalla Michniewicz i Nadzieja Astapczuk, lecz zostały zdyskwalifikowane i ich pozbawione z powodu dopingu.
Rekordy.
W poniższej tabeli przedstawione są rekord świata i rekord olimpijski przed rozegraniem turnieju, tj. na 15 sierpnia 2008 roku.
Przebieg zawodów.
Runda kwalifikacyjna.
Awans do rundy finałowej uzyskały kulomiotki, które spełniły minium 18,45 m (Q).

</doc>
<doc id="1432707" url="https://pl.wikipedia.org/wiki?curid=1432707" title="Dzień Polny">
Dzień Polny



</doc>
<doc id="1432710" url="https://pl.wikipedia.org/wiki?curid=1432710" title="Field Day">
Field Day



</doc>
<doc id="1432713" url="https://pl.wikipedia.org/wiki?curid=1432713" title="Aa (Holandia)">
Aa (Holandia)

Aa – niewielka rzeka płynąca w Holandii. Ma źródło w pobliżu Meijel w południowo-wschodniej prowincji Limburgii, w regionie Peel. Aa płynie przez północno-zachodnią część prowincji Noord-Brabant w kierunku ’s-Hertogenbosch, mniej więcej wzdłuż kanału Zuid-Willemsvaart. W ’s-Hertogenbosch, w wyniku połączenia biegu rzek Aa i Dommel, powstaje w konsekwencji rzeka Dieze, która następnie wpada do Mozy kilka kilometrów dalej.
Do głównych miast leżących wzdłuż Aa należą Asten, Helmond, Veghel i ’s-Hertogenbosch.

</doc>
<doc id="1432715" url="https://pl.wikipedia.org/wiki?curid=1432715" title="Jan Kanty Edward Stadnicki">
Jan Kanty Edward Stadnicki

Jan Kanty Edward Stadnicki herbu Szreniawa bez Krzyża ze Stadnik; (ur. 14 października 1765 w Jakubowicach, zm. 17 kwietnia 1842 we Lwowie) – polski ochmistrz wielki, austriacki radca Najwyższej Izby Sprawiedliwości w Wiedniu; prezes Forum Nobilium w Tarnowie; zastępca prezesa Wydziału Stanowego; prezes i komisarz królewski Sejmu Stanowego galicyjskiego.
Życiorys.
Syn Antoniego, brat Franciszka. Żoną jego w roku 1804 została Tekla Stadnicka ze Stadnik h. Szreniawa (Drużyna) (1775 - 23 IX 1843). 
Synami Jana Kantego byli:
Córki to:

</doc>
<doc id="1432716" url="https://pl.wikipedia.org/wiki?curid=1432716" title="Mieczysław Minkowski">
Mieczysław Minkowski

Mieczysław Minkowski (ur. 15 kwietnia 1884 w Warszawie, zm. 20 lipca 1972 w Zurychu) – szwajcarski lekarz neurolog i psychiatra polskiego pochodzenia, profesor Uniwersytetu w Zurychu.
Życiorys.
Syn kupca Augusta Minkowskiego i Tekli z domu Lichtenbaum, urodził się w 1884 roku w Warszawie. Miał trzech braci: Eugeniusza (1885–1972), Anatola (1892–1939) i Pawła (1888–1947). Spokrewnieni z nim byli matematyk Hermann Minkowski (1864–1909) i lekarz Oskar Minkowski (1858–1931).
Ukończył V Gimnazjum w Warszawie. Studiował medycynę w Warszawie, Monachium i Wrocławiu od 1902 do 1907 roku. W 1907 roku otrzymał we Wrocławiu tytuł doktora nauk medycznych, po przedstawieniu dysertacji poświęconej zaburzeniom funkcji pęcherza moczowego pochodzenia mózgowego, napisanej pod opieką Adolfa Strümplla. Następnie uczył się w Petersburgu u Iwana Pawłowa, u Aloisa Alzheimera w Monachium, i u Theodora Ziehena i Maxa Rothmanna w Berlinie. W 1911 roku rozpoczął pracę w Zurychu u Constantina von Monakowa. W 1913 roku habilitował się na podstawie pracy poświęconej połączeniom siatkówki z jądrami podkorowymi, zwłaszcza ciałem kolankowatym bocznym, i korą mózgową. W tym samym roku został Privatdozentem. W 1920 roku odkrył projekcje nerwowe wysyłane z siatkówek do pierwszorzędowego ośrodka wzrokowego we wzgórzu. W 1928 roku zastąpił Monakowa, został profesorem nadzwyczajnym, dyrektorem Instytutu Mózgu i objął katedrę neurologii Uniwersytetu w Zurychu. W latach 1944–1946 był przewodniczącym, a później honorowym przewodniczącym Szwajcarskiego Towarzystwa Neurologicznego. Brał udział w życiu szwajcarskiej Polonii.
Żonaty z malarką Ireną Fux, miał syna Piotra Krzysztofa. Zmarł 20 lipca 1972 w Zurychu, pochowany 26 lipca na cmentarzu Rehalp.

</doc>
<doc id="1432718" url="https://pl.wikipedia.org/wiki?curid=1432718" title="Zdrowa Woda">
Zdrowa Woda

Zdrowa Woda – polska grupa blues-rockowa założona w 1988 roku przez Sławomira Małeckiego i Marka Modrzejewskiego.

</doc>
<doc id="1432721" url="https://pl.wikipedia.org/wiki?curid=1432721" title="Richard Thompson (lekkoatleta)">
Richard Thompson (lekkoatleta)

Richard Thompson (ur. 7 czerwca 1985 w Cascade) – trynidadzko-tobagijski lekkoatleta, sprinter. Dwukrotny srebrny medalista Igrzysk w Pekinie: w biegu na 100 metrów i w sztafecie 4 × 100 metrów.
Sukcesy.
Wielokrotny złoty medalista mistrzostw NCAA.
Rekordy życiowe.
Thompson, razem z kolegami z reprezentacji jest także aktualnym rekordzistą kraju w sztafecie 4 x 100 metrów (37,62 2009). Jedynie dwie narodowe sztafety przebiegły szybciej ten dystans: Jamajczycy oraz Amerykanie.

</doc>
<doc id="1432725" url="https://pl.wikipedia.org/wiki?curid=1432725" title="Viktorija Zemaityte">
Viktorija Zemaityte



</doc>
<doc id="1432728" url="https://pl.wikipedia.org/wiki?curid=1432728" title="Flaga Włocławka">
Flaga Włocławka



</doc>
<doc id="1432740" url="https://pl.wikipedia.org/wiki?curid=1432740" title="Natalija Dobrynska">
Natalija Dobrynska

Natalija Wołodymyriwna Dobrynska, ukr. Наталія Володимирівна Добринська (ur. 29 maja 1982 w Winnicy) – ukraińska lekkoatletka specjalizująca się w wielobojach.
Na początku międzynarodowej kariery odpadała w 1999 roku w Bydgoszczy w eliminacjach konkursu pchnięcia kulą podczas mistrzostw świata juniorów młodszych. W 2001 zajęła odległą lokatę podczas mistrzostw Europy juniorów, a dwa lata później była piąta na młodzieżowych mistrzostwach Europy oraz dwunasta na uniwersjadzie. Zimą 2004 odniosła pierwszy duży sukces międzynarodowy zostając halową wicemistrzynią świata. Podczas igrzysk olimpijskich w Atenach uplasowała się na ósmej lokacie. W 2005 zdobyła brązowy medal halowych mistrzostw Europy oraz była dziewiąta na mistrzostwach świata. Podczas mistrzostw Europy w 2006 była szósta, a w kolejnym sezonie zajęła siódmą lokatę w halowych mistrzostwach Europy i ósmą w mistrzostwach świata. Czwarta wieloboistka halowych mistrzostw świata w Walencji (2008). Rywalizację na igrzyskach olimpijskich w Pekinie Dobrynska ukończyła na pierwszym miejscu i została mistrzynią olimpijską. W 2009 w Berlinie uplasowała się tuż za podium zajmując czwarte miejsce na mistrzostwach świata. Halowa wicemistrzyni świata oraz wicemistrzyni Europy z 2010 roku. Podczas mistrzostw świata w Daegu (2011) zajęła piąte miejsce. Na halowych mistrzostwach świata w Stambule (2012) zdobyła złoty medal ustanawiając halowy rekord świata w pięcioboju (5013 punktów) i jako pierwsza zawodniczka w historii przekroczyła w tej konkurencji 5000 punktów.
W 2013 ogłosiła zakończenie kariery.
Wielokrotna medalistka mistrzostw Ukrainy oraz reprezentantka kraju w zawodach pucharu Europy w wielobojach lekkoatletycznych. Zwyciężczyni prestiżowych zawodów Hypo-Meeting w 2009 roku.
Rekordy życiowe: siedmiobój (stadion) – 6778 pkt. (31 lipca 2010, Barcelona); pięciobój (hala) – 5013 pkt. (9 marca 2012, Stambuł), rezultat ten do 3 marca 2023 był rekordem świata, 3. wynik w historii światowej lekkoatletyki.

</doc>
<doc id="1432741" url="https://pl.wikipedia.org/wiki?curid=1432741" title="II Liceum Ogólnokształcące im. Marii Skłodowskiej-Curie w Sanoku">
II Liceum Ogólnokształcące im. Marii Skłodowskiej-Curie w Sanoku

II Liceum Ogólnokształcące im. Marii Skłodowskiej-Curie w Sanoku – liceum ogólnokształcące z siedzibą w Sanoku.
Budynek.
W połowie lat 90. XIX wieku podjęto decyzję o utworzeniu ulicy Nowej (późniejsza ul. Adama Mickiewicza), przy której został zakupiony od Feliksa Gieli plac pod budowę gmachu szkoły. W 1896 przetarg na budowę szkół powszechnych wygrał przedsiębiorca Berl Fink. Pierwotnie propozycję trójkątnego rozmieszczenia budynku szkoły, gmachu „Sokoła” i restauracji u wejścia do parku (obecnie Plac Harcerski) wysunął przebywający w 6 czerwca 1896 w Sanoku architekt Arnold Röhring. Projekt budynku, umiejscowionego w ogrodach miejskich, z 1896 wykonał architekt miejski Władysław Beksiński. Obiekt od początku miał dwa piętra i był w kształcie litery C. Pierwotnie budynek figurował pod numerem konskrypcyjnym 311. Według stanu z 1931 gmach ówczesnej szkoły św. Jadwigi był pod numerami 9 i 11 ul. Adama Mickiewicza.
W okresie PRL przy budynku od strony ul. Mickiewicza było ogrodzenie (obecnie nie istnieje). Przed rokiem szkolnym 1975/1976 elewacje budynku zostały odmalowane wskutek pomocy dyrekcji Miejskiego Zarządu Budynków Mieszkalnych (MZBM). W 2008 dzięki staraniom władz powiatowych przywrócono pierwotny wygląd elewacji budynku, przedstawiony w projekcie W. Beksińskiego z 1896. Zostały odtworzone m.in. attyki (pierwotne istniały do lat 1970-1972). W 2011 zakończono gruntowy remont budynku, w ramach którego przy szkole powstało nowe boisko sportowe.
Budynek szkoły jest usytuowany w centrum miasta przy ulicy Adama Mickiewicza, otoczony od zachodu parkiem miejskim im. Adama Mickiewicza (u podnóża Góry Parkowej). Naprzeciw szkoły znajduje się kamienica przy ul. Kazimierza Wielkiego 8. Od strony północnej szkoła sąsiaduje z Placem Harcerskim, a od południowej z siedzibą Podkarpackiego Banku Spółdzielczego.
W latach 90. w budynku funkcjonował sanocki oddział Ligi Ochrony Przyrody.
Historia.
W 1898, z okazji 50. rocznicy panowania Franciszka Józefa I Rada Miasta Sanoka podjęła decyzję o przekazaniu obiektu celem umieszczenie w nim szkół ludowych. Wskutek tego w 1898 powstała męska Szkoła Ludowa im. Franciszka Józefa I. Istnieje przekonanie, że podobno cesarz przekazał kwotę 1000 guldenów na budowę gmachu. W 1901 utworzono przy szkole Wyższy Instytut Naukowy Żeński (także Wyższy Instytut Naukowo-Wychowawczy Żeński). 11 listopada 1912 została powołana pięcioklasowa szkoła żeńska „Szkoła Żeńska nr 1 im. Królowej Jadwigi”, której dyrektorką była Teodozja Drewińska do 1927, a funkcję kierowniczki szkoły objęła po niej Matylda Wasylewicz sprawująca stanowisko do 1934. Uchwałą Rady Miejskiej z 2 stycznia 1919 Szkoła Wydziałowa Męska im. Cesarza Franciszka Józefa I została przemianowana na Szkołę im. Króla Władysława Jagiełły. W latach II Rzeczypospolitej i do 1948 w budynku mieściły się dwie placówki: „Szkoła Męska nr 2 im. Króla Władysława Jagiełły” (wówczas największa w mieście; jej kierownikiem był Stanisław Niedzielski) oraz „Szkoła Żeńska nr 4 im. Królowej Jadwigi” (niem. "Staatlisches Allgemeine „Königin Hedwig” Schule in Sanok"). Gimnazjum Żeńskie użytkowało dodatkowo budynek nieopodal przy ulicy Emilii Plater 8 oraz budynek przy ulicy Tadeusza Kościuszki 36 (w latach 1932-1939 siedziba Prywatnego Polskiego Gimnazjum Żeńskiego im. Emilii Plater w Sanoku – w późniejszych latach do 1999 stanowił internat). Przed 1914 w gmachu szkoły funkcjonowała także Szkoła Przemysłowa Dokształcająca (Uzupełniająca), której kierownikiem był Władysław Sygnarski.
Po odzyskaniu przez Polskę niepodległości i nastaniu II Rzeczypospolitej w roku szkolnym 1922/1923 w miejsce Instytutu funkcjonowało „Miejskie Prywatne Seminarium Nauczycielskie Żeńskie w Sanoku”, które początkowo było ulokowane w kamienicy pod adresem Rynek 20 przy kościele franciszkanów, następnie przy ulicy Tadeusza Kościuszki, a potem umieszczone w budynki Szkoły im. Królowej Jadwigi przy ul. A. Mickiewicza. Jego dyrektorami byli: Jan Killar (1923-1929), Władysław Dajewski (1929-1930), Adam Potapiński (1930-1932), Józef Rolski (1932-1934). W okresie II RP liczne dziewczęta uczęszczały do Państwowego Gimnazjum Męskiego im. Królowej Zofii przy pobliskiej ulicy Jana III Sobieskiego 5. Z myślą o samodzielnej placówce żeńskiej 22 marca 1928 Kuratorium Lwowskie w wyniku postanowienia zdecydowało utworzyć „Prywatne Gimnazjum Żeńskie im. Emilii Plater w Sanoku”. Rok szkolny 1927/1928 uważa się za historyczny początek istnienia obecnej placówki II Liceum, które uznaje się za kontynuatora Gimnazjum Żeńskiego. Od 1932 w szkole istniała możliwość zdawania matury w związku z uzyskaniem statusu szkoły publicznej. Uczennicami szkoły były dziewczęta z różnych grup społecznych oraz wyznaniowych. Z uwagi na surowy rygor stosowany w szkole (opracowano m.in. program wychowawczy w 1931), obowiązek jednolitego umundurowania gimnazjum żeńskie było określane potocznie jako „klasztor” (przydomek utrzymał się przez następne dziesięciolecia). Pomimo tego wizytacja Kuratorium Lwowskiego przeprowadzona na przełomie 1935/1936 wykazała wiele nieprawidłowości i krytycznie oceniła działalność gimnazjum. W związku z tym po roku szkolnym z funkcji dyrektora ustąpił Stefan Lewicki, a w październiku 1936 wakujące stanowisko objęła przybyła z Prywatnego Gimnazjum im. Zofii Strzałkowskiej we Lwowie, Zofia Skołozdro. Nowa dyrektorka wprowadziła restrykcyjne zasady wychowawcze oraz karność, zaś kierowała szkołą do 1939. Do tego czasu szkoła, po reformie jędrzejewiczowskiej, funkcjonowała jako „Prywatne Liceum i Gimnazjum Ogólnokształcące Żeńskie im. Emilii Plater w Sanoku”. W roku szkolnym 1938/1939 zarówno gimnazjum jak i liceum posiadały uprawnienia państwowych gimnazjów ogólnokształcących i liceów ogólnokształcących.
Podczas II wojny światowej w budynku szkoły mieścił się niemiecki szpital polowy. W okresie okupacji niemieckiej nauczyciele szkolni zaangażowali się w tajne nauczanie (w Sanoku organizowały je głównie Zofia Skołozdro i Jadwiga Zaleska). Po zakończeniu działań wojennych budynek był zdewastowany. W 1944 zostało zniesione szkolnictwo prywatne, na krótko połączone sanockie gimnazja żeńskie i męskie - do 31 stycznia 1946 funkcjonowało Koedukacyjne Gimnazjum i Liceum im. Królowej Zofii, powstałe z połączenia dawnego gimnazjum żeńskiego przy ulicy Adama Mickiewicza i gimnazjum męskiego przy ul. Jana III Sobieskiego 5. Od 1946 do 1949 wśród maturzystów prócz dziewcząt byli także chłopcy. W lutym 1946 zarządzenie Ministra Oświaty powołało do życia Państwowe Gimnazjum i Liceum Ogólnokształcące Żeńskie. Dyrektorką szkoły została Zofia Skołozdro i pozostała na tej funkcji do 1970.
W 1948 został wprowadzony nowy system w szkolnictwie (w jego toku gimnazja i licea były łączone w jednolite szkoły ogólnokształcące stopnia podstawowego i licealnego; obejmowały 7 klas szkoły podstawowej i 4 klasy licealne – łącznie 11 w numeracji I-XI). W związku z tym Gimnazjum i Liceum Żeńskie oraz Szkoła Żeńska nr 4 im. Królowej Jadwigi przestały występować samodzielnie i zostały przyłączone do 11-letnich szkół: żeńskiej, działającej jako „Szkoła Żeńska Stopnia Podstawowego i Licealnego” (od 1948 w obecnej siedzibie przy ulicy Adama Mickiewicza 11); natomiast Szkoła Męska nr 2 im. Króla Władysława Jagiełły scalona w ramach Państwowej Szkoły Męskiej Stopnia Podstawowego i Licealnego (przy ulicy Jana III Sobieskiego 5, obecne Gimnazjum nr 2). Nowa szkoła SPiL została umieszczona na stałe w budynku przy ulicy Adama Mickiewicza 11. W latach 1958-1962 budynek był siedzibą szkoły podstawowej oraz II liceum ogólnokształcącego. W tym okresie do głównego budynku dobudowano nowe skrzydło oraz salę gimnastyczną. Do 1962 do liceum uczęszczały tylko dziewczęta, od tego roku dopuszczono także chłopców (przyjmowanych z 11-letniej szkoły); którzy zdawali jako pierwsi maturę w 1966.
W ramach reformy z 1965 zreorganizowano system szkolnictwa, w ramach którego wprowadzono szkoły podstawowe (8 klas) i licea ogólnokształcące (4 klasy). Utworzono wówczas równolegle Szkołę Podstawową nr 5 i II LO przy ul. Adama Mickiewicza (oraz równolegle Szkołę Podstawową nr 4 i I LO przy ul. Jana III Sobieskiego 5). Gdy w 1973 I LO uniezależniono i przeniesiono do nowej siedziby jako I Liceum Ogólnokształcące im. Komisji Edukacji Narodowej w Sanoku, SP 5 przestała istnieć i została przyłączona do SP 4. Od tego czasu II LO jest jedynym edukacyjnym użytkownikiem budynku. 
W okresie PRL zakładem opiekuńczym dla szkoły był Zakład Modernizacyjno-Budowlany w Sanoku. Podczas uroczystości w dniu 8 marca 1977 II liceum otrzymało patronat Marii Skłodowskiej-Curie. Tego samego dnia szkoła otrzymała sztandar, udekorowany wówczas Odznaką „Zasłużony dla Sanoka”. W tym samym roku odbyły się uroczystości z okazji jubileuszu 30-lecia reaktywowania gimnazjum żeńskiego. W latach 1946-1987 egzamin dojrzałości uzyskało w szkole łącznie 3479 osób.
19 lipca 1984 odbył się Zjazd Koleżeński Wychowanek i Absolwentek Miejskiego Prywatnego Seminarium Nauczycielskiego Żeńskiego w Sanoku z okazji 60-lecia zakładu (1924-1984) i 50-lecia ostatniej matury (1934-1984).
2 kwietnia 1996 zorganizowano sesję popularnonaukową z okazji obchodów jubileuszu 50-lecia szkoły, w trakcie których imieniem Zofii Skołozdro nazwano salę nr 28, zaś imieniem Ludwika Romaniaka nazwano pracownię biologiczną w sali nr 30. W marcu 2003 miały miejsce obchody 75-lecia istnienia szkoły. W 2007 zostało zarejestrowane Stowarzyszenie Absolwentów i Sympatyków II Liceum Ogólnokształcącego im. Marii Skłodowskiej-Curie w Sanoku. W dniach 28-29 czerwca 2008 odbyły się obchody 80-lecia szkoły. Z tej okazji miał miejsce oficjalny Zjazd Absolwentów szkoły. W uroczystościach uczestniczyło ok. 1200 absolwentów, w jego trakcie odbyła się uroczysta msza św. koncelebrowana przez 14 kapłanów-absolwentów, najstarsza, 91-letnia uczestniczka zjazdu zdała maturę w 1935. Szacowana liczba absolwentów na przestrzeni 80 lat do zjazdu wyniosła ok. 4800 osób.
W 1991 szkoła nawiązała współpracę ze szkołą średnią z miasta partnerskiego Sanoka w Östersund (Szwecja). W 1995 przypadł jubileusz 50-lecia istnienia szkoły – 2 kwietnia odbyła się sesja popularnonaukowa, a 30 kwietnia oficjalne obchody.
Rok szkolny 2011/2012 ogłoszono rokiem Rokiem Marii Skłodowskiej-Curie w II LO w Sanoku (w związku z ustanowieniem Roku Marii Skłodowskiej-Curie w Polsce). W listopadzie 2012 II LO w Sanoku otrzymało tytuł „Solidarnej Szkoły 2012” w kategorii „szkoły ponadgimnazjalne w miastach powyżej 20 tys. mieszkańców”.
9 marca 2018 odbyły się obchody z okazji 90-lecia istnienia szkoły.
Dyrektorzy.
(Na podstawie materiałów źródłowych).
Nauczyciele.
(Na podstawie materiału źródłowego).

</doc>
<doc id="1432744" url="https://pl.wikipedia.org/wiki?curid=1432744" title="Niżnia Bystra">
Niżnia Bystra



</doc>
<doc id="1432745" url="https://pl.wikipedia.org/wiki?curid=1432745" title="Happiness Is the Road">
Happiness Is the Road

Happiness Is the Road — piętnasty album studyjny zespołu Marillion. Został wydany 20 października 2008 roku. Album jest dwupłytowy, składa się z części "Essence" oraz "The Hard Shoulder". Oba wydawnictwa można nabyć razem jak i osobno. 
1 października światło dzienne ujrzał singel – "Whatever is Wrong with You", który promuje album.

</doc>
<doc id="1432747" url="https://pl.wikipedia.org/wiki?curid=1432747" title="Eugen Teuber">
Eugen Teuber

Eugen Teuber (ur. 1889, zm. 1958) – niemiecki psycholog.
Jeszcze jako student otrzymał propozycję zostania dyrektorem Stacji Antropologicznej na Teneryfie ("Anthropoidenstation auf Teneriffa") pod auspicjami Pruskiej Akademii Nauk. Jako pierwszy dyrektor placówki umożliwił przeprowadzenie istotnych eksperymentów, które miały tam miejsce, w szczególności słynnych doświadczeń Wolfganga Köhlera.
Żonaty z nauczycielką Rose Knopf, mieli syna Hansa-Lukasa (1916-1977).

</doc>
<doc id="1432754" url="https://pl.wikipedia.org/wiki?curid=1432754" title="Happiness Is The Road">
Happiness Is The Road



</doc>
<doc id="1432755" url="https://pl.wikipedia.org/wiki?curid=1432755" title="Ernst Schweninger">
Ernst Schweninger

Ernst Schweninger (ur. 15 czerwca 1850, zm. 13 stycznia 1924 w Monachium) – niemiecki lekarz, osobisty lekarz Ottona Bismarcka.
Urodził się we Freistadt. Studiował medycynę na Uniwersytecie Ludwika i Maksymiliana w Monachium, w 1870 roku otrzymał tytuł doktora medycyny. W 1884 roku mimo sprzeciwu władz wydziału otrzymał katedrę na Uniwersytecie Fryderyka Wilhelma w Berlinie, głównie za sprawą wstawiennictwa Bismarcka.
W 1905 roku przeszedł na emeryturę. 

</doc>
<doc id="1432758" url="https://pl.wikipedia.org/wiki?curid=1432758" title="Drapak (województwo wielkopolskie)">
Drapak (województwo wielkopolskie)

Drapak – wieś w Polsce położona w województwie wielkopolskim, w powiecie nowotomyskim, w gminie Opalenica. Miejscowość wchodzi w skład sołectwa Troszczyn. 
Na zachód od Drapaka przepływa Mogilnica
W okresie okupacji hitlerowskiej przejściowo zmieniono nazwę urzędową miejscowości na "Liebwalde" (17 maja 1943).
W latach 1975–1998 miejscowość położona była w województwie poznańskim.

</doc>
<doc id="1432759" url="https://pl.wikipedia.org/wiki?curid=1432759" title="Brzanka Everetta">
Brzanka Everetta

Brzanka Everetta, brzanka klown ("Puntius everetti") – gatunek słodkowodnej ryby z rodziny karpiowatych (Cyprinidae).
Występowanie.
Borneo i Sumatra.
Charakterystyka.
Ubarwienie żółte z dużymi czarnymi plamami. Osiąga długość około 10 cm.
Dymorfizm płciowy.
Samce są mniejsze i smuklejsze niż samice.
Hodowla.
Ryba ciepłolubna potrzebująca wody o temperaturze od 24 do 29 °C, miękkiej do 10°n, pH 5,5–7,2.

</doc>
<doc id="1432760" url="https://pl.wikipedia.org/wiki?curid=1432760" title="Antonín Marek">
Antonín Marek

Antonín Marek (znany także pod pseudonimem Bolemír Izborský; ur. 5 września 1785 w Turnovie, zm. 15 lutego 1877 w Pradze) – czeski pisarz, poeta i tłumacz.
Życiorys.
Antonín Marek był synem kamieniarza. W jedenaste urodziny rodzice posłali go na naukę do klasztoru cysterskiego w Krzeszowie (niem. "Grüssau", czes. "Křesoboru") na Śląsku. W 1800 roku zmarł jego ojciec. Od 1801 roku, po ukończeniu szkoły średniej, studiował filozofię w Pradze. W latach 1804–1808 teologię w Litomierzycach. Tam zaprzyjaźnił się ze swoim nauczycielem Josefem Jungmannem, który od 1807 roku rozpoczął współpracę naukową z Markiem. W przedmowie do swojego "Słownika czesko-niemieckiego" Jungmann podkreślał udział Marka, który miał możliwość redagowania i dodawania nowych słów.
Po święceniach 1808 roku posługiwał w kilku miejscowościach. Jako wikary 1808/1890 w Rožďalovicach, w latach 1809–1813 w Libuni, od 1813 do 1815 w Hrubej Skale (jako administrator parafii) i w latach 1815–1820 w Tatobitach. W 1820 roku został proboszczem w Rovensku pod Troskami, a w 1823 roku wrócił do Libuni, gdzie pozostał aż do 1876 roku. Libuńska fara stała się jednym z centrów odradzającego się życia narodowego w kraju. W 1828 roku został powołany na dziekana, a w 1844 roku na wikariusza biskupiego.
Zaliczany do czołowych osobistości czeskiej edukacji. W latach 1844–1858 był szkolnym nadzorcą. Dzięki jego pracy szkolnictwo w Turnov osiągnęło wysoki poziom. Kładł nacisk na używanie pomocy naukowych, np. globusy. Starał się wprowadzić do szkół łacinę w miejsce używanego Kurrentschriftu. Przysłużył się najstarszej czeskiej bibliotece w Turnovie oraz poszerzył bibliotekę na plebanii w Libuni.
Pracował w Macierzy czeskiej ("Matice česká") i Słowiańskiej Lipie ("Slovanská Lípa"), był członkiem komitetu czeskiego Muzeum Narodowego ("Národní muzeum"), należał do słowackiego Stowarzyszenia Literackiego i wspierał stowarzyszenia artystyczne "Umělecká beseda", "Svatobor" i inne.
Pod koniec września 1876 r. wyjechał na odpoczynek do Pragi, gdzie po paru miesiącach zmarł. Został pochowany na Wyszehradzie.
Twórczość.
Marek wprowadził wiele słów, które są używane do dzisiaj. Razem z Jungmannem uporządkował również pisownię. Zasady zawarł w dziele "Logika neboli Umnice" (1820, opracowana 1844), w którym opracował kompletną terminologię filozoficzną i naukową, między innymi takie słowa jak: wiedza, przedmiot, powierzchnia, zakres, gatunek, opinia, hipoteza.
Swoje wszechsłowiańskie zainteresowania wyraził między innymi w 1833 roku w artykule dotyczącym Słowian, gdzie widział przyszłość narodu czeskiego w połączeniu się z Polakami i Rosjanami. Jako poetę można zaliczyć Marka do poprzedników Jana Kollára, gdyż wyrażał obawę o losy narodu czeskiego. Przełożył m.in. Schillera i Owidiusza, a 1823 roku opublikował "Komedię omyłek" Williama Shakespeare’a. Przełożył też wiele dzieł z języka rosyjskiego, głównie etnograficznych.

</doc>
<doc id="1432762" url="https://pl.wikipedia.org/wiki?curid=1432762" title="Julius Leopold Pagel">
Julius Leopold Pagel

Julius Leopold Pagel (ur. 29 maja 1851 w Polanowie, zm. 30 stycznia 1912 w Berlinie) – niemiecki lekarz i historyk medycyny.
Życiorys.
Pagel ukończył gimnazjum w Słupsku i studiował na Uniwersytecie w Berlinie. Doktorem medycyny został w 1875 roku. W 1876 rozpoczął praktykę lekarską w Berlinie, habilitował się w 1891 roku, w 1898 roku został profesorem. Od 1885 roku Pagel był współedytorem "Biographisches Lexikon der Hervorragenden Ärzte Aller Zeiten und Völker" Augusta Hirscha. Redagował też „Deutsche Ärzte-Zeitung” i "Biographisches Lexikon Hervorragender Ärzte des Neunzehnten Jahrhunderts" (Berlin-Wiedeń 1901). Od 1899 roku pracował nad działem historycznym w „Jahresbericht über die Leistungen und Fortschritte in der Gesammten Medizin” Rudolfa Virchowa.
Pagel należał do berlińskiego towarzystwa literackiego "Mittwochsgesellschaft", założonego w 1824 roku przez Juliusa Eduarda Hitziga.
Jego syn Walter Pagel (1898–1983) był lekarzem patologiem i historykiem medycyny.

</doc>
<doc id="1432764" url="https://pl.wikipedia.org/wiki?curid=1432764" title="Medycyna lotnicza">
Medycyna lotnicza

Medycyna lotnicza – dział medycyny zajmujący się badaniem, diagnostyką i leczeniem reakcji i zaburzeń organizmu, które powstały lub uległy zmianie w związku z działaniem (także niekontrolowanym) statku powietrznego i zjawisk fizycznych panujących w przestrzeni powietrznej oraz zagadnieniami medycznie pokrewnymi. W Polsce medycyna lotnicza jest specjalizacją lekarską, a jej konsultantem krajowym od 2 lipca 2019 jest lek. Rafał Marcin Wójcik.
Badania lotniczo-lekarskie w polskim lotnictwie cywilnym.
Badania lotniczo-lekarskie w polskim lotnictwie cywilnym nadzoruje Urząd Lotnictwa Cywilnego. Prezes tego urzędu:
Prawo lotnicze wymaga ważnego badania lotniczo-lekarskiego od każdego z poszczególnych specjalności członków personelu lotniczego i pokładowego statku powietrznego (wyjątki: pilot amator lotni oraz pilot amator paralotni). Badania lotniczo-lekarskie wykonują centra medycyny lotniczej oraz lekarze orzecznicy. 
Lekarze medycyny lotniczej z udokumentowaną specjalizacją wchodzą także w skład Państwowej Komisji Badania Wypadków Lotniczych.
Kwestie badań lotniczo-lekarskich w polskim lotnictwie cywilnym regulują zasadniczo artykuły 105–112 ustawy Prawo lotnicze.

</doc>
<doc id="1432769" url="https://pl.wikipedia.org/wiki?curid=1432769" title="Vlade Lazarevski">
Vlade Lazarevski



</doc>
<doc id="1432780" url="https://pl.wikipedia.org/wiki?curid=1432780" title="Medycyna kosmiczna">
Medycyna kosmiczna

Medycyna kosmiczna – dziedzina medycyny wyłoniona z medycyny lotniczej, zajmująca się wpływem podróży kosmicznych na organizm i psychikę człowieka, na zachowanie astronautów i ich zdolność do pracy. Badania prowadzone są w warunkach laboratoryjnych, polowych i w statkach kosmicznych. Medycyną kosmiczną zajmują się przeważnie specjaliści medycyny lotniczej.
Za twórcę medycyny kosmicznej uważany jest Hubertus Strughold.

</doc>
<doc id="1432781" url="https://pl.wikipedia.org/wiki?curid=1432781" title="Kazimierz Korus">
Kazimierz Korus

Kazimierz Korus (ur. 2 czerwca 1944 w Krakowie) – polski filolog klasyczny, hellenista, profesor doktor habilitowany.
Wykładowca Uniwersytetu Jagiellońskiego, uczeń m.in. Tadeusza Sinki i Władysława Madydy. Specjalizuje się w historii i teorii literatury greckiej, zwłaszcza satyry, dramatu oraz teorii starożytnego systemu nauczania. Zajmuje się również poklasyczną wymową i antyczną krytyką literacką. Jest autorem m.in. prac poświęconych Plutarchowi z Cheronei, tłumaczem jego dzieł oraz współautorem podręcznika do nauki języka greckiego "Hellenike Glotta". W 1980 brał udział w tworzeniu klasy o profilu klasycznym w I LO im. B. Nowodworskiego w Krakowie. Przez wiele lat uczył w niej języka greckiego. Kawaler Zakonu Rycerskiego Grobu Bożego w Jerozolimie.

</doc>
<doc id="1432785" url="https://pl.wikipedia.org/wiki?curid=1432785" title="Filip Ivanovski">
Filip Ivanovski



</doc>
<doc id="1432788" url="https://pl.wikipedia.org/wiki?curid=1432788" title="Marco De Luigi">
Marco De Luigi

Marco De Luigi (ur. 21 marca 1978 w San Marino) – sanmaryński piłkarz występujący na pozycji napastnika, reprezentant San Marino w latach 1999–2007.
Kariera klubowa.
Grę w piłkę nożną na poziomie seniorskim rozpoczął w 1998 roku w AC San Marino. W 2000 roku był graczem włoskiego zespołu AC Bellaria Igea Marina. W dalszej kolejności reprezentował kluby grające w Campionato Sammarinese oraz niższych ligach włoskich. W sezonie 2005/06 zdobył z SS Murata mistrzostwo San Marino. W sezonie 2008/09 jako zawodnik AC Juvenes/Dogana wywalczył Puchar San Marino. W 2015 roku zakończył karierę zawodniczą.
Kariera reprezentacyjna.
8 września 1999 zadebiutował w reprezentacji San Marino w przegranym 0:8 meczu z Izraelem. W latach 1999–2007 zaliczył w drużynie narodowej 18 spotkań, nie zdobył żadnej bramki.

</doc>
<doc id="1432789" url="https://pl.wikipedia.org/wiki?curid=1432789" title="Prawo równoważności fotochemicznej Einsteina-Starka">
Prawo równoważności fotochemicznej Einsteina-Starka

Prawo równoważności fotochemicznej (Einsteina-Starka) głosi, że absorpcja jednego fotonu powoduje zajście pierwotnego procesu (fizycznego lub chemicznego) w jednej cząsteczce absorbującej substancji.

</doc>
<doc id="1432795" url="https://pl.wikipedia.org/wiki?curid=1432795" title="Pollnow">
Pollnow



</doc>
<doc id="1432801" url="https://pl.wikipedia.org/wiki?curid=1432801" title="Walery Borczyn">
Walery Borczyn



</doc>
<doc id="1432803" url="https://pl.wikipedia.org/wiki?curid=1432803" title="Prawo Starka-Einsteina">
Prawo Starka-Einsteina



</doc>
<doc id="1432812" url="https://pl.wikipedia.org/wiki?curid=1432812" title="Puntius everetti">
Puntius everetti



</doc>
<doc id="1432816" url="https://pl.wikipedia.org/wiki?curid=1432816" title="Haelucenogenoklektyzm. Przypowieść o zagubieniu w czasoprzestrzeni">
Haelucenogenoklektyzm. Przypowieść o zagubieniu w czasoprzestrzeni

Haelucenogenoklektyzm. Przypowieść o zagubieniu w czasoprzestrzeni – jest to pierwszy solowy projekt L.U.C.-a, wydany w 2006 roku.
Lista utworów.
Czas trwania albumu: 1:18:37

</doc>
<doc id="1432818" url="https://pl.wikipedia.org/wiki?curid=1432818" title="Makagigi">
Makagigi

Makagigi (lub makagiga) – w kuchni polskiej, rodzaj ciastka lub trwałego wyrobu cukierniczego zaliczanego do grylażowych. Makagigi wykonuje się z cukru, miodu, rozdrobnionych orzechów (w tym prażonych fistaszków lub migdałów) i, opcjonalnie, maku.
Pochodzenie makagig przypisuje się kuchni żydowskiej w Polsce, w której przygotowano je na święto Purim, z maku i orzechów smażonych w miodzie. Jeden z pierwszych ogólnodostępnych przepisów opublikowała Lucyna Ćwierczakiewiczowa w roku 1885 w książce "Jedyne praktyczne przepisy konfitur, różnych marynat, wędlin, wódek, likierów, win owocowych, miodów oraz ciast". Oprócz receptury na „makagigi z maku”, która zawierała jedynie miód i mak, zamieściła tam również przepis na „makagigi czyli tłuczeńce”, czyli ciastka w postaci opłatków przełożonych masą z mąki żytniej, miodu, orzechów, skórki pomarańczowej i przypraw korzennych.

</doc>
<doc id="1432821" url="https://pl.wikipedia.org/wiki?curid=1432821" title="Kudu">
Kudu



</doc>
<doc id="1432822" url="https://pl.wikipedia.org/wiki?curid=1432822" title="Kancer">
Kancer



</doc>
<doc id="1432829" url="https://pl.wikipedia.org/wiki?curid=1432829" title="Wielka dziura">
Wielka dziura

Wielka dziura, Duża dziura (ang. "Big Hole") – nieczynna odkrywkowa kopalnia diamentów w Kimberley w Republice Południowej Afryki, ujście tego komina kimberlitowego na powierzchni ma zarys owalny o wymiarach 430 × 880 m.
Od roku 1866 do 1914 wyeksploatowano z niej około 2722 kg diamentów. Diamenty występowały w kimberlicie. Powierzchnia Wielkiej Dziury sięga ok. 17 hektarów.

</doc>
<doc id="1432835" url="https://pl.wikipedia.org/wiki?curid=1432835" title="Mizrachijczycy">
Mizrachijczycy

Mizrachijczycy (także: Mizrahi, z hebr. מזרחים „wschodni”, spolszczona forma: mizrachim; inne nazwy: orientalni, mizrachijscy, lub arabscy Żydzi) – określenie ludności żydowskiej zamieszkującej obszary państw arabskich położonych w Afryce Północnej, na Bliskim Wschodzie, w Azji Środkowej oraz na Kaukazie. Niekiedy określa się ich jako ‘arabskich Żydów’, gdyż oprócz wspólnej ziemi, z Arabami łączy ich także język (np. judeo-arabskie dialekty takie jak maghrebi). Mizrachijczycy utrzymywali przeważnie dobre relacje z tubylczymi Arabami, jak i np. z napływową, jak oni sami, ludnością czarną. Żydzi mizrachim często utożsamiani są z Żydami sefardyjskimi ze względu na ten sam rytuał (odróżniający ich od Żydów aszkenazyjskich), oraz stykanie się tych dwóch grup etniczno-kulturowych w świecie (np. Żydzi sefardyjscy i arabscy zamieszkują we Francji oraz w Ameryce Łacińskiej, m.in. Argentyna).
Mała grupa Żydów mizrahi znalazła się również w Polsce. Przybyli z Imperium Osmańskiego podczas migracji ludów tureckich lub Ormian. Ich nazwiska często pochodziły od oryginalnych – hebrajskich – imion, lub genezy swojego ludu (np. Abrama, Salomona lub czasami Araba – jako że nieraz byli określani tym mianem), a z czasem zyskiwały polskie końcówki (np. ‘czyk’ – znaczącą „syn” – mówiącą o pochodzeniu przodków, podczas gdy np. ‘ski’, czy ‘wicz’ przyjmowane były raczej przez Żydów aszkenazyjskich). Po swym osiedleniu mizrachijczycy zaczęli mieszać się z aszkenazyjczykami, co sprawiło stopniowy zanik ich egzotycznych obyczajów. Według tradycji żydowskie dzieci urodzone w Europie mając jednego rodzica z kultury arabskiej, a drugiego aszkenazyjskiego, musiały być od początku wychowywane na aszkenazyjczyków, podczas gdy korzenie ich rodów od strony nieaszkenazyjskiego rodzica sięgały Turcji, Syrii, Libanu, a nawet Egiptu. Były to wyniki silnej asymilacji tej ludności, która w XVI wieku osiedliła się na terytorium Polski.

</doc>
<doc id="1432840" url="https://pl.wikipedia.org/wiki?curid=1432840" title="Historyczne bitwy">
Historyczne bitwy

Historyczne bitwy – polska seria wydawnicza o charakterze popularnonaukowym wydawana od 1980 roku, początkowo przez wydawnictwo Ministerstwa Obrony Narodowej, a od tomu 33. (Warszawa 1656) przez Dom Wydawniczy Bellona. W serii ukazują się książki przedstawiające tło historyczne, przebieg i konsekwencje ważniejszych bitew z dziejów świata i Polski.
Tomiki mają format ok. 195 mm x 125 mm. Od tomu 47. (Midway 1942) książki mają kolorową okładkę, wcześniej wydawane były w białej obwolucie.
Spis książek wydanych w serii.
Uwaga: spis wymaga poprawek i uzupełnień!

</doc>
<doc id="1432844" url="https://pl.wikipedia.org/wiki?curid=1432844" title="Sayornis phoebe">
Sayornis phoebe



</doc>
<doc id="1432846" url="https://pl.wikipedia.org/wiki?curid=1432846" title="Happy End (zespół muzyczny)">
Happy End (zespół muzyczny)

Happy End – polski zespół wykonujący muzykę pop-rockową, grupa wokalno-instrumentalna. Powstał w Łodzi w styczniu 1975 roku. Wylansował przebój „Jak się masz, kochanie?”.
Działalność zespołu.
Inicjatorem utworzenia grupy był Zbigniew Nowak. Happy End zadebiutował wiosną roku 1975 w Rozgłośni Łódzkiej Polskiego Radia. W latach 70. brał udział w licznych imprezach estradowych i programach telewizyjnych. Zdobył kilka nagród. Koncertował w wielu krajach Europy (Czechosłowacja, Finlandia, Norwegia, NRD, Szwecja, ZSRR), a także w ośrodkach polonijnych w Kanadzie i USA. Zespół występował na Festiwalu Piosenki Radzieckiej w Zielonej Górze. W roku 1979 zmienił swój skład, a w 1981 rozwiązał się. Nowakowie wyjechali do Stanów Zjednoczonych, gdzie Zbigniew pracował jako pianista, a w duecie występowali pod nazwą Danny &amp; Didi.
Reaktywacja nastąpiła w roku 1988, kiedy zespół wznowił działalność w USA jako Duo Happy End lub Zbyszek &amp; Danusia Happy End, występując we własnym klubie DiDi w Chicago.
Kilka lat temu Nowakowie wrócili do Polski, gdzie kontynuują działalność muzyczną, występując z programem "Muzyczne przygody z Happy Endem".
Obecnie "Happy End" działa w nowym składzie, w którym są: Danuta Nowak, Ludmiła Małecka oraz Artur Grudziński.
Skład zespołu.
W pierwotnym składzie występowali:
Skład personalny w latach 1979-1981.
Od 1988 jest to duet Nowaków.
Z zespołem współpracowali też tacy muzycy, jak: Alina Ostrowska, Feliks Pankiewicz, Elżbieta Rosikoń, Elżbieta Świeczkowska, Piotr Rossa i Lidia Wandziewicz.
Dyskografia.
oraz liczne single i pocztówki dźwiękowe

</doc>
<doc id="1432847" url="https://pl.wikipedia.org/wiki?curid=1432847" title="Otto Maas">
Otto Maas

Otto Maas (ur. 1871, zm. 1942?) – niemiecki lekarz neurolog. W 1898 roku otrzymał tytuł doktora medycyny w Strasburgu. Od 1910 roku do 1932 był dyrektorem kliniki w Berlin-Buch. Razem z żoną Hilde prowadził też prywatną praktykę w Berlinie-Westen. Był asystentem Hermanna Oppenheima, współpracował z Hugonem Liepmannem, Oskarem i Cecile Vogtami. Według części źródeł emigrował do Palestyny; według innych, zginął w obozie koncentracyjnym nieopodal Mińska około 1942 roku.

</doc>
<doc id="1432849" url="https://pl.wikipedia.org/wiki?curid=1432849" title="Phalaenoptilus nuttallii">
Phalaenoptilus nuttallii



</doc>
<doc id="1432853" url="https://pl.wikipedia.org/wiki?curid=1432853" title="Masłowska">
Masłowska



</doc>
<doc id="1432854" url="https://pl.wikipedia.org/wiki?curid=1432854" title="Dame Joan Hammond">
Dame Joan Hammond



</doc>
<doc id="1432869" url="https://pl.wikipedia.org/wiki?curid=1432869" title="Dorino Serafini">
Dorino Serafini

Dorino Serafini (ur. 22 lipca 1909 w Pesaro, zm. 3 lipca 2000 tamże) – włoski motocyklista wyścigowy oraz kierowca wyścigowy. W roku 1939 został mistrzem w Europejskich Mistrzostwa w Wyścigach Motocyklowych w klasie 500 cm³, jeżdżąc Gilerą. Wziął udział w jednym Grand Prix Formuły 1 – Grand Prix Włoch w sezonie 1950. Zajął wtedy na Ferrari wraz z Alberto Ascarim drugie miejsce, dzięki czemu zdobył 3 punkty, co umożliwiło mu zajęcie 13 pozycji w klasyfikacji generalnej na koniec sezonu. Brał udział również w kilku wyścigach niezaliczanych do punktacji mistrzostw.

</doc>
<doc id="1432870" url="https://pl.wikipedia.org/wiki?curid=1432870" title="Jogaiła">
Jogaiła



</doc>
<doc id="1432872" url="https://pl.wikipedia.org/wiki?curid=1432872" title="Mistrzostwa świata juniorów do lat 20 w szachach">
Mistrzostwa świata juniorów do lat 20 w szachach

Mistrzostwa świata juniorów do lat 20 w szachach – zawody organizowane przez Międzynarodową Federację Szachową (FIDE), w których mogą uczestniczyć szachiści dwudziestoletni i młodsi. 
Wstęp.
Pierwsze mistrzostwa świata juniorów zostały rozegrane w 1951 w Birmingham. Początkowo odbywały się co drugi rok. Począwszy od 1973, są organizowane corocznie. Do 1974 turnieje rozgrywano systemem grup eliminacyjnych i osobnych zamkniętych finałów, od następnej edycji zaczęto stosować system otwarty, a zawody rozgrywane są systemem szwajcarskim. Od 1987 zarówno turnieje kobiet, jak i mężczyzn rozgrywane są w tym samym terminie i miejscu. Wśród dotychczasowych zwycięzców było czterech szachistów, którzy później zdobyli tytuł mistrza świata FIDE: Boris Spasski, Anatolij Karpow, Garri Kasparow i Viswanathan Anand. Oficjalne turnieje kobiet zaczęto rozgrywane są od 1983 (w 1981 nosił nazwę "Puchar świata juniorek" i ich zwyciężczyni była nieoficjalną – choć uznaną – mistrzynią świata). Tylko jedna szachistka – Zhu Chen – ma w swoim dorobku tytuły mistrzyni świata seniorek i juniorek do lat 20.
Zwycięzcom turniejów juniorek i juniorów Międzynarodowa Federacja Szachowa przyznaje tytuły arcymistrzyni i arcymistrza (jeśli nie mieli oni do tej pory tych tytułów). Zdobywcy srebrnych i brązowych medali otrzymują tytuły mistrzyni i mistrza międzynarodowego.

</doc>
<doc id="1432874" url="https://pl.wikipedia.org/wiki?curid=1432874" title="Porphyrio martinica">
Porphyrio martinica



</doc>
<doc id="1432875" url="https://pl.wikipedia.org/wiki?curid=1432875" title="Porphyrula martinica">
Porphyrula martinica



</doc>
<doc id="1432878" url="https://pl.wikipedia.org/wiki?curid=1432878" title="Joaquim de Almeida">
Joaquim de Almeida

Joaquim António Portugal Baptista de Almeida (ur. 15 marca 1957 w Lizbonie) – portugalsko-amerykański aktor filmowy i telewizyjny.

</doc>
<doc id="1432886" url="https://pl.wikipedia.org/wiki?curid=1432886" title="Grand (tytuł)">
Grand (tytuł)



</doc>
<doc id="1432887" url="https://pl.wikipedia.org/wiki?curid=1432887" title="Nicolas Kiesa">
Nicolas Kiesa

Nicolas Kiesa (ur. 3 marca 1978 w Kopenhadze) – duński kierowca wyścigowy.
Życiorys.
W Formule 3000 zadebiutował w roku 2002 w zespole PSM. Zdobył wtedy 3 punkty, co dało mu 12 miejsce w klasyfikacji generalnej. W roku 2003 jeździł dla zespołów Den Blå Avis/Super Nova Racing. Wygrał wtedy wyścig na torze Circuit de Monaco, a w 7 wyścigach, w których startował, zdobył razem 20 punktów, dzięki czemu zajął 7 miejsce w klasyfikacji generalnej.
W sezonie 2005 Formuły 1 zastąpił Roberta Doornbosa na stanowisku trzeciego kierowcy w zespole Jordan.

</doc>
<doc id="1432893" url="https://pl.wikipedia.org/wiki?curid=1432893" title="ISAP">
ISAP



</doc>
<doc id="1432894" url="https://pl.wikipedia.org/wiki?curid=1432894" title="Internetowy System Informacji Prawnej">
Internetowy System Informacji Prawnej



</doc>
<doc id="1432895" url="https://pl.wikipedia.org/wiki?curid=1432895" title="ISIP">
ISIP



</doc>
<doc id="1432899" url="https://pl.wikipedia.org/wiki?curid=1432899" title="Makagiga">
Makagiga



</doc>
<doc id="1432902" url="https://pl.wikipedia.org/wiki?curid=1432902" title="OPOCE">
OPOCE



</doc>
<doc id="1432903" url="https://pl.wikipedia.org/wiki?curid=1432903" title="USS United States (1797)">
USS United States (1797)

USS United States – amerykańska trójmasztowa fregata z okresu wojen napoleońskich i XIX wieku. Jedna z jednostek należących do pierwszych sześciu fregat US Navy, zbudowanych zgodnie z uchwaloną przez kongres w 1794 roku ustawą morską. Pierwszy zwodowany okręt United States Navy.
Historia.
27 marca 1794 kongres USA przyjął uchwałę przyznającą środki na budowę jednostek, które miały stać się trzonem tworzonej marynarki wojennej. Stępkę pod budowę okrętu położono w lecie 1795 w stoczni w Filadelfii. Zwodowany został 10 maja 1797, wszedł do służby w lipcu 1797. W lipcu 1798 w związku z trwającą wojną francusko-amerykańską został skierowany wraz z innymi okrętami w rejon Karaibów. Podczas rejsu okręt zdobył dwie niewielkie francuskie jednostki. Okręt powrócił na wody karaibskie w lutym 1799 i zatopił niewielką uzbrojoną w sześć dział francuską jednostkę. Zdobył także kolejny francuski okręt. W listopadzie 1799 okręt udał się do Francji aby z amerykańskimi negocjatorami pokojowymi na pokładzie. Okręt został wycofany ze służby 6 czerwca 1801. Ponowne wejście do służby nastąpiło w 1809.
W 1812 wziął udział w wojnie brytyjsko-amerykańskiej. 25 października 1812, na południe od Azorów spotkał brytyjską fregatę HMS „Macedonian”. Doszło do bitwy morskiej, w wyniku której „Macedonian” niezdolny do manewrowania i ze 104 zabitymi na pokładzie musiała się poddać.
„United States” ponownie został wycofany ze służby w czerwcu 1819. W 1824 okręt przez trzy lata działał w ramach Eskadry Pacyfiku, głównie u wybrzeży Filipin. W latach 1833–1838 jednostkę przydzielono do Eskadry Morza Śródziemnego. Po remoncie w 1841 okręt został ponownie przydzielony do Eskadry Pacyfiku, gdzie został jednostką flagową.
20 kwietnia 1861 okręt został zdobyty przez Konfederatów i przemianowany na CSS „United States”. W maju 1862 okręt został zatopiony przez Konfederatów, a następnie wydobyty przez oddziały Unii. W 1865 podjęto decyzję o rozebraniu okrętu, które zakończono w 1866.

</doc>
<doc id="1432904" url="https://pl.wikipedia.org/wiki?curid=1432904" title="Zobowiązanie wymagalne">
Zobowiązanie wymagalne

Zobowiązanie wymagalne – bezsporne zobowiązanie, którego termin płatności minął, a które nie zostało przedawnione lub umorzone.

</doc>
<doc id="1432905" url="https://pl.wikipedia.org/wiki?curid=1432905" title="Thomas Dooley">
Thomas Dooley

Thomas Dooley (ur. 12 maja 1961 w Bechhofen w Niemczech) – amerykański piłkarz grający na pozycji środkowego obrońcy lub defensywnego pomocnika.
Kariera klubowa.
Dooley urodził się w Niemczech w rodzinie amerykańsko-niemieckiej. Ojciec stacjonował w Niemczech jako żołnierz armii amerykańskiej, a matka pochodzi właśnie z tego kraju. Karierę piłkarską rozpoczął w małym amatorskim klubie o nazwie TuS Bechhofen, wywodzącym się z rodzinnej miejscowości. W 1984 roku został piłkarzem drugoligowego FC Homburg, a 9 sierpnia zadebiutował w jego barwach w lidze w zremisowanym 0:0 wyjazdowym spotkaniu z Fortuną Köln. Szybko przebił się do podstawowego składu Homburga, a w sezonie 1985/1986 z 13 golami był jego najlepszym strzelcem i przyczynił się do awansu klubu do pierwszej ligi. W niej swoje pierwsze spotkanie rozegrał 18 sierpnia przeciwko KFC Uerdingen 05 (0:2). W 1987 roku utrzymał się z Homburgiem w lidze, ale w 1988 przeżył z nim degradację o klasę niżej.
Latem 1988 po spadku Homburga Dooley przeszedł do 1. FC Kaiserslautern. Swój pierwszy sukces z nowym zespołem osiągnął w sezonie 1989/1990, gdy sięgnął z nim po Puchar Niemiec. Z kolei w sezonie 1990/1991 po raz pierwszy w karierze został mistrzem kraju, a jego dorobek w mistrzowskim sezonie wyniósł 23 mecze i 4 gole. Jesienią 1991 wystąpił w rozgrywkach Ligi Mistrzów, jednak „Czerwone Diabły” uległy w drugiej rundzie Barcelonie w dwumeczu. W Kaiserslautern grał do końca 1993 roku i wtedy też przeszedł do Bayeru 04 Leverkusen. W jego barwach po raz pierwszy wystąpił jednak w sezonie 1994/1995, a debiut w drużynie „Aptekarzy” miał miejsce 19 sierpnia przeciwko Kaiserslautern (0:1). W Bayerze Amerykanin spędził tylko jeden sezon i w 1996 roku przeszedł do FC Schalke 04 (debiut: 12 sierpnia w wygranym 1:0 meczu z 1. FC Köln). W 1997 roku jako rezerwowy sięgnął z Schalke po Puchar UEFA (nie wystąpił w finałowych meczach z Interem Mediolan). W Niemczech Thomas grał do jesieni tamtego roku i w Bundeslidze rozegrał łącznie 199 spotkań, w których zdobył 20 goli.
W drugiej połowie 1997 roku Dooley wyjechał do Stanów Zjednoczonych i został zawodnikiem klubu tamtejszej Major League Soccer, Columbus Crew. Za rok 1997 został wybrany do Jedenastki Sezonu MLS, a rok później powtórzył to osiągnięcie. W 1998 dotarł z Columbus do finału US Open Cup. W 2000 roku został wytransferowany do New York MetroStars w zamian za Mike’a Duhaneya. W zespole z Nowego Jorku Dooley grał przez jeden sezon, a po nim zakończył piłkarską karierę w wieku 39 lat. Po zakończeniu kariery przez rok szkolił zawodników 1. FC Saarbrücken (sezon 2002/2003).
Kariera reprezentacyjna.
W 1992 roku Dooley otrzymał obywatelstwo Stanów Zjednoczonych i 30 maja tamtego roku zadebiutował w reprezentacji tego kraju w wygranym 3:1 towarzyskim spotkaniu z Irlandią. W 1994 roku został powołany przez Velibora Milutinovicia do kadry na Mistrzostwa Świata, których gospodarzem było USA. Tam był podstawowym zawodnikiem swojej drużyny i wystąpił we wszystkich czterech meczach: grupowych ze Szwajcarią (1:1), z Kolumbią (2:1) i z Rumunią (0:1) oraz w 1/8 finału z Brazylią (0:1). Z kolei w 1998 roku na Mundialu we Francji zaliczył trzy spotkania: z Niemcami (0:2), z Iranem (1:2) oraz z Jugosławią (0:1). Swój ostatni mecz w drużynie narodowej Thomas rozegrał 21 lutego 1999 przeciwko Chile (2:1). Łącznie wystąpił w niej 81 razy i zdobył 7 goli.

</doc>
<doc id="1432906" url="https://pl.wikipedia.org/wiki?curid=1432906" title="Emeryk Arpadowicz">
Emeryk Arpadowicz



</doc>
<doc id="1432920" url="https://pl.wikipedia.org/wiki?curid=1432920" title="Historyczne Bitwy (seria)">
Historyczne Bitwy (seria)



</doc>
<doc id="1432921" url="https://pl.wikipedia.org/wiki?curid=1432921" title="Murakami">
Murakami



</doc>
<doc id="1432928" url="https://pl.wikipedia.org/wiki?curid=1432928" title="Ilia Bozoljac">
Ilia Bozoljac



</doc>
<doc id="1432930" url="https://pl.wikipedia.org/wiki?curid=1432930" title="Ivan Ilczyszyn">
Ivan Ilczyszyn



</doc>
<doc id="1432933" url="https://pl.wikipedia.org/wiki?curid=1432933" title="Wojciech Winnik">
Wojciech Winnik

Wojciech Winnik (ur. 5 października 1984 w Suwałkach) – polski siatkarz, grał na pozycji atakującego. Od 2015 prezes klubu Ślepsk Suwałki. Po ukończeniu sezonu 2018/2019 postanowił zakończyć siatkarską karierę.
Sukcesy klubowe.
Mistrzostwa Polski Młodzików:
Mistrzostwo I Ligi:

</doc>
<doc id="1432934" url="https://pl.wikipedia.org/wiki?curid=1432934" title="Endre Makai">
Endre Makai

Endre Makai (ur. 3 stycznia 1884 w Temesvárze, zm. 30 stycznia 1972 w Budapeszcie) – węgierski lekarz chirurg.
W pracy z 1928 roku scharakteryzował rodzaj zapalenia tkanki tłuszczowej, wcześniej opisany przez Maxa Rothmanna. Choroba ta określana jest dziś jako zespół Rothmanna-Makaia.

</doc>
<doc id="1432935" url="https://pl.wikipedia.org/wiki?curid=1432935" title="Temesvár">
Temesvár



</doc>
<doc id="1432937" url="https://pl.wikipedia.org/wiki?curid=1432937" title="Specjalności lekarskie">
Specjalności lekarskie



</doc>
<doc id="1432938" url="https://pl.wikipedia.org/wiki?curid=1432938" title="Alan Toccaceli">
Alan Toccaceli

Alan Toccaceli (ur. 14 kwietnia 1983) – sanmaryński piłkarz występujący na pozycji pomocnika lub napastnika, dwukrotny reprezentant San Marino.
Kariera.
Pod koniec lat 90. trenował w akademii klubu AC Cesena. Podczas kariery na poziomie seniorskim występował w klubach Campionato Sammarinese oraz we włoskich zespołach z amatorskich kategorii rozgrywkowych. Rozegrał 2 mecze w reprezentacji San Marino. W 2014 roku został skazany na rok więzienia w zawieszeniu za kradzieże i sfałszowanie podpisu na czeku.

</doc>
<doc id="1432940" url="https://pl.wikipedia.org/wiki?curid=1432940" title="Krążowniki typu K">
Krążowniki typu K



</doc>
<doc id="1432942" url="https://pl.wikipedia.org/wiki?curid=1432942" title="Sekwoja wiecznie zielona">
Sekwoja wiecznie zielona



</doc>
<doc id="1432943" url="https://pl.wikipedia.org/wiki?curid=1432943" title="Dekanat Krosno Odrzańskie">
Dekanat Krosno Odrzańskie

Dekanat Krosno Odrzańskie – jeden z 30 dekanatów należący do diecezji zielonogórsko-gorzowskiej, metropolii szczecińsko-kamieńskiej, Kościoła rzymskokatolickiego w Polsce.

</doc>
<doc id="1432945" url="https://pl.wikipedia.org/wiki?curid=1432945" title="Brzeziny (Zakopane)">
Brzeziny (Zakopane)

Brzeziny – niewielka polana położona wśród lasów przy drodze Oswalda Balzera, łączącej Zakopane i Jaszczurówkę z Morskim Okiem w Tatrach Wysokich.
Brzeziny położone są na wysokości 1024 m n.p.m., ok. 500 m od Toporowego Stawu Niżniego i miejsca nieopodal wylotu Doliny Suchej Wody Gąsienicowej, w którym Sucha Woda zmienia kierunek z północnego na wschodni. Znajdują się 8,2 km od Zakopanego, przy skrzyżowaniu drogi Oswalda Balzera z drogą do wsi Murzasichle, w granicach Tatrzańskiego Parku Narodowego (obszar ochrony ścisłej Toporowe Stawy).
Na polanie stoi leśniczówka, należąca niegdyś do dóbr Szaflary. Leśniczym był w niej przez 26 lat Władysław Pogrzeba. Na wschód od leśniczówki (400 m szosą, na wysokości 1005 m) na południe odbija droga na Halę Gąsienicową zamknięta dla ruchu drogowego i oznaczona czarnymi znakami szlaku turystycznego. Przy leśniczówce znajduje się przystanek autobusowy. Na zachód od polany przepływa mający tu swoje źródło Chowańców Potok, dopływ Porońca.

</doc>
<doc id="1432948" url="https://pl.wikipedia.org/wiki?curid=1432948" title="Nicola Ciacci">
Nicola Ciacci

Nicola Ciacci (ur. 7 lipca 1982 w San Marino) – sanmaryński piłkarz występujący na pozycji pomocnika lub napastnika, reprezentant San Marino w latach 2003–2011.
Kariera klubowa.
Ciacci występował w sanmaryńskich klubach SS Pennarossa (mistrzostwo i Superpuchar San Marino) i Serenissima Juvenes Dogana oraz we włoskich zespołach Polisportiva Forsempronese, Belligotti Calcio Pesaro, Lunano Calcio i US Badia Tedalda.
Kariera reprezentacyjna.
W reprezentacji San Marino zadebiutował 20 sierpnia 2003 w meczu towarzyskim z Liechtensteinem (2:2), w którym zdobył gola. Łącznie w latach 2003–2011 w drużynie narodowej rozegrał 17 meczów, strzelając 1 bramkę.

</doc>
<doc id="1432953" url="https://pl.wikipedia.org/wiki?curid=1432953" title="Jan Karoń">
Jan Karoń

Jan Karoń (ur. 6 lutego 1919 w Dłużcu koło Olkusza, zm. 13 sierpnia 2008 w Lexington, w stanie Kentucky, USA) – skrzypek, polski artysta lutnik, współzałożyciel Stowarzyszenia Polskich Artystów Lutników.
Absolwent Akademii Muzycznej w Warszawie (klasa Wacława Romualda Kochańskiego). Po zakończeniu II wojny światowej przez 20 lat grał w Filharmonii Narodowej. W 1958 wyjechał na stypendium do Paryża, uczyć się lutnictwa w pracowni mistrza Etienne Vatelota. W 1959 otworzył w Warszawie własną pracownię lutniczą. W latach 1968–1986 był drugim skrzypkiem Orkiestry Symfonicznej w Houston. W tym samym czasie prowadził pracownię lutniczą – powierzano mu do restauracji cenne egzemplarze skrzypiec, w tym także Stradivariusa.
Autor artykułów z dziedziny lutnictwa. Swoją wiedzę i doświadczenie spisał w książce "Poznaj swoje skrzypce", która stała się kompendium wiedzy dla skrzypków i lutników i w 1997 została wydana w USA pod tytułem "Know your own violin".
Był również poetą. Jego wiersze ukazały się w tomiku pt. "Na Jednej Strunie".

</doc>
<doc id="1432955" url="https://pl.wikipedia.org/wiki?curid=1432955" title="Krasnyj Putiłowiec">
Krasnyj Putiłowiec



</doc>
<doc id="1432956" url="https://pl.wikipedia.org/wiki?curid=1432956" title="Zakład Putiłowski">
Zakład Putiłowski



</doc>
<doc id="1432957" url="https://pl.wikipedia.org/wiki?curid=1432957" title="Gregory Crewdson">
Gregory Crewdson

Gregory Crewdson (ur. 26 września 1962) – amerykański fotograf, znany ze swych surrealistycznych kompozycji oraz misternie wykonanych i przygotowywanych scen osadzonych w realiach małych miasteczek i przedmieść Nowej Anglii.
Crewdson urodził się w Park Slope, na przedmieściach Brooklynu. Jako nastolatek, był wokalistą zespołu The Speedies, który podbił Nowy Jork, wykonywaniem coverów zespołu Preston North End. Największym hitem zespołu była piosenka „Let Me Take Your Foto” („Pozwól mi zrobić ci zdjęcie”) co okazało się być dla Crewdsona proroczym. W roku 2005 firma Hewlett-Packard wykorzystała piosenkę w reklamie swych aparatów cyfrowych.
W połowie lat osiemdziesiątych Crewdson rozpoczął studia na Uniwersytecie Stanu Nowy Jork w Purchase (Purchase College). Otrzymał stopień magistra ("Master of Arts") na Uniwersytecie Yale. Związany jest z kilkoma amerykańskimi uczelniami niepublicznymi: Sarah Lawrence College, Vassar College, Cooper Union i Uniwersytetem Yale (gdzie od 1993 prowadził zajęcia fakultatywne).
Jego prace wystawiane są w Nowym Jorku w Luhring Augustine Gallery, a w Londynie w galerii White Cube.

</doc>
<doc id="1432960" url="https://pl.wikipedia.org/wiki?curid=1432960" title="Supercopa de España">
Supercopa de España



</doc>
<doc id="1432961" url="https://pl.wikipedia.org/wiki?curid=1432961" title="Rodziński">
Rodziński

Znane postacie noszące nazwisko "Rodziński":

</doc>
<doc id="1432962" url="https://pl.wikipedia.org/wiki?curid=1432962" title="Klasztor Louka">
Klasztor Louka

Klasztor Louka (; ) – zabytkowy klasztor premonstratensów, w Znojmie nad Dyją (Czechy, kraj południowomorawski), barokowy gmach wybudowany po 1748, na miejscu wcześniejszego, z XII w.
Historia.
Bogato uposażona z 1190 fundacja księcia znojemskiego Konrada II Otto i jego matki. W latach świetności jeden z największych i najważniejszych klasztorów w tej części Europy. Poważnie zniszczony podczas wojen husyckich 1419-36. Zrujnowany klasztor rozpoczęto odbudowywać w 1748. Niestety, budowy nie ukończono, w wyniku reform józefińskich, w 1784 klasztor objęła kasata. Unikalną bibliotekę przeniesiono do klasztoru na Strahowie. Nowy rozdział historii przeznaczenia i użytkowania tego wspaniałego gmachu, otwiera najpierw fabryka tytoniu, następnie, niemal do końca XX w. klasztor zaadaptowano na wojskowe koszary (w XIX wieku przez pewien czas działała tutaj c. i k. Techniczna Akademia Wojskowa).
Dziś.
Od 1993 w klasztorze produkowane jest wino "Znovin Znojmo", a w przepastnych jego podziemiach znajdują się jedne z największych w Europie piwnic do leżakowania wina. Przechowuje się tu około 1 mln. butelek znojemskiego wina. Niewątpliwą atrakcją jest Muzeum Wina. Jednak większa część klasztornego kompleksu pozostaje nadal nie wykorzystana i oczekuje na odpowiedniego mecenasa i inwestora.
Kościół klasztorny.
Najcenniejszym zabytkiem klasztoru (unikalnym w skali całego kraju), jest ukryta w podziemiach romańsko-gotycka kaplica Wniebowzięcia Najświętszej Maryi Panny i św. Wacława.

</doc>
<doc id="1432966" url="https://pl.wikipedia.org/wiki?curid=1432966" title="Polichlorowane dibenzodioksyny">
Polichlorowane dibenzodioksyny



</doc>
<doc id="1432969" url="https://pl.wikipedia.org/wiki?curid=1432969" title="Analityka medyczna">
Analityka medyczna



</doc>
<doc id="1432972" url="https://pl.wikipedia.org/wiki?curid=1432972" title="Polimedes z Argos">
Polimedes z Argos

Polimedes z Argos – rzeźbiarz grecki ze szkoły argiwskiej aktywny w pierwszej połowie VI wieku p.n.e.
Znany jest z częściowo uszkodzonej sygnatury wykutej na bazie dwóch marmurowych posągów kurosów identyfikowanych z mitologicznymi bliźniakami Kleobisem i Bitonem lub Dioskurami, dedykowanych ok. 590 p.n.e. w okręgu Apollina w Delfach. Jednak kłopoty z odczytaniem uszkodzonej inskrypcji sprawiają, że sprawa autorstwa posągów dla wielu historyków sztuki jest bardzo dyskusyjna.

</doc>
<doc id="1432973" url="https://pl.wikipedia.org/wiki?curid=1432973" title="Owca Dolly">
Owca Dolly

Owca Dolly (5 lipca 1996 – 14 lutego 2003) – owca domowa, pierwsze zwierzę sklonowane z komórek somatycznych dorosłego osobnika metodą transferu jąder komórkowych. Dolly została sklonowana przez naukowców z Instytutu Roslin we wsi Roslin pod Edynburgiem w Szkocji – Iana Wilmuta i Keitha Campbella wraz z zespołem. Urodzona 5 lipca 1996 roku Dolly przeżyła nieco ponad 6,5 roku.
Komórki będące źródłem materiału genetycznego do klonowania (pierwowzór klona) zostały pobrane z gruczołu mlekowego dorosłej owcy rasy Finn-Dorset. Wyodrębniono z nich jądra komórkowe, które z kolei przeniesiono metodą transferu jądrowego do wcześniej pozbawionych jąder komórek jajowych owcy rasy Scottish Blackface. Udowodniono w ten sposób możliwość sklonowania całego organizmu na podstawie materiału genetycznego (z małymi wyjątkami) pobranego z dowolnej części jego ciała, z komórek w pełni zróżnicowanych somatycznie, które były zdolne odzyskać swoją pluripotencjalność i w rezultacie zapoczątkować rozwój całego organizmu. Tym niemniej pierwszymi sklonowanymi zwierzętami ze zróżnicowanych komórek, przy pionierskim użyciu metody transferu jąder komórkowych, były Megan i Morag – owce sklonowane w 1995 roku z komórek blastocysty, pochodzących jednak z hodowli komórkowej, a nie bezpośrednio od innego, żyjącego zwierzęcia.
Dolly, sklonowaną z komórek gruczołu mlekowego (wymienia), nazwano imieniem piosenkarki country Dolly Parton, co było żartobliwym nawiązaniem do jej dużego biustu.
Narodziny.
Dolly była wynikiem długiego programu badawczego prowadzonego w Instytucie Roslin, a sponsorowanego przez brytyjskie Ministerstwo Rolnictwa, Rybołówstwa i Żywności oraz częściowo przez firmę biotechnologiczną PPL Therapeutics. Dolly sklonowano metodą transferu jąder komórkowych (komórek somatycznych), polegającą na mechanicznym przeniesieniu (za pomocą mikropipety) jądra z komórki somatycznej (pochodzącej od dawcy materiału genetycznego, „matrycy” klona) do pozbawionego własnego jądra oocytu tego samego gatunku. Powstała komórka chimeryczna była następnie stymulowana do podziałów krótkim impulsem elektrycznym, co doprowadziło do powstania blastocysty (jak w rozwijającej się zygocie). Rozwój blastocysty był monitorowany i po sześciu dniach, gdy uzyskano pewność jej normalnego rozwoju, została ona wszczepiona do macicy matki zastępczej. W eksperymencie, z 277 przeprowadzonych fuzji powstało 29 zarodków, które wszczepiono matkom zastępczym (często po 2–3 na jedną). W przypadku zarodka, który miał stać się Dolly, po 45 dniach stwierdzono prawidłowe zawiązanie się ciąży i rozwój płodu, i przez następne 100 dni ciąży ultrasonograficznie monitorowano jej przebieg. Ciąża przebiegała, w odróżnieniu od znanych przypadków klonowanych zwierząt, bez powikłań i w jej rezultacie na świat przyszła całkowicie zdrowa owca – Dolly.
Powstały w następstwie organizm był genetyczną kopią organizmu-dawcy komórek somatycznych. Jednak identyczność genetyczna dotyczy w takim wypadku tylko DNA jądrowego. Mitochondria, semi-autonomiczne organella komórkowe z własnym materiałem genetycznym (mtDNA), pochodzą od dawcy komórki jajowej.
W eksperymencie komórki jajowe pochodziły od owiec rasy Scottish Blackface, o charakterystycznych, czarnych pyskach. Matka zastępcza również była rasy Scottish Blackface. Klonowany materiał genetyczny (jądro komórkowe) pobrano od owcy rasy Finn-Dorset o białym umaszczeniu. Ponieważ u owiec czarne pyski są dziedziczone dominująco, wystąpienie takiej cechy u jagnięcia natychmiast wykazałoby niepowodzenie eksperymentu i oznaczałoby, że część cech została przejęta od dawcy komórki jajowej, a nie owcy-matrycy klona.
Rok przed narodzinami Dolly ten sam zespół zdołał sklonować owcę z komórek zarodka, jednak nie zostało to uznane za przełomowe osiągnięcie, gdyż klonowanie kręgowców z komórek zarodka było znane od 1958 roku, kiedy sklonowano w ten sposób żabę z gatunku "Xenopus laevis".
Dolly była więc pierwszym zwierzęciem (ssakiem) sklonowanym z komórek osobnika dorosłego, jakkolwiek zastosowana metoda klonowania miała małą wydajność – Dolly (eksperyment oznaczony 6LL3) była jedyną udaną próbą na 277 przeprowadzonych.
Życie.
Dolly całe swoje życie spędziła w Instytucie Roslin, gdzie nieustannie była obiektem uwagi mediów. W Instytucie została skojarzona z trykiem rasy Welsh Mountain o imieniu David, w wyniku czego przyszło na świat sześć jagniąt. Pierwsze z nich urodzone w kwietniu 1998 roku nazwano Bonny. Następnego roku urodziły się bliźnięta, a kolejny rok później trojaczki.
W roku 2001 pięcioletnia wówczas Dolly zaczęła cierpieć z powodu zapalenia stawu w lewej tylnej nodze. Schorzenie to występuje u owiec, jednak zwykle nie pojawia się u zwierząt młodszych niż dziesięcioletnie. Dotyczy także raczej przednich nóg. Nie było jasne, czy tak wczesne wystąpienie zapalenia stawu u Dolly mogło być wynikiem klonowania. Zauważono jednak, że będąca w szczególnej uwadze mediów i gości Dolly cierpiała na nadwagę, co w połączeniu z nienaturalnym zwyczajem stawania na tylnych nogach podczas proszenia o smakołyki, mogło doprowadzić do wcześniejszego wystąpienia zapalenia w nietypowym miejscu. Także późniejsze badania różnych sklonowanych zwierząt dowiodły, że 77% z nich nie miało żadnych problemów ze zdrowiem. Zapalenie stawów Dolly udało się zwalczyć za pomocą leków przeciwzapalnych.
Śmierć.
14 lutego 2003 roku Dolly została uśpiona z powodu postępującej choroby płuc. Owce rasy Finn Dorset dożywają zwykle 12–15 lat, Dolly miała niecałe 7. Wywołało to dyskusję na temat wpływu klonowania na zdrowie klonów. W przypadku Dolly sekcja zwłok wykazała, że cierpiała ona na formę raka płuc zwaną Jaagsiekte – powszechną chorobę owiec powodowaną przez retrowirusa JSRV. Choroba ta u Dolly nie miała jednak żadnego związku z klonowaniem, ponieważ trzy lata wcześniej spowodowała ona śmierć innej sklonowanej owcy w stadzie – Cedrica, co było dowodem na to, że ten łatwo przenoszony przez kontakt bezpośredni wirus jest obecny w populacji owiec z Instytutu Roslin. W marcu 2000 chorobę wykryto także u Moraga, owcy sklonowanej z komórek kultywowanych, która długi czas przebywała z Dolly w jednej zagrodzie. Dolly poddano izolacji razem z jej pierwszym jagnięciem Bonny, jednak gdy chorobę potwierdzono we wrześniu w całym jej drugim miocie, zaniechano izolacji mając pewność, że Dolly także jest nosicielem wirusa. Sprawę utrudniał brak opracowanych metod wykrywania wirusa bezpośrednio we krwi, jak i brak skutecznych szczepionek oraz metod leczenia. Dolly zapewniono odpowiednią opiekę i wzmożony nadzór weterynaryjny. Pierwsze objawy choroby wykryto 10 lutego, gdy owca zaczęła kaszleć. Tomografia komputerowa i inne badania potwierdziły obecność rozwijającego się guza, wobec tego, by skrócić ewentualne cierpienia zwierzęcia, Dolly uśpiono podając jej zwiększoną dawkę środków znieczulających.
Pojawiły się także opinie, że czynnikiem uwikłanym we wczesną śmierć Dolly mogło być przedwczesne starzenie, będące wynikiem klonowania. Sugerowano, że Dolly była już „stara” w momencie narodzin. Faktycznie, badania przeprowadzone gdy Dolly miała jeden rok ujawniły, że jej telomery, struktury chromosomalne związane z procesami starzenia i będące molekularnym wskaźnikiem starzenia się, są krótsze niż spodziewane dla owcy w jej wieku, co wskazywałoby, że jej materiał genetyczny jest „starszy” niż wynikałoby to z jej wieku biologicznego. Jednak w następnych latach, kolejne badania na większych grupach zwierząt ujawniły, że telomery odtwarzają swoją długość po procesie transferu jąder, a bydło domowe sklonowane z komórek płodowych ma telomery normalnej długości. Z kolei bydło domowe sklonowane z komórek somatycznych ma je nawet nieco dłuższe (nawet te osobniki bydła domowego, które zdechły zaraz po urodzeniu wskutek powikłań w życiu płodowym i okołoporodowych). Naukowcy domniemywają, że krótsze telomery w przypadku Dolly mogły być wynikiem różnic gatunkowych, będących źródłem odmiennych reakcji komórkowych na proces klonowania, a także że proces ich odtwarzania po transferze jądra mógł być różny w zależności od typu komórek użytych w tym procesie. Telomery Dolly, mimo że miały o 20% mniejszą długość niż u młodych owiec w tym samym wieku, nie były jednak tak krótkie jak u owiec starych. Także dodatkowe badania nie wykazały żadnych oznak przedwczesnego starzenia się. Analizy pośmiertne również nie ujawniły jakichkolwiek dowodów na to, że śmierć Dolly była przedwczesna, ponieważ była ona klonem.
Następstwa.
Od czasów Dolly z powodzeniem sklonowano inne ssaki: bydło domowe, konie, świnie, myszy, koty i psy, a także organizmy transgeniczne. Klonowanie niektórych gatunków stało się techniką rutynową, po pewnym czasie również dostępną komercyjnie dla klientów, tym niemniej wielu wciąż nie udało się sklonować, a także nie są znane wszystkie szczegóły będące naukową podstawą technik klonowania. W dalszym ciągu rozpatrywane są ewentualne zalety i wady klonowania oraz możliwości zastosowania tej techniki, np. do zwiększenia populacji ginących gatunków. Sklonowanie Dolly rozpoczęło także na nowo dyskusję etyczną nad moralnością procesu klonowania, także w aspekcie potencjalnego klonowania ludzi.
Komentarze naukowców i prasy.
Eksperyment natychmiast został skomentowany przez środowisko naukowe. W tym samym numerze pisma „Nature”, w którym obwieszczono narodziny Dolly, ukazał się komentarz z konkluzją, że „być może w przyszłości określeniem zbioru owiec nie będzie już dłużej stado, ale klony”.
Przeglądowe artykuły opublikowały także pisma opiniotwórcze, jak amerykański „Time”. W numerze z marca 1997 roku, którego bohaterkami okładki były owcze klony, ukazał się (równolegle z innymi artykułami dotyczącymi tematu) „Raport specjalny na temat klonowania”. Przyrównano w nim sklonowanie Dolly do boskiej kreacji Ewy z żebra Adamowego, podkreślano, że natura potrzebuje pomocy. Żartobliwie przyrównywano także Iana Wilmuta, „człowieka który stworzył życie z części innego dorosłego organizmu”, do Shelleyowskiego doktora Frankensteina. W innym roztaczano wizje i sugerowano potencjalną możliwość klonowania geniuszy. Nawiązania do potencjalnej możliwości klonowania ludzi pojawiły się niemalże natychmiast. Pędu wydarzeniom nadało kolejne doniesienie, niewiele później po Dolly, o sklonowaniu dwóch rezusów (także z użyciem technologii transferu jąder komórkowych) w laboratorium w Oregonie. Szybko rozwijający się bieg wypadków (bez zwracania uwagi na użycie stosunkowo nieefektywnej technologii) skłonił do przewidywań, że klonowanie człowieka z komórek dorosłego osobnika to kwestia 10 lat.
Zastrzeżenia co do powodzenia eksperymentu.
Po ogłoszeniu szczegółów na temat klonowania Dolly niektórzy naukowcy (m.in. Walter Gilbert czy Norton Zinder) zgłosili zastrzeżenia co do tego, czy Dolly w ogóle była klonem (do porównania Dolly z jej „genetyczną matką” użyto wyłącznie DNA jądrowego, ale już nie mitochondrialnego), na ile metoda klonowania była naukowo wiarygodna (według krytyki w eksperymencie brakowało kilku istotnych kontroli) i czy eksperyment nie był dziełem przypadku, bowiem Dolly była efektem jednego udanego eksperymentu na kilkaset przeprowadzonych. Nie zaprzeczano faktom całkowicie, ale wskazywano na potencjalne braki, które przy eksperymencie tak doniosłym winny być całkowicie wykluczone. Jednak Wilmut, udostępniający wszystkie próbki do ewentualnych testów, miał też silne poparcie u naukowców, którzy uznali, że jego dowody są wystarczające.
Kilka miesięcy po Dolly zespół z Roslin Institute ogłosił kolejny sukces: sklonowanie transgenicznych owiec (Polly i Molly), będących nosicielami ludzkich genów czynnika IX krzepnięcia krwi. Ponieważ także te klony powstały przy pomocy metody transferu jąder komórkowych komórek somatycznych (tym razem użyto fibroblastów pochodzenia płodowego), eksperymentem tym udowodniono wiarygodność samej metody klonowania. Jednak Norton Zinder i Vittorio Sgaramella podtrzymali swoją krytykę. Wskazano ponownie na: brak kontroli z mitochondrialnym DNA, użycie płodowych komórek jako donorów jądra w kolejnych eksperymentach i nie zachowanie „genetycznej matki” przy życiu lub fragmentów jej tkanek do kontroli. Wytykano także, że żadne z zapowiadanych klonowań (krów) nie doszło do skutku, a sam Wilmut ogłosił, że klonowania owiec z użyciem tych samych typów komórek nie będą powtarzane.
Wszelkie wątpliwości zostały rozwiane niecałe 2 lata później, gdy doniesiono o innych sklonowanych zwierzętach (m.in. rezusach, myszy Cumulinie, bydle domowym, kolejnych owcach). Wykonano także porównanie DNA mitochondrialnego owiec klonowanych w Roslin (Dolly i dziewięciu kolejnych), które jednoznacznie wykazało, że Dolly była klonem względem genów jądrowych, a jej mitochondria pochodziły od dawcy komórek jajowych.
Autorstwo eksperymentu.
Wyjątkowe zainteresowanie mediów owcą Dolly, jak i osobą Iana Wilmuta jako „ojca” eksperymentu, wywołało także trwającą kilka lat debatę nad rzeczywistym autorstwem sukcesu. Pojawiły się zarzuty, że Ian Wilmut – kierownik zespołu badawczego – przypisał sobie większy udział w eksperymencie, niż miało to miejsce w rzeczywistości. On sam jednak podkreślał, że jego rola polegała głównie na kierowaniu pracami i nadzorze nad nimi oraz pozyskiwaniu funduszy, i że to Keith Cambell, a szczególnie jego wkład intelektualny, zasłużył na większe uznanie. To oświadczenie Wilmuta rozgoryczyło z kolei Billa Ritchiego, technika laboratoryjnego zespołu, który w wywiadzie dla dziennika „The Guardian” stwierdził, że jego udział w eksperymencie powinien zostać bardziej odnotowany, gdy tymczasem nie został on w ogóle ujęty jako autor publikacji o Dolly. Podkreślono także, że czasopismo „Nature”, niefrasobliwie publikując komentarze o rzekomym zagarnianiu całego udziału przez Wilmuta, przyczyniło się do zaognienia sytuacji, aż w końcu stwierdziło, że każdy z autorów wymienionych w publikacji, spełnił kryteria autorstwa doniesienia naukowego.
Mass media, popkultura i sztuka.
Zaraz po obwieszczeniu sukcesu eksperymentu sklonowania Dolly, media na całym świecie skupiły na niej swoją uwagę. Podobnie całe jej życie było pilnie obserwowane przez dziennikarzy. W szczególności w Stanach Zjednoczonych temat był poruszany przez wszelkiego rodzaju środki przekazu.
Wydarzenie szybko stało się inspiracją dla popkultury oraz reklam. Już kilka dni później stacje telewizyjne emitowały reklamy wykorzystujące popularność odkrycia. Jedna z nich prezentowała grupkę stereotypowo wykreowanych naukowców (białe fartuchy, rozwiane włosy, silne okulary) podrzucających bezwładną owcę i mamroczących coś, imitując szkocki akcent. Hasło przewodnie reklamy brzmiało: "Ostatnio stworzono nową historię poprzez cud klonowania", a w kolejnej wersji: "Rok 1997 doświadczył dwóch cudów", pierwszy to prezentowana wcześniej 'Dolly' "rodem ze Szkocji". Drugi to "niewiarygodne 6,99$ – za dowolną pizzę, dowolnej wielkości" – reklamowany produkt sieci restauracji.
Natomiast w 2002 odbyła się premiera trzyaktowej opery Steve'a Reicha pt."Three Tales" – będąca odpowiedzią na rozwój współczesnej technologii. Trzeci akt traktował o Dolly i klonowaniu.
Opinia publiczna.
W następnych miesiącach po sklonowaniu Dolly okazało się, że wnioski i perspektywy wynikające z tego eksperymentu, przez opinię publiczną zostały przyjęte negatywnie i podejrzliwie. Zdaniem naukowców duży udział miała w tym ignorancja środowisk nienaukowych, brak wykształcenia i niedostatek informacji lub było to wynikiem zbyt wybujałej reakcji, typowej dla opinii publicznej, a napędzanej przez media. Sklonowanie Dolly nie przyczyniło się do postawienia nowych pytań dotyczących etycznych aspektów klonowania, a pytania które się pojawiły były zadawane już wcześniej przy innych okazjach. Sukces Dolly posłużył jedynie do propagowania kwestii związanych z klonowaniem organizmów i ponownego ich rozpatrzenia.
Następstwa prawne.
Na narodziny Dolly i sklonowanie rezusów, które miało miejsce niedługo potem, zareagował ówczesny prezydent USA Bill Clinton. Zablokował on sponsorowanie badań nad klonowaniem człowieka z funduszy federalnych, a także zaproponował moratorium w sprawie opłacania badań na ten temat przez osoby prywatne, jednak nie zostało ono przyjęte w żadnym z kilkukrotnych głosowań w amerykańskim parlamencie, które odbyły się w następnych latach. Clinton zażądał także raportu od Narodowej Komisji Bioetyki ("National Bioethics Advisory Commission"). Jego działania spotkały się z raczej drwiącym przyjęciem przez dobrze wykształconą klasę średnią w USA.
Cięcia w funduszach dotknęły także Instytut Roslin, którego projekty badawcze na temat klonowania były w przeważającej części opłacane przez rząd brytyjski. Miesiąc po ogłoszeniu sukcesu sklonowania Dolly, brytyjskie Ministerstwo Rolnictwa, Rybołówstwa i Żywności wstrzymało przeznaczanie dalszych funduszy na ten cel, mimo istnienia narodowego planu rozwoju biotechnologii.
Książki o odkryciu.
Autorzy eksperymentu z Dolly: Ian Wilmut i Keith Campbell razem z biologiem Colinem Tudgem opisali historię swojego dokonania, a także innych pokrewnych badań przeprowadzonych w Instytucie Roslin, w książce pt. "The Second Creation: Dolly and the Age of Biological Control" (tytuł polski: "Ponowny akt stworzenia: Dolly i era panowania nad biologią").
Sklonowanie Dolly w aspekcie przełomów, których dokonał ten eksperyment we współczesnej nauce i życiu, a także znaczenie narodzin Dolly dla historii ludzkości i inne związane z tym zagadnienia socjokulturowe, opisała Sarah Franklin w swojej książce pt. "Dolly Mixtures: The Remaking of Genealogy".
Historię osiągnięcia oraz postępy techniki klonowania opisuje książka "Klon. Dolly była pierwsza".

</doc>
<doc id="1432976" url="https://pl.wikipedia.org/wiki?curid=1432976" title="Agnieszka Wieszczek-Kordus">
Agnieszka Wieszczek-Kordus

Agnieszka Jadwiga Wieszczek-Kordus (ur. 22 marca 1983 w Wałbrzychu) – polska zapaśniczka, brązowa medalistka Igrzysk Olimpijskich w Pekinie w kategorii do 72 kg w stylu wolnym. Zajęła piętnaste miejsce w Rio de Janeiro 2016 w kategorii 69 kg.
Po dwóch zwycięstwach, przegrała w półfinale olimpijskiego turnieju z faworyzowaną Bułgarką Stanką Zlatewą, późniejszą wicemistrzynią olimpijską, a następnie wygrała walkę o brązowy medal z Hiszpanką Maider Undą 2:0 w rundach. Tym samym zdobyła pierwszy w historii medal olimpijski dla Polski w zapasach kobiet.
Czterokrotna brązowa medalistka mistrzostw Europy w zapasach kobiet: z Moskwy (2006) w kat. do 67 kg, Sofii (2007) w kat. do 72 kg, z Wilna (2009) w kat. do 72 kg oraz z Dortmundu (2011) również w kat. do 72 kilogramów.
Brązowa medalistka Wojskowych Mistrzostw Świata w zapasach w Lahti w 2010 (kat. 72 kg) i amerykańskiej bazie McGuire–Dix–Lakehurst w 2014 (kat. 69 kg).
Siódma w Pucharze Świata w 2015 roku.
Jest żołnierzem Sił Powietrznych w stopniu starszego szeregowego.
Wychowanka klubu ULZKS Heros Czarny Bór i trenera Dariusza Piaskowskiego. Od 2006 roku zawodniczka klubu ZTA Zgierz. Obecnie reprezentuje Grunwald Poznań. Ukończyła Zespół Szkół nr 4 w Wałbrzychu.
Życie prywatne.
Od 26 lipca 2009 jest żoną zapaśnika Arkadiusza Kordusa. W grudniu 2009 roku urodziła córkę, Gabrielę.
Została członkiem honorowego komitetu poparcia Bronisława Komorowskiego przed wyborami prezydenckimi w Polsce w 2015 roku.

</doc>
<doc id="1432977" url="https://pl.wikipedia.org/wiki?curid=1432977" title="Bromatologia">
Bromatologia

Bromatologia (gr. "brὂma" – pożywienie, "lógos" – nauka) – nauka zajmująca się badaniem żywności: wartością odżywczą, składem chemicznym, zawartością składników odżywczych i antyodżywczych (np. fityniany, inhibitory trypsyny), strawnością i przyswajalnością przez organizm, zanieczyszczeniami (np. zawartość pestycydów lub metali ciężkich), obecności mikroorganizmów (bakterie, wirusy, grzyby). Ponadto bromatologia zajmuje się również higieną żywności w procesach produkcyjnych, przechowywaniu, przetwórstwie i obrocie.
Dzisiejsza bromatologia obejmuje również pochodzenie nowych źródeł żywności. Bada wpływ środowiska naturalnego na jakość płodów rolnych, kontroluje poziom zanieczyszczeń chemicznych i biologicznych, które dostają się do żywności z zewnątrz.
W Polsce, zagadnieniem tym zajmują się m.in. Państwowy Zakład Higieny, Instytut Żywności i Żywienia oraz Instytut Ochrony Roślin.

</doc>
<doc id="1432981" url="https://pl.wikipedia.org/wiki?curid=1432981" title="Constantina Diță-Tomescu">
Constantina Diță-Tomescu

Constantina Tomescu (z domu Diță, ur. 23 stycznia 1970 w Turburea) – rumuńska lekkoatletka, specjalistka maratonu i półmaratonu, mistrzyni olimpijska z Pekinu, zdobywczyni brązowego medalu na Mistrzostwach Świata w Lekkoatletyce 2005 w Helsinkach w maratonie. Złota medalistka mistrzostw świata w półmaratonie w Edmonton (2005), zwyciężczyni maratonu w Chicago (2004).

</doc>
<doc id="1432982" url="https://pl.wikipedia.org/wiki?curid=1432982" title="Tour de Pologne 1997">
Tour de Pologne 1997

54. edycja wyścigu kolarskiego Tour de Pologne odbyła się w dniach 7–14 września 1997. Wystartowało 142 kolarzy, ukończyło wyścig 96. Łączna długość trasy wyniosła 1435,5 km.
Pierwsze miejsce w klasyfikacji generalnej zajął Rolf Järmann (Casino - C'est votre equipe), drugie Zenon Jaskuła (Mapei), a trzecie Sašo Sviben (Radenska).
Sędzią głównym był Ernesto Maggioni (Włochy).

</doc>
<doc id="1432983" url="https://pl.wikipedia.org/wiki?curid=1432983" title="Chunxiu Zhou">
Chunxiu Zhou



</doc>
<doc id="1432985" url="https://pl.wikipedia.org/wiki?curid=1432985" title="Costantina Tomescu">
Costantina Tomescu



</doc>
<doc id="1432989" url="https://pl.wikipedia.org/wiki?curid=1432989" title="Hekteus">
Hekteus



</doc>
<doc id="1432990" url="https://pl.wikipedia.org/wiki?curid=1432990" title="Tour de Pologne 1998">
Tour de Pologne 1998

55. edycja wyścigu kolarskiego Tour de Pologne odbyła się w dniach 6–13 września 1998. Wystartowało 133 kolarzy, ukończyło wyścig 84. Łączna długość trasy wyniosła 1434 km.
Pierwsze miejsce w klasyfikacji generalnej zajął Siergiej Iwanow (TVM - Farm Frites), drugie Jacky Durand (Casino - Géant), a trzecie Fabio Malbarti (Asics - CGA).
Sędzią głównym był Moroslav Janout (Czechy).

</doc>
<doc id="1432993" url="https://pl.wikipedia.org/wiki?curid=1432993" title="Narodowe Muzeum Archeologiczne we Florencji">
Narodowe Muzeum Archeologiczne we Florencji

Narodowe Muzeum Archeologiczne we Florencji – muzeum sztuki starożytnej, jedno z najważniejszych we Włoszech, założone w 1870.
Historia zbiorów i układ kolekcji.
Znajduje się tu największa obecnie kolekcja sztuki etruskiej, której podstawą były zbiory medycejskie kompletowane od czasów renesansu (posąg "Arringatore", "Chimera z Arezzo", "Minerwa z Arezzo") i systematycznie powiększane. W 1897 utworzono z części zbiorów Museo Topografico dell’Etruria, w którym eksponaty są grupowane w układzie topograficznym, całymi zespołami grobowymi. Najlepiej są reprezentowane ośrodki północnoetruskie i Etrurii Wewnętrznej (Vetulonia, Populonia, Marsigliana d'Albegna, Volterra, Chiusi, Perugia). W muzeum archeologicznym znajdują się również działy egipski i grecko-rzymski.
Najcenniejsze eksponaty.
Do najcenniejszych zabytków etruskich, przechowywanych w muzeum należą:
W dziale egipskim znajdują się cenne rzeźby (statua Haremheba, stele) i przedmioty wykopane przez ekspedycję włoską Ippolito Roselliniego w 1828, które uczyniły kolekcję florencką drugą co do wielkości kolekcją starożytnej sztuki egipskiej we Włoszech po zbiorach Muzeum Egipskiego w Turynie.
W dziale grecko-rzymskim znajdują się m.in.:

</doc>
<doc id="1432994" url="https://pl.wikipedia.org/wiki?curid=1432994" title="Dionizy Vogel">
Dionizy Vogel

Dionizy Vogel ps. "Gryf", "Topór" (ur. 21 marca 1896 w Troszczynie, zm. 19 lutego 1986 w Poznaniu) – polski żołnierz i powstaniec. Uczestnik I wojny światowej, powstania wielkopolskiego, wojny polsko-bolszewickiej, powstania śląskiego, II wojny światowej oraz podziemia antykomunistycznego. Podpułkownik Wojska Polskiego. Działacz spółdzielczy i narodowy. Członek Armii Krajowej i WiNu. Kawaler Orderu Virtuti Militari.
Życiorys.
Urodził się 21 marca 1896 we wsi Troszczyn koło Opalenicy w rodzinie Romana i Michaliny z domu Wojtkowiak.
Świadectwo dojrzałości uzyskał w 1915 we Wschowie. 15 lipca tego roku został wcielony do armii niemieckiej. Walczył na froncie francuskim, gdzie został ranny. 29 listopada 1917 został awansowany na podporucznika.
W 1919 wziął udział w powstaniu wielkopolskim, m.in. brał udział w zdobyciu Nowego Tomyśla. Pod Trzcielem zdobył niemiecki samolot bombowy, biorąc do niewoli jego załogę. Ponownie ranny zmuszony został do rezygnacji ze służby frontowej. W latach 1919–1920 brał udział w wojnie polsko-bolszewickiej na froncie białorusko-litewskim. Za wyprowadzenie z okrążenia pod Trokami dowodzonego przez siebie II batalionu został odznaczony Orderem Virtuti Militari V klasy. 20 lipca 1920 w walkach pod Grodnem został ranny. Od czerwca 1921 jako ochotnik wziął udział w III powstaniu śląskim. Przeniesiony do rezerwy 31 maja 1923 w stopniu kapitana.
Po zakończeniu służby wojskowej zamieszkał w Buku, gdzie kierował Spółdzielnią Rolniczo-Handlową „Rolnik”. W 1934 jako kapitan ze starszeństwem z dniem 1 czerwca 1919 zajmował 484. lokatę na liście starszeństwa oficerów pospolitego ruszenia piechoty. Pozostawał na ewidencji Powiatowej Komendy Uzupełnień Poznań Miasto z przydziałem mobilizacyjnym do Oficerskiej Kadry Okręgowej nr VII. Był „"przewidziany do użycia w czasie wojny”".
Podczas okupacji hitlerowskiej został przesiedlony do Generalnego Gubernatorstwa. Działał w Armii Krajowej na terenie powiatu włoszczowskiego. Po rozwiązaniu AK nie ujawnił się. Wiosną 1945 powrócił do Buku i wznowił działalność spółdzielni rolniczej. Równolegle działał w konspiracji, w WiN. Za tę działalność został aresztowany a następnie skazany na 6 lat więzienia.
Więzienie opuścił 11 marca 1947 po warunkowym umorzeniu kary na podstawie amnestii. Od 1956 działacz Związku Powstańców Wielkopolskich oraz ZBoWiD.
18 grudnia 1968 został odznaczony Wielkopolskim Krzyżem Powstańczym. W uzasadnieniu napisano:
Zmarł 19 lutego 1986 w Poznaniu.
Dionizy Vogel był żonaty z Czesławą Mańczak, z którą miał troje dzieci: Teresę (ur. 1930), Marię (ur. 1932) i Marka (ur. 1941).

</doc>
<doc id="1432998" url="https://pl.wikipedia.org/wiki?curid=1432998" title="Monika Michalik">
Monika Michalik

Monika Ewa Michalik (ur. 2 maja 1980 w Międzyrzeczu) – polska zapaśniczka, zawodniczka sekcji zapaśniczej Grunwaldu Poznań, Wojskowego Zespołu Sportowego Poznań, reprezentantka Polski, brązowa medalistka Letnich Igrzysk Olimpijskich 2016 w Rio de Janeiro w kategorii 63 kg w stylu wolnym.
Życiorys.
Wychowała się w Jasieńcu w ówczesnym województwie zielonogórskim. Swoją karierę sportową rozpoczęła w Orlętach Trzciel. Do stopnia kaprala awansowała w Sił Powietrznych w ramach służby w Wojskowym Zespole Sportowym w Poznaniu. Następnie jako starszy kapral kontynuowała służbę w 17 Wielkopolskiej Brygdzie Zmechanizowanej w Międzyrzeczu stając się jednocześnie twarzą akcji Ministerstwa Obrony Narodowej szczepienia przeciw COVID-19 #SzczepimySię. 
Na Letnich Igrzyskach Olimpijskich 2016 w Rio de Janeiro zdobyła brązowy medal w kategorii do 63 kg w stylu wolnym. Wcześniej, na igrzyskach olimpijskich w Pekinie (2008) startowała w kategorii do 63 kg w stylu wolnym, zdobywając w ćwierćfinale ósme miejsce. Na igrzyskach olimpijskich w Londynie (2012) przegrała walkę o brązowy medal i została sklasyfikowana na 5. miejscu w kategorii 63 kg w stylu wolnym.
Sześciokrotna medalistka mistrzostw świata w latach: 2000, 2006, 2007, 2010, 2014 i 2016. Multimedalistka mistrzostw Europy, w tym: czterokrotna mistrzyni Europy w 2003, 2005, 2009 i 2017 oraz czterokrotna wicemistrzyni Europy w 2000 (mistrzostwa Europy juniorek), 2002, 2006 i 2013. Czterokrotna medalistka Golden Grand Prix w latach: 2006 w Baku, 2009 w Baku, 2010 w Klippan i 2010 w Baku. Czternastokrotna mistrzyni Polski w pięciu kategoriach wagowych: w 1999 i 2000 jako juniorka oraz w 2001, 2002, 2005, 2006, 2007, 2008, 2009, 2010, 2011, 2012, 2013 i 2014.
Siódma w Pucharze Świata w 2015 roku.
Jej imieniem nazwano halę sportową przy szkole podstawowej w Trzcielu.
Jej brat Tadeusz również jest zapaśnikiem, zdobył brązowy medal na igrzyskach olimpijskich w Tokio 2020.
Ważniejsze osiągnięcia.
Mistrzostwa świata:
Igrzyska olimpijskie:
Mistrzostwa Europy:
Golden Grand Prix:
Mistrzostwa Polski:
Turnieje:
Kwalifikacje olimpijskie:

</doc>
<doc id="1433009" url="https://pl.wikipedia.org/wiki?curid=1433009" title="Służba kolejowa (II RP)">
Służba kolejowa (II RP)

Służba kolejowa (II RP) - dział administracji wojskowej II RP.
Organizacja zakładów wojsk kolejowych.
Wojska kolejowe posiadały dwa zakłady wojsk kolejowych: 
Centralne Składy Kolejowe, 
Centralne Warsztaty Kolejowe.
Przewidziano również następujące zakłady:
1. Centralny Zarząd Parków i Warsztatów
Centralny Zarząd Parków i Warsztatów administrował majątkiem technicznym wojsk kolejowych.
Zadania:
2. Park i warsztat
Skład:
3. Samodzielne kompanie parkowe (3)
4. Samodzielna kompania warsztatowa.
Samodzielne kompanie parkowe i kompania warsztatowa za zadanie miały konserwację materiałów technicznych oraz wytwarzanie i naprawy wyposażenia 
technicznego wojsk kolejowych.
Personel kierowniczy i zależność służbowa.
1. Kierownik Centralnego Zarządu Parków i Warsztatów (na prawach dowódcy pułku) podlegał Dowódcy Okręgu Korpusu, na terenie którego zakład się znajdował. 
W zakresie fachowym i dysponowania materiałami technicznymi otrzymywał zlecenia bezpośrednio od Ministra Spraw Wojskowych (Departament Wojsk Technicznych 
- Wydział Wojsk Kolejowych).
2. Kierownik parku i warsztatu (na prawach dowódcy samodzielnego bataljonu) podlegał Dowódcy Okręgu Korpusu, na terenie którego park i warsztat się 
znajdował. W zakresie fachowym i dysponowania materiałami technicznymi otrzymywał zlecenia bezpośrednio z Centralnego Zarządu Parków i Warsztatów.
3. Kierownik parku podlegał Kierownikowi parku i warsztatu.
Dyslokacja.
Centralny Zarząd Warsztatów i Parków Wojsk Kolejowych - Kraków
Samodzielna kompania parkowa Nr 1 - Jabłonna
Samodzielna kompania parkowa Nr 2 - Jędrzejów
Samodzielna kompania parkowa Nr 3 - Przemyśl
Samodzielna kompania warsztatowa — Poznań.

</doc>
<doc id="1433011" url="https://pl.wikipedia.org/wiki?curid=1433011" title="Puchar Świata w lotach narciarskich 1995/1996">
Puchar Świata w lotach narciarskich 1995/1996



</doc>
<doc id="1433013" url="https://pl.wikipedia.org/wiki?curid=1433013" title="Sandcastle Disco">
Sandcastle Disco

„Sandcastle Disco” – singiel amerykańskiej piosenkarki Solange Knowles, który jako drugi promuje jej drugi studyjny album Sol-Angel and the Hadley St. Dreams (z 2008 roku).
Teledysk.
Videoklip miał swoją premierę 15 sierpnia 2008 r. w FNMTV. Teledysk wyreżyserowała sama artystka.

</doc>
<doc id="1433014" url="https://pl.wikipedia.org/wiki?curid=1433014" title="Zigzagiceras">
Zigzagiceras

Zigzagiceras – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (baton).

</doc>
<doc id="1433015" url="https://pl.wikipedia.org/wiki?curid=1433015" title="Proplanulites">
Proplanulites

Proplanulites – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (kelowej).

</doc>
<doc id="1433017" url="https://pl.wikipedia.org/wiki?curid=1433017" title="Grossouvria">
Grossouvria

Grossouvria – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (kelowej).

</doc>
<doc id="1433018" url="https://pl.wikipedia.org/wiki?curid=1433018" title="Anmore">
Anmore

Anmore – miejscowość w Kanadzie, w prowincji Kolumbia Brytyjska, usytuowana na północ od Port Moody, wzdłuż brzegu fiordu Indian Arm. Anmore jest jedną z trzech politycznie niezależnych miejscowości (społeczności z populacją poniżej 2,5 tys. osób) w regionie Dystryktu Regionalnego Greater Vancouver. Liczy ok. 2 tys. mieszkańców.

</doc>
<doc id="1433019" url="https://pl.wikipedia.org/wiki?curid=1433019" title="Orthosphinctes">
Orthosphinctes

Orthosphinctes – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (kimeryd).

</doc>
<doc id="1433020" url="https://pl.wikipedia.org/wiki?curid=1433020" title="Mario Kart Super Circuit">
Mario Kart Super Circuit



</doc>
<doc id="1433022" url="https://pl.wikipedia.org/wiki?curid=1433022" title="Idoceras">
Idoceras

Idoceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (oksford - kimeryd).

</doc>
<doc id="1433025" url="https://pl.wikipedia.org/wiki?curid=1433025" title="Gravesia (głowonogi)">
Gravesia (głowonogi)

Gravesia – rodzaj głowonogów z wymarłej podgromady amonitów, z rzędu Ammonitida.
Żył w epoce późnej jury (kimeryd – tyton).

</doc>
<doc id="1433027" url="https://pl.wikipedia.org/wiki?curid=1433027" title="Agańa">
Agańa



</doc>
<doc id="1433028" url="https://pl.wikipedia.org/wiki?curid=1433028" title="Sutneria">
Sutneria

Sutneria – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (oksford - tyton).

</doc>
<doc id="1433030" url="https://pl.wikipedia.org/wiki?curid=1433030" title="Trigonostigma espei">
Trigonostigma espei

Trigonostigma espei – gatunek słodkowodnej ryby z rodziny karpiowatych (Cyprinidae). Hodowana w akwariach.
Występowanie.
Azja: Tajlandia i południowa Kambodża.
Opis.
Samiec osiąga rozmiary około 2,5 cm długości standardowej.

</doc>
<doc id="1433031" url="https://pl.wikipedia.org/wiki?curid=1433031" title="Bartłomiej Pawełczak">
Bartłomiej Pawełczak

Bartłomiej Pawełczak (ur. 7 czerwca 1982 w Więcborku) – polski wioślarz, zawodnik (obecnie trener) LOTTO-Bydgostia Bydgoszcz.
Na igrzyskach olimpijskich w Pekinie zdobył wraz z Miłoszem Bernatajtysem, Pawłem Rańdą i Łukaszem Pawłowskim srebrny medal w konkurencji czwórek bez sternika wagi lekkiej.
Został odznaczony Złotym Krzyżem Zasługi (2008).

</doc>
<doc id="1433033" url="https://pl.wikipedia.org/wiki?curid=1433033" title="Crussoliceras">
Crussoliceras

Crussoliceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (kimeryd).

</doc>
<doc id="1433035" url="https://pl.wikipedia.org/wiki?curid=1433035" title="Reboksetyna">
Reboksetyna

Reboksetyna "(Reboxetinum)" – organiczny związek chemiczny, pochodna morfoliny będąca silnym, selektywnym inhibitorem wychwytu zwrotnego noradrenaliny (NRI). Stosowana w leczeniu ciężkich depresji oraz niektórych zaburzeń lękowych. W niewielkim, lecz klinicznie istotnym stopniu wpływa na zwrotny wychwyt serotoniny i dopaminy, co jest przyczyną występowania niekorzystnych efektów ubocznych. Nie ma znaczącego powinowactwa do receptorów adrenergicznych oraz muskarynowych. Efekt terapeutyczny pojawia się po ok. 10–20 dniach stosowania.
Jako substancja hamująca wychwyt zwrotny noradrenaliny, reboksetyna wykazuje aktywność w profilaktyce i leczeniu przewlekłego bólu.
Analiza badań klinicznych wykazała, że reboksetyna nie jest znacząco lepsza od placebo w leczeniu depresji i znacząco gorsza od selektywnych inhibitorów zwrotnego wychwytu serotoniny. Analiza ta oparta została w ¾ na danych nieopublikowanych przez producenta, firmę Pfizer. W USA reboksetyna nie została dopuszczona do sprzedaży.
Preparaty dostępne handlowo są mieszaniną racemiczną izomerów (S,S) i (R,R). W tej formie reboksetyna może wywoływać interakcje z innymi lekami oraz powodować niepożądane efekty uboczne. Izomer o konfiguracji (S,S) jest &gt;5 razy bardziej skuteczny w hamowaniu wychwytu zwrotnego noradrenaliny w porównaniu do mieszaniny racemicznej, wykazuje też znacznie mniej efektów ubocznych. (S,S)-Reboksetyna wykazuje znacznie wyższą selektywność w interakcji z receptorami noradrenaliny niż serotoniny (12770×) niż mieszanina racemiczna (81×). Natomiast (R,R)-reboksetyna ma selektywność odwrotną, wyższą do receptorów serotoniny, niższą do receptorów noradrenaliny (15×).
Preparaty:

</doc>
<doc id="1433037" url="https://pl.wikipedia.org/wiki?curid=1433037" title="Peltoceras">
Peltoceras

Peltoceras – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (kelowej).

</doc>
<doc id="1433039" url="https://pl.wikipedia.org/wiki?curid=1433039" title="Łukasz Pawłowski">
Łukasz Pawłowski

Łukasz Zygmunt Pawłowski (ur. 11 czerwca 1983 w Toruniu) – polski wioślarz, olimpijczyk z Pekinu.
Kariera sportowa.
Na co dzień występuje w klubie AZS UMK Toruń.
Srebrny medalista igrzysk olimpijskich w Pekinie w turnieju czwórki bez sternika wagi lekkiej. Brązowy medalista mistrzostw świata w ósemkach (2006) z Eton i w czwórkach bez sternika wagi lekkiej z Poznania (2009), złoty medalista młodzieżowych mistrzostw Europy w czwórce bez sternika wagi lekkiej (2003), (2004). 
Na igrzyskach olimpijskich w Pekinie zdobył wraz z Miłoszem Bernatajtysem, Bartłomiejem Pawełczakiem i Pawłem Rańdą srebrny medal w konkurencji czwórek bez sternika wagi lekkiej. Dwukrotny mistrz Polski w konkurencji czwórek podwójnych (2004, 2005).
Został odznaczony Złotym Krzyżem Zasługi (2008). W 2008 nominowany w plebiscycie Torunianin Roku Gazety Wyborczej.

</doc>
<doc id="1433040" url="https://pl.wikipedia.org/wiki?curid=1433040" title="Euaspidoceras">
Euaspidoceras

Euaspidoceras – rodzaj głowonogów z wymarłej podgromady amonitów, z rzędu Ammonitida.
Żył na przełomie środkowej i późnej jury (kelowej – oksford).

</doc>
<doc id="1433042" url="https://pl.wikipedia.org/wiki?curid=1433042" title="Physodoceras">
Physodoceras

Physodoceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (kimeryd - tyton).

</doc>
<doc id="1433044" url="https://pl.wikipedia.org/wiki?curid=1433044" title="Lions Bay">
Lions Bay

Lions Bay – niewielka miejscowość w Kanadzie, w prowincji Kolumbia Brytyjska, wchodząca w skład Dystryktu Regionalnego Greater Vancouver, usytuowana nad cieśniną Howe Bay, przy trasie Highway 99. Lions Bay liczy ok. 1,3 tys. mieszkańców.

</doc>
<doc id="1433046" url="https://pl.wikipedia.org/wiki?curid=1433046" title="Hybonoticeras">
Hybonoticeras

Hybonoticeras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (kimeryd - tyton).

</doc>
<doc id="1433047" url="https://pl.wikipedia.org/wiki?curid=1433047" title="Albert Fraenkel">
Albert Fraenkel

Albert Fraenkel (ur. 3 czerwca 1864 w Mußbach an der Weinstraße, zm. 22 grudnia 1938 w Heidelbergu) – niemiecki lekarz. Jako pierwszy wskazał na "Streptococcus pneumoniae" jako przyczynę bakteryjnego zapalenia płuc i zalecał ouabainę w leczeniu niewydolności serca. Nagrodę Alberta Fraenkla (Albert Fraenkel Plakette) przyznaje się niemieckojęzycznym kardiologom w uznaniu zasług na tym polu.
Życiorys.
Był synem żydowskiego sprzedawcy. Studiował medycynę w Monachium i Strasburgu. Początkowo zajmował się głównie interną i położnictwem, ale po zachorowaniu na gruźlicę zainteresował się chorobami płuc. Założył sanatorium gruźlicze Badenweiler w Schwarzwaldzie. W 1933 roku z powodu antysemickich prześladowań stracił pracę; w 1938 unieważniono jego prawo do wykonywania zawodu lekarza. Zmarł trzy miesiące później.

</doc>
<doc id="1433049" url="https://pl.wikipedia.org/wiki?curid=1433049" title="559 Dywizja Grenadierów">
559 Dywizja Grenadierów

559 Dywizja Grenadierów ("niem. 559. Grenadier-Division") – jedna z niemieckich dywizji grenadierów z okresu II wojny światowej. 
Utworzona w lipcu 1944 roku jako dywizja zaporowa 29 fali mobilizacyjnej na poligonie Baumholder. W październiku tego roku przekształcona w 559 Dywizję Grenadierów Ludowych. Dywizja podlegała LXXXII Korpusowi Armijnemu 1 Armii Grupy Armii G i stacjonowała w okolicach Nancy.
Składała się z 3 pułków grenadierów (1125., 1126., 1127.), 1559 Pułku Artylerii, 559 Kompanii Fizylierów i jednostek dywizyjnych.

</doc>
<doc id="1433050" url="https://pl.wikipedia.org/wiki?curid=1433050" title="Albert Fränkel">
Albert Fränkel



</doc>
<doc id="1433051" url="https://pl.wikipedia.org/wiki?curid=1433051" title="Platylenticeras">
Platylenticeras

Platylenticeras – rodzaj głowonogów z wymarłej podgromady amonitów, z rzędu Ammonitida.
Żył w okresie wczesnej kredy (walanżyn).

</doc>
<doc id="1433052" url="https://pl.wikipedia.org/wiki?curid=1433052" title="Neurologisches Zentralblatt">
Neurologisches Zentralblatt



</doc>
<doc id="1433055" url="https://pl.wikipedia.org/wiki?curid=1433055" title="Tolypeceras">
Tolypeceras

Tolypeceras – rodzaj głowonogów z wymarłej podgromady amonitów, z rzędu "Ammonitida".
Żył w okresie późnej kredy (walanżyn).

</doc>
<doc id="1433056" url="https://pl.wikipedia.org/wiki?curid=1433056" title="Rapis niski">
Rapis niski

Rapis niski ("Rhapis humilis") – gatunek rośliny z rodziny arekowatych, pochodzący z Azji Wschodniej (Chiny. Jest uprawiany w wielu krajach świata jako roślina ozdobna.
Morfologia.
Jest to wiecznie zielona roślina o krzaczastym pokroju, wypuszczająca rozłogi. Ma liczne rurkowate małe pnie, pokryte czerwonobrązowymi włóknami, wyrastającymi gęsto obok siebie z podziemnego kłącza. Gatunek ten w uprawie pokojowej osiąga wysokość około 1 metra. Liście rapisu niskiego są palczaste, głęboko wcięte.
Uprawa.
Wymaga nieco zacienionego stanowiska, w lecie może przebywać na wolnym powietrzu. Latem wystarczy mu temperatura pokojowa, zimą zaś 5-10 stopni. Zapotrzebowanie na wodę latem jest bardzo wysokie, wymaga zraszania, zimą natomiast niewielkie (okres spoczynku). Od maja do września wymaga nawożenia raz w tygodniu. Rozmnaża się z nasion (okres kiełkowania trwa 2-3 miesiące) lub przez podział.

</doc>
<doc id="1433061" url="https://pl.wikipedia.org/wiki?curid=1433061" title="Olcostephanus">
Olcostephanus

Olcostephanus – rodzaj głowonogów z wymarłej podgromady amonitów, z rzędu Ammonitida.
Żył w epoce wczesnej kredy (walanżyn – hoteryw).

</doc>
<doc id="1433063" url="https://pl.wikipedia.org/wiki?curid=1433063" title="Kylie (album)">
Kylie (album)

Kylie – debiutancki album studyjny australijskiej wokalistki Kylie Minogue. Został wydany 4 lipca 1988 nakładem wytwórni PWL, Mushroom i Geffen. .
Lista utworów.
Wszystkie piosenki zostały napisane i skomponowane przez trio producenckie Stock, Aitken i Waterman, wyjątki zostały zaznaczone.

</doc>
<doc id="1433064" url="https://pl.wikipedia.org/wiki?curid=1433064" title="Polyptychites">
Polyptychites

Polyptychites – rodzaj głowonogów z wymarłej podgromady amonitów, z rzędu Ammonitida.
Żył w epoce wczesnej kredy (walanżyn).

</doc>
<doc id="1433065" url="https://pl.wikipedia.org/wiki?curid=1433065" title="Kálmán Pándy">
Kálmán Pándy

Kálmán Pándy (ur. 14 października 1868 w Ókígyós, zm. 27 stycznia 1945 w Szentistvántelep) – węgierski lekarz, neurolog i psychiatra. W 1910 roku opracował prosty test pozwalający wykryć wzrost stężenia globulin w płynie mózgowo-rdzeniowym przy pomocy kwasu karbolowego, znany dziś jako test Pándy'ego.

</doc>
<doc id="1433067" url="https://pl.wikipedia.org/wiki?curid=1433067" title="Neocomites">
Neocomites

Neocomites – rodzaj głowonogów z wymarłej podgromady amonitów, z rzędu Ammonitida.
Żył w okresie późnej kredy (berrias - hoteryw).

</doc>
<doc id="1433069" url="https://pl.wikipedia.org/wiki?curid=1433069" title="Saynella">
Saynella

Saynella – rodzaj głowonogów z wymarłej podgromady amonitów, z rzędu Ammonitida.
Żył w okresie późnej kredy (hoteryw).

</doc>
<doc id="1433071" url="https://pl.wikipedia.org/wiki?curid=1433071" title="Zatoka Tonkińska">
Zatoka Tonkińska

Zatoka Tonkińska (; ) – zatoka będąca częścią Morza Południowochińskiego, o powierzchni 126 250 km². Zachodnie wybrzeże zatoki należy do Wietnamu, natomiast północne do Chin. Na wschodzie znajduje się należąca do Chin wyspa Hajnan.
Zatoka jest bardzo płytka, jej głębokość nie przekracza 60 metrów. Głównymi portami na zatoce są Hajfong oraz Beihai. Największą rzeką spływającą do Zatoki Tonkińskiej jest Rzeka Czerwona.
2 sierpnia 1964 doszło do Incydentu w Zatoce Tonkińskiej, który był pretekstem do otwartego zaangażowania się Stanów Zjednoczonych w wojnę wietnamską.

</doc>
<doc id="1433073" url="https://pl.wikipedia.org/wiki?curid=1433073" title="Cadi">
Cadi

Cadi (צ/ץ ,ص‍; także sade) – osiemnasta litera alfabetów semickich, m.in. fenickiego, syryjskiego, hebrajskiego o wartości numerycznej 90. Hebrajskie cadi odpowiada dźwiękowi [], w polskiej transkrypcji oddawana jako „c”, w językach zachodnioeuropejskich „tz”. 

</doc>
<doc id="1433074" url="https://pl.wikipedia.org/wiki?curid=1433074" title="Belleville-et-Châtillon-sur-B">
Belleville-et-Châtillon-sur-B



</doc>
<doc id="1433075" url="https://pl.wikipedia.org/wiki?curid=1433075" title="Haploceras">
Haploceras

Haploceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (kimeryd - tyton).

</doc>
<doc id="1433076" url="https://pl.wikipedia.org/wiki?curid=1433076" title="Miłosz Bernatajtys">
Miłosz Bernatajtys

Miłosz Bernatajtys (ur. 30 maja 1982 w Słupsku) – polski wioślarz, zawodnik LOTTO-Bydgostia Bydgoszcz.
Na igrzyskach olimpijskich w Pekinie zdobył wraz z Pawłem Rańdą, Bartłomiejem Pawełczakiem i Łukaszem Pawłowskim srebrny medal w konkurencji czwórek bez sternika wagi lekkiej.
Brązowy medalista mistrzostw świata z Poznania w czwórkach bez sternika wagi lekkiej (2009). Miłosz Bernatajtys zdobył dwudziestokrotnie (w latach 1997-2016) tytuł Drużynowego Mistrza Polski w barwach LOTTO-Bydgostia Bydgoszcz.
Postanowieniem Prezydenta RP z dnia 8 października 2008 został odznaczony Złotym Krzyżem Zasługi.

</doc>
<doc id="1433079" url="https://pl.wikipedia.org/wiki?curid=1433079" title="Klasa okręgowa grupa Katowice IV">
Klasa okręgowa grupa Katowice IV



</doc>
<doc id="1433080" url="https://pl.wikipedia.org/wiki?curid=1433080" title="Glochiceras">
Glochiceras

Glochiceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (oksford - kimeryd).

</doc>
<doc id="1433082" url="https://pl.wikipedia.org/wiki?curid=1433082" title="Agana">
Agana



</doc>
<doc id="1433083" url="https://pl.wikipedia.org/wiki?curid=1433083" title="Paweł Rańda">
Paweł Rańda

Paweł Rafał Rańda (ur. 20 marca 1979 we Wrocławiu) – polski wioślarz, wicemistrz olimpijski, medalista mistrzostw świata i Europy.
Życiorys.
Trenował w klubie AZS Politechnika Wrocławska. Na igrzyskach olimpijskich w Pekinie zdobył wraz z Miłoszem Bernatajtysem, Bartłomiejem Pawełczakiem i Łukaszem Pawłowskim srebrny medal w konkurencji czwórek bez sternika wagi lekkiej. Wywalczył brązowe medale mistrzostw świata w 2005 w Gifu oraz w 2009 w Poznaniu w czwórkach bez sternika wagi lekkiej.
W 2014 zakończył karierę. Ukończył studia na Uniwersytecie Kazimierza Wielkiego.
W wyborach samorządowych w 2010 bez powodzenia kandydował z ramienia Platformy Obywatelskiej do rady miejskiej Wrocławia. Mandat radnego uzyskał natomiast w wyborach w 2014 z ramienia KWW Rafał Dutkiewicz z Platformą (jako przedstawiciel PO). W 2015 został członkiem honorowego komitetu poparcia Bronisława Komorowskiego przed wyborami prezydenckimi. W kwietniu 2016 wystąpił z PO i przystąpił do klubu Nowoczesnej, z którego w grudniu 2017 przeszedł do Klubu Radnych Rafała Dutkiewicza. W 2018, startując z listy KWW Rafała Dutkiewicza – Sojusz dla Wrocławia, nie został ponownie wybrany na radnego.
Odznaczony Złotym Krzyżem Zasługi (2008).

</doc>
<doc id="1433084" url="https://pl.wikipedia.org/wiki?curid=1433084" title="Oppelia">
Oppelia

Oppelia – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (bajos).

</doc>
<doc id="1433088" url="https://pl.wikipedia.org/wiki?curid=1433088" title="Hecticoceras">
Hecticoceras

Hecticoceras – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (kelowej).

</doc>
<doc id="1433089" url="https://pl.wikipedia.org/wiki?curid=1433089" title="Oxycerites">
Oxycerites

Oxycerites – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (bajos – kelowej).

</doc>
<doc id="1433090" url="https://pl.wikipedia.org/wiki?curid=1433090" title="Corina-Isabela Peptan">
Corina-Isabela Peptan

Corina-Isabela Peptan (ur. 17 marca 1978) – rumuńska szachistka, arcymistrzyni od 1995, posiadaczka męskiego tytułu mistrza międzynarodowego od 1998 roku.
Kariera szachowa.
Należy do grona najbardziej utytułowanych rumuńskich szachistek. Już będąc nastoletnią juniorką awansowała do ścisłej krajowej czołówki, w wieku 13 lat zdobywając swój pierwszy tytuł mistrzyni Rumunii. Łącznie w latach 1991–2014 w finałowych turniejach zdobyła 15 medali, w tym 10 złotych, 2 srebrne i 3 brązowe. Pomiędzy 1992 a 2008 r. ośmiokrotnie (w tym 4 razy na I szachownicy) wystąpiła na szachowych olimpiadach, zdobywając 2 srebrne medale za wyniki indywidualne (1994 – na III szachownicy, 2004 – na II szachownicy). Była również sześciokrotną (w latach 1992–2009) reprezentantką Rumunii na drużynowych mistrzostwach Europy, w 1997 r. zdobywając wraz z zespołem medal srebrny, a w 1999 r. – brązowy.
Jest multimedalistką mistrzostw świata i Europy juniorek: czterokrotnie złotą (1988 – MŚ do 10 lat, 1990 – MŚ do 12 lat, 1991 – MŚ do 14 lat, 1995 – MŚ do 18 lat) i srebrną (1992 – MŚ do 14 lat, 1992 – ME do 14 lat, 1993 – ME do 16 lat, 1996 – MŚ do 20 lat) oraz pięciokrotnie brązową (1989 – MŚ do 12 lat, 1991 – ME do 14 lat, 1994 – ME do 16 lat, 1995 – MŚ do 20 lat, 1996 – MŚ do 18 lat).
W latach 2000, 2001 i 2004 trzykrotnie startowała w pucharowych turniejach o mistrzostwo świata, najlepszy wynik osiągając w 2000 r. w New Delhi, gdzie po pokonaniu m.in. Mai Cziburdanidze i Nany Ioseliani awansowała do IV rundy (najlepszej ósemki mistrzostw), w której po dogrywce przegrała z Qin Kanying.
Do sukcesów Corin Peptan w innych turniejach międzynarodowych należą:
Najwyższy ranking w karierze uzyskała 1 lipca 2003 r., z wynikiem 2485 punktów zajmowała wówczas 8. miejsce na światowej liście FIDE, jednocześnie zajmując 1. miejsce wśród rumuńskich szachistek.

</doc>
<doc id="1433091" url="https://pl.wikipedia.org/wiki?curid=1433091" title="Corina Peptan">
Corina Peptan



</doc>
<doc id="1433092" url="https://pl.wikipedia.org/wiki?curid=1433092" title="LXXXII Korpus Armijny (III Rzesza)">
LXXXII Korpus Armijny (III Rzesza)

LXXXII (82.) Korpus Armijny "(niem. LXXXII. Armeekorps)" – jeden z niemieckich korpusów armijnych z okresu II wojny światowej. 
Utworzony w maju 1942 roku we Francji z przekształcenia XXXVII Wyższego Dowództwa do zadań specjalnych "(Höheres Kommando z.b.V. XXXVII)". Do maja 1944 roku przebywał w północnej Francji w składzie 15 Armii (Grupa Armii D). W maju 1944 roku podporządkowana (wraz z całą 15 Armią) Grupie Armii B. W sierpniu tego roku w składzie 1 Armii (dalej Grupa Armii B) działa na terenie Loire i Szampanii. Miesiąc później wraz z armią zostaje podporządkowany Grupie Armii G i przerzucony na obszar Zagłębia Saary, gdzie przebywa do kwietnia 1945 roku. Wojnę kończy w składzie 7 Armii z Grupy Armii G na terenie Hesji i Turyngii. 
Skład.
Oddziały korpuśne:
czerwiec 1942:
grudzień 1942:
lipiec 1943:
wrzesień 1944:
marzec 1945:

</doc>
<doc id="1433093" url="https://pl.wikipedia.org/wiki?curid=1433093" title="Hans Curschmann">
Hans Curschmann

Hans Curschmann (ur. 14 sierpnia 1875 w Berlinie, zm. 1 marca 1950 w Rostocku) – niemiecki lekarz neurolog.
Życiorys.
Syn Heinricha Curschmanna. Studiował medycynę we Fryburgu Bryzgowijskim, Lipsku i Monachium. Tytuł doktora medycyny otrzymał w 1900 roku, od 1900 do 1907 roku pracował w Instytucie Patologiczno-Anatomicznym w Lipsku, a także w klinikach w Heidelbergu, Berlinie i Tybindze. W 1906 roku zrobił habilitację. Następnie był ordynatorem na oddziale internistycznym szpitala miejskiego w Moguncji. W 1916 roku został profesorem nadzwyczajnym i dyrektorem kliniki w Rostocku.
Zajmował się organicznymi chorobami neurologicznymi, psychiatrią, chorobami krwi i schorzeniami endokrynologicznymi, kardiologią, ftyzjatrią i balneologią. W 1909 roku redagował razem z Franzem Kramerem pierwsze wydanie podręcznika "Lehrbuch der Nervenkrankheiten" (Springer, Berlin 1909). Opisał szczegółowo scharakteryzowaną po raz pierwszy przez Hansa Steinerta miotonię, określaną niekiedy jako zespół Steinerta-Curschmanna.

</doc>
<doc id="1433094" url="https://pl.wikipedia.org/wiki?curid=1433094" title="Brightia">
Brightia

Brightia – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (kelowej - oksford).

</doc>
<doc id="1433095" url="https://pl.wikipedia.org/wiki?curid=1433095" title="Ochetoceras">
Ochetoceras

Ochetoceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (oksford – kimeryd).

</doc>
<doc id="1433098" url="https://pl.wikipedia.org/wiki?curid=1433098" title="Taramelliceras">
Taramelliceras

Taramelliceras – rodzaj głowonogów z wymarłej podgromady amonitów, z rzędu Ammonitida.
Żył na przełomie epok środkowej i późnej jury (kelowej – kimeryd).

</doc>
<doc id="1433099" url="https://pl.wikipedia.org/wiki?curid=1433099" title="Creniceras">
Creniceras

Creniceras – rodzaj głowonogów z wymarłej podgromady amonitów, z rzędu Ammonitida.
Żył w okresie późnej jury (oksford).

</doc>
<doc id="1433100" url="https://pl.wikipedia.org/wiki?curid=1433100" title="Tadanaga Tokugawa">
Tadanaga Tokugawa

 - japoński daimyō wczesnego okresu Edo. Był synem drugiego sioguna Hidetady Tokugawy. Jego starszy brat, Iemitsu Tokugawa, był trzecim siogunem. 
Życie.
Często nazywany Suruga Dainagon (główny doradca Surugi), Tadanaga urodził się w 1606 roku. Dokładny dzień jego urodzin nie jest do końca pewny i podawane są następujące daty: 7 maja, 1 czerwca oraz 3 grudnia. Jako młodzieniec był popierany przez swoją matkę, Oeyo (lub Sūgen’in), która chciała żeby to on, a nie jego starszy brat Iemitsu został trzecim siogunem. W późniejszych latach jego złe prowadzenie się doprowadziło do utraty przez niego wszystkich urzędów oraz popełnienia seppuku.

</doc>
<doc id="1433101" url="https://pl.wikipedia.org/wiki?curid=1433101" title="Clydoniceras">
Clydoniceras

Clydoniceras – rodzaj głowonogów z wymarłej podgromady amonitów, z rzędu Ammonitida.
Żył w epoce środkowej jury (baton).

</doc>
<doc id="1433104" url="https://pl.wikipedia.org/wiki?curid=1433104" title="Ostatnie takie lato">
Ostatnie takie lato

Ostatnie takie lato (oryg. "The Last of the High Kings") – film z 1996 roku. Akcja filmu dzieje się w Dublinie w latach 70. XX wieku i opowiada o grupie nastolatków, ich marzeniach, narodzinach punku i śmierci Elvisa Presleya. W roli głównej wystąpił Jared Leto.

</doc>
<doc id="1433106" url="https://pl.wikipedia.org/wiki?curid=1433106" title="Aldershot">
Aldershot

Aldershot – miasto w Anglii w hrabstwie Hampshire, położone około 60 km na południowy zachód od Londynu. Ludność miasta wynosi 58 170 mieszkańców, natomiast aglomeracja Aldershot Urban Area, w skład której wchodzą m.in. Camberley, Farnborough oraz Farnham liczy 243 344 mieszkańców.
Miasto jest mocno związane z British Army, która w 1854 roku założyła w Aldershot garnizon i przyczyniła się do gwałtownego rozwoju niewielkiej wsi do wiktoriańskiego miasta. Aldershot znane jest jako "Home of the British Army" ("Dom Armii Brytyjskiej").

</doc>
<doc id="1433107" url="https://pl.wikipedia.org/wiki?curid=1433107" title="Hlynur">
Hlynur



</doc>
<doc id="1433108" url="https://pl.wikipedia.org/wiki?curid=1433108" title="Wyższa Szkoła Bankowa we Wrocławiu Wydział Ekonomiczny w Opolu">
Wyższa Szkoła Bankowa we Wrocławiu Wydział Ekonomiczny w Opolu

Wyższa Szkoła Bankowa we Wrocławiu Wydział Ekonomiczny w Opolu (WSB Opole) – jednostka dydaktyczno-naukowa wrocławskiej Wyższej Szkoły Bankowej utworzona w Opolu w roku 2007. WSB w Opolu należy do Grupy Wyższych Szkół Bankowych, których oferta i sposób organizacji studiów skierowane są przede wszystkim do osób łączących naukę i pracę. Prowadzi kształcenie na studiach I stopnia (licencjackich i inżynierskich), studiach II stopnia (magisterskich) oraz studiach podyplomowych i studiach MBA. 
Kształcenie.
Obecnie WSB w Opolu daje możliwość podjęcia nauki na kilku kierunkach na studiach I i II stopnia:
Uczelnia prowadzi również studia podyplomowe, studia MBA, kursy i szkolenia specjalistyczne oraz kursy językowe.

</doc>
<doc id="1433114" url="https://pl.wikipedia.org/wiki?curid=1433114" title="Pompka ogniowa">
Pompka ogniowa

Pompka ogniowa (ang. "fire piston") znane już w starożytności urządzenie służące do rozniecania ognia. Wykorzystuje zjawisko wzrostu temperatury gazu podczas jego sprężania.
Wykonane z drewna, rogu, bambusa, w nowoczesnym wykonaniu może być wykonane także ze szkła, a tłok z ołowiu lub innego metalu.
Prawdopodobnie rozwiązanie to zainspirowało Rudolfa Diesla do stworzenia silnika wysokoprężnego.

</doc>
<doc id="1433115" url="https://pl.wikipedia.org/wiki?curid=1433115" title="Alaktaga duża">
Alaktaga duża

Alaktaga duża, alaktaga ("Allactaga major") – gatunek drobnego ssaka z podrodziny alaktag (Allactaginae) w obrębie rodziny skoczkowatych (Dipodidae).
Zasięg występowania.
Alaktaga duża występuje w Eurazji zamieszkując w zależności od podgatunku:
Taksonomia.
Gatunek po raz pierwszy naukowo opisał w 1792 roku brytyjski przyrodnik Robert Kerr nadając mu nazwę "Dipus sibiricus major". Holotyp pochodził z Naurzum, w obwodzie kustanajskim, w Kazachstanie. 
Autorzy "Illustrated Checklist of the Mammals of the World" rozpoznają trzy podgatunki.
Morfologia.
Długość ciała (bez ogona) 187–230 mm, długość ogona 250–305 mm, długość ucha 48–62 mm, długość tylnej stopy 85–101 mm; masa ciała 260–415 g. Posiada ubarwienie od brązowego po kolor piaskowy, od spodu białawe. Ogon w kolorze piaskowym z czarną końcówką zakończoną białą „kitką”. Tylne kończyny znacznie dłuższe od przednich, uszy stosunkowo długie.
Ekologia.
Żyje na lasostepach, stepach, suchych stepach oraz półpustyniach i pustyniach. Prowadzi nocny tryb życia. Dzień spędza w kopanych przez siebie norach. Zimę przesypia. Jest roślinożerny.
Miot składa się z 5-6 młodych.

</doc>
<doc id="1433116" url="https://pl.wikipedia.org/wiki?curid=1433116" title="Empidonka wierzbowa">
Empidonka wierzbowa

Empidonka wierzbowa ("Empidonax traillii") – gatunek małego ptaka z rodziny tyrankowatych (Tyrannidae).
Zasięg, środowisko.
Zakrzaczone pola, zarośla wierzbowe, zagajniki preriowe i obrzeża zadrzewień w USA oraz południowo-zachodniej i południowo-wschodniej części Kanady. Zimuje od Meksyku przez Amerykę Centralną po północno-zachodnią część Ameryki Południowej.
Podgatunki.
Wyróżniono 4 podgatunki "E. traillii":
Status.
W Czerwonej księdze gatunków zagrożonych IUCN empidonka wierzbowa klasyfikowana jest jako gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji na około 9,4 miliona dorosłych osobników. Trend liczebności populacji uznawany jest za spadkowy.

</doc>
<doc id="1433122" url="https://pl.wikipedia.org/wiki?curid=1433122" title="Leipzig (krążownik 1931)">
Leipzig (krążownik 1931)



</doc>
<doc id="1433123" url="https://pl.wikipedia.org/wiki?curid=1433123" title="Kondracka Kopa">
Kondracka Kopa



</doc>
<doc id="1433130" url="https://pl.wikipedia.org/wiki?curid=1433130" title="Daniela Nuțu-Gajić">
Daniela Nuțu-Gajić

Daniela Nuțu-Gajić (ur. 8 czerwca 1957 w Timișoarze) – rumuńska szachistka i trenerka szachowa, reprezentantka Australii od 1997, arcymistrzyni od 1986 roku. W czasie swojej kariery występowała także pod nazwiskiem panieńskim, jak również Nuțu-Terescenko.
Kariera szachowa.
Od połowy lat 70. do połowy 90. XX wieku należała do ścisłej czołówki rumuńskich szachistek. Pomiędzy 1978 a 1994 r. siedmiokrotnie wystąpiła na szachowych olimpiadach, zdobywając 5 medali: trzy wraz z drużyną (srebrny – 1982 i brązowe – 1984, 1986) oraz dwa za wyniki indywidualne (oba złote na III szachownicy, w latach 1980 i 1982). Wielokrotnie startowała w finałach indywidualnych mistrzostw Rumunii, zdobywając 6 medali: 3 złote (1978, 1979, 1980), srebrny (1983) i 2 brązowe (1984, 1985).
Dwukrotnie wystąpiła w turniejach międzystrefowych (eliminacjach mistrzostw świata), w 1985 r. w Hawanie zajmując 5. miejsce, natomiast w 1991 r. w Suboticy – 13-15. miejsce (turniej rozegrano systemem szwajcarskim). W 1979 r. podzieliła II-IV m. w międzynarodowym turnieju w Nowym Sadzie, w 1983 r. zwyciężyła w Atenach (turniej "Acropolis"), w 1989 r. zdobyła tytuł indywidualnej mistrzyni Jugosławii, w 1991 r. podzieliła II m. w Hajduszoboszlo (turniej strefowy) oraz podzieliła III m. w Tuzli, w 1993 r. zajęła III m. w Novej Goricy, natomiast w 1994 r. powtórzyła to osiągnięcie w Chrudimiu.
Najwyższy ranking w karierze osiągnęła 1 stycznia 1993 r., z wynikiem 2355 punktów dzieliła wówczas 30-31. miejsce na światowej liście FIDE, jednocześnie dzieląc 1. miejsce (wspólnie z Coriną Peptan) wśród rumuńskich szachistek. Od 1998 r. nie występuje w turniejach klasyfikowanych przez Międzynarodową Federację Szachową.

</doc>
<doc id="1433131" url="https://pl.wikipedia.org/wiki?curid=1433131" title="Daniela Nuţu">
Daniela Nuţu



</doc>
<doc id="1433132" url="https://pl.wikipedia.org/wiki?curid=1433132" title="Daniela Nutu">
Daniela Nutu



</doc>
<doc id="1433133" url="https://pl.wikipedia.org/wiki?curid=1433133" title="Rückenwaldau">
Rückenwaldau



</doc>
<doc id="1433140" url="https://pl.wikipedia.org/wiki?curid=1433140" title="Babeczki z Rodzynkiem">
Babeczki z Rodzynkiem

Babeczki z Rodzynkiem – polski kabaret powstały w 2004 roku w Zielonej Górze.
Kabaret powstał przy zielonogórskim klubie studenckim "Gęba".
Skład.
W skład kabaretu wchodzą 3 "babeczki" i Rodzynek:

</doc>
<doc id="1433142" url="https://pl.wikipedia.org/wiki?curid=1433142" title="Friedrich Goltz">
Friedrich Goltz

Friedrich Leopold Goltz (ur. 14 sierpnia 1834 w Poznaniu, zm. 5 maja 1902 w Strasburgu) – niemiecki fizjolog.
Życiorys.
Urodził się 14 sierpnia 1834 roku w Poznaniu jako syn inspektora policji. Uczęszczał do "Johannisschule" w Gdańsku. Po śmierci ojca w 1846 przeniósł się do Torunia, gdzie zamieszkał ze swoim wujem, Bogumilem Goltzem i kontynuował naukę w tamtejszym gimnazjum. Studiował medycynę w Królewcu, pod wpływem Helmholtza poświęcił się fizjologii. Najpierw został prosektorem w Królewcu, potem asystentem w tamtejszej klinice chirurgicznej, od 1870 profesor fizjologii w Halle, od 1872 profesor fizjologii w Strasburgu.
W wieku 34 lat ożenił się. Podobno wobec większości współpracowników był raczej obcesowy i arogancki, jedynie wśród nielicznych znajomych ujawniał pozytywne cechy charakteru.
Dorobek naukowy.
Pamiętany jest za doświadczenia neurofizjologiczne; m.in. jako pierwszy dokonał w 1881 roku obustronnej hemisferektomii u psa. W debacie nad teorią lokalizacyjną zajął stanowisko antylokalizacyjne: jego głównym oponentem był David Ferrier. W 1870 roku przedstawił hipotezę hydrostatyczną, tłumaczącą rolę i działanie kanałów półkolistych jako narządu zmysłu równowagi. Od 1874 roku członek Niemieckiej Akademii Przyrodników Leopoldina.

</doc>
<doc id="1433143" url="https://pl.wikipedia.org/wiki?curid=1433143" title="Georg von Purbach">
Georg von Purbach



</doc>
<doc id="1433146" url="https://pl.wikipedia.org/wiki?curid=1433146" title="Peucedanum alsaticum">
Peucedanum alsaticum



</doc>
<doc id="1433148" url="https://pl.wikipedia.org/wiki?curid=1433148" title="Urszula Wachowska">
Urszula Wachowska

Urszula Wachowska (ur. 24 października 1938 w Łoknicy, zm. 10 stycznia 2007) – polska polityk, nauczycielka, posłanka na Sejm III kadencji.
Życiorys.
Ukończyła w 1965 studia na Wydziale Filologiczno-Historycznym Wyższej Szkoły Pedagogicznej. Do czasu przejścia na emeryturę w latach 80. pracowała jako nauczycielka języka polskiego m.in. w poznańskim Technikum Kolejowym. W 1980 współtworzyła lokalne struktury nauczycielskiej „Solidarności”. W latach 1990–1994 zasiadała w radzie miasta Poznania, w której kierowała Komisją Oświaty i Wychowania.
W okresie 1997–2001 sprawowała mandat posła na Sejm III kadencji z ramienia Akcji Wyborczej Solidarność. W 2001 bezskutecznie ubiegała się o reelekcję, później wycofała się z polityki.
Działała w Porozumieniu Polskich Chrześcijańskich Demokratów, Polskiej Federacji Stowarzyszeń Rodzin Katolickich i Akcji Katolickiej.

</doc>
<doc id="1433149" url="https://pl.wikipedia.org/wiki?curid=1433149" title="Gdy zadzwoni dzwonek">
Gdy zadzwoni dzwonek



</doc>
<doc id="1433151" url="https://pl.wikipedia.org/wiki?curid=1433151" title="Bundesliga niemiecka w piłce nożnej (2004/2005)">
Bundesliga niemiecka w piłce nożnej (2004/2005)

Tabela końcowa 2004/2005.
Król strzelców: Marek Mintál 24 gole

</doc>
<doc id="1433155" url="https://pl.wikipedia.org/wiki?curid=1433155" title="Pitt (rzeka)">
Pitt (rzeka)

Pitt (ang. "Pitt River") – rzeka Kolumbii Brytyjskiej w Kanadzie, przepływająca w sąsiedztwie miasta Pitt Meadows. Stanowi znaczący dopływ rzeki Fraser. Nazwa rzeki pochodzi od imienia premiera brytyjskiego Williama Pitta Młodszego.

</doc>
<doc id="1433157" url="https://pl.wikipedia.org/wiki?curid=1433157" title="Bundesliga niemiecka w piłce nożnej (2003/2004)">
Bundesliga niemiecka w piłce nożnej (2003/2004)

Sezon 2003/2004 był 41 sezonem w historii rozgrywek Bundesligi.

</doc>
<doc id="1433158" url="https://pl.wikipedia.org/wiki?curid=1433158" title="COM+">
COM+



</doc>
<doc id="1433159" url="https://pl.wikipedia.org/wiki?curid=1433159" title="Anna Tęczyńska">
Anna Tęczyńska

Anna Tęczyńska z Sienna i z Goraja ur. ok. 1370 – marszałkówna. Córka Dymitra z Goraja herbu Korczak i Beaty Mokrskiej z Bożego Daru, (zm. 30 kwietnia 1424).
Rodzeństwo; Katarzyna – żona Dobiesława z Oleśnicy, Elżbieta Szamotulska;
W 1405 poślubiła podstolego krakowskiego, Andrzeja Tęczyńskiego, herbu Topór, syna Jana Tęczyńskiego (kasztelana krakowskiego), (od 1412 r). kasztelana wojnickiego, uczestnika bitwy pod Grunwaldem, (zm. w 1414 r.), któremu wniosła w posagu dobra kraśnickie. Jej synem był Andrzej Tęczyński, starosta kraśnicki, rabsztyński, (zginął 16 lipca 1461 w Krakowie w bójce z mieszczanami).
Długosz twierdzi, że była jedną z przyczyn odstąpienia wojsk spod Malborka w 1410 roku:

</doc>
<doc id="1433160" url="https://pl.wikipedia.org/wiki?curid=1433160" title="Gorysz pagórkowy">
Gorysz pagórkowy

Gorysz pagórkowy, g. pagórkowaty, g. olszyniec ("Peucedanum oreoselinum" (L.) Moench)– gatunek byliny z rodziny selerowatych. Roślina trująca, pospolita na terenie całego kraju. 
Biologia i ekologia.
Bylina, hemikryptofit. w Polsce kwitnie pomiędzy czerwcem a sierpniem. Siedlisko: Występuje w miejscach suchych, piaszczystych, na murawach, skrajach lasów, zaroślach oraz w widnych borach i dąbrowach. W klasyfikacji zbiorowisk roślinnych gatunek charakterystyczny dla Ass. "Geranio-Anemonetum sylvestris", oraz wyróżniający dla: All. "Potentillo albae-Quercion petraeae"; Ass. "Peucedano-Pinetum"; All. "Calluno-Arctostaphylion". Liczba chromosomów 2n = 22. Roślina trująca.

</doc>
<doc id="1433161" url="https://pl.wikipedia.org/wiki?curid=1433161" title="Peucedanum oreoselinum">
Peucedanum oreoselinum



</doc>
<doc id="1433165" url="https://pl.wikipedia.org/wiki?curid=1433165" title="Mike Lewis">
Mike Lewis



</doc>
<doc id="1433167" url="https://pl.wikipedia.org/wiki?curid=1433167" title="Lewesiceras">
Lewesiceras

Lewesiceras – rodzaj głowonogów z wymarłej podgromady amonitów, z rzędu Ammonitida.
Jego przedstawiciele żyli w okresie późnej kredy (cenoman–turon).

</doc>
<doc id="1433168" url="https://pl.wikipedia.org/wiki?curid=1433168" title="1842 w literaturze">
1842 w literaturze



</doc>
<doc id="1433169" url="https://pl.wikipedia.org/wiki?curid=1433169" title="Providentissimus Deus">
Providentissimus Deus

Providentissimus Deus - encyklika Leona XIII o studium Pisma świętego z 18 listopada 1893 r.
Celem dokumentu była obrona studiów biblijnych przed „błędnymi i nierozumnymi nowościami” oraz zachęcenie do ich rozwoju zgodnego z nauką Kościoła. Bezpośrednia polemika została poprzedzona obszernym zarysem historycznym o znaczeniu Biblii w życiu Kościoła, począwszy od ewangelicznej misji Chrystusa i Apostołów oraz o badaniach Pisma św. w starożytności (Ojcowie Kościoła), średniowieczu (scholastycy) i czasach nowożytnych.
Encyklika była odpowiedzią papieża na rozwój nauk biblijnych w 2 poł. XIX w., w których coraz większe znaczenie zyskiwała metoda krytyczno-historyczna. Analizowała ona księgi biblijne jako pisma powstałe w konkretnych okolicznościach historycznych, przez co odzwierciedlają kulturowe, społeczne i mentalne cechy danej epoki. Do badania Biblii zaczęto więc wykorzystywać osiągnięcia nauk historycznych, archeologii, literaturoznawstwa i na dużą skalę stosować metodę porównawczą. Ponadto rozwój nauk ścisłych i przyrodniczych stworzył nową wizję powstania świata, człowieka i społeczeństwa. Autorzy nastawieni racjonalistycznie i materialistycznie zaczęli negować nadprzyrodzony charakter Biblii i jej nieprzystawalność do nowoczesnego stanu wiedzy. Jako środek zaradczy papież widział odnowienie studiów biblijnych, proponując swego rodzaju syntezę dawnej egzegezy biblijnej, skupionej na duchowym sensie Pisma św. z nowymi metodami naukowymi, ale stosowanymi pod opieką Kościoła i w zgodzie z teologią i tradycją chrześcijańską.
W encyklice papież przypomniał naukę Kościoła katolickiego, wedle której w Piśmie św. Starego i Nowego Testamentu oraz w Tradycji niepisanej jest zawarty depozyt Objawienia, danego ludziom przez Boga dla ich zbawienia. Wedle tej nauki Pismo św. jest zbiorem kanonicznych, uznanych przez Kościół ksiąg, napisanych pod natchnieniem Ducha Św., które ostatecznie „mają samego Boga za autora”.
Papież nakłaniał do rozwoju biblistyki w seminariach i uniwersytetach oraz zachęcał wszystkich katolików, zwłaszcza zaś naukowców do badania i obrony Biblii przed atakami racjonalistów.
Miała się opierać na następujących zasadach: 
Ważna była deklaracja, że Kościół nie chce ograniczać swobody badań, lecz tylko zabezpieczyć je przed dowolnością i błędami. Ten program Leona XIII stał się podstawą rozwoju nowoczesnych katolickich studiów biblijnych, mimo że niejednokrotnie dochodziło do poważnych kryzysów między naukowcami a Kościołem w 1 poł. XX w. (zob. modernizm katolicki)

</doc>
<doc id="1433170" url="https://pl.wikipedia.org/wiki?curid=1433170" title="Laserpitium archangelica">
Laserpitium archangelica



</doc>
<doc id="1433171" url="https://pl.wikipedia.org/wiki?curid=1433171" title="Pachydiscus">
Pachydiscus

Pachydiscus – rodzaj głowonogów z wymarłej podgromady amonitów, z rzędu Ammonitida.
Żył w okresie późnej kredy (santon - mastrycht).

</doc>
<doc id="1433172" url="https://pl.wikipedia.org/wiki?curid=1433172" title="Nicklesia">
Nicklesia

Nicklesia – rodzaj głowonogów z wymarłej podgromady amonitów, z rzędu Ammonitida.
Żył w epoce wczesnej kredy (hoteryw – barrem).

</doc>
<doc id="1433174" url="https://pl.wikipedia.org/wiki?curid=1433174" title="David E. Kelley">
David E. Kelley

David Edward Kelley (ur. 4 kwietnia 1956 w Waterville, Maine) – amerykański scenarzysta, producent telewizyjny, kilkukrotny laureat nagrody Emmy i twórca znanych seriali telewizyjnych: "Gdzie diabeł mówi dobranoc", "Szpital Dobrej Nadziei", "Kancelaria adwokacka", "Ally McBeal", "Boston Public" i "Orły z Bostonu".
Od 1993 roku mąż Michelle Pfeiffer.

</doc>
<doc id="1433179" url="https://pl.wikipedia.org/wiki?curid=1433179" title="Schloenbachia">
Schloenbachia

Schloenbachia – rodzaj głowonogów z wymarłej podgromady amonitów, z rzędu Ammonitida.
Żył w cenomanie, najstarszym wieku epoki kredy późnej.
Gatunki:

</doc>
<doc id="1433182" url="https://pl.wikipedia.org/wiki?curid=1433182" title="Oskar Pfungst">
Oskar Pfungst

Oskar Pfungst (ur. 1874, zm. 1933) – niemiecki psycholog. W 1907 roku dowiódł, że tzw. Mądry Hans, koń rzekomo wykonujący proste obliczenia matematyczne, w rzeczywistości reagował na nieświadomie wysyłane mu przez trenera sygnały (tzw. efekt Mądrego Hansa). 

</doc>
<doc id="1433183" url="https://pl.wikipedia.org/wiki?curid=1433183" title="Quelli dell’intervallo">
Quelli dell’intervallo

Quelli dell’intervallo - włoski sitcom, emitowany na Disney Channel Włochy. Opowiada o uczniach i ich problemach w szkole.

</doc>
<doc id="1433185" url="https://pl.wikipedia.org/wiki?curid=1433185" title="Grań Główna Tatr">
Grań Główna Tatr



</doc>
<doc id="1433186" url="https://pl.wikipedia.org/wiki?curid=1433186" title="Hoplites (amonit)">
Hoplites (amonit)

Hoplites – rodzaj głowonogów z wymarłej podgromady amonitów, z rzędu Ammonitida.
Żył w okresie późnej kredy (alb).

</doc>
<doc id="1433187" url="https://pl.wikipedia.org/wiki?curid=1433187" title="Główna grań Tatr">
Główna grań Tatr



</doc>
<doc id="1433189" url="https://pl.wikipedia.org/wiki?curid=1433189" title="Stanislasdor">
Stanislasdor

Stanislasdor (stanislador, stanislaus d'or) – złota moneta trzydukatowa okresu panowania Stanisława Augusta Poniatowskiego o masie 12,3449 grama, próby 833, średnicy 29 mm, bita tylko w 1794 r. w nakładzie 5256 szt. Istnieją też "półstanislasdory –" złote monety 1½-dukatowe tej samej próby, o masie 6,1724 grama i średnicy 22,3 mm, wybite w nakładzie 8114 szt. również tylko w 1794 r.
W starszych opracowaniach czasami "stanislaus d'or" albo "stanislasdor" oznaczał półtoradukatówkę, a "podwójny stanislaus d'or" albo "podwójny stanislasdor" – trzydukatówkę.

</doc>
<doc id="1433190" url="https://pl.wikipedia.org/wiki?curid=1433190" title="Biskupi żytomierscy">
Biskupi żytomierscy

Biskupi żytomierscy
Unia aeque principaliter z diecezją łucką. Biskupi zwani też biskupami łucko-żytomierskimi

</doc>
<doc id="1433193" url="https://pl.wikipedia.org/wiki?curid=1433193" title="Sphenodiscus">
Sphenodiscus

Sphenodiscus – rodzaj głowonogów z wymarłej podgromady amonitów, z rzędu Ammonitida.
Żył w okresie późnej kredy (mastrycht).

</doc>
<doc id="1433194" url="https://pl.wikipedia.org/wiki?curid=1433194" title="Pitt (jezioro)">
Pitt (jezioro)

Pitt Lake – jezioro pływowe w Kanadzie, w południowo-zachodniej Kolumbii Brytyjskiej, w dolnej części zlewni rzeki Fraser, na wysokości mniejszej niż 10 m n.p.m. Zajmuje powierzchnię ok. 51 km². Średnia głębokości wynosi 52 m. Przez jezioro przepływa rzeka Pitt, uchodząca prawobrzeżnie do Fraser. Jest drugim co do wielkości słodkowodnym jeziorem pływowym na świecie. Ze względu na typ miktyczny zaliczane jest do jezior monomiktycznych ciepłych. Zlewnia jeziora ma charakter górzysty. Wśród ryb stwierdzono występowanie m.in. nerki, łososia Clarka i pstrąga tęczowego. Pitt Lake związane jest z opowieściami o tajemniczych stworzeniach – włochatym olbrzymem i ogromnymi jaszczurkami.
Hydrologia.
Jezioro zajmuje powierzchnię ok. 51 km². Podlega ruchom pływowym. Wpływ na to mają niska wysokość bezwzględna oraz niewielka odległość od ujścia rzeki Fraser do Pacyfiku. Dzienne wahania poziomu wody wynoszą średnio 0,6 m przy niskim przepływie w rzece. Jest drugim co do wielkości słodkowodnym jeziorem pływowym na świecie. Średnia głębokość wynosi 52 m. Ze względu na typ miktyczny zaliczane jest do jezior monomiktycznych ciepłych. Ocenia się, że całkowita wymiana wody w jeziorze trwa 0,8 roku.
Zlewnia.
Zlewnia jeziora ma charakter górzysty. Wysokości bezwzględne rosną w kierunku z południa na północ. Część obszaru jest trwale pokryta lodem. Brzegi jeziora są strome. Wyjątkiem jest strona południowa, gdzie dochodzi do wypływu rzeki Pitt, z dużą mielizną o powierzchni 12 km² i usytuowanymi za nią, nisko położonymi, płaskimi użytkami rolnymi. Tak ukształtowane miejsce wypływu rzeki jest wynikiem akumulacji drobnego materiału skalnego niesionego do jeziora przez prądy pływowe. Siła docierającej w postaci przypływu wody jest większa niż połączone siły przepływu rzeki Pitt i poziomego ruchu odpływu, przez co pokłady osadów u wypływu wody z jeziora zwiększają się. Szacuje się, że południowy brzeg Pitt Lake nadbudowuje się z prędkością 1,28 m/rok.
Klimat.
Jezioro leży w strefie klimatu umiarkowanego ciepłego typu śródziemnomorskiego przybrzeżnego (Csb), z ciepłymi latami i zimnymi, wilgotnymi zimami. Położone jest w biogeoklimatycznej strefie przybrzeżnej choiny zachodniej ("Coastal Western Hemlock biogeoclimatic zone" – CWH). W południowej części zlewni jeziora opady wynoszą 250–350 cm/rok, na pozostałym jej obszarze powyżej 350 cm/rok.
Ichtiofauna.
Wśród stwierdzonych gatunków ryb zasiedlających jezioro są: "Spirinchus thaleichthys" i ciernik ("Gasterosteus aculeatus") – najpospolitsze w strefie limnetycznej, okazjonalnie w tej strefie występujące "Cottus asper" i "Prosopium williamsoni", a także: "Salvelinus malma", pstrąg tęczowy ("Oncorhynchus mykiss"), łosoś Clarka ("Oncorhynchus clarkii"), "Ptychocheilus oregonensis" i nerka ("Oncorhynchus nerka"). Ważniejsze tarliska nerek zlokalizowane są w głównym nurcie Pitt River powyżej jeziora oraz w jej dopływach. Narybek pochodzi zarówno z tarlisk naturalnych, jak również z wylęgarni na cieku Corbold Creek.
Kryptozoologia.
Jezioro ma być miejscem występowania dziwnych stworzeń. W czerwcu 1965 dwóch mężczyzn – Ron i Loren Welch, zobaczyło na zamarzniętym jeziorze olbrzymią istotę (ang. "Pitt Lake Giant"), do której doprowadziły ich pozostawione na śniegu wielkie ślady stóp. Jeden z Welchów naszkicował ją. Olbrzym wyraźnie ich obserwował, jednak nie ruszył się ani trochę. Później wrócili tam ponownie, ale potwora już nie było. Według opisu miał 10-15 stóp wysokości (ok. 3-4,5 m). Jego ciało pokryte było włosami. Ręce zwisały aż do kolan, a dłonie miały kształt i rozmiar pióra kajakowego wiosła.
3 czerwca 1973 Warren i Sharon Scott zaobserwowali w jeziorze duże gady. Z opisu wynika, że były to podobne do jaszczurek stworzenia o długości 5-10 stóp (ok. 1,5-3 m), gładkiej skórze, z rogami z tyłu głowy i dwoma rzędami ostrych zębów (ang. "Pitt Lake Lizards"). Warren miał złapać trzy mniejsze egzemplarze i dostarczyć na Uniwersytet Simona Frasera w Burnaby. Nie ma jednak dowodów potwierdzających, że gady zostały przekazane placówce. Istniała hipoteza, że mogły to być salamandry gatunku "Dicamptodon tenebrosus", ale płazy te dorastają tylko do ok. 30 cm. Inna z hipotez głosiła, że mogło chodzić o nieznany gatunek z rodziny waranowatych.

</doc>
<doc id="1433196" url="https://pl.wikipedia.org/wiki?curid=1433196" title="Stadion TS Wisła Kraków">
Stadion TS Wisła Kraków



</doc>
<doc id="1433199" url="https://pl.wikipedia.org/wiki?curid=1433199" title="Chamedora">
Chamedora

Chamedora ("Chamaedorea" Willd.) – rodzaj roślin z rodziny arekowatych ("Arecaceae"). Obejmuje co najmniej 107 gatunków. Palmy te występują w Ameryce Środkowej. Niektóre gatunki są uprawiane jako rośliny ozdobne.
Morfologia.
Cechą charakterystyczną roślin z tego rodzaju jest cienki pień i soczyście zielone, pierzaste liście. Kwiaty są rozdzielnopłciowe, złożone w wiechy, żeńskie – o miłej woni, męskie są pozbawione zapachu.
Systematyka.
Rodzaj z rodziny arekowatych ("Arecaceae") z rzędu arekowce ("Arecales"). W obrębie rodziny należy do podrodziny "Arecoideae", plemienia "Chamaedoreeae".

</doc>
<doc id="1433203" url="https://pl.wikipedia.org/wiki?curid=1433203" title="Olaf Tufte">
Olaf Tufte

Karl Olaf Tufte (ur. 27 kwietnia 1976 w Tønsbergu) – norweski wioślarz, złoty medalista Letnich Igrzyskach Olimpijskich 2004 w Atenach oraz Letnich Igrzysk Olimpijskich 2008 w Pekinie, srebrny medalista Letnich Igrzysk Olimpijskich 2000 w Sydney, brązowy medalista Letnich Igrzysk Olimpijskich 2016 w Rio de Janeiro.
W 2000 roku zdobył srebrny medal w wioślarskiej dwójce podwójnej wraz Fredrikiem Bekkenem podczas Letnich Igrzyskach Olimpijskich w Sydney. W latach 2001 oraz 2003 był mistrzem świata w wioślarskiej jedynce. W 2004 roku na Letnich Igrzyskach Olimpijskich w Antenach zdobył złoty medal w wioślarskiej jedynce.
Do pierwszej szóstki w wioślarskiej jedynce na 2000 metrów podczas Igrzysk Olimpijskich 2008 Tufte wszedł z pierwszym czasem – 7.20,18. W finale przy ostatnich 500 metrach miał prawie 2 sekundy straty do prowadzącego, jednak odrobił straty i zwyciężył z czasem 6.59,83.
W 2016 roku wystąpił podczas igrzysk olimpijskich w konkursie dwójek podwójnych. Towarzyszył mu wówczas Kjetil Borch. W finale zawodów uplasował się wraz z kolegą z reprezentacji na trzecim miejscu, zdobywając tym samym brązowy medal.
Oprócz wiosłowania, Tufte zarabia na życie pracując na rodzinnym gospodarstwie w Nykirke oraz jako strażak. Jest członkiem Roklubb Horten, który jest jednym z najpopularniejszych klubów wioślarskich w Norwegii.

</doc>
<doc id="1433204" url="https://pl.wikipedia.org/wiki?curid=1433204" title="Pangaz">
Pangaz

Pangaz, „pangazjanodon” ("Pangasianodon gigas") – gatunek sumokształtnej, roślinożernej ryby z rodziny Pangasiidae.
Występowanie.
Endemit Mekongu. Dawniej występowała w dużych, podgórskich rzekach Półwyspu Indochińskiego.
Charakterystyka.
Jest jedną z największych ryb słodkowodnych. Długość ciała do 3 m, masa do 300 kg. Rozmnaża się w górze rzeki. Żywi się wyłącznie glonami.
Jest cenioną rybą konsumpcyjną, na skutek przełowienia krytycznie zagrożona wyginięciem.

</doc>
<doc id="1433205" url="https://pl.wikipedia.org/wiki?curid=1433205" title="Pangasianodon gigas">
Pangasianodon gigas



</doc>
<doc id="1433207" url="https://pl.wikipedia.org/wiki?curid=1433207" title="Ondřej Synek">
Ondřej Synek

Ondřej Synek (ur. 13 października 1982 w m. Brandýs nad Labem-Stará Boleslav) – czeski wioślarz, dwukrotny wicemistrz olimpijski 2008 oraz 2012, brązowy medalista 2016. Pięciokrotny mistrz świata oraz pięciokrotny mistrz Europy.

</doc>
<doc id="1433208" url="https://pl.wikipedia.org/wiki?curid=1433208" title="Petrus Magni">
Petrus Magni

Petrus Magni O.SS.S (szw. "Peder Månsson") (ur. ok. 1462 w Jönköping, zm. 17 maja 1534 w Västerås) – szwedzki duchowny, kanonista, pisarz i naukowiec, biskup diecezjalny Västerås w latach 1523-1534
Życiorys.
Petrus Magni pochodził ze szwedzkiego rodu rycerskiego z Västmanland. Był synem gubernatora Västerås, Magnusa Jönssona. Urodził się w Jönköping. W młodości odbył studia w Niemczech, we Francji i we Włoszech. Zdobył gruntowne wykształcenie akademickie zakończone obroną tytułu doktora z dziedziny prawa kanonicznego.
W 1499 roku wstąpił jako mnich do męskiej gałęzi Zakonu Najświętszego Zbawiciela w Vadstena. 6 czerwca 1499 roku przyjął święcenia kapłańskie z rąk ordynariusza diecezji Linköping, Henryka Tidemanna. W latach 1499-1506 pełnił obowiązki rektora szkoły klasztornej i kapelana zakonnego przy kościele parafialnym św. Piotra w Vadstena.
W 1504 roku został wytypowany do podróży zagranicznej z zadaniem objęcia opieki nad domem pielgrzymkowym św. Brygidy w Rzymie. W 1506 roku z grupą zakonników opuścił macierzysty klasztor i wyruszył do Włoch. Jego podróż napotkała jednak przeszkody. Znalazł się w duńskiej niewoli. Petrus Magni musiał z tego powodu przez kilka lat przebywać na dworze króla Jana Oldenburga w Kopenhadze. Do Rzymu dotarł dopiero w 1512 roku. Został tam przełożonym miejscowego konwentu, opiekunem domu pielgrzymkowego św. Brygidy i zwierzchnikiem zgromadzenia Zakonu Najświętszego Zbawiciela.
W stolicy Państwa Kościelnego, poza pracą dla misji szwedzkiej, pełnił również obowiązki kancelarzysty w Kurii Rzymskiej. Nauczył się w tym czasie władać biegle kilkoma językami obcymi.
Swoje obowiązki kościelne łączył z działalnością naukową. Był płodnym badaczem i pisarzem. Zajmował się tłumaczeniami dzieł innych autorów, ale jednocześnie w latach 1512-1524 publikował swoje własne prace z dziedziny: prawa, handlu, geologii i technologii obróbki kopalin.
W 1523 roku został nominowany biskupem przez kapitułę katedralną w Västerås. 27 kwietnia 1524 roku wybór ten zatwierdził bullą Klemens VII. 1 maja 1524 roku z polecenia papieża ceremoniarz, Paris de Grassis udzielił mu sakry biskupiej.
W 1524 roku Petrus Magni powrócił do Szwecji i objął diecezję Västerås. W okresie gdy przybył do ojczyzny w Królestwie Szwecji doszło do reformy kościelnej w duchu narodowym, a uznaniem wśród dworu królewskiego i duchowieństwa zaczął się cieszyć luteranizm. Po 1523 roku ambitny, młody król Gustaw I Waza, po zerwaniu na sejmie w Strängnäs unii kalmarskiej, aby umocnić swoją władzę zwołał w 1527 roku Riksdag do Västerås, na którym uzyskał od stanów szwedzkich zgodę na utworzenie Kościoła państwowego i wprowadzenie reformacji.
Petrus Magni podobnie jak reszta hierarchów szwedzkich początkowo był przeciwny uczynieniu króla głową Kościoła Szwecji i reformom kościelnym. Podpisał nawet tajny dokument, w którym przyrzekał posłuszeństwo papieżowi i doktrynie katolickiej. Zastraszony obawą o własne życie ugiął się jednak przed autorytaryzmem władcy. Na polecenie króla bez uprzedniego uzyskania zgody Stolicy Apostolskiej, 6 stycznia 1528 roku konsekrował nominatów na ordynariuszy diecezji: Åbo, Skara i Strängnäs. Kilka dni później 12 stycznia 1528 roku uczestniczył również w koronacji Gustawa I Wazy, która usankcjonowała symbolicznie suwerenność Szwecji od Danii.
W 1529 roku brał udział w synodzie narodowym w Örebro. 22 września 1531 roku po synodzie narodowym w Uppsali wspólnie z biskupem Strängnäs, Magnusem Sommarem konsekrował pierwszego luterańskiego prymasa Szwecji, arcybiskupa Laurentiusa Petri Nericiusa.
Po utworzeniu ewangelicko-luterańskiego Kościoła Szwecji Petrus Magni zachował dożywotnio urząd biskupi. Pod koniec życia czuł rozgoryczenie z powodu udziału w reformie Kościoła Szwecji.
Postać biskupa dla Kościołów protestanckich.
Sukcesja apostolska przekazana w latach 1528-1531 przez Petrusa Magni ewangelicko-luterańskiemu Kościołowi Szwecji została przez biskupów tej denominacji zachowana do dziś. Pomimo że ważność święceń w Kościele Szwecji jest podważana m.in. przez Kościół katolicki, są one uznawane przez Wspólnotę Anglikańską, Unię Utrechcką Kościołów Starokatolickich oraz kilkadziesiąt innych Kościołów protestanckich na całym świecie.
Współcześnie znaczna część biskupów anglikańskich i luterańskich (głównie w Europie) posiada święcenia biskupie z linii Petrusa Magni przekazane im poprzez Kościół Szwecji.

</doc>
<doc id="1433213" url="https://pl.wikipedia.org/wiki?curid=1433213" title="MO25">
MO25

MO25 – białko wchodzące w skład kompleksu LKB1-STRAD-MO25. Jest niezbędne dla pełnej aktywności biologicznej kinazy LKB1. Kodowane jest przez gen "CAB39" ("Calcium binding protein 39").

</doc>
<doc id="1433214" url="https://pl.wikipedia.org/wiki?curid=1433214" title="Brzanka pięciopręga">
Brzanka pięciopręga

Brzanka pięciopręga ("Systomus pentazona") – gatunek słodkowodnej ryby z rodziny karpiowatych (Cyprinidae).
Występowanie.
Występuje w Azji Południowo-Wschodniej.
Charakterystyka.
Ryba koloru pomarańczowego z pięcioma pionowymi, czarnymi pręgami. Osiąga długość do 5 cm.
Dymorfizm płciowy.
Samce są mniejsze, smuklejsze i intensywniej ubarwione niż samice.
Wymagania hodowlane.
Potrzebuje wody o temperaturze 20–26 °C i pH 6,0–6,5, filtrowanej przez torf i często częściowo wymienianej.

</doc>
<doc id="1433218" url="https://pl.wikipedia.org/wiki?curid=1433218" title="Estadio Carlos Dittborn">
Estadio Carlos Dittborn

Estadio Carlos Dittborn - wielofunkcyjny stadion w mieście Arica, w Chile. Używany jest głównie do rozgrywania meczów piłkarskich. Mecze na tym stadionie rozgrywają drużyny CD San Marcos Arica i Universidad de Tarapacá. Obiekt może pomieścić 17 786 ludzi.
Historia.
Obiekt został wybudowany na Mistrzostwa Świata w Piłce Nożnej 1962, które były organizowane przez Chile. Architektem był Karl Brunner. Został tam zlokalizowany ze względu na bliskość (18 km) do granicy z Peru. Organizatorzy byli pewni, że reprezentacji sąsiedniego kraju uda się zakwalifikować do tego turnieju, Peruwiańczycy jednak w eliminacjach przegrali z piłkarzami Kolumbii.
Nazwa stadionu pochodzi od osoby Carlosa Dittborna, który był prezydentem komitetu przygotowującego Mistrzostwa Świata w tym kraju. Dittborn umarł na miesiąc przed rozpoczęciem turnieju.
Mistrzostwa Świata 1962.
Podczas Mundialu w 1962 roku na tym stadionie zostały rozegrane mecze grupy A. W skład grupy wchodziły reprezentacje Związku Radzieckiego, Jugosławii, Urugwaju i Kolumbii.
Największą frekwencję ze spotkań grupowych miał mecz Związku Radzieckiego z Jugosławią (2:0), na który przyszło ponad 15 tys. widzów. Najmniej, 7 167 kibiców obejrzało spotkanie Jugosławii i Kolumbii zakończone wynikiem 5:0.
Prócz meczów grupowych na tej arenie odbył się także ćwierćfinał pomiędzy reprezentacją Chile a reprezentacją Związku Radzieckiego zakończony wynikiem 2:1. Spotkanie obejrzało ponad 17. tys. widzów.

</doc>
<doc id="1433223" url="https://pl.wikipedia.org/wiki?curid=1433223" title="Chugai Pharmaceuticals">
Chugai Pharmaceuticals

 – jeden z największych japońskich koncernów farmaceutycznych. 51,5% udziałów firmy należy do Hoffmann-La Roche. Koncern powstał w marcu 1943 roku.

</doc>
<doc id="1433224" url="https://pl.wikipedia.org/wiki?curid=1433224" title="Chugai Pharmaceutical Co.">
Chugai Pharmaceutical Co.



</doc>
<doc id="1433225" url="https://pl.wikipedia.org/wiki?curid=1433225" title="Chugai">
Chugai



</doc>
<doc id="1433226" url="https://pl.wikipedia.org/wiki?curid=1433226" title="Chugai Pharmaceutical">
Chugai Pharmaceutical



</doc>
<doc id="1433227" url="https://pl.wikipedia.org/wiki?curid=1433227" title="Nature Genetics">
Nature Genetics

Nature Genetics – recenzowane czasopismo naukowe wydawane przez Nature Publishing Group, założone w 1992 roku. Siostrzanym periodykiem jest "Nature Reviews Genetics", publikujący prace o charakterze przeglądowym. Według ISI w roku 2014 impact factor czasopisma wyniósł 29,352

</doc>
<doc id="1433228" url="https://pl.wikipedia.org/wiki?curid=1433228" title="CAB39">
CAB39



</doc>
<doc id="1433229" url="https://pl.wikipedia.org/wiki?curid=1433229" title="Indian Arm">
Indian Arm

Indian Arm – forma fiordu o stromych brzegach, pochodzenia polodowcowego. Znajduje się w pobliżu miasta Vancouver, w prowincji Kolumbia Brytyjska, w Kanadzie. Powstała w czasie Epoki lodowej w czasie ostatniego zlodowacenia. Rozciąga się na północ od zatoczki Burrard na odległość ok. 20 km.

</doc>
<doc id="1433238" url="https://pl.wikipedia.org/wiki?curid=1433238" title="ALS2CR2">
ALS2CR2

ALS2CR2 ("Amyotrophic lateral sclerosis 2 (juvenile) chromosome region, candidate 2") – ludzki gen. Nazwa genu wzięła się stąd, że znajduje się w locus domniemanego genu zmutowanego w młodzieńczej postaci stwardnienia zanikowego bocznego (ALS).
Gen "ALS2CR2" koduje białko należące do podrodziny STE20 kinaz białkowych serynowo-treoninowych. Ponieważ jedno z miejsc aktywnych domeny kinazowej ALS2CR2 jest zmienione, białko pozbawione jest aktywności kinazowej i zaliczane jest do pseudokinaz. Białko ALS2CR2 wchodzi w skład kompleksu aktywującego kinazę serynowo-treoninową LKB1 (STK11), regulującego relokowanie białka kinazy LKB1 z jądra komórkowego do cytoplazmy i niezbędnego do zatrzymania cyklu komórkowego w fazie G1 w którym LKB1 pośredniczy. ALS2CR2 wchodzi też w interakcję z białkiem XIAP (X-linked Inhibitor of Apoptosis Protein) i zwiększa aktywności antyapoptotyczną XIAP za pośrednictwem szlaku kinazy JNK1. Zidentyfikowano dwa pseudogeny dla "ALS2CR2", na chromosomach 1 i 7.

</doc>
<doc id="1433239" url="https://pl.wikipedia.org/wiki?curid=1433239" title="PAPK">
PAPK



</doc>
<doc id="1433240" url="https://pl.wikipedia.org/wiki?curid=1433240" title="ILPIPA">
ILPIPA



</doc>
<doc id="1433250" url="https://pl.wikipedia.org/wiki?curid=1433250" title="Symfonia miejska">
Symfonia miejska

Symfonia miejska – gatunek filmowy łączący w sobie cechy filmu dokumentalnego i awangardowego, obrazujący życie w wielkich miastach. Był przejawem fascynacji życiem wielkomiejskim. Nazwa wywodzi się od tytułu filmu Walthera Ruttmanna "Berlin, symfonia wielkiego miasta" (1927). Najbardziej znaczące filmy gatunku powstały na przełomie lat 20. i 30. XX wieku. Filmem, który zapoczątkował tworzenie się tego gatunku filmowego, był siedmiominutowy obraz „Manhatta” z 1921 roku w reżyserii Paula Stranda i Charlesa Sheelera.
Niektóre filmy gatunku:

</doc>
<doc id="1433251" url="https://pl.wikipedia.org/wiki?curid=1433251" title="I Should Be So Lucky">
I Should Be So Lucky

I Should Be So Lucky – piosenka i singiel pop-dance australijskiej piosenkarki Kylie Minogue. Została napisana przez Stocka, Aitkena i Watermana na debiutancki album artystki "Kylie" (1988). Singiel, wydany w grudniu 1987, drugi w karierze piosenkarki, tak jak pierwszy, pochodził z późniejszej płyty i odniósł międzynarodowy sukces, zajmując czołowe miejsca na wielu listach przebojów. Okazał się również najlepiej sprzedającym się singlem w Australii w 1988 roku i został uznany za "Nagranie Roku" przez "Japanese Phonographic Record Association".
Nagrywanie.
Po sukcesie debiutanckiego singla Kylie, "Locomotion", w Australii, Minogue poleciała do Londynu, żeby pracować ze słynnym trio producentów-autorów piosenek: Stock, Aitken &amp; Waterman. Ponieważ ci zapomnieli o umówionym spotkaniu, musieli napisać utwór "na poczekaniu" i w rezultacie stworzyli "I Should Be So Lucky" w czterdzieści minut, na co piosenkarka czekała przed studiem. Mike Stock napisał tekst piosenki w odpowiedzi na wiadomości, które uzyskał o Minogue przed jej przybyciem. Uznał, że choć Kylie jest odnoszącą sukcesy gwiazdą seriali, do tego bardzo utalentowaną, to musi mieć jakieś problem i wyobraził sobie, że musi być nieszczęśliwa w miłości. Minogue nagrała tę piosenkę w mniej niż godzinę, a po zakończeniu sesji nagraniowej wróciła do Australii, aby kontynuować swoją rolę w operze mydlanej "Neighbours".
Lista utworów.
Australian &amp; European Vinyl Single.
7" Vinyl Single
12" Vinyl Single
12" Remix
North American Vinyl Single.
7" Single
12" Vinyl Single
Asian Vinyl Single.
7" Vinyl Single
12" Vinyl Single
Teledysk.
Wersja Oficjalna.
Teledysk do piosenki był nagrywany przez Chrisa Langmana pod koniec 1987 roku. Przedstawia on Kylie w mieszkaniu w różnych ubiorach, śpiewającą i tańczącą. W teledysku są też sceny, w których młoda Minogue śpiewa ubrana w czarną sukienkę na tle kolorowej tablicy.
Wersja Alternatywna.
Ta wersja pokazuje jak Kylie jedzie samochodem ze swoimi przyjaciółkami po dużym mieście; ubrana w czarno-biały sweter i śpiewa.

</doc>
<doc id="1433253" url="https://pl.wikipedia.org/wiki?curid=1433253" title="Adam Antoni Bratro">
Adam Antoni Bratro

Adam Antoni Bratro (ur. 20 listopada 1900 w Sanoku, zm. 11 sierpnia 1920 pod Pułtuskiem) – podporucznik piechoty Wojska Polskiego, kawaler Orderu Virtuti Militari, harcerz.
Życiorys.
Był synem Adama Mariana i Emilii z domu Heidler. Ojciec był inżynierem, kierownikiem budowy wagonów w sanockiej fabryce, działaczem niepodległościowym, uczestniczył w werbunku do Legionów w I wojnie światowej w bitwie pod Kuklami.
Adam Antoni uczęszczał do szkoły ludowej w Sanoku, naukę kontynuował w sanockim gimnazjum, gdzie ukończył V klasę w 1916. Działał w Polskich Drużynach Strzeleckich i ruchu skautowym. W 1916 przeniósł się do Wojskowej Wyższej Szkoły Realnej w Łobzowie. W listopadzie 1918 wziął udział w rozbrajaniu żołnierzy austriackich na ulicach Krakowa. W tym sam roku został przyjęty do Szkoły Podchorążych w Warszawie, którą ukończył w 1919 w stopniu podchorążego. Następnie otrzymał skierowanie do obozu szkół podoficerskich w Dęblinie.
Po ukończeniu szkolenia został awansowany na stopień podporucznika. W dęblińskiej szkole pozostał jako młodszy oficer i instruktor w kompanii oraz adiutant batalionu do 1920. W początkowym okresie wojny polsko-bolszewickiej 1920 jako instruktor szkoli ochotników udających się na front (działał w tej funkcji pomimo kierowania osobistych wniosków o wysłanie do walk na froncie). Następnie wobec pogarszającej się sytuacji Polski na wojnie, w czerwcu 1920 jako dowódca kompanii w nowo sformowanym w Ostrowi Mazowieckiej 101 Rezerwowym pułku piechoty (którego dowódcą był jego brat Jan Bratro) wyruszył na front w rejon Rohaczowa na zachodnim brzegu Słuczy oraz nad Horyniem. Tam walczył z oddziałami 1 Armii Konnej. Podczas walk odwrotowych i okrążenia przez wojska bolszewickie, skierował swoją kompanię do kontrataku, który powiódł się, lecz w jego trakcie Adam Bratro odniósł rany brzucha. 11 sierpnia 1920 zmarł w szpitalu polowym i w Pułtusku został pierwotnie pochowany. W 1923 jego prochy zostały sprowadzone z Pułtuska do Sanoka i pochowane w grobowcu rodzinnym na cmentarzu przy ul. Jana Matejki w Sanoku. Był kawalerem. Jego braćmi byli: Jan (ur. 1895, legionista, pułkownik Wojska Polskiego) oraz spoczywający wraz z nim w sanockim grobowcu Aleksander (1899–1901), Kazimierz (1902–1903) i Tadeusz Artur (ur. 1896 w Nowym Sączu, legionista poległy w bitwie pod Kuklami 13 lipca 1916). Grobowiec rodziny Bratrów został wpisany przez Instytut Pamięci Narodowej do ewidencji grobów weteranów walk o Wolność i Niepodległość Polski.

</doc>
<doc id="1433261" url="https://pl.wikipedia.org/wiki?curid=1433261" title="Inicjatywa 50x15">
Inicjatywa 50x15



</doc>
<doc id="1433262" url="https://pl.wikipedia.org/wiki?curid=1433262" title="Pani Ples">
Pani Ples



</doc>
<doc id="1433264" url="https://pl.wikipedia.org/wiki?curid=1433264" title="Burrard">
Burrard

Burrard (ang. "Burrard Inlet", fr. "Baie Burrard") – niewielka zatoka w formie fiordu o stosunkowo niskich brzegach, niedaleko miasta Vancouver, w południowo-zachodniej części prowincji Kolumbia Brytyjska, w Kanadzie.

</doc>
<doc id="1433267" url="https://pl.wikipedia.org/wiki?curid=1433267" title="Mrs. Ples">
Mrs. Ples

Pani Ples (ang. Mrs Ples) — popularna nazwa najbardziej kompletnej czaszki przedstawiciela gatunku "Australopithecus africanus" znalezionej w Afryce Południowej. Odkrycia dokonali Robert Broom (kurator Muzeum Transwalskiego) i John T. Robinson (asystent Brooma) 18 kwietnia 1947 roku w jaskini w okolicach Sterkfontein (w pobliżu Krugersdorp, 30 km na północny zachód od Johannesburga). Oznaczenie katalogowe czaszki to STS 5. Wiek czaszki przez wiele lat szacowano na 2,15–2,8 mln lat, jednak najnowsze badania datują ją na 3,4–3,7 mln lat.
W 2004 roku czaszka znalazła się na liście 100 najważniejszych obiektów Republiki Południowej Afryki. Jest przechowywana w Muzeum Transwalu w Pretorii. Czaszka znalazła się na znaczkach pocztowych RPA z lat 1989 i 2000.
"Panią Ples" uważa się za odległego przodka człowieka. Posiadała ona małą czaszkę (porównywalną z czaszką szympansa), i poruszała się w sposób wyprostowany na dwóch nogach. Przez odkrywców została przypisana do gatunku "Plesianthropus transvaalensis", lecz obecnie (po usystematyzowaniu nazewnictwa kopalnych hominidów) uważa się ją za przedstawiciela gatunku "Australopithecus africanus" opisanego przez Raymonda Darta w r. 1925.
Historia badań.
Od chwili odkrycia czaszka Pani Ples jest obiektem ciągłych badań coraz to nowszymi metodami, które przynoszą nowe fakty. Początkowo sądzono, że czaszka należała do młodocianej samicy z gatunku "Australopithecus africanus". Wniosek ten wysnuł Broom na podstawie porównania wielkości czaszki z czaszką odkrytą przez niego w r. 1936 również w Sterkfontein. Obecnie uważa się ją za czaszkę młodocianego przedstawiciela rodzaju męskiego. Na młodociany wiek osobnika wskazują również wyniki badań rentgenowskich korzeni jego zębów. Niektórzy badacze sugerują na podstawie stosunkowo niedawnych badań że czaszka STS 5 należy do tego samego osobnika co szczątki szkieletu (kręgosłupa, miednicy, żeber i kości udowej) o numerze katalogowym STS 14, znalezione w sierpniu 1947 roku również przez Brooma w Stekrfontein, w bezpośrednim pobliżu miejsca znalezienia czaszki STS 5.
W 2022 roku badania zespołu pod wodzą Darryla Grangera z Uniwersytetu Purdue podważyły wcześniejsze datowanie czaszki, przesuwając je o ponad milion lat wstecz: z 2–2,5 mln lat do 3,4–3,7 mln lat. Ten sam zespół podobnie datował wcześniej inne szczątki z Sterkfontein – niemal kompletny szkielet Little Foot (Stw 573).

</doc>
<doc id="1433270" url="https://pl.wikipedia.org/wiki?curid=1433270" title="Yakuba Bamba">
Yakuba Bamba

Yakuba Bamba (ur. 16 grudnia 1975) – piłkarz z Wybrzeża Kości Słoniowej, grający na pozycji napastnika. W 2005 roku został najlepszym strzelcem w Premyer Liqa. Obecnie reprezentuje barwy klubu Karvan Yevlax. 

</doc>
<doc id="1433273" url="https://pl.wikipedia.org/wiki?curid=1433273" title="The Loco-Motion">
The Loco-Motion

The Loco-motion lub Locomotion – piosenka z 1962 roku oryginalnie nagrana przez Little Evę. W 1987 roku wydano cover tego utworu w wykonaniu australijskiej piosenkarki Kylie Minogue, który zawarto na jej debiutanckim singlu. Ta wersja piosenki pochodzi z albumu "Kylie" (1988).

</doc>
<doc id="1433277" url="https://pl.wikipedia.org/wiki?curid=1433277" title="Benoît de Sainte-Maure">
Benoît de Sainte-Maure

Benoît de Sainte-Maure, Benoît de Sainte-More – francuski poeta żyjący w XII wieku, urodzony w Sainte-Maure koło Poitiers lub w Sainte-More koło Tours. Autor rycerskiego romansu "Le Roman de Troie", napisanego prawdopodobnie pomiędzy rokiem 1155 a 1160. Dzieło stało się inspiracją m.in. dla Guida delle Colonne (pierwowzór utworu "Historia destructionis Troiae"), Chaucera i Szekspira. Poeta napisał też "Chronique des Ducs de Normandie" (1175).

</doc>
<doc id="1433278" url="https://pl.wikipedia.org/wiki?curid=1433278" title="Benoît de Sainte-More">
Benoît de Sainte-More



</doc>
<doc id="1433281" url="https://pl.wikipedia.org/wiki?curid=1433281" title="Benoit de Sainte-Maure">
Benoit de Sainte-Maure



</doc>
<doc id="1433284" url="https://pl.wikipedia.org/wiki?curid=1433284" title="Grań Bystrej">
Grań Bystrej

Grań Bystrej – boczna grań w Tatrach Zachodnich z górującą Bystrą ("Bystrá", 2248 m n.p.m.), najwyższym szczytem tej części Tatr, będącym zwornikiem dla 3 odgałęzień:
Grań zachodnia i wschodnia tworzą obramowanie dla znajdującej się między nimi Doliny Bystrej z Bystrymi Stawami. W zalesionych stokach Jeżowej kopy znajduje się kilka niewielkich i krętych żlebów i dolinek, poczynając od zachodniej strony są to: Żleb Potok, Żleb Jaworzynka, Skalniste, Dolinka Kozowa.
Szlaki turystyczne.
Jedynie przez nieduże fragmenty grani Bystrej prowadzą znakowane szlaki turystyczne.

</doc>
<doc id="1433285" url="https://pl.wikipedia.org/wiki?curid=1433285" title="Almirante Latorre (1913)">
Almirante Latorre (1913)

Almirante Latorre – okręt liniowy w służbie marynarki chilijskiej w latach 1921–1958 (w latach I wojny światowej – 1915-1919 – w służbie marynarki brytyjskiej jako HMS „Canada”). „Almirante Latorre” był najpotężniejszym w historii okrętem wojennym tej klasy w służbie państw Ameryki Łacińskiej.
Zamówienie i budowa.
Na początku XX wieku w związku z poprawą sytuacji gospodarczej nastąpiła eskalacja zbrojeń w najbogatszych państwach Ameryki Południowej. Dotyczyła ona także rozbudowy floty. Przodowały w tej materii trzy najważniejsza południowoamerykańskie państwa: Argentyna, Brazylia i Chile (tzw. ABC Ameryki Południowej).
Niemal równocześnie zamówienia na budowę okrętów liniowych złożyły Argentyna (pancerniki „Rivadavia” i „Moreno” – w stoczniach amerykańskich), Brazylia (pancernik „Rio de Janeiro” – w stoczniach brytyjskich) oraz Chile (dwa pancerniki stanowiące modyfikację typu "Iron Duke" – w stoczniach brytyjskich).
Zamówienie na pancernik „Varparaiso” (późniejszy „Almirante Latorre”) złożono w 1910 roku w brytyjskiej stoczni Armstrong-Whitworth. Konstrukcja okrętu oparta była na brytyjskim typie pancerników "Iron Duke". Wprowadzono jednak pewne modyfikacje, mające na celu głównie wzmocnienie siły ognia. W artylerii głównej zdecydowano się na działa kalibru 14 cali (356 mm) w miejsce 13,5 cala, typowej dla typu "Iron Duke". Decyzję taką podjęto pod wpływem informacji, że pancerniki amerykańskie „New York”, „Texas” oraz japońskie „Kongō” i „Hiei” będą wyposażone w działa 14-calowe.
W artylerii średniej zamiast 22 dział 4,7 cala (120 mm) zamontowano 12 dział 6-calowych (152 mm), przy czym początkowo dział 6-calowych miało być 16, a redukcja ich liczby była wynikiem problemów technicznych.
Stępkę pod pancernik położono 27 listopada 1911 r. Budowa okrętu przeciągała się, lecz wodowanie kadłuba nastąpiło 27 listopada 1913 r. W chwili wybuchu I wojny światowej okręt był w stanie niedokończonym.
Służba w marynarce brytyjskiej.
Wkrótce po wybuchu I wojny światowej rząd brytyjski odkupił od Chile niewykończony pancernik. Prace konstrukcyjno-wykończeniowe zostały w następnym zakończone, a okręt wcielono do służby pod banderą brytyjską jako HMS „Canada”.
Pancernik włączono do czwartej eskadry brytyjskiej Grand Fleet. W czasie bitwy jutlandzkiej w 1916 roku okręt wchodził w skład III dywizjonu eskadry składającego się z pancerników HMS „Canada”, HMS „Iron Duke”, HMS „Royal Oak”, HMS „Superb”. W bitwie tej okręt oddał 44 strzały artylerii głównej; nie odniósł wtedy żadnych uszkodzeń.
Po wojnie okręt trafił do stoczni Devonport, w której w latach 1919–1920 przeprowadzono remont i modernizację.
W służbie marynarki chilijskiej.
Po zakończeniu remontu pancernik przekazano marynarce chilijskiej za cenę 1 miliona funtów, co stanowiło około połowę ceny uzgodnionej przed wojną przez obydwie strony. Remont i modernizacja przeprowadzone jeszcze przed transakcją w latach 1919–1920 pozwoliły na przedłużenie służby okrętu do 1958 roku.
Pływając pod banderą chilijską, „Almirante Latorre” stanowił w okresie międzywojennym najpotężniejszy okręt wojenny będący w dyspozycji jakiegokolwiek państwa latynoamerykańskiego. Nad argentyńskimi pancernikami „Rivadavia” i „Moreno”, a także nad dwoma pancernikami brazylijskimi „Minas Gerais” i „São Paulo” posiadał „Almirante Latorre” znaczną przewagę zarówno w wyporności, jak i w artylerii głównej, posiadając jako jedyny działa 14-calowe (356 mm), podczas gdy potencjalni przeciwnicy południowoamerykańscy dysponowali działami 12-calowymi (305 mm).
Zdaniem dowództwa marynarki chilijskiej przybycie „Almirante Latorre” do Chile w 1921 roku zrównoważyło układ sił morskich wokół kontynentu południowoamerykańskiego. W przeciwieństwie bowiem do Argentyny dysponującej dwoma pancernikami i Brazylii dysponującej również dwoma pancernikami Chile nie posiadało dotąd okrętów tej klasy.
W 1930 roku niektóre elementy okrętu poddano modernizacji w brytyjskiej stoczni Davenport. Okręt przystosowano do obsługi hydroplanów. Zamontowano 1 katapultę parową służącą do wystrzeliwania hydroplanu Fairey III F.
W okresie międzywojennym w przeciwieństwie do pancerników argentyńskich, a zwłaszcza brazylijskich „Almirante Latorre” utrzymywany był w dobrym stanie technicznym. Z tego między innymi powodu pancernik cieszył się dużym respektem na polu międzynarodowym.
W latach dwudziestych i trzydziestych iberoamerykańskie siły morskie obejmujące między innymi 5 pancerników mogłyby, działając razem, stanowić znaczną siłę bojową i zmieniać na ich korzyść układ sił w rejonie południowego Atlantyku i południowo-wschodniego Pacyfiku. Jednakże wzajemne antagonizmy państw południowoamerykańskich powodowały, że ich floty skierowane były raczej przeciw sobie, niż przeciw potencjalnemu zewnętrznemu wrogowi.
Utrzymywanie wielkiego okrętu flagowego stanowiło poważne obciążenie dla budżetu Republiki Chile. W 1931 roku na pancerniku doszło do buntu załogi spowodowanego drastycznym obcięciem żołdu. Do stłumienia buntu użyto między innymi lotnictwa chilijskiego, które zaatakowało zbuntowany okręt. W wyniku ataków z powietrza pancernik został trafiony jedną bombą. Nie spowodowała ona dużych zniszczeń, a jej znaczenie było głównie psychologiczne i przyczyniło się w sposób istotny do stłumienia buntu.
Poczynając od 1935 roku, pancernik pozostawał de facto w rezerwie z powodu ogromnych kosztów jego utrzymania w pełnej gotowości bojowej.
Po japońskim ataku na Pearl Harbor i zniszczeniu większości pancerników amerykańskiej Floty Pacyfiku, Stany Zjednoczone zamierzały odkupić okręt. Do transakcji jednak nie doszło. Jedną z przyczyn były obawy, że Argentyna, a tym samym jej flota, pozbawiona potencjalnego przeciwnika, jakim było Chile ze swoim pancernikiem flagowym „Almirante Latorre”, może przyłączyć się do państw osi, biorąc pod uwagę, że ówczesne władze Argentyny popierały państwa faszystowskie.
Po II wojnie światowej znaczenie pancerników drastycznie zmalało, minęła już bowiem epoka tych wielkich okrętów, stanowiących kiedyś dumę najpotężniejszych flot.
W latach pięćdziesiątych z powodu braku modernizacji stan artylerii głównej pancernika „Almirante Latorre” był kiepski i nie posiadała już ona pierwotnej donośności i skuteczności. Pancerz był przestarzały i pod względem wytrzymałości ustępował pancernikom zwodowanym podczas II wojny światowej.
W 1951 roku w siłowni okrętowej wybuchł pożar. Spowodował on znaczne uszkodzenia wymagające daleko idącej rekonstrukcji. W wyniku uszkodzeń okręt utracił praktycznie zdolność bojową, jednakże dowództwo marynarki chilijskiej nie chciało się początkowo rozstać ze swoim imponującym okrętem flagowym. Był to zresztą obok brytyjskiego krążownika HMS „Caroline” jedyny pływający okręt – uczestnik bitwy jutlandzkiej.
W 1958 roku zdecydowano się na złomowanie okrętu w Japonii. Na prośbę rządu japońskiego władze chilijskie udzieliły zgody na wykorzystanie elementów z „Almirante Latorre” do odbudowy jako pływającego muzeum japońskiego okrętu wojennego „Mikasa” – weterana bitwy pod Cuszimą.
Obecnie znaczna część wyposażenia „Mikasy” pochodzi w rzeczywistości z „Almirante Latorre”.

</doc>
<doc id="1433288" url="https://pl.wikipedia.org/wiki?curid=1433288" title="Farmakodynamika">
Farmakodynamika

Farmakodynamika () – dział farmakologii zajmujący się wpływem leków na organizm, w tym odpowiedzią farmakologiczną oraz czasem trwania i wielkością obserwowanej odpowiedzi na dane stężenie leku.

</doc>
<doc id="1433290" url="https://pl.wikipedia.org/wiki?curid=1433290" title="Darcy">
Darcy

Darcy (skrót: D) – niestandardowa jednostka przepuszczalności ośrodków porowatych, powszechnie stosowana w przemyśle naftowym i geologii. Jej odpowiednikiem w standardowym układzie jednostek (SI) jest metr kwadratowy (m²).
Przepuszczalność jest to miara zdolności ośrodka porowatego (np. gleby lub złoża roponośnego) do transportu (przepuszczania) płynów. Definicja darcy opiera się na formule Darcy’ego.
Definicja.
Ośrodek porowaty ma przepuszczalność 1 darcy, jeżeli jednoskładnikowy płyn o lepkości dynamicznej 1 centypuaza (1 cP) całkowicie wypełniający pustą przestrzeń ośrodka będzie przezeń przepływał (w poziomym ruchu laminarnym) z natężeniem 1 cm³/s przypadającym na każdy cm² przekroju poprzecznego ośrodka przy różnicy ciśnień (lub równoważnego gradientu hydraulicznego) 1 atmosfery fizycznej przypadającej na 1 centymetr miąższości ośrodka:
Jednostką tysiąc razy mniejszą niż darcy jest 1 milidarcy (1 mD)
Wartości.
Przepuszczalność piasków waha się pomiędzy 1D a kilkoma tysiącami D.
Przepuszczalność żwirów waha się pomiędzy tysiącami D a milionami D.
Przepuszczalność skał roponośnych wynosi od kilku do kilkuset milidarcy.
Przepuszczalność warstw trudnoprzepuszczalnych, np. niespękanego granitu, jest rzędu 10−4 mD.
Pochodzenie nazwy.
Nazwa "darcy" pochodzi od nazwiska francuskiego inżyniera Henry Darcy, który podczas projektowania systemu fontann miejskich dla miasta Dijon w połowie XIX w. przeprowadził wszechstronne badania przepuszczalności warstw piasku dla wody. Stąd też użycie w definicji jednostki przepuszczalności dwóch współcześnie niestandardowych jednostek: atmosfery fizycznej (wyrażającej średnie ciśnienie powietrza na poziomie morza) i centypuaza (lepkość dynamiczna wody w temperaturze pokojowej wynosi niemal dokładnie 1 cP).

</doc>
<doc id="1433291" url="https://pl.wikipedia.org/wiki?curid=1433291" title="Ludmiła Duninowska">
Ludmiła Duninowska

Ludmiła Duninowska, także: Ludmiła Ike-Duninowska, z domu: Babiańska (ur. 1904, zm. 4 grudnia 1973 w Warszawie (?); fl. ca 1951-1966) – polska tłumaczka literatury francuskiej, angielskiej i rosyjskiej.
W latach 1957 - 1990 jej kilkadziesiąt tłumaczeń (głównie literatura dla młodzieży) opublikowano w wydawnictwach Iskry, Nasza Księgarnia, Wydawnictwo Poznańskie.
Przetłumaczyła m.in. utwory Wiktora Hugo, Juliusza Verne’a (powieści: "Wokół Księżyca" [przekład z 1958], "Wyprawa do wnętrza Ziemi" [przekład z 1959]) i Pameli Brown.

</doc>
<doc id="1433293" url="https://pl.wikipedia.org/wiki?curid=1433293" title="Je Ne Sais Pas Pourquoi">
Je Ne Sais Pas Pourquoi

Je Ne Sais Pas Pourquoi – singiel australijskiej piosenkarki Kylie Minogue Pochodzi on z płyty Kylie z 1988 roku. Tytuł jest w języku francuskim i znaczy po polsku "Ja nie wiem dlaczego". B-side tego singla to "Made In Heaven".
Lista utworów.
CD single
7-inch single
12-inch single
UK 12-inch single
U.S. 12-inch single

</doc>
<doc id="1433295" url="https://pl.wikipedia.org/wiki?curid=1433295" title="Operacje korekty płci">
Operacje korekty płci

Operacje korekty płci (ang. "gender confirmation surgeries""," dawniej "sex reassignment surgery") – grupa zabiegów chirurgicznych, poprzez które zmienia się wygląd fizyczny i funkcje posiadanych przez osobę transpłciową cech płciowych, tak aby przypominały one te, które są społecznie przypisywane płci, z którą się utożsamiają. Jest to część leczenia w przypadku dysforii płciowej u osób transpłciowych.
Operacja korekty płci jest częścią szerszego procesu tranzycji płciowej.
Historia.
W USA w 1917 roku dr Alan L. Hart, amerykański specjalista w dziedzinie gruźlicy, stał się jedną z pierwszych osób transpłciowych, które poddały się histerektomii i gonadektomii w celu złagodzenia dysforii płciowej. W Berlinie w 1931 r. Dora Richter jako pierwsza znana transpłciowa kobieta poddała się zabiegowi waginoplastyki. Następnie, w latach 1930–1931, w Dreźnie, poddała się jej Lili Elbe. Rozpoczęto od usunięcia jej oryginalnych narządów płciowych, a operację nadzorował dr Magnus Hirschfeld. Lili przeprowadziła jeszcze cztery kolejne operacje, które obejmowały orchidektomię, przeszczep jajnika, penektomię, a ostatecznie nieudaną transplantację macicy, której odrzucenie doprowadziło do jej śmierci. W 1951 roku dr Harold Gillies, chirurg plastyczny działający w czasie II wojny światowej, podjął się opracowania pierwszej techniki operacji korekty płci z żeńskiej na męską, tworząc tym samym metodę, która stała się współczesnym standardem, czyli falloplastykę. Następnie w 1999 roku opracowany został przez dr Lebovica i Lauba zabieg metoidioplastyki w celu chirurgicznej korekty płci z żeńskiej na męską. Uważana za wariant falloplastyki, metoidioplastyka polega na stworzeniu penisa z istniejącej łechtaczki pacjenta. Pozwala to pacjentowi na uzyskanie czucia w żołędzi penisa.
W Polsce przeprowadzono operację korekty płci (na męską) po raz pierwszy w 1937 roku – operacji tej poddał się interpłciowy i uznany przy urodzeniu za kobietę Witold Smętek, oszczepnik, zawodnik klubu sportowego „Warszawianka”. Pierwszą operację korekty płci z męskiej na żeńską w Polsce przeprowadzono w 1963 w Szpitalu Kolejowym w Międzylesiu pod Warszawą.
Przebieg operacji.
U osób K/M (ang. FtM).
Operacyjna korekta płci z żeńskiej na męską polega na wykonaniu mastektomii, panhisterektomii oraz utworzeniu futerału na protezę prącia z płata mięśni brzucha. Drugą możliwością jest wytworzenie penisa z łechtaczki, która – pod wpływem zażywania testosteronu – rośnie, jednak wielkość takiego penisa będzie mała. Mosznę na silikonowe protezy jąder modeluje się z warg sromowych większych.
U osób M/K (ang. MtF).
Korekta płci z męskiej na żeńską wymaga przeprowadzenia orchidektomii i utworzenia pochwy, przy czym można poprzestać na wytworzeniu zewnętrznych narządów (wargi sromowe, łechtaczka) bez głębokiej pochwy (brak możliwości wprowadzenia członka) lub też utworzyć pochwę wystarczająco głęboką do odbycia stosunku.
Warunki przeprowadzenia operacji.
Aby taka operacja mogła zostać wykonana, muszą być spełnione następujące przesłanki dotyczące osoby, na której ma zostać przeprowadzony zabieg:
Wyniki operacji.
Trans kobiety (M/K) były bardziej zadowolone z rezultatów operacji, jednak trans mężczyźni (K/M) równie dobrze przystosowali się do swojej roli płciowej. Oczekiwania zostają spełnione w aspekcie emocjonalnym i społecznym, a w mniejszym stopniu seksualnym i fizycznym, chociaż 80% osób stwierdziło poprawę w zakresie seksualności. Po operacji osoby K/M są bardziej zadowolone z życia seksualnego i łatwiej osiągają orgazm niż osoby M/K. Większość osób po operacji odczuwa orgazmy inaczej. Stają się silniejsze i krótsze u osób K/M, a u osób M/K dłuższe i bardziej intensywne. U ponad dwóch trzecich osób M/K dochodzi podczas podniecenia seksualnego do wydzielania płynu pochwowego pochodzącego z pozostawionych gruczołów opuszkowo-cewkowych.
Z powikłań operacji u transpłciowych mężczyzn (TS k/m) mogą często wystąpić (pogarszane terapią testosteronem) efekty niepożądane wynikające z użytych technik operacji mikrochirurgicznych, a także zwężenia i przetoki cewki moczowej. U transpłciowych kobiet (TS m/k) mogą wystąpić przetoki rektoneowaginalne. Różne powikłania występują dodatkowo w związku ze stosowaniem terapii hormonalnej. Przy obecnym stanie medycyny, jednym z efektów ubocznych operacyjnej korekty płci jest kastracja.

</doc>
<doc id="1433296" url="https://pl.wikipedia.org/wiki?curid=1433296" title="Mahé Drysdale">
Mahé Drysdale

Alexander Mahé Owens Drysdale (ur. 19 listopada 1978 w Melbourne) – nowozelandzki wioślarz, złoty i brązowy medalista olimpijski w wioślarskiej jedynce, pięciokrotny mistrz świata.
Kariera.
Drysdale swoją wioślarską karierę rozpoczął na uniwersytecie w wieku osiemnastu lat. Później zrezygnował z wioślarstwa, aby móc skoncentrować się na studiach, do którego ponownie powrócił, kiedy w 2000 roku podczas Letnich Igrzysk Olimpijskich w Sydney Nowozelandczyk Rob Waddell zdobył złoty medal.
W 2002 roku Drysdale konkurował w Pucharze Świata startując w reprezentacji Nowej Zelandii w wioślarskiej czwórce bez sternika. Po Igrzyskach Olimpijskich w 2004 roku kiedy jego załoga zajęła piąte miejsce w klasyfikacji ogólnej, Drysdale zaczął startować w wioślarskiej jedynce wygrywając Mistrzostwa Świata w wioślarstwie w 2005 roku w Gifu (Japonia), mimo złamanych dwóch kręgów szyjnych w wypadku podczas jazdy na nartach wodnych rok wcześniej.
Łącznie na mistrzostwach świata zdobył sześć medali − 5 złotych (w latach 2005-2007, 2009 i 2011) oraz jeden srebrny, zdobyty w 2010 roku.
Chorąży reprezentacji Nowej Zelandii podczas ceremonii otwarcia Igrzysk Olimpijskich w Pekinie w 2008 roku. Podczas tych Igrzysk był faworytem w konkurencji męskich jedynek, jednak przed zawodami zmagał się z infekcją układu pokarmowego. Mimo dużej utraty masy ciała udało mu się awansować do finału, w którym ostatkiem sił zajął trzecie miejsce. Po przekroczeniu linii mety traci przytomność i jest przetransportowany do namiotu pomocy medycznej. Po uzyskaniu opieki medycznej był w stanie samodzielnie stanąć na podium. 
Drysdale jest członkiem West End Rowing Club w Avondale w Auckland (Nowa Zelandia) oraz Tideway Scullers w Londynie (Anglia).

</doc>
<doc id="1433302" url="https://pl.wikipedia.org/wiki?curid=1433302" title="Proksybarbal">
Proksybarbal

Proksybarbal – organiczny związek chemiczny, pochodna kwasu barbiturowego o działaniu uspokajającym, kojącym ośrodkowy układ nerwowy. Nie działa nasennie. Punkt uchwytu działania leku znajduje się w tworze siatkowatym pnia mózgu oraz w podwzgórzu. Wpływa korzystnie na zaburzenia regulacji autonomicznych pochodzenia ośrodkowego. Działanie leku ujawnia się po kilku dniach stosowania. Nie wywołuje zależności lekowej, nawet po kilkumiesięcznym okresie stosowania.
Oryginalny, polski lek zsyntetyzowany w 1956 roku w laboratoriach Akademii Medycznej we Wrocławiu przez Bogusława Bobrańskiego. "Jeleniogórskie Zakłady Farmaceutyczne Polfa" rozpoczęły produkcję tabletek zawierających 50 mg proksybarbalu pod nazwą handlową "Ipronal", którą zakończono w 1999 roku. Obecnie w Polsce preparat jest niedostępny (poza importem docelowym z Węgier).
Poza Polską proksybarbal jest lekiem mało znanym i rzadko stosowanym.

</doc>
<doc id="1433307" url="https://pl.wikipedia.org/wiki?curid=1433307" title="Hejnał Rogoźna">
Hejnał Rogoźna

Hejnał Rogoźna - oficjalny sygnał muzyczny miasta Rogoźna rozbrzmiewający codziennie o godzinie 12.00 z wieży rogozińskiego ratusza, a także podczas najważniejszych uroczystości miejskich i świąt narodowych.
Hejnał został skomponowany w 1993 roku przez Albina Koźlinkę.
Od 11 czerwca 2017 roku Hejnał Rogoźna w każdą niedzielę jest wykonywany na żywo z balkonu dawnego Ratusza. Hejnalistami są muzycy z Orkiestry Dętej RCK im. E. Korybalskiego.

</doc>
<doc id="1433308" url="https://pl.wikipedia.org/wiki?curid=1433308" title="Especially for You">
Especially for You

Especially for You – singiel australijskiej piosenkarki Kylie Minogue i Jasona Donovana z 1988. Nie ma go na żadnym studyjnym albumie Kylie, ale można go wysłuchać na składance "Ultimate Kylie" z 2004.
Teledysk.
Teledysk do tej piosenki ukazuje Jasona, który gra tu rolę ukochanego Kylie, szukającego jej po całym mieście. Gdy znajduje ją, całują się i śpiewają razem. Teledysk dostał pierwsze miejsce w rankingu najciekawszych teledysków w 1988 roku.

</doc>
<doc id="1433309" url="https://pl.wikipedia.org/wiki?curid=1433309" title="Juan Negrin">
Juan Negrin



</doc>
<doc id="1433314" url="https://pl.wikipedia.org/wiki?curid=1433314" title="Tab Ramos">
Tab Ramos

Tab Ramos, właśc. Tabaré Ramos Ricciardi (ur. 21 września 1966 w Montevideo) – amerykański piłkarz urugwajskiego pochodzenia grający na pozycji środkowego pomocnika.
Kariera klubowa.
Ramos urodził się w urugwajskim Montevideo w rodzinie pochodzenia włoskiego i hiszpańskiego. W wieku 11 lat wyemigrował wraz z rodziną do Stanów Zjednoczonych. Ojciec był zawodowym piłkarzem i nakłonił syna do uprawiania tego sportu. Tab pierwsze piłkarskie kroki stawiał w Union Vecinal Youth Soccer Club z Montevideo. Po przeprowadzce do USA uczęszczał do Saint Benedict's Preparatory School, a następnie grał w młodziezowym klubie Thistle FC, w którym występował także inny późniejszy reprezentant USA, John Harkes. W 1983 roku został mianowany najlepszym piłkarzem szkół wyższych w kraju, a drużyna piłkarska St. Benedicts awansowała do finału New Jersey. Zdobył łącznie 161 goli dla tej drużyny. W 1984 roku Tab został wybrany w drafcie do New York Cosmos (numer dziesiąty w pierwszej rundzie), jednak zawodnik zdecydował się na naukę w college'u.
Ramos zaczął uczęszczać do North Carolina State University i przez cztery lata występował w tamtejszej drużynie piłkarskiej w rozgrywkach NCAA. W 1988 roku został zawodnikiem klubu New Jersey Eagles i przez rok grał w jego barwach w American Soccer League. W tym samym roku został wybrany z numerem jeden w drafcie do Tacoma Stars, zespołu futsalowego, jednak zrezygnował ostatecznie z uprawiania tego sportu i w 1989 roku przeniósł się do Miami Sharks, gdzie grał przez kolejny rok.
20 lipca 1990 roku Ramos zmienił barwy klubowe i po Mundialu we Włoszech został wypożyczony do hiszpańskiego drugoligowca UE Figueres. W barwach Figueres rozegrał 38 meczów i zdobył 5 goli, a po sezonie został wykupiony za 250 tysięcy dolarów. Do drużyny dołączył także rodak Taba, Peter Vermes. W Figueres Ramos grał przez kolejny sezon, a 31 lipca 1992 został sprzedany za 400 tysięcy dolarów do innej drużyny z Segunda División, Realu Betis. W sezonie 1993/1994 zajął z Betisem drugie miejsce i awansował do Primera División. Nie zadebiutował jednak nigdy w Primera División z powodu kontuzji kości jarzmowej odniesionej w spotkaniu Mistrzostw Świata w USA z Brazylią. Za rok 1994 został uznany Piłkarzem Roku w strefie CONCACAF.
Na początku 1995 roku Ramos stał się pierwszym piłkarzem, który podpisał kontrakt z profesjonalną amerykańską ligą, Major League Soccer. Jednak na skutek problemów ze startem ligi został wypożyczony do meksykańskiego klubu Tigres UANL z miasta Monterrey. Stał się tym samym pierwszym Amerykaninem w meksykańskiej Primera División. W Tigres został także na sezon 1995/1996 i wygrał z nim Puchar Meksyku.
Po grze w Meksyku w kwietniu 1996 roku Ramos wrócił do Stanów Zjednoczonych i został zawodnikiem klubu MetroStars z Nowego Jorku. Był jego podstawowym zawodnikiem przez siedem kolejnych sezonów. W latach 1996, 1998 i 1999 został wybrany do drużyny gwiazd All-Star. Do 2002 roku rozegrał w barwach MetroStars 121 meczów, zdobył 8 goli i zaliczył 36 asyst, 14 maja 2002 roku ogłosił zakończenie kariery piłkarskiej. W 2005 roku został wybrany do Galerii Sław Piłki Nożnej w USA.
Kariera reprezentacyjna.
W 1982 roku Ramos otrzymał obywatelstwo Stanów Zjednoczonych. W 1983 roku wraz z reprezentacją U-20 tego kraju wystąpił w młodzieżowych Mistrzostwach Świata i zdobył na nich 2 gole. Z kolei w 1984 roku wraz z olimpijską kadrą rywalizował na Igrzyskach Olimpijskich w Los Angeles, a w 1988 na Igrzyskach w Seulu.
W pierwszej reprezentacji Stanów Zjednoczonych Ramos zadebiutował 10 stycznia 1988 roku w przegranym 0:1 towarzyskim spotkaniu z Gwatemalą. W 1990 roku zaliczył swoje pierwsze Mistrzostwa Świata. Na włoskich boiskach wystąpił trzykrotnie, w meczach z: Czechosłowacją (1:5), Włochami (0:1) i Austrią (1:2).
Natomiast w 1994 roku Tab został powołany przez Velibora Milutinovicia do kadry na Mistrzostwa Świata, których gospodarzem było USA. Tam był podstawowym zawodnikiem swojej drużyny i wystąpił we wszystkich czterech meczach: grupowych ze Szwajcarią (1:1), z Kolumbią (2:1) i z Rumunią (0:1) oraz w 1/8 finału z Brazylią (0:1). W 1995 roku zajął 4. miejsce w Copa América 1995.
Z kolei w 1998 roku na Mundialu we Francji Ramos zaliczył dwa spotkania: z Niemcami (0:2) oraz z Iranem (1:2). Swój ostatni mecz w drużynie narodowej rozegrał 15 listopada 2000 przeciwko Barbadosem (4:0). Łącznie wystąpił w niej 81 razy i zdobył 8 goli.
W swojej karierze Ramos zaliczył też 8 meczów i zdobył 3 gole w reprezentacji USA w futsalu. W 1989 roku zajął 3. miejsce na Mistrzostwach Świata.

</doc>
<doc id="1433322" url="https://pl.wikipedia.org/wiki?curid=1433322" title="Empidonax traillii">
Empidonax traillii



</doc>
<doc id="1433324" url="https://pl.wikipedia.org/wiki?curid=1433324" title="Jerzy Alber-Siemieniak">
Jerzy Alber-Siemieniak

Jerzy Alber-Siemieniak (właśc. Jerzy Siemieniak; ur. 1 marca 1912 w Warszawie, zm. 25 sierpnia 1970 tamże) – polski aktor teatralny i telewizyjny, działacz na rzecz ruchu teatralnego w Polsce. Mąż Jadwigi Siemieniak.
Życiorys.
Był synem Michała Siemieniaka i Eleonory z Ko­sińskich. Ze względu na trudną sytuację materialną i rodzinną już podczas nauki w szkole średniej musiał podjąć pracę. Należał do OMTUR-u i często występował w amatorskich przedstawie­niach i imprezach młodzieżowych. 
Namówiony przez Stefana Jaracza postanowił zdać eksternistyczny egzamin aktorski przed komisją ZASP-u. Dzięki niemu uzyskał prawo angażowania się do teatrów zawodowych. W 1930 roku był aktorem Teatru Miejskiego w Płocku, a rok później występował w półamatorskim Teatrze Katolickim i Teatrze Plenerowym ZASP-u. Jeszcze w tym samym roku dostał angaż w Teatrze Miej­skim w Sosnowcu, gdzie grał w sezonie 1931/32. W sezonie następnym był aktorem amatorskiego Młodzieżowego Teatru Objazdowego Żagiew, występował też w Kielcach (1933). Sezon 1934/35 spędził w Objazdowym Teatrze dla Wojska. 
Podczas wojny nie pracował w teatrze. Został areszto­wany, ale udało mu się uciec z transportu do obozu w Oświęcimiu. Po wojnie przez kilka lat (1945-48) długo chorował i występował sporadycznie (głównie w rewiach). W latach 1949-52 uczestniczył w koncertach organizowanych przez warszawski Wydział Kultury, a potem, w latach 1953-54, również w imprezach ARTOS-u. W latach 1955-57 brał udział w tzw. koncertach literackich, prowadził też w tym czasie zespoły amatorskie. W latach 1958-60 występował w warszawskim Teatrze Sensacji w Warszawie, gdzie zagrał wiele znaczących ról.

</doc>
<doc id="1433327" url="https://pl.wikipedia.org/wiki?curid=1433327" title="It's No Secret">
It's No Secret

It's No Secret – singel australijskiej piosenkarki Kylie Minogue. Piosenka pochodzi z albumu Kylie z 1988 roku.

</doc>
<doc id="1433334" url="https://pl.wikipedia.org/wiki?curid=1433334" title="Auerbach/Vogtl.">
Auerbach/Vogtl.

Auerbach/Vogtl. – miasto w Niemczech, w kraju związkowym Saksonia, w okręgu administracyjnym Chemnitz, w powiecie Vogtland.
Pierwsza wzmianka o Auerbach/Vogtl. pochodzi z 1282. Miasto to zostało założone w zachodniej części pasma Vogtland.
W mieście znajduje się kościół pw. św. Laurentego "(St. Laurentius)" oraz baszta "(Schlossturm)" licząca 43,9 m. W mieście tym znajduje się manufaktura tekstylna i kilka fabryk.
Współpraca.
Miejscowości partnerskie:

</doc>
<doc id="1433336" url="https://pl.wikipedia.org/wiki?curid=1433336" title="Davor Dujmović">
Davor Dujmović

Davor Dujmović (ur. 20 września 1969 w Sarajewie, zm. 31 maja 1999 w Novo Mesto) – aktor jugosłowiański znany z filmów Emira Kusturicy, takich jak:
Urodził się w ubogiej rodzinie. Jego kariera aktorska zaczęła się przypadkowo, kiedy to w 1984 roku Emir Kusturica i jeden z jego dwóch asystentów, Miroslav Manić, natknęli się na młodego Davora w sarajewskiej kafanie niedaleko targowiska Markale. Dujmović był tam ze swoim ojcem, który miał na wspomnianym targu stoisko z żywnością. Kusturica poszukiwał aktorów do filmu "Ojciec w podróży służbowej" i czternastoletni Davor wydał mu się idealny do roli Mirzy (starszego syna w filmie).
Po sukcesie komercyjnym filmu oraz jego recenzjach Davor podjął próbę dostania się do szkoły filmowej, co jednak zakończyło się niepowodzeniem. Grał w filmowym debiucie asystenta Kusturicy Zlatko Lavanicia ("Strategia Svrake"), potem kontynuował współpracę z Kusturicą, który powierzył mu główną rolę w "Czasie Cyganów". Kreacja postaci młodego Cygana o imieniu Perhan uczyniła z Davora jednego z najbardziej znanych aktorów w byłej Jugosławii. Równocześnie rozpoczął pracę w teatrze "Mjeseceva predstava".
Zagrał m.in. w: "Adam ledolomak, Aleksa Šantić, Belle epoque - Posljednji valcer u Sarajevu, Sarajevske priče, Prokleta je Amerika." W tym samym czasie został również członkiem obsady trzeciej serii jugosłowiańskiego telewizyjnego show "Top lista nadrealista", emitowanego był w 1991.

</doc>
<doc id="1433337" url="https://pl.wikipedia.org/wiki?curid=1433337" title="Utracona cześć Katarzyny Blum (powieść)">
Utracona cześć Katarzyny Blum (powieść)

Utracona cześć Katarzyny Blum (pełny tytuł: Utracona cześć Katarzyny Blum albo: Jak powstaje przemoc i do czego może doprowadzić) – powieść Heinricha Bölla, ukazująca klimat polityczny oraz opresyjne mechanizmy działania prasy w Niemczech Zachodnich na początku lat 70. XX wieku. Bohaterką powieści jest Katarzyna Blum, narzeczona oskarżonego o rewolucyjną działalność Ludwiga Goettena, której życie osobiste zostaje zniszczone wskutek manipulacji medialnych, a skierowana przeciw niej nagonka bulwarowej prasy ostatecznie popycha ją do zbrodni.
Odbiór.
Powieść była przedmiotem szerokiej dyskusji, skrytykował ją m.in. szef CDU/CSU Karl Carstens oraz wysokonakładowa prasa („Die Welt”, „Welt am Sonntag”), która zarzucała autorowi gloryfikację terroryzmu. Heinrich Böll miał przed wydaniem konflikty z wydawnictwem Springera i niektórzy dopatrywali się w opowiadaniu osobistej zemsty za bulwarowe ataki.
We wstępie Heinrich Böll napisał:

</doc>
<doc id="1433338" url="https://pl.wikipedia.org/wiki?curid=1433338" title="Piełagieja">
Piełagieja

Piełagieja Sergiejewna Telegina (przy urodzeniu Polina Sergiejewna Smirnowa, przed ślubem Chanowa; ur. 14 lipca 1986 w Nowosybirsku) – rosyjska piosenkarka, założycielka i solistka grupy Piełagieja. Wykonuje rosyjskie pieśni ludowe, romanse i kompozycje autorskie, a także pieśni etniczne różnych narodów (hiszpańskie, portugalskie, gruzińskie, uzbeckie, tatarskie itp.); Zasłużona Artystka Federacji Rosyjskiej (2020), Zasłużony Pracownik Kultury Republiki Inguszetii (2014).
Biografia.
Swietłana Chanowa, matka Piełagiei, była wokalistka jazzowa, po utracie głosu została reżyserką teatralną i uczyła reżyserii i aktorstwa w Nowosybirsku. Obecnie jest producentem i dyrektorem grupy swojej córki. Początkowo Piełagieja nosiła nazwisko Smirnowa; Chanowa to nazwisko ostatniego męża jej matki.
Chociaż rodzice chcieli nazwać swoją córkę Piełagieja, dziecko zostało zarejestrowane w urzędzie stanu cywilnego jako Polina. Błąd został poprawiony przy wydawaniu paszportu. Imię Piełagieja nosiła prababcia piosenkarki. W wieku czterech lat po raz pierwszy pojawiła się na scenie.
W wieku ośmiu lat bez egzaminów wstąpiła do Specjalnej Szkoły Muzycznej w Nowosybirsku przy Nowosybirskim Konserwatorium i została pierwszą wokalistką w 25-letniej historii tej szkoły.
W wieku dziesięciu lat podpisała kontrakt z Feelee Records i przeniosła się do Moskwy. Uczyła się w szkole muzycznej w Gnesins Institute w Moskwie, a także w szkole nr 1113 z rozszerzonym programem nauki muzyki i choreografii. 
W 1997 roku Piełagieja została członkiem zespołu KWN Uniwersytetu Nowosybirskiego i najmłodszym uczestnikiem KWN w całej jego historii (później ten rekord został pobity).
W 2004 roku zagrała epizodyczną rolę w filmie telewizyjnym „Jesienin”.
W latach 2012-2014 została coachem-mentorką w wokalnym programie telewizyjnym „The Voice”. Brała udział w show przez trzy sezony w stałym składzie z Leonidem Agutinem, Aleksandrem Gradskim i Dimą Biłanem. W latach 2014-2016 była coachem-mentorką w wokalnym programie telewizyjnym „The Voice. Kids”. 
Dekretem głowy Republiki Inguszetii Junus-bieka Jewkurowa Piełagieja została uhonorowana tytułem „Zasłużonego Pracownika Kultury Republiki Inguszetii” za zasługi dla rozwoju kultury i wieloletnią sumienną pracę. Uroczystość wręczenia nagród odbyła się podczas obchodów Dnia Republiki Inguszetii 4 czerwca 2014 roku.
W 2017 roku wróciła do projektu „The Voice”. W lutym 2018 roku wróciła jako mentorka na 5. sezon programu „The Voice. Kids”, gdzie zwycięzcą został uczestnik jej zespołu Rutegr Garecht. Jesienią 2018 roku została mentorką pierwszego sezonu nowego projektu „The Voice. 60+”, gdzie jej podopieczna Lidia Muzaliewa została zwycięzcą, a sama Piełagieja została Najlepszą mentorką sezonu. 
W 2019 roku została mentorką szóstego sezonu programu „The Voice. Kids”. Jesienią 2019 roku była mentorką w II sezonie projektu „The Voice. 60+”, w której zwycięzcą został jej podopieczny Leonid Sergijenko.
11 marca 2020 roku dekretem Prezydenta Federacji Rosyjskiej Władimira Putina Piełagieja otrzymała tytuł „Zasłużonego Artysty Federacji Rosyjskiej”.
Życie osobiste.
W 2010 roku wyszła za mąż za reżysera Dmitrija Jefimowicza i zmieniła nazwisko. W 2012 roku rozwiodła się z nim i wróciła do nazwiska Chanowa.
W 2016 roku oświadczył się jej hokeista Iwan Tielegin. Po zakończeniu mundialu 2016 sformalizowali swój związek, bez informowania mediów i fanów. Po ślubie Piełagieja odmówiła udziału jako trener-mentor w piątym sezonie programu „The Voice” i nowym sezonie programu „The Voice”. Kids”, a także ograniczyła śpiewanie, aby przygotować się do porodu. 21 stycznia 2017 roku piosenkarka urodziła córkę Taisię. 26 grudnia 2019 roku na Instagramie piosenkarka poinformowała o rozwodzie, zaznaczając, że byli małżonkowie będą starali się utrzymywać dobre relacje ze względu na córkę.

</doc>
<doc id="1433339" url="https://pl.wikipedia.org/wiki?curid=1433339" title="Dekanat Drezdenko">
Dekanat Drezdenko

Dekanat Drezdenko – jeden z 30 dekanatów należący do diecezji zielonogórsko-gorzowskiej, metropolii szczecińsko-kamieńskiej, Kościoła rzymskokatolickiego w Polsce.

</doc>
<doc id="1433341" url="https://pl.wikipedia.org/wiki?curid=1433341" title="Terminal kontenerowy DCT Gdańsk">
Terminal kontenerowy DCT Gdańsk

Terminal kontenerowy Baltic Hub (DCT Gdańsk) (ang. "Deepwater Container Terminal Gdańsk") – terminal kontenerowy zlokalizowany na terenie portu morskiego Gdańsk, położony w porcie zewnętrznym (część Port Północny). Został otwarty 1 października 2007 roku. W roku 2014 zdolności przeładunkowe terminalu kontenerowego sięgnęły 1,5 miliona TEU. Jest największym terminalem kontenerowym w Polsce i największym pojedynczym terminalem na Bałtyku, a także jedynym, do którego mogą wpłynąć transoceaniczne kontenerowce z Chin. Terminal został utworzony, by na Morzu Bałtyckim przyjmować głębokowodne, transoceaniczne kontenerowce. Przed jego wybudowaniem tak duże statki zatrzymywały się w portach leżących przed Cieśninami Duńskimi i dokonywano tam przeładunków na mniejsze statki (feedery) oraz na pociągi towarowe i ciężarówki.
Terminal obsługuje rocznie ponad 620 statków (w tym 100 największych kontenerowców świata). 
Jesienią 2016 DCT Gdańsk oddał do użytku drugie nabrzeże, co pozwoliło na dwukrotne zwiększenie możliwości przeładunkowych: z 1,5 mln do 3 mln TEU (20-stopowych kontenerów). Jesienią 2018 rozpoczęto kolejną inwestycję o nazwie Program T2B.
19 marca 2019 nastąpiła zmiana właściciela DCT. Do tej pory całościowy pakiet udziałów należał do australijskiego funduszu inwestycyjnego Macquarie GIF II - jednego z trzech funduszy grupy Macquarie Group, który inwestuje na całym świecie aktywa emerytów w infrastrukturę. Po finalizacji transakcji terminal został przejęty przez Polski Fundusz Rozwoju wraz z dwoma podmiotami zagranicznymi: singapurską grupą portową PSA International i globalnym funduszem inwestycyjnym IFM. Udział polskiej spółki to 30 proc. udziałów, a kwota transakcji wynosiła nieoficjalnie 1,1 mld euro.
Nagrody i wyróżnienia.
2011–2012.
Terminal otrzymał tytuł Pomorskiego Pracodawcy Roku (2011). Firma wprowadziła system wynagradzania na podstawie wartościowania stanowisk metodą Mercera. DCT Gdańsk mógł poszczycić się niskim poziomem fluktuacji pracowników na poziomie nieznacznie 2,4%. Pracodawca zapewnia także pełny system świadczeń na rzecz młodych rodziców – elastyczność pracy w okresie ciąży, pewność zatrudnienia, elastyczność pracy po okresie urlopu macierzyńskiego, czas na wdrożenie się w obowiązki i zapoznanie ze zmianami w firmie, w uzasadnionych przypadkach możliwość pracy z domu.
W 2012 DCT Gdańsk zajął I miejsce w konkursie Pracodawca-organizator pracy bezpiecznej, organizowanym przez Państwową Inspekcję Pracy. W 2014 wskaźnik bezpieczeństwa LTIFR wyniósł w DCT 2,09.
Przeładunki.
W 2016 masa przeładowanych kontenerów wyniosła 13,4 mln ton, w 2017 - 16,4 mln t, a w 2018 - niemal 20 mln t, co stanowi ok. 40% wszystkich przeładunków portowych w Gdańsku
Kroki na drodze rozwoju.
Terminal kontenerowy DCT Gdańsk od samego początku stał się miejscem istotnym dla polskiej gospodarki morskiej. Najważniejsze wydarzenia, które wyznaczyły jego standardy i kierunki rozwoju:
Maersk Line był pierwszą linią kontenerową, która wprowadziła bezpośrednie połączenie żeglugowe (AE10) z Dalekiego Wschodu do DCT Gdańsk. Bezpośrednie połączenie portów Dalekiego Wschodu z Gdańskiem ma następującą rotację: Gwangyang – Ningbo – Szanghaj – Yantian – Tanjung Pelepas – Kanał Sueski – Rotterdam – Bremerhaven – Gdańsk – Aarhus;

</doc>
<doc id="1433352" url="https://pl.wikipedia.org/wiki?curid=1433352" title="Edith Bosch">
Edith Bosch

Edith Bosch (ur. 31 maja 1980 w Den Helder) – holenderska judoczka startująca w kategorii do 70 kg, srebrna medalistka olimpijska (2004) oraz brązowa w 2008, mistrzyni świata, czterokrotna mistrzyni Europy. Na igrzyskach w Londynie 2012 obezwładniła pijanego kibica, który rzucił butelkę na stadion olimpijski przed biegiem finałowym na 100 m z udziałem Usaina Bolta.

</doc>
<doc id="1433353" url="https://pl.wikipedia.org/wiki?curid=1433353" title="Turn It into Love">
Turn It into Love

Turn It Into Love – piosenka australijskiej piosenkarki Kylie Minogue. Piosenka pochodzi z płyty Kylie z 1988 roku. Ten utwór nie ma teledysku.
Lista utworów.
7" i 3" (Płyta Winylowa)

</doc>
<doc id="1433358" url="https://pl.wikipedia.org/wiki?curid=1433358" title="Grodzisko stożkowe">
Grodzisko stożkowe



</doc>
<doc id="1433365" url="https://pl.wikipedia.org/wiki?curid=1433365" title="Miesiąc prasy zakładowej">
Miesiąc prasy zakładowej

Miesiąc prasy zakładowej NSZZ „Solidarność” – ogólnopolska akcja opozycji polegająca na redagowaniu i jawnym rozdawaniu przed zakładami pracy gazet podziemnej NSZZ „Solidarność”. Akcję, która miała miejsce w listopadzie 1987 r. zorganizowali członkowie MRKS skupieni wokół pisma Robotnik (późniejsi założyciele PPS). Akcja przeprowadzana była głównie w Warszawie i we Wrocławiu.
Głównymi uczestnikami byli m.in. Piotr Ikonowicz, Grzegorz Ilka, Cezary Miżejewski, Tomasz Truskawa, Jan Tomasiewicz z Warszawy, Czesław Borowczyk, Małgorzata Ponulak, Jolanta Skiba, Andrzej Kowalski, Józef Pinior z Wrocławia.

</doc>
<doc id="1433366" url="https://pl.wikipedia.org/wiki?curid=1433366" title="Reprezentacja Samoa w rugby union mężczyzn">
Reprezentacja Samoa w rugby union mężczyzn

Reprezentacja Samoa w rugby mężczyzn - narodowa reprezentacja Samoa w rugby, reprezentującą ją w międzynarodowych turniejach.
Aktualna kadra.
"30-osobowa kadra powołana na Puchar Świata w 2011 roku. Flagi oznaczają przynależność klubową na dzień 8 września 2011 roku."

</doc>
<doc id="1433370" url="https://pl.wikipedia.org/wiki?curid=1433370" title="Maihuenia">
Maihuenia

Maihuenia (F.A.C.Weber) K.Schum. – rodzaj sukulentów z rodziny kaktusowatych ("Cactaceae"). Należą do niego tylko 2 gatunki. Występują na dużych wysokościach w Andach na terenie Argentyny i Chile.
Systematyka.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Maihuenioideae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Maihuenia" (F.A.C.Weber) K.Schum.

</doc>
<doc id="1433374" url="https://pl.wikipedia.org/wiki?curid=1433374" title="ICRU">
ICRU

ICRU (International Commission on Radiation Units and Measurements) – Międzynarodowa Komisja ds. Jednostek Promieniowania i Pomiarów jest organem powołanym w 1925 roku przez Międzynarodowy Kongres Radiologii. Jej zadaniem jest ujednolicenie i upowszechnienie na skalę międzynarodową jednostek związanych z promieniowaniem i radioaktywnością oraz związanych z nimi odpowiednich metod pomiarowych.

</doc>
<doc id="1433375" url="https://pl.wikipedia.org/wiki?curid=1433375" title="Kadź">
Kadź



</doc>
<doc id="1433376" url="https://pl.wikipedia.org/wiki?curid=1433376" title="Cd-r">
Cd-r



</doc>
<doc id="1433378" url="https://pl.wikipedia.org/wiki?curid=1433378" title="Wydział Biologii i Biotechnologii Uniwersytetu Warmińsko-Mazurskiego">
Wydział Biologii i Biotechnologii Uniwersytetu Warmińsko-Mazurskiego

Wydział Biologii i Biotechnologii Uniwersytetu Warmińsko-Mazurskiego – wydział Uniwersytetu Warmińsko-Mazurskiego w Olsztynie, na którym prowadzone są studia na trzech kierunkach:
Historia Wydziału.
Tradycja kształcenia i badań z zakresu nauk przyrodniczych sięga roku 1950, kiedy to wraz z powstaniem w Olsztynie pierwszej uczelni wyższej - Wyższej Szkoły Rolniczej, na Wydziale Rolnym zostały powołane Katedry: Botaniki oraz Fizjologii Roślin, a na Wydziale Zootechnicznym Katedry: Zoologii oraz Katedra Fizjologii Zwierząt Domowych. Z kolei w 1966 r. powołany został przez Ministerstwo Szkolnictwa Wyższego Instytut Biologii Stosowanej, który nie miał własnej bazy lokalowej, ani nie prowadził badań własnych, gdyż kadra tworząca Radę Naukową Instytutu wywodziła się z kilku Wydziałów ówczesnej WSR: Rolniczego, Zootechnicznego, Weterynaryjnego, Mleczarskiego i Rybackiego, gdzie prowadziła działalność naukowo-dydaktyczną. Z chwilą powołania Instytut uzyskał uprawnienia do nadawania stopni naukowych doktora i doktora habilitowanego nauk przyrodniczych. 1 października 1972 r. Wyższa Szkoła Rolnicza przekształcona została w Akademię Rolniczo-Techniczną, w której strukturze Instytut Biologii Stosowanej funkcjonował do 1978 roku.
Natomiast 19 czerwca 1969 roku powstała kolejna szkoła wyżasza w Olsztynie - Wyższa Szkoła Nauczycielska, na której powołany został Wydział Matematyczno-Przyrodniczy. 20 sierpnia 1974 r. uczelnia ta została przemianowana na Wyższą Szkołę Pedagogiczną, a na Wydziale Matematyczno-Przyrodniczym w 1977 r. powołano Instytut Biologii i Ochrony Środowiska, w którym kształcono głównie biologów o specjalności nauczycielskiej.
1 października 1995 roku w Akademii Rolniczo-Technicznej został uruchomiony międzywydziałowy kierunek Biotechnologia. Czas pokazał, że w środowisku istniała potrzeba powstania Wydziału Biologii z pełnymi uprawnieniami akademickimi o szerokim profilu dydaktyczno-naukowym. W 1996 roku rozpoczęto dyskusję nad utworzeniem Wydziału Biologii poprzez koncentrację kadry zatrudnionej w 4 jednostkach podstawowych nauk biologicznych Akademii Rolniczo-Technicznej, tj.: w Instytucie Fizjologii Zwierząt Wydziału Zootechnicznego, Katedrze Zoologii Wydziału Ochrony Wód i Rybactwa Śródlądowego, Katedrze Fizjologii i Biochemii Roślin oraz Katedrze Botaniki i Ochrony Przyrody Wydziału Rolnictwa i Kształtowania Środowiska.
1 września 1997 roku to oficjalna data powołania Wydziału Biologii z dwoma kierunkami kształcenia: Biologia i Biotechnologia. Jako osobna jednostka Wydział 31 maja 1999 r. uzyskał uprawnienia do nadawania stopnia doktora nauk biologicznych. W drugiej połowie lat 90. trwała dyskusja o powołaniu Uniwersytetu w Olsztynie z funkcjonujących trzech szkół wyższych: Akademii Rolniczo-Tecznicznej, Wyższej Szkoły Pedagogicznej oraz Warmińskiego Instytutu Teologicznego. W maju 1999 roku uzgodniono, że w dniu powołania Uniwersytetu Warmińsko-Mazurskiego nastąpi również połączenie Wydziału Biologii ART z Instytutem Biologii i Ochrony Środowiska WSP w Wydział Biologii UWM, składający się z 11 katedr i 1 zakładu. 25 czerwca 2001 roku Wydział nabył uprawnienia do nadawania stopnia naukowego doktora habilitowanego nauk biologicznych. 1 października 2002 (z jednoroczną przerwą) rozpoczęto kształcenie na trzecim kierunku Pielęgniarstwo, który 1 października 2007 roku został przeniesiony na Wydział Nauk Medycznych. Z kolei 1 stycznia 2012 r. na wniosek rady wydziału Wydział otrzymał nową nazwę Wydział Biologii i Biotechnologii, która w pełni odzwierciedla prowadzone badania naukowe w tej jednostce. W 2013 roku powołano nowy kierunek studiów - Mikroiologię. 23 lutego 2015 roku Wydział uzyskał uprawnienia do nadawania stopnia doktora w drugiej dyscyplinie naukowej - biotechnologii.
Wydział Biologii posiada uprawnienia do nadawania stopni naukowych doktora habilitowanego i doktora w dziedzinie nauk biologicznych w dyscyplinie biologia oraz stopnia naukowego doktora w dyscyplinie biotechnologia. W tym też zakresie realizuje studia doktoranckie.
Władze Wydziału.
Dziekan i prodziekani na kadencję 2016-2020 
Dziekan i prodziekani na kadencję 2012-2016
Dziekan i prodziekani na kadencję 2008-2012:
Opis kierunków.
Na kierunku Biologia student zdobywa wiedzę z dyscyplin biologicznych oraz poznaje i rozumie prawa przyrody oraz zależności między elementami środowiska, funkcjach fizjologiczno-biochemicznych organizmów żywych. Planuje i wykonuje badania terenowe dotyczące identyfikacji roślin i zwierząt oraz zadań związanych z ochroną środowiska i ochroną przyrody. Prowadzone są studia stacjonarne:
oraz studia niestacjonarne:
Na kierunku Biotechnologia student zdobywa wiedzę z zakresu metod biologii molekularnej oraz procesów technologicznych. Jest przygotowywany do pracy w zakresie prowadzenia i nadzoru procesów biotechnologicznych w przemyśle, ochronie środowiska i ochronie zdrowia. Zdobywa wiedzę umożliwiającą podejmowanie zadań technicznych i organizacyjnych oraz pracy w laboratoriach kontrolnych i diagnostycznych oraz w firmach biotechnologicznych. Na tym kierunku prowadzone są studia stacjonarne:
Na kierunku Mikrobiologia prowadzone są studia stacjonarne:
Struktura organizacyjna.
Katedry:
Ośrodek Naukowo-Dydaktyczny:
Studenckie Koła Naukowe.
Na Wydziale Biologii i Biotechnologii funkcjonuje wiele kół naukowych pozwalających studentom rozwijać swoje zainteresowania:

</doc>
<doc id="1433387" url="https://pl.wikipedia.org/wiki?curid=1433387" title="Pomnik Studenta w Warszawie">
Pomnik Studenta w Warszawie

Pomnik Studenta w Warszawie – rzeźba z brązu autorstwa Andrzeja Renesa przedstawiająca studenta siedzącego na ławce. 
Pomnik znajduje się na terenie kampusu centralnego Uniwersytetu Warszawskiego przy ul. Krakowskie Przedmieście 26/28, przed dawnym budynkiem Biblioteki. 
Opis.
Budowa pomnika Studenta została zainicjowana przez Jarosława Włodarczyka i Tygodnik Akademicki „Auditorium” w 1993. Pomnik został odsłonięty dziesięć lat później. 
25 maja 2001 roku na Małym Dziedzińcu Uniwersytetu Warszawskiego przy Krakowskim Przedmieściu odbył się casting, na który zgłosili się studenci, którzy chcieli by ich twarz posłużyła za wzór dla spiżowego studenta. Spośród 22 kandydatów jury wybrało dziesięciu. Wśród nich znalazł się Maciej Robak - student IV roku Międzywydziałowych Indywidualnych Studiów Matematyczno-Przyrodniczych na Uniwersytecie Warszawskim. To właśnie jego twarz została wybrana w plebiscycie Gazety Wyborczej. Na początku pomnik gościnnie prezentowany był w Auli Głównej Politechniki Warszawskiej, by 15 stycznia 2003 zostać ostatecznie odsłoniętym na terenie kampusu centralnego, przy wejściu do dawnego budynku Biblioteki UW.
Rzeźba przedstawia studenta siedzącego na ławce, obok którego leżą książki (jedna z nich ma wysuwaną kartkę) i egzemplarz „Auditorium”. Student ubrany jest w T-shirt, marynarkę i obcisłe spodnie. W bucie ma dziurę. Aby odczytać tekst umieszczony pod podeszwą trzeba użyć lusterka. Na ławce znajdują się łacińskie sentencje. Wokół wmurowano tabliczki z nazwiskami fundatorów pomnika. Do realizacji projektu przyłączyły się samorządy studenckie warszawskich uczelni oraz Stowarzyszenie Studentów BEST Warszawa i Stowarzyszenie AISEC. Aby zebrać pieniądze na budowę, od początku stycznia 1994 r. sprzedawano cegiełki w cenie 5 zł i 20 zł. 

</doc>
<doc id="1433392" url="https://pl.wikipedia.org/wiki?curid=1433392" title="Hand on Your Heart">
Hand on Your Heart

Hand on Your Heart – singel australijskiej piosenkarki Kylie Minogue. Piosenka pochodzi z płyty "Enjoy Yourself" z 1989 roku.
Teledysk.
Wersja Oficjalna.
Teledysk został nagrany w Melbourne przez Chrisa Langmana w 1989 roku. Ukazuje on Kylie znajdującą się w modernistycznym mieszkaniu. 21 letnia Minogue ubrana jest tam czerwoną, niebieską i żółtą sukienkę z sercem z prawej strony. Piosenkarka głównie śpiewa i tańczy.
Wersja Alternatywna.
W tej wersji pokazane są sceny z koncertu Kylie w Japonii.
Lista utworów.
CD single
Cassette single
7" single
12" single

</doc>
<doc id="1433394" url="https://pl.wikipedia.org/wiki?curid=1433394" title="Jezioro Borzymskie">
Jezioro Borzymskie

Jezioro Borzymskie (do 1945 r. niem. "Borinsee") – jezioro położone na wschód od wsi Borzym, w zachodniej części Pojezierza Zachodniopomorskiego na Równinie Wełtyńskiej. 
Powierzchnia 27,6 ha.
Do jeziora Borzym od strony północnej uchodzi Struga z Sobieradza, która przepływa również przez jezioro Węgorzno, natomiast od strony wschodniej uchodzą liczne małe cieki i rowy melioracyjne (największa jest struga płynąca od wsi Sobiemyśl, natomiast wypływa z niego struga łącząca je z rzeką Tywą. Za zachodnim brzegu jest położona wieś Borzym (niem. Borin).

</doc>
<doc id="1433396" url="https://pl.wikipedia.org/wiki?curid=1433396" title="Shelly-Ann Fraser-Pryce">
Shelly-Ann Fraser-Pryce

Shelly-Ann Fraser-Pryce (ur. 27 grudnia 1986 w Kingston) – jamajska lekkoatletka, sprinterka.
W 2008 roku zdobyła złoty medal igrzysk olimpijskich w Pekinie. Wicemistrzyni świata w biegu rozstawnym 4 x 100 z roku 2007. Podczas mistrzostw świata w Berlinie (2009) złote medale w biegu na 100 metrów oraz sztafecie 4 × 100 metrów.
W 2010 wykryto w jej organizmie obecność niedozwolonych środków, przewinienie Jamajki nie kwalifikowało się do wieloletniej dyskwalifikacji i ostatecznie zawieszono zawodniczkę na okres 6 miesięcy (8 lipca 2010 – 7 stycznia 2011), a także anulowano osiągnięte przez nią wyniki uzyskane od dnia przeprowadzenia testów antydopingowych (23 maja 2010).
8 stycznia 2011 roku Fraser poślubiła swego wieloletniego partnera, Jasona Pryce. Jamajka nazywa się odtąd Shelly-Ann Fraser-Pryce.
Zwyciężczyni łącznej punktacji Diamentowej Ligi 2012 w biegu na 100 metrów. Rok później triumfowała w klasyfikacji Diamentowej Ligi zarówno na 100, jak i na 200 metrów.
Na koniec 2013 została laureatką plebiscytu na lekkoatletkę roku – IAAF World Athlete of the Year.

</doc>
<doc id="1433400" url="https://pl.wikipedia.org/wiki?curid=1433400" title="ARA Rivadavia">
ARA Rivadavia

ARA Rivadavia – okręt liniowy w służbie marynarki argentyńskiej w latach 1914-1952, podobny do siostrzanego pancernika „Moreno”.
Zamówienie i budowa.
Na początku XX wieku w związku z poprawą sytuacji gospodarczej nastąpiła eskalacja zbrojeń w najbogatszych państwach Ameryki Południowej. Dotyczyła ona także rozbudowy floty. Przodowały w tej materii trzy najważniejsza południowoamerykańskie państwa: Argentyna, Brazylia i Chile (tzw. ABC Ameryki Południowej).
Niemal równocześnie zamówienia na budowę okrętów liniowych złożyły Argentyna (pancerniki „Rivadavia” i „Moreno” – w stoczniach amerykańskich), Brazylia (pancernik „Rio de Janeiro” – w stoczniach brytyjskich) oraz Chile (dwa pancerniki stanowiące modyfikację typu "Iron Duke" – w stoczniach brytyjskich).
Zamówienie na pancernik „Rivadavia” złożono w amerykańskiej stoczni Fore River de Quincy, w stanie Massachusetts. Stępkę pod okręt położono w 1910 roku. Wodowanie kadłuba nastąpiło rok później. Prace wykończeniowe przeciągały się. W rezultacie przyjęcie okrętu do służby nastąpiło dopiero w 1914 roku.
Okręt wzorowany był na budowanych wówczas pancernikach amerykańskich. Posiadał zatem sylwetkę charakterystyczną dla pancerników amerykańskich z masztem przednim typu kratownicowego.
Uzbrojenie główne okrętu stanowiło 12 dział kalibru 12 cali (305 mm) rozmieszczonych w 6 wieżach dwulufowych, w tym dwóch (wieże A, B) w części dziobowej w osi okrętu (superpozycja), dwóch (wieże Y, Z) w części rufowej w osi okrętu oraz dwóch asymetrycznie po stronie każdej z burt. Ponadto okręt dysponował artylerią mniejszego kalibru, na którą składały się działa 152 mm i 102 mm. 
Opancerzenie okrętu było dość mocne i obejmowało 12 cali (305 mm) dla wież i barbet oraz 10–12 cali (254–305 mm) dla pasa głównego.
Przebieg służby.
Od przyjęcia do służby w 1914 roku pancernik pływał pod banderą marynarki argentyńskiej, głównie po wodach otaczających Amerykę Południową.
Wprowadzone do służby pancerniki „Rivadavia” w 1914 roku oraz bliźniaczy „Moreno” w 1915 roku stanowiły znaczną iberoamerykańską siłę bojową w obszarze południowego Atlantyku w okresie I wojny światowej. Walczące wówczas ze sobą mocarstwa europejskie nie posiadały już na tym obszarze zdecydowanej przewagi morskiej. Mocarstwa te, a przynajmniej ich admiralicje, musiały się więc z tą siłą liczyć i unikać ewentualnych zadrażnień.
Zarazem wprowadzenie do służby dwóch argentyńskich pancerników spowodowało niepokój dowództwa marynarki chilijskiej, które nie posiadało początkowo okrętów tej klasy. Sytuacja uspokoiła się, gdy Chile otrzymało w 1921 roku zamówiony jeszcze przed I wojną światową w Wielkiej Brytanii potężny pancernik „Almirante Latorre”. Uznano to wówczas za osiągnięcie stanu równowagi militarnej w zakresie morskich sił na wodach południowoamerykańskich.
W latach 1924 i 1925 „Rivadavię” poddano remontowi i pewnym modyfikacjom. Przystosowano wówczas kotły do opalania olejem napędowym. Zamontowano także działka artylerii przeciwlotniczej.
W praktyce w okresie międzywojennym okręt pełnił w zasadzie funkcje reprezentacyjne i w razie potrzeby stanowić mógł demonstrację siły. W swojej całej historii pancernik nigdy nie oddał strzału z artylerii głównej do okrętu przeciwnika.
W czasie II wojny światowej pancernik był już przestarzały i nie stanowił dużej siły bojowej. W związku ze zmierzchem ery pancerników okręt wycofano ze służby w 1952 roku i ostatecznie złomowano we Włoszech w 1957 roku.

</doc>
<doc id="1433401" url="https://pl.wikipedia.org/wiki?curid=1433401" title="Wydział Nauk Ekonomicznych Uniwersytetu Warmińsko-Mazurskiego">
Wydział Nauk Ekonomicznych Uniwersytetu Warmińsko-Mazurskiego

Wydział Nauk Ekonomicznych Uniwersytetu Warmińsko-Mazurskiego (WNE) – wydział Uniwersytetu Warmińsko-Mazurskiego w Olsztynie, na którym prowadzone są studia na trzech kierunkach:
Opis kierunków.
Na kierunku Ekonomia prowadzone są studia stacjonarne oraz niestacjonarne:
Na kierunku Zarządzanie uzyskuje wiedzę pozwalająca na rozwiązywanie problemów współczesnych przedsiębiorstw w aspektach organizacyjnym, prawnym, finansowym, psychologicznym i społecznym. Uczy się identyfikować oraz interpretować problemy współczesnej gospodarki, zarówno w skali lokalnej, krajowej, jak i światowej. Jest przygotowywany do kierowania pracami zespołów ludzkich, przewidywania przyszłych stanów i procesów oraz stymulowania ich wpływu na efekty kierowanego zespołu.
Prowadzone są studia stacjonarne oraz niestacjonarne:
Na kierunku Zarządzanie i inżynieria produkcji prowadzone są studia stacjonarne:
Struktura organizacyjna.
Katedry:
Centra:
Władze Wydziału.
Dziekan i prodziekani kadencji 2016–2020:
Historia Wydziału.
W 1994 roku został uruchomiony międzywydziałowy kierunek studiów Zarządzanie i marketing, który wszedł w skład Wydziału Zarządzania powstałego w 1995 r. w wyniku połączenia różnych jednostek uczelni funkcjonujących dotąd na kilku Wydziałach Akademii Rolniczo-Technicznej. 1 września 1999 r. w wyniku połączenia się trzech uczelni wyższych: wspomnianej ART, Wyższej Szkoły Pedagogicznej i Warmińskiego Instytutu Teologicznego powstał Uniwersytet Warmińsko-Mazurski, co skutkowało również połączeniem odrębnych jednostek tych uczelni. I tak Instytut Prawa i Administracji Wydziału Humanistycznego przekształcanej WSP, został włączony w struktury Wydziału Zarządzania byłej ART. W wyniku tego Wydział przyjął nową nazwę Wydział Zarządzania i Administracji, gdzie odbywało się kształcenie na dwóch kierunkach: Zarządzanie i Marketing oraz Administracja.
1 września 2001 r. nastąpiło przekształcenie Instytutu Prawa i Administracji w odrębny Wydział Prawa i Administracji. Na skutek tego Wydział Zarządzania i Administracji powrócił do swojej poprzedniej nazwy - Wydział Zarządzania oraz do jednego kierunku nauczania. 1 stycznia 2004 roku Wydział przyjął nową nazwę Wydział Nauk Ekonomicznych, a 1 października tegoż roku uruchomiono drugi kierunek - Ekonomię. W 2007 r. dokonano również zmiany nazwy kierunku Zarządzanie i marketing na Zarządzanie. Od 2008 WNE zlokalizowany został w nowej siedzibie. Z Wydziału kształcącego na studiach licencjackich na jednym kierunku studiów stał się Wydziałem, który kształci studentów na dwóch kierunkach – ekonomia i zarządzanie na poziomie magisterskim, a w 2011 r. został uruchomiony kierunek - Zarządzanie i inżynieria produkcji.
25 września 2006 roku Wydział uzyskał prawa akademickie do nadawania stopnia naukowego doktora w dziedzinie nauk ekonomicznych w dyscyplinie ekonomia. 22 czerwca 2015 Wydziałowi przyznano uprawnienia do nadawania stopnia doktora habilitowanego w dyscyplinie ekonomia.
Adres.
Wydział Nauk Ekonomicznych
ul. Michała Oczapowskiego 4
10-720 Olsztyn

</doc>
<doc id="1433405" url="https://pl.wikipedia.org/wiki?curid=1433405" title="Bajka o smoku">
Bajka o smoku

Bajka o smoku – polski animowany film krótkometrażowy dla dzieci w reżyserii Mirosława Kijowicza i ze scenariuszem Jana Rekosza. Baśń ta została wyprodukowana w roku 1962.
Fabuła.
Jest to baśń oparta na legendzie o smoku wawelskim.
Nagrody.
Film ten został trzykrotnie nagrodzony na Ogólnopolskim Festiwalu Filmów Krótkometrażowych w Krakowie w 1963 roku. Nagrodę NZ Kinematografii – „Złotego Smoka Wawelskiego” (od 1965 roku nagroda ta nosi miano Srebrnego Lajkonika) otrzymali za najlepszy film dla dzieci:

</doc>
<doc id="1433406" url="https://pl.wikipedia.org/wiki?curid=1433406" title="Kazimierz Bieńkowski">
Kazimierz Bieńkowski

Kazimierz Mieczysław Bieńkowski (ur. 20 lutego 1907 we Lwowie, zm. 27 sierpnia 1993) – polski rzeźbiarz. 
W latach 1926 – 1931 studiował w Szkole Sztuk Pięknych w Warszawie (dyplom uzyskał w 1948 roku). Od roku 1931 rozpoczął samodzielną działalność artystyczną. W tym czasie przeniósł się do Poznania. Podczas okupacji niemieckiej został wysiedlony z Poznania do Rzeszowa. Po wojnie wrócił do Poznania. W latach 1945-1951 był wykładowcą na Wydziale Rzeźby i Architektury Wnętrz Wyższej Szkoły Sztuk Plastycznych w Poznaniu. Od 1956 roku mieszkał na Saskiej Kępie w Warszawie. Członek komitetu organizacyjnego Sympozjum Plastycznego Wrocław ’70. W roku 1973 przeszedł na emeryturę.
Odznaczenia.
Odznaczony Srebrnym Krzyżem Zasługi, Medalem 10-lecia Polski Ludowej oraz Złotą Odznaką Honorową miasta Poznania. Laureat ponad 20 nagród w konkursach krajowych na pomniki i rzeźby. 

</doc>
<doc id="1433407" url="https://pl.wikipedia.org/wiki?curid=1433407" title="ARA Moreno">
ARA Moreno

ARA Moreno – okręt liniowy w służbie marynarki argentyńskiej w latach 1915-1940 (według innych źródeł do początku lat pięćdziesiątych), jednostka bliźniacza pancernika "Rivadavia". W okresie międzywojennym i podczas II wojny światowej stanowił jeden z pięciu będących wówczas w służbie pancerników iberoamerykańskich.
Dla pancernika przyjęto nazwę "Moreno", aby upamiętnić dra Francisco P. Moreno (1852–1919), eksploratora Patagonii i inicjatora argentyńskiego ruchu harcerskiego.
Zamówienie i budowa.
Na początku XX wieku w związku z poprawą sytuacji gospodarczej nastąpiła eskalacja zbrojeń w najbogatszych państwach Ameryki Południowej. Dotyczyła ona także rozbudowy floty. Przodowały w tej materii trzy najważniejsza południowoamerykańskie państwa: Argentyna, Brazylia i Chile (tzw. ABC Ameryki Południowej).
Iberoamerykański wyścig zbrojeń morskich rozpoczęła Brazylia zamawiając w stoczniach brytyjskich dwa pancerniki: Minas Gerais i São Paulo. W odpowiedzi na zamówienie w Wielkiej Brytanii trzeciego, potężniejszego pancernika Rio de Janeiro (zamówienie to później anulowano z powodu kryzysu gospodarczego w Brazylii) w celu uzyskania równowagi sił na kontynencie południowoamerykańskim rząd argentyński postanowił zamówić dwa pancerniki "Rivadavia" i "Moreno".
O intratny kontrakt na budowę pancerników dla marynarki argentyńskiej starały się ostro konkurując ze sobą stocznie brytyjskie i niemieckie. Wielkim zaskoczeniem było dla nich zamówienie złożone w amerykańskiej stoczni Fore River de Quincy, w stanie Massachusetts. Stępkę pod okręt położono w 1910 roku. Wodowanie kadłuba nastąpiło rok później. Prace wykończeniowe przeciągały się. W rezultacie przyjęcie okrętu do służby nastąpiło dopiero w 1914 roku (według innych źródeł w 1915 roku).
Okręt wzorowany był na budowanych wówczas pancernikach amerykańskich. Posiadał zatem sylwetkę charakterystyczną dla pancerników amerykańskich z masztem przednim typu kratownicowego. Dzięki realizacji w stoczni amerykańskiej pancernik nie został zarekwirowany na potrzeby wojenne, co z pewnością miałoby miejsce, gdyby realizowały go stocznie brytyjskie lub niemieckie (por. casus chilijskiego pancernika "Almirante Latorre")
Uzbrojenie główne okrętu stanowiło 12 dział kalibru 12 cali (305 mm) rozmieszczonych w 6 wieżach dwulufowych, w tym dwóch (wieże A, B) w części dziobowej w osi okrętu (superpozycja), dwóch (wieże Y, Z) w części rufowej w osi okrętu oraz dwóch asymetrycznie po stronie każdej z burt. Ponadto okręt dysponował artylerią mniejszego kalibru, na którą składały się działa 152 mm i 102 mm. W latach 1924-1926, podczas modernizacji okrętu, zdemontowano działa kalibru 102 mm, w zamian montując 4 działa kalibru 76 mm. W latach czterdziestych na okrętach dodano 4 pojedyncze działa przeciwlotnicze kalibru 40 mm.
Opancerzenie okrętu było dość mocne i obejmowało 12 cali (305 mm) dla wież i barbet oraz 10 - 12 cali (254 - 305 mm) dla pasa głównego.
Przebieg służby.
Od przyjęcia do służby w 1914 roku pancernik pływał pod banderą marynarki argentyńskiej, głównie po wodach otaczających Amerykę Południową.
Wprowadzone do służby pancerniki w 1914 roku "Rivadavia" oraz bliźniaczy "Moreno" razem z dwoma pancernikami brazylijskimi stanowiły znaczną iberoamerykańską siłę bojową w obszarze południowego Atlantyku w okresie I wojny światowej. Walczące wówczas ze sobą mocarstwa europejskie nie posiadały już na tym obszarze zdecydowanej przewagi morskiej. Mocarstwa te, a przynajmniej ich admiralicje, musiały się więc z tą siłą liczyć i unikać ewentualnych zadrażnień.
Zarazem wprowadzenie do służby dwóch argentyńskich pancerników spowodowało niepokój dowództwa marynarki chilijskiej, które nie posiadało początkowo okrętów tej klasy. Sytuacja uspokoiła się, gdy Chile otrzymało w 1921 roku zamówiony jeszcze przed I wojną światową w Wielkiej Brytanii potężny pancernik "Almirante Latorre". Uznano to wówczas za osiągnięcie stanu równowagi militarnej w zakresie morskich sił na wodach południowoamerykańskich.
Służba pancernika pod banderą argentyńską przebiegała pomyślnie i nie zdarzył się na nim żaden poważniejszy wypadek. W latach 1924 i 1925 "Moreno" i "Rivadavię" poddano w USA remontowi i pewnym modyfikacjom. Przystosowano wówczas kotły, pierwotnie zasilane węglem, do opalania olejem napędowym. Zamontowano także działa artylerii przeciwlotniczej.
W praktyce w okresie międzywojennym obydwa pancerniki pełniły w zasadzie funkcje reprezentacyjne i w razie potrzeby stanowić mogły demonstrację siły. W 1937 roku "Moreno" odbył kurtuazyjną podóż do Europy. W swojej całej historii pancernik nigdy nie oddał salwy z artylerii głównej do okrętu przeciwnika.
W czasie II wojny światowej pancernik był już przestarzały i nie stanowił dużej siły bojowej. Natomiast ogromne koszty utrzymania pancerników w pełnej sprawności silnie obciążały budżet marynarki argentyńskiej. W związku ze zmierzchem ery pancerników okręt wycofano ze służby w 1940 roku i ostatecznie złomowano w Japonii w 1957 roku.

</doc>
<doc id="1433408" url="https://pl.wikipedia.org/wiki?curid=1433408" title="Partia Postępowo-Liberalna">
Partia Postępowo-Liberalna

Partia Postępowo-Liberalna (bułg. "Прогресивнолиберална партия") – bułgarska partia polityczna założona ok. 1884 przez grupę działaczy o poglądach umiarkowanych, wywodzących się z Partii Liberalnej. Na czele organizacji stał premier Dragan Cankow, w związku z czym do jej członków przylgnęło określenie "cankowiści" (bułg. "цанковисти"). Partia była uważana za najbardziej prorosyjską na scenie politycznej kraju i reprezentowała głównie interesy burżuazji oraz zamożniejszych chłopów. Utworzyła cztery samodzielne gabinety rządowe (1884 i 1902–1903) oraz osiem koalicyjnych (1883–1884, 1886, 1901–1902, 1911–1913 i 1918–1920). W 1920 połączyła się z Partią Narodową, tworząc Zjednoczoną Partię Narodowo-Postępową. 
Historia Partii Postępowo-Liberalnej.
W 1883 tzw. reżim pełnomocnictw sprawowany przez księcia Aleksandra I znalazł się w poważnym kryzysie. Między rosyjskimi oficerami i działaczami Partii Konserwatywnej wybuchł spór o podział władzy. W celu zażegnania problemów konserwatyści rozpoczęli negocjacje z jednym z liderów opozycyjnej Partii Liberalnej, Draganem Cankowem. W rezultacie ten ostatni stanął na czele nowego, koalicyjnego rządu konserwatywno-liberalnego. Z tą decyzją nie zgodzili się pozostali przywódcy Partii Liberalnej w osobie Petka Karawełowa i Stefana Stambołowa, w związku z czym ugrupowanie znalazło się na krawędzi rozpadu. Rozłam ostatecznie przypieczętowała zgoda udzielona przez rząd Cankowa na zmiany w Konstytucji Tyrnowskiej zwiększające uprawnienia księcia. W 1884 otoczenie Cankowa wystąpiło z Partii Liberalnej i sformowało własną, do której przylgnęło określenie "cankowiści" (bułg. "цанковисти"). W 1899 do cankowistów przyłączyła się grupa polityków wywodzących się z Partii Narodowej, na czele z Konstantinem Weliczkowem. Pod koniec tego samego roku ugrupowanie przyjęło nazwę Partia Postępowo-Liberalna. 
Politycy Partii Postępowo-Liberalnej wielokrotnie wchodzili w skład gabinetów rządowych, a także formowali samodzielne rządy Księstwa Bułgarii oraz Carstwa Bułgarii. Pierwszy utworzył w 1884 Cankow, który został także ministrem spraw zagranicznych w tymczasowym rządzie Klimenta Tyrnowskiego w 1886. W okresie reżimu Stefana Stambołowa (1887–1894) wielu członków partii poddano represjom i zmuszono do emigracji. Dopiero w 1901, siedem lat po upadku Stambołowa, cankowiści po raz kolejny dostali szansę na rządzenie krajem. Początkowo koalicyjny rząd sformował demokrata Petko Karawełow, ale w 1902 zastąpił go przewodniczący Partii Postępowo-Liberalnej, Stojan Danew. Gabinet Danewa, w którym wszystkie stanowiska ministerialne były obsadzone członkami jego ugrupowania, kontynuował prowadzoną przez poprzednie rządy politykę protekcjonizmu, zaś w polityce zagranicznej dążył do zacieśnienia kontaktów z Rosją. W maju 1903 książę Ferdynand I Koburg odsunął Danewa od sprawowania władzy i partia przeszła do opozycji. W następnych latach ugrupowanie przeżywało kryzys, który objawił się znacznym spadkiem liczebności jego członków.
W 1911 Partia Postępowo-Liberalna sformowała gabinet koalicyjny z również prorosyjską Partią Narodową. Na jego czele stanął narodowiec Iwan Geszow. W okresie sprawowania przez niego rządów Carstwo Bułgarii przystąpiło do Ligi Bałkańskiej, a następnie do I wojny bałkańskiej. 14 czerwca 1913 premierem, po raz drugi w swej karierze, został Stojan Danew, zaś dwa tygodnie później rozpoczęła się II wojna bałkańska. W połowie lipca, kiedy klęska kraju była już praktycznie nieuchronna, rząd Danewa został zdymisjonowany. Wkrótce potem na polityków Partii Postępowo-Liberalnej oraz na cara Ferdynanda I spadła fala krytyki za przegraną wojnę. 
Po wybuchu I wojny światowej w 1914 Partia Postępowo-Liberalna opowiedziała się za uczestnictwem Carstwa Bułgarii w obozie Ententy, jednak rząd Wasiła Radosławowa zdecydował o przystąpieniu do państw centralnych. Cankowiści, choć byli tej decyzji przeciwni, nie zaprotestowali otwarcie przeciwko premierowi, w związku z czym po kolejnej klęsce kraju ponownie nie ominęła ich krytyka. Wkrótce po zakończeniu wojny, w listopadzie 1918 lider partii Stojan Danew objął stanowiska ministra finansów w rządach Teodora Teodorowa i Aleksandyra Stambolijskiego. Niedługo potem, 6 listopada 1920 Partia Postępowo-Liberalna połączyła się z Partią Narodową i przestała istnieć jako samodzielna formacja. Powstałe w wyniku fuzji ugrupowanie przyjęło nazwę Zjednoczona Partia Narodowo-Postępowa. 

</doc>
<doc id="1433411" url="https://pl.wikipedia.org/wiki?curid=1433411" title="He-Man i władcy wszechświata (serial animowany 1983)">
He-Man i władcy wszechświata (serial animowany 1983)

He-Man i władcy wszechświata (ang. "He-Man And The Masters Of The Universe") – amerykański serial animowany, wyprodukowany przez Filmation powstawał w latach 1983-1985, wyemitowany po raz pierwszy w USA Network w 1983 roku. Serial w Polsce po raz pierwszy pojawił się w TVP2 7 stycznia 1988 roku (nadawany był w czwartkowe popołudnia). W latach 90. był emitowany w Polsacie o godz. 19:30, a na początku lat 2000. był emitowany przez TVN w paśmie "Bajkowe kino" w drugiej wersji lektorskiej.
Serial powstał na podstawie zabawek produkowanych przez firmę Mattel i wydawanego w latach 1981-1983 mini-komiksu o przygodach He-Mana i Szkieletora.
Fabuła.
Adam, książę Eternii, otrzymał od Czarodziejki zamieszkującej Posępny Czerep czarodziejski miecz. Kiedy podnosi go i wypowiada słowa: „Na potęgę Posępnego Czerepu, mocy przybywaj!” przemienia się w He-Mana – najpotężniejszego człowieka we wszechświecie, a jego tchórzliwy tygrys Cringer – w Kota Bojowego. Wraz ze swymi przyjaciółmi walczy z siłami zła Szkieletora, który nie ustaje w próbach podbicia Eternii.
Wersja polska.
Pierwsza wersja lektorska (1987 r.).
Udźwiękowienie: Studio Filmowe Semafor
Opracowanie: Piotr Dobrzyński
Czytał: Piotr Dobrzyński
Druga wersja lektorska (2000 r.).
Czytał: Tomasz Kozłowicz

</doc>
<doc id="1433414" url="https://pl.wikipedia.org/wiki?curid=1433414" title="Sherone Simpson">
Sherone Simpson

Sherone Anmarica Simpson (ur. 12 sierpnia 1984 w Manchesterze) – jamajska sprinterka, złota medalistka igrzysk olimpijskich w Atenach w sztafecie 4 × 100 metrów, srebrna medalistka igrzysk olimpijskich w Londynie w sztafecie 4 × 100 metrów oraz srebrna medalistka igrzysk olimpijskich w Pekinie w biegu na 100 metrów ("ex aequo" z rodaczką Kerron Stewart).
Kontrola antydopingowa przeprowadzona w czerwcu 2013 podczas mistrzostw Jamajki wykazała u Simpson obecność niedozwolonych środków. W kwietniu 2014 zawodniczka została zdyskwalifikowana na 18 miesięcy.

</doc>
<doc id="1433417" url="https://pl.wikipedia.org/wiki?curid=1433417" title="Chłopi (film 1973)">
Chłopi (film 1973)

Chłopi – film z 1973 roku w reżyserii Jana Rybkowskiego, powstały na podstawie powieści "Chłopi" Władysława Reymonta. Jest to kinowa wersja serialu telewizyjnego z 1972 roku. Film składa się z dwóch części zatytułowanych: „Boryna” i „Jagna”.
Plenery: Lipce Reymontowskie, Pszczonów.

</doc>
<doc id="1433418" url="https://pl.wikipedia.org/wiki?curid=1433418" title="Tasovice">
Tasovice

Tasovice, wieś gminna na Morawach, 8 km na wschód-południowy wschód od Znojma, w kraju południowomorawskim, na lewym brzegu Dyi, 10 km od granicy państwowej z Austrią. Według danych z dnia 1 stycznia 2013 liczyła 1 260 mieszkańców.
Historia.
Pierwsza wzmianka o miejscowości pochodzi z 1234. Miejscowa parafia bywała letnią rezydencją opata premonstratensów ze znojemskiego klasztoru Louka. 26 grudnia 1751 przyszedł na świat Jan Dvorzak, późniejszy św. Klemens Maria Hofbauer
Klasztor oo. redemptorystów.
Redemptoryści są tu obecni od 1929. Przyczynili się do wybudowania kościoła parafialnego na miejscu domu rodzinnego św. Klemensa Marii Hofbauera. Klasztor wybudowali dopiero w 1994.

</doc>
<doc id="1433421" url="https://pl.wikipedia.org/wiki?curid=1433421" title="Jan Lutyński">
Jan Lutyński

Jan Lutyński (ur. 19 października 1921 w Płocku, zm. 16 kwietnia 1988 w Łodzi) – socjolog, politolog, profesor Uniwersytetu Łódzkiego.
Życiorys.
Był synem Romana Lutyńskiego (1888–1968) – prawnika, prezesa Towarzystwa Naukowego Płockiego i Anny z Płoskich (1893–1989). Młodszy brat prawnika Władysława Lutyńskiego (1919-2002).
Szkołę średnią ukończył w Płocku (Państwowe Liceum i Gimnazjum im. Króla Władysława Jagiełły) w 1939. Walczył we wrześniu 1939 i przekroczył granicę polsko-litewską. Po zajęciu Litwy internowany przez Armię Czerwoną. Po zwolnieniu z obozu pozostał na Wileńszczyźnie. Żołnierz Armii Krajowej. W 1944 trafił do sowieckiego obozu dla żołnierzy AK, potem do obozu pracy przymusowej. Do kraju wrócił w 1946 r. i podjął studia na Uniwersytecie Łódzkim. Podczas studiów został asystentem prof. Józefa Chałasińskiego w Instytucie Socjologicznym UŁ. Na Uniwersytecie Łódzkim przeszedł wszystkie szczeble kariery naukowej, uzyskując w 1981 tytuł profesora zwyczajnego. W 1960 był stypendystą Fundacji Forda. Należał do współzałożycieli Polskiego Towarzystwa Socjologicznego. Przez wiele lat był redaktorem naczelnym "Przeglądu Socjologicznego". W latach 1983–1986 wchodził w skład Rady Głównej Nauki i Szkolnictwa Wyższego. W pracy naukowej zajmował się historią nauk społecznych, metodologicznymi zagadnieniami procesów badawczych w socjologii, wpływem realnego socjalizmu na społeczeństwo polskie. Zajmował stanowisko dyrektora Instytutu Socjologii Uniwersytetu Łódzkiego. Od 1980 należał do NSZZ „Solidarność”, był ekspertem i doradcą struktur związkowych. W 1981 r. podczas strajku studenckiego pełnił funkcję doradcy komitetu strajkowego.
Żona Krystyna Lutyńska z Leśniewskich (1931–2016) – doktor socjologii, specjalizowała się w metodologii empirycznych badań społecznych; córka Hanna (ur. 1957).
Został pochowany na cmentarzu Powązkowskim w Warszawie (kwatera Pod Murem V, rząd 1, miejsce 34-35).
W 2009 "za wybitne zasługi dla niepodległości Rzeczypospolitej Polskiej, za działalność na rzecz przemian demokratycznych" został pośmiertnie odznaczony Krzyżem Komandorskim Orderu Odrodzenia Polski.

</doc>
<doc id="1433436" url="https://pl.wikipedia.org/wiki?curid=1433436" title="Augusta Treverorum">
Augusta Treverorum



</doc>
<doc id="1433440" url="https://pl.wikipedia.org/wiki?curid=1433440" title="Colonia Augusta Treverorum">
Colonia Augusta Treverorum



</doc>
<doc id="1433446" url="https://pl.wikipedia.org/wiki?curid=1433446" title="Bajka o trzech smokach">
Bajka o trzech smokach

Bajka o trzech smokach – polski serial animowany skierowany dla dzieci. Powstał w roku 1987. Autorem scenariusza jest Krzysztof Kowalski. Lektorem w tej produkcji jest Tadeusz Włudarski.
Nagrody.
Za opracowanie plastyczne tego serialu Mariola Mazanka otrzymała nagrodę im. J.P. Lutczyna na Festiwalu Filmów Seryjnych dla Dzieci w Gołańczu (1987).

</doc>
<doc id="1433451" url="https://pl.wikipedia.org/wiki?curid=1433451" title="Samsung U900">
Samsung U900



</doc>
<doc id="1433453" url="https://pl.wikipedia.org/wiki?curid=1433453" title="Maciej Karol Kubiak">
Maciej Karol Kubiak

Maciej Karol Kubiak (ur. 1966 w Poznaniu) ksiądz katolicki Archidiecezji Poznańskiej, redaktor naczelny dwumiesięcznika Biblioteka Kaznodziejska, diecezjalny duszpasterz pracowników środków społecznego przekazu.
Pochodzi z parafii św. Jana Kantego w Poznaniu. Jest absolwentem II Liceum Ogólnokształcące im. Generałowej Zamoyskiej i Heleny Modrzejewskiej w Poznaniu, które ukończył w 1985. Po maturze wstąpił do Arcybiskupiego Seminarium Duchownego. 16 maja 1991 otrzymał święcenia kapłańskie z rąk arcybiskupa poznańskiego Jerzego Stroby.
W latach 1995-1997 był dyrektorem Archidiecezjalnej Rozgłośni Radiowej, która potem zmieniła nazwę na Katolickie Radio Poznań. Ponownie na tym stanowisku w latach 2005-2006, gdy radio nosiło już nazwę Emaus. Do 2016 roku był redaktorem naczelnym rozgłośni.

</doc>
<doc id="1433454" url="https://pl.wikipedia.org/wiki?curid=1433454" title="Samsung U900 Soul">
Samsung U900 Soul



</doc>
<doc id="1433458" url="https://pl.wikipedia.org/wiki?curid=1433458" title="Joséphine Jobert">
Joséphine Jobert

Joséphine Jobert (ur. 24 kwietnia 1985) – francuska aktorka i piosenkarka. Należy do dużej rodziny artystów. Ma francuskie, chińskie i hiszpańskie korzenie. Dorastała w Montrealu, gdzie uczyła się śpiewać i tańczyć.

</doc>
<doc id="1433459" url="https://pl.wikipedia.org/wiki?curid=1433459" title="Dekanat Rokitno">
Dekanat Rokitno

Dekanat Rokitno – jeden z 30 dekanatów należący do diecezji zielonogórsko-gorzowskiej, metropolii szczecińsko-kamieńskiej, Kościoła rzymskokatolickiego w Polsce.

</doc>
<doc id="1433460" url="https://pl.wikipedia.org/wiki?curid=1433460" title="Zagłębie Donieckie">
Zagłębie Donieckie



</doc>
<doc id="1433461" url="https://pl.wikipedia.org/wiki?curid=1433461" title="Puchar Świata w lotach narciarskich 1998/1999">
Puchar Świata w lotach narciarskich 1998/1999



</doc>
<doc id="1433463" url="https://pl.wikipedia.org/wiki?curid=1433463" title="Francoise Mbango Etone">
Francoise Mbango Etone



</doc>
<doc id="1433465" url="https://pl.wikipedia.org/wiki?curid=1433465" title="Węzeł Bonikowski">
Węzeł Bonikowski

Węzeł Bonikowski – węzeł wodny na Obrze znajdujący się około 3 km za Kościanem, w dół rzeki.
Obszar trudno dostępny ze względu na brak dróg dojazdowych. W tym miejscu kościański kanał Obry rozdziela się na dwa cieki: Kanał Mosiński (70% wody) i południowy kanał Obry (30% wody).

</doc>
<doc id="1433466" url="https://pl.wikipedia.org/wiki?curid=1433466" title="Dekanat Kożuchów">
Dekanat Kożuchów

Dekanat Kożuchów – jeden z 30 dekanatów należący do diecezji zielonogórsko-gorzowskiej, metropolii szczecińsko-kamieńskiej, Kościoła rzymskokatolickiego w Polsce.

</doc>
<doc id="1433471" url="https://pl.wikipedia.org/wiki?curid=1433471" title="Gromada Trapez">
Gromada Trapez

Gromada Trapez (również θ Orionis) – gromada otwarta leżąca w sercu Wielkiej Mgławicy w Orionie, w gwiazdozbiorze Oriona.
Początkowo została sklasyfikowana jako gwiazda θ Orionis. Jako gromada została odkryta przez Galileusza, który 4 lutego 1617 roku narysował zarys 3 gwiazd (A, C, D), lecz bez otaczającej je mgławicy. Odkrycie to nie zostało opublikowane za jego życia. Czwarty składnik (B) został zaobserwowany przez wielu obserwatorów w 1673 roku. Do 1888 roku znanych już było osiem gwiazd. Z czasem kilka z nich określono jako układy podwójne. W roku 1931 Robert Trumpler zauważył, że gwiazdy znajdujące się w obrębie Trapezu tworzą gromadę. On też zaproponował jej nazwę.
Jest to stosunkowo młoda gromada, powiązana bezpośrednio z mgławicą. Pięć najjaśniejszych gwiazd tej gromady ma masę rzędu 15–30 mas Słońca i leży w obrębie 1,5 ly, oświetlając otaczającą mgławicę. Gromada Trapez może być częścią większej gromady w Wielkiej Mgławicy w Orionie, składającej się z około 2000 gwiazd położonych w obszarze o średnicy 20 lat świetlnych.
Nazwa gromady pochodzi od układu czterech najjaśniejszych składników przypominającego trapez. Zostały one określone jako A, B, C oraz D w kolejności rosnącej rektascensji. Składniki A oraz B zostały zidentyfikowane jako gwiazdy zmienne zaćmieniowe. Najjaśniejszym z czterech głównych składników jest C, oficjalnie nazwana theta1 Orionis C, o jasności wizualnej 5,13. W 2009 roku stwierdzono, że jest ona ciasnym układem podwójnym.
Obrazy gromady Trapez wykonane w podczerwieni lepiej penetrują otaczające chmury pyłu i ukazują o wiele więcej gwiazd. Około połowy gwiazd w gromadzie posiada dyski protoplanetarne, w których mogą formować się planety. Ponadto zidentyfikowano brązowe karły oraz gwiazdy o niewielkiej masie.

</doc>
<doc id="1433474" url="https://pl.wikipedia.org/wiki?curid=1433474" title="Wouldn’t Change a Thing">
Wouldn’t Change a Thing

Wouldn't Change A Thing – piosenka australijskiej piosenkarki Kylie Minogue. Pochodzi ona z płyty Enjoy Yourself z 1989 roku.
Teledysk.
Teledysk ukazuje jak Kylie znajduje się w dużym ogrodzie w Londynie i bawi się sama ze sobą. Przeważają tu jednak sceny jak Kylie tańczy z tancerzami na niebieskiej scenie w różnych ubiorach.
Lista utworów.
CD single
7" single
12" single
Australian CD single

</doc>
<doc id="1433476" url="https://pl.wikipedia.org/wiki?curid=1433476" title="Amenemhat V">
Amenemhat V

Amenemhat V – faraon, władca starożytnego Egiptu z XIII dynastii, z czasów Drugiego Okresu Przejściowego. 
Panował w latach 1796–1793 p.n.e. lub 1786–1781 p.n.e. Według Kanonu turyńskiego, trzeci władca XIII dynastii, sprawujący rządy cztery do pięciu lat.
Jednym z niewielu zabytków, dokumentujących istnienie tego władcy jest wzmianka o nim umieszczona w Karnaku (występuje tam pod imieniem Ameny Chemau) oraz fragmenty rozbitej statuy, odnalezionej na Elefantynie. Miejsce pochówku władcy nie zostało odnalezione. 

</doc>
<doc id="1433483" url="https://pl.wikipedia.org/wiki?curid=1433483" title="Józef i cudowny płaszcz snów w technikolorze">
Józef i cudowny płaszcz snów w technikolorze

Józef i cudowny płaszcz snów w technikolorze () – musical z tekstami Tima Rice’a i muzyką Andrew Lloyda Webbera. Historia oparta jest na życiorysie Józefa opisanym w Księdze Rodzaju. Jest to drugi w kolejności (po "The Likes of Us)" musical Webbera i Rice’a, lecz pierwszy który został publicznie wykonany.
"Joseph" został po raz pierwszy zaprezentowany jako piętnastominutowa kantata w Colet Court School w Londynie w 1968 r., a następnie został w rozszerzonej formie zarejestrowany przez Decca Records w 1969 r. Po sukcesie kolejnego dzieła Webbera i Rice’a ("Jesus Christ Superstar"), "Joseph" wzbudził zainteresowanie i był od 1970 roku wystawiany w USA przez amatorskie zespoły, pierwsze amerykańskie wydanie albumu miało miejsce w 1971 roku. Musical miał swoją profesjonalną premierę na Edinburgh International Festival w 1972 roku. Wciąż modyfikowany i rozbudowywany został wystawiony na West Endzie w 1973 roku. Premiera na Broadwayu miała miejsce w 1982 roku. W 1999 roku powstała adaptacja filmowa z Donny Osmondem w roli tytułowej.
Produkcja.
Powstanie dzieła.
Andrew Lloyd Webber już jako nastolatek skomponował z Timem Rice’em w 1965 r. swój pierwszy musical -"The Likes of Us". Dzieło debiutantów nie uzyskało zainteresowania, dopiero czterdzieści lat później doczekało się swojej premiery scenicznej.
Niemniej w 1967 roku Alan Doggett (przyjaciel rodziny Lloyda Webbera), będący nauczycielem muzyki i pomagający przy "The Likes of Us", zlecił Lloydowi Webberowi i Rice’owi napisanie utworu dla chóru szkolnego Doggett poprosił o „kantatę popową”, opartą na Starym Testamencie wypłacając zaliczkę 100 gwinei.
Wczesne produkcje.
Utwór został po raz pierwszy zaprezentowany jako piętnastominutowa kantata w Colet Court School w Londynie 1 marca 1968 r. Ojciec kompozytora, William Lloyd Webber, zorganizował drugi występ w kościele Westminster Central Hall (w którym był organistą) w rozszerzonym formacie dwudziestominutowym w maju 1968 roku. Jednym z widzów tego przedstawienia był Derek Jewell, krytyk muzyczny "Sunday Times" który napisał entuzjastyczną recenzję nazywając go popowym oratorium i chwaląc jego innowacyjność i entuzjazm. W trzecim wykonaniu w listopadzie 1968 w katedrze św. Pawła musical został wydłużony do 35 minut.
Decca Records, zarejestrowała musical z katedry św. Pawła i opublikowała nagranie w 1969 r., David Daltrey, frontman zespołu Tales of Justine, odtwarzał rolę Józefa oraz grał na gitarze elektrycznej, autor libretta Tim Rice odtwarzał rolę Faraona, ojciec kompozytora grał na organach Hammonda, wystąpił również chór Colet Court School. Reedycja tego została wydane w USA przez Scepter Records w 1971 roku.
Lloyd Webber i Rice wykorzystali popularność swojego kolejnego musicalu, rockowej opery "Jesus Christ Superstar", aby promować "Josepha" za oceanem "("był reklamowany w Ameryce jako „kontynuacja” "Superstar"). Pierwsza amerykańska produkcja "Josepha" była amatorską produkcją sceniczną w maju 1970 roku w Cathedral College of the Immaculate Conception w Douglaston, Queens, Nowy Jork.
Wersje profesjonalne.
Wielka Brytania.
Dnia 25 sierpnia 1972 "Joseph" został zaprezentowany na festiwalu w Edynburgu przez Young Vic Theatre Company w reżyserii Franka Dunlopa. W rolach głównych wystąpili: Gary Bond w roli tytułowej, Peter Reeves jako narrator i Gordon Waller jako Faraon. W październiku spektakl wystawiono w teatrze Young Vic, a w listopadzie w Roundhouse. Przedstawienie z Vic zostało wydane na płycie w wytwórni RSO w 1972 roku. Ta produkcja "Josepha", wciąż w wersji trzydziestopięciominutowej była wyemitowana w Wielkiej Brytanii przez Granada Television w 1972 roku.
W lutym 1973 r. Producent teatralny Michael White i impresario Robert Stigwood zamontowali kolejną rozszerzoną wersję produkcji Young Vic w Albery Theatre na West Endzie, gdzie zrealizowano 243 przedstawienia. Kolejna produkcja tego spektaklu w nowoczesnej miała miejsce w Haymarket Theatre w Leicester, który prezentował musical w latach 1974–1978.
Z Jasonem Donovanem jako Józefem i poszerzoną wersją (obowiązującą do dziś) musical został wystawiony w 1991 roku w londyńskim Palladium. Album z obsadą tej produkcji dotarł na pierwsze miejsce brytyjskiej listy we wrześniu 1991 roku, a singiel Any Dream Will Do z tego albumu był również pierwszym singlem w Wielkiej Brytanii przez dwa tygodnie w okresie od czerwca do lipca 1991 roku.
Produkcja z udziałem Stephena Gately’ego zaprezentowana w Oxfordzie w grudniu 2002 r. przeniosła się do Liverpoolu w Boże Narodzenie 2002 r. i dotarła na West End do New London Theatre w marcu 2003 r.
Wznowienie w 2007 roku w teatrze Adelphi poprzedził telewizyjny talent show "Any Dream Will Do" w BBC One, będący castingiem na rolę tytułową – głównym jurorem był Lloyd Webber. Widzowie zagłosowali na Lee Meada. Nowa produkcja "Josepha", miała premierę 6 lipca 2007 r., z Preeya Kalidas jako Narratorem.
Wielomiesięczne tournée po Wielkiej Brytanii rozpoczęło się w lipcu 2010 roku z Keithem Jackiem jako Józefem i Jennifer Potts jako narratorem. W kolejnej produkcji objazdowej w 2016 roku wystąpili Joe McElderry jako Joseph i Lucy Kay jako Narrator. Trasa rozpoczęła się ponownie w lutym 2019 roku, w której główną rolę zagrał Jaymi Hensley, a Trina Hill wcieliła się w postać Narratora.
W listopadzie 2018 r. "Joseph" wrócił do londyńskiego Palladium na ograniczoną ilość przedstawień z okazji 50 rocznicy musicalu. Tytułową rolę zagrał absolwent szkoły teatralnej Jac Yarrow, Sheridan Smith grała rolę Narratora, Jason Donovan – Faraona. Produkcja trwała od 11 lipca do 8 września.
USA.
W 1974 roku "Joseph" został wystawiony w Playhouse in the Park w Filadelfii. W produkcji, która miała premierę 30 grudnia 1976 roku w nowojorskim Brooklyn Academy of Music w obsadzie wystąpił David-James Carroll jako Józef i Cleavon Little jako Narrator. W 1979 roku "Joseph" zadebiutował w Connecticut w Downtown Cabaret Theatre przed przeprowadzką do Nowego Jorku.
"Joseph" trafił na Off-Broadway do Entermedia Theatre i był wystawiany od 18 listopada 1981 do 24 stycznia 1982 r. W obsadzie wystąpili Bill Hutton jako Joseph, Laurie Beechman jako Narrator i Tom Carder jako Faraon. Produkcja została przeniesiona na Broadway do Royale Theatre 27 stycznia 1982 r. Do 4 września 1983 r. odbyły się 747 przedstawienia Produkcja ta została nagrana przez wytwórnię Chrysalis i jako pierwsza zawiera Prologue (zatytułowany na płycie "You are what you feel"). Spektakl otrzymał kilka nominacji do nagrody Tony, w tym za najlepszy musical i najlepszy oryginalny wynik. David Cassidy przejął rolę Józefa w marcu 1983, potem występował w obsadzie koncertowej w latach 1983–1984.
Musical został wznowiony w USA w 1993 roku w Pantages Theatre w Los Angeles (przez 18 tygodni) oraz w San Francisco w Golden Gate Theatre (przez 8 tygodni), przed przeprowadzką na Broadway do teatru Minskoff 10 listopada 1993 r. Do 29 maja 1994 odbyło się 231 przedstawień. W obsadzie wystąpili Michael Damian (Józef), Kelli Rabke (Narrator) i Robert Torti (Faraon). Kolejna amerykańska trasa koncertowa rozpoczęła się we wrześniu 2005 r. w Milwaukee, Wisconsin, z udziałem Patricka Cassidy’ego. Nowa trasa koncertowa w Ameryce Północnej rozpoczęła się 4 marca 2014 roku w Cleveland w stanie Ohio z udziałem Diany DeGarmo jako Narratora i Ace Young jako Józefa.
17 lutego 2020 r. W David Center Geffen Hall w Nowym Jorku w Lincoln Center odbyła się 50. rocznica amerykańskiej produkcji "Josepha". W jednorazowej produkcji tytułową rolę zagrał Noah Galvin z Jessicą Vosk w roli Narratora i Merle Dandridge jako Faraon.
Polska.
Polska premiera miała miejsce w 1996 roku w Teatrze Powszechnym im. Jana Kochanowskiego w Radomiu w reżyserii Wojciecha Kępczyńskiego. Rolę Józefa zagrał Jan Bzdawka, a Faraona Dariusz Kordek.
Inne kraje.
Już od 1974 roku Józefa wystawiano w Irlandii. Tytułową rolę zagrał Tony Kenny Przedstawienie wystawiano na kilku scenach, zaczynając od Olympia Theatre w Dublinie, przechodząc do Limerick, a następnie Gaiety Theatre w Dublinie W czerwcu 1992 musical wystawiono Toronto w teatrze Elgin z Donnym Osmondem jako Józefem. Duża australijska produkcja oparta na brytyjskiej wersji z 1991 roku miała premierę 31 grudnia 1992 roku w State Theatre w Melbourne. W roli głównej występował David Dixon jako Józef i Tina Arena jako Narrator. Musical następnie przeniesiono do Brisbane i Sydney (występy do 1993 roku).
Streszczenie fabuły.
Musical jest oparty na historii Józefa z biblijnej Księgi Rodzaju.
Akt I.
Narrator przedstawia Józefa (Prologue), który śpiewa swoje credo (Any Dream Will Do). Narrator następnie opisuje rodzinę Józefa, ojca Jakuba i jego 12 synów (Jacob and Sons). Jakub faworyzuje Józefa, obdarowuje go wielobarwnym płaszczem, bracia są zazdrośni (Joseph’s Coat).
Zazdrość braci potęgują sny Józefa sugerujące, że jego przeznaczeniem jest panowanie nad nimi (Joseph’s Dreams). Aby temu zapobiec próbują go zabić, lecz zmieniają zdanie i sprzedają go jako niewolnika przechodzącym Ismaelitom (Poor, Poor Joseph). Aby ukryć ten fakt, bracia Józefa i ich żony informują Jakuba, że jego ukochany syn został zabity przez kozę – jako dowód pokazując zakrwawiony płaszcz (One More Angel in Heaven). Kiedy załamany Jakub wychodzi, bracia i żony z radością świętują zniknięcie Józefa (Hoedown).
Józef zostaje wywieziony do Egiptu (Journey to Egypt). Zostaje kupiony przez bogatego urzędnika Potifara. Ciężko pracując zostaje zarządcą majątku właściciela, przyciąga jednak uwagę pani Potifar. Ponieważ odrzuca jej awanse, żona Potifara doprowadza do dwuznacznej sytuacji. Urzędnik wtrąca wiarołomnego (w swoim mniemaniu) sługę do więzienia (Potiphar).
Osadzony Józef powierza stoicko swój los Bogu (Close Every Door). Interpretuje sny współwięźniów, byłych sług Faraona, Podczaszemu wróży powrót do łask władcy, Piekarzowi przepowiada śmierć (Go, Go, Go Joseph).
Akt II.
Narrator wprowadza do opowieści postać Faraona – męczą go sny, których nikt nie potrafi zinterpretować (Pharaoh Story). Uwolniony wcześniej Podczaszy opowiada władcy o umiejętnościach Józefa w odczytywaniu snów (Poor, Poor Pharaoh). Faraon uwalnia Józefa i opisuje swój sen (o siedmiu grubych i siedmiu chudych krowach oraz siedmiu zdrowych i siedmiu zgniłych kłosach kukurydzy) (Song of the King). Józef interpretuje, że nastąpi siedem obfitych lat zbiorów, po których nastąpi siedem lat głodu (Pharaoh’s Dream Explained). Pod wrażeniem przepowiedni faraon powierza Józefowi przygotowania zapasów czyniąc byłego niewolnika swoją prawą ręką (Stone the Crows).
Rodzina Józefa głoduje, bracia żałują tego, co mu zrobili (Those Canaan Days). Dowiadując się o dobrobycie w Egipcie wyruszają w podróż aby prosić o zapasy (The Brothers Come to Egypt). Stają przed Józefem, nie rozpoznając go w bogatych szatach (Grovel, Grovel). Józef daje jedzenie, ale ukradkiem wkłada złoty kielich do worka należącego do Benjamina, najmłodszego brata. Kiedy bracia odchodzą, Józef zatrzymuje ich, oskarżając o kradzież. Każdy brat opróżnia swój worek (Who’s the Thief?). Gdy puchar zostaje znaleziony w worku Benjamina, Józef oskarża go o kradzież. Pozostali bracia błagają Józefa, by ocalił Benjamina – po kolei oferując siebie w niewolę w zamian za najmłodszego brata (Benjamin Calypso).
Józef widzi, że jego bracia się zmienili. Ujawnia swą prawdziwą tożsamość "(Joseph All the Time). Józef posyła po swojego ojca (Jacob in Egypt), który przywozi przechowywany przez lata kolorowy płaszcz (Any Dream Will Do (Reprise)/Give Me My Colored Coat). Spektakl kończy często składanka piosenek z serialu. (Megamix")
Lista utworów.
Tytuły polskie "pisane kursywą" pochodzą z polskiej inscenizacji w Radomiu z 1996 (tłumaczenie Klaudyny Rozhin).
Prologue został po raz pierwszy włączony do produkcji na Broadwayu w 1982 roku; włączenie Any Dream Will Do na początku programu nastąpiło we wznowieniu w 1991 roku.
Styl muzyczny.
Styl muzyczny większości utworów jest pastiszem:
Rejestracja musicalu.
Filmowa.
W 1999 r. Webber wyprodukował adaptację filmową w reżyserii Davida Malleta na podstawie produkcji Stevena Pimlotta z londyńskiego Palladium. W rolach głównych wystąpili:

</doc>
<doc id="1433484" url="https://pl.wikipedia.org/wiki?curid=1433484" title="Joseph and the Amazing Technicolor Dreamcoat">
Joseph and the Amazing Technicolor Dreamcoat



</doc>
<doc id="1433490" url="https://pl.wikipedia.org/wiki?curid=1433490" title="The Secret of Moonacre">
The Secret of Moonacre



</doc>
<doc id="1433493" url="https://pl.wikipedia.org/wiki?curid=1433493" title="Bajki Bolka i Lolka">
Bajki Bolka i Lolka

Bajki Bolka i Lolka – polski serial animowany kręcony w latach 1970–1971 w bielsko-bialskim studiu filmowym. Jest czwartym cyklem przygód Bolka i Lolka. Scenariusz do serialu napisali Władysław Nehrebecki i Lesław Królicz. Reżyserami różnych odcinków są: S. Dülz, Z. Kudła, A. Ledwig, L. Marszałek, W. Nehrebecki, W. Wajser, E. Wątor oraz B. Zeman.
W roku 1986 serial ten został częściowo zmontowany w film o tym samym tytule przez jednego z reżyserów – Bronisława Zemana.
W 2021 roku serial został poddany cyfrowej rekonstrukcji i jest dostępny na platformie 35mm.online.
Fabuła.
Bohaterowie przeżywają liczne przygody związane z wątkami i postaciami pochodzącymi ze znanych baśni.

</doc>
<doc id="1433495" url="https://pl.wikipedia.org/wiki?curid=1433495" title="Urządzenie wejścia/wyjścia">
Urządzenie wejścia/wyjścia



</doc>
<doc id="1433496" url="https://pl.wikipedia.org/wiki?curid=1433496" title="Czerenina">
Czerenina

Czerenina (981 m n.p.m.) – szczyt w Bieszczadach Zachodnich, najwyższy w zaliczanym do Pasma Łopiennika i Durnej masywie położonym pomiędzy dolinami Solinki, Wetliny i przełęczą Przysłup (678 m n.p.m.). Znajduje się w głównym grzbiecie masywu, na północny wschód od Krzemiennej (937 m n.p.m.), od której oddzielona jest przełęczą (766 m n.p.m.). Na zachód odbiega ze szczytu wyrównany grzbiet Falowej (968 m n.p.m.). Stoki oraz wierzchołek są całkowicie porośnięte lasem.

</doc>
<doc id="1433497" url="https://pl.wikipedia.org/wiki?curid=1433497" title="Przysłup (678 m)">
Przysłup (678 m)

Przysłup (678 m n.p.m.) – przełęcz w Bieszczadach Zachodnich. Jest to szerokie i głęboko wcięte siodło leżące pomiędzy bocznym grzbietem odbiegającym z Jasła (odnoga pasma granicznego) a Krzemienną położoną w należącym do Pasma Łopiennika i Durnej masywie Falowej i Czereniny. Prowadzi przez nią droga wojewódzka nr 897 oraz tory Bieszczadzkiej Kolei Leśnej. W pobliżu znajdują się miejscowości Przysłup i Strzebowiska.

</doc>
<doc id="1433499" url="https://pl.wikipedia.org/wiki?curid=1433499" title="Samsung SGH-U900 Soul">
Samsung SGH-U900 Soul

Samsung SGH-U900 Soul – telefon komórkowy wyprodukowany w Korei Południowej, wprowadzony na polski rynek w lutym 2008 roku. Model cechuje się dużą liczbą kolorów oraz aparatem fotograficznym o rozdzielczości 5 megapikseli.

</doc>
<doc id="1433500" url="https://pl.wikipedia.org/wiki?curid=1433500" title="Jincheng">
Jincheng

Jincheng (chiń. 晋城; pinyin: "Jìnchéng") – miasto o statusie prefektury miejskiej w środkowych Chinach, w prowincji Shanxi. W 2010 roku liczba mieszkańców miasta wynosiła 449 049. Prefektura miejska w 1999 roku liczyła 2 100 254 mieszkańców. 
Jincheng jest przemysłowym ośrodkiem wyspecjalizowanym w wydobyciu węgla.

</doc>
<doc id="1433501" url="https://pl.wikipedia.org/wiki?curid=1433501" title="Jerry Hardin">
Jerry Hardin

Jerry Hardin (ur. 20 listopada 1929 w Dallas, USA) – amerykański aktor, znany przede wszystkim z roli Głębokiego Gardła – jednego z informatorów agenta Muldera w serialu "Z Archiwum X". Zagrał w blisko 150 filmach i serialach.
Ojciec aktorki Melory Hardin.

</doc>
<doc id="1433504" url="https://pl.wikipedia.org/wiki?curid=1433504" title="Kaplica św. Gertrudy w Koszalinie">
Kaplica św. Gertrudy w Koszalinie

Kościół św. Gertrudy w Koszalinie – kościół parafii ewangelicko-augsburskiej w Koszalinie, pierwotnie powstały jako kaplica, położony przy ulicy Modrzejewskiej.
Historia.
Kaplica wzniesiona została w 1383 poza murami miejskimi. Pierwotnie pełniła funkcję świątyni cmentarnej. Jej forma na planie ośmioboku nawiązywała do Bazyliki Grobu Świętego w Jerozolimie, co miało dawać wiernym nadzieję życia pośmiertnego i zbawienia. W roku 1534 kaplica stała się własnością kościoła ewangelickiego. Została poddana pracom remontowym w 1662, które poprowadził David Hille.
W 1735 kaplicę zamieniono w skład amunicji, czemu towarzyszyło m.in. zmiana dachu z gontowego na dachówkę, rozebranie wieży i zamurowanie otworów okiennych. Pod koniec XIX wieku budowla pełniła funkcje magazynowe.
Funkcje religijne zostały jej przywrócone na początku XX wieku, kiedy to stała się świątynią Kościoła Staroluterańskiego. Doprowadzono do jej remontu, powstał wówczas również dach w obecnej formie. Kościołem parafii staroluterańskiej kaplica była do wybuchu II wojny światowej.
Po 1945 ponownie utraciła sakralny charakter. 24 sierpnia 1956 wpisana została do rejestru zabytków.
W latach 60. XX wieku mieściły się w niej magazyny pobliskiego teatru. Później działała tu także Mała Scena Bałtyckiego Teatru Dramatycznego, a także wystawiano w niej prace uczniów koszalińskiego Liceum Plastycznego. Prowadzone były wówczas prace utrzymaniowe budynku, jego obecny wygląd jest efektem remontu z 1988.
Budowla po raz kolejny odzyskała jednak funkcję sakralną w 1999, kiedy to została własnością parafii ewangelicko-augsburskiej w Koszalinie. 7 maja 2000 kaplica awansowała do rangi kościoła i została poświęcona przez ks. biskupa Jana Szarka.
W kaplicy została ochrzczona matka biskup Margot Käßmann, byłej zwierzchniczki Ewangelicko-Luterańskiego Kościoła Krajowego Hanoweru, największej wspólnoty wchodzącej w skład Kościoła Ewangelickiego w Niemczech.
Architektura.
Ściany kościoła przeprute są ostrołukowatymi oknami z maswerkami i dwoma uskokowymi portalami wejściowymi, wsparte w narożach przez osiem dwuuskokowych szkarp. W oddzielonej gzymsem kordonowym górnej części elewacji nad wejściami znajduje się blendy zdobione rozetami. Pod okapem dachowym kościół obiega fryz ozdobny z kształtowanej w czterolistną koniczynę cegły. Sklepienie gwiaździste od zewnątrz przykrywa ośmiopołaciowy hełm ostrosłupowy zwieńczony spiczastą iglicą wspartą na oktagonalnym bębnie.

</doc>
<doc id="1433506" url="https://pl.wikipedia.org/wiki?curid=1433506" title="Josephine Jobert">
Josephine Jobert



</doc>
<doc id="1433509" url="https://pl.wikipedia.org/wiki?curid=1433509" title="CF Villarreal">
CF Villarreal



</doc>
<doc id="1433510" url="https://pl.wikipedia.org/wiki?curid=1433510" title="Romuald Dąbrowski">
Romuald Dąbrowski

Romuald Dąbrowski herbu Jelita (ur. 25 października 1874 w Liteni, zm. w grudniu 1939) – generał brygady Wojska Polskiego.
Życiorys.
W 1894 roku zakończył naukę w Korpusie Kadetów w Budapeszcie i rozpoczął zawodową służbę wojskową w cesarskiej i królewskiej armii. Jego oddziałem macierzystym był 44 Pułk Piechoty Austro-Węgier w Budapeszcie. W 1899 roku był adiutantem pułku. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach. W 1914 roku był komendantem oddziału karabinów maszynowych. I wojnę światową rozpoczął w stopniu kapitana, dowodząc kompanią karabinów maszynowych. W czasie służby awansował na kolejne stopnie w korpusie oficerów piechoty: kadeta–zastępcy oficera (1 września 1894 roku), podporucznika (1 listopada 1895 roku), porucznika (1 listopada 1899 roku), kapitana (1 listopada 1909 roku) i majora (1 sierpnia 1916 roku). Wojnę zakończył w stopniu podpułkownika dowodząc pułkiem piechoty.
1 listopada 1918 przyjęty został do Wojska Polskiego, z zatwierdzeniem posiadanego stopnia podpułkownika, ze starszeństwem z dniem 1 listopada 1918. W maju 1919 objął dowództwo II batalionu w 15 pułku piechoty „Wilków”. W październiku tego roku dowodził Podgrupą „Słucz” w składzie 4 Dywizji Piechoty Frontu Wołyńskiego. Walczył w rejonie Olewska. 2 grudnia 1919 objął dowództwo 15 pułku piechoty „Wilków” i sprawował je do 19 stycznia 1920. 22 maja 1920 roku został zatwierdzony z dniem 1 kwietnia 1920 roku w stopniu pułkownika, w piechocie, w grupie oficerów byłej armii austro-węgierskiej. Pełnił wówczas służbę w Dowództwie Okręgu Generalnego „Poznań”. Od 24 sierpnia tego roku dowodził XXXV Brygadą Piechoty. 19 listopada objął dowództwo XXXVI Brygady Piechoty, a od 1 marca 1921 roku ponownie dowodził XXXV BP.
Jesienią 1921, w wyniku przejścia wojska na stopę pokojową, dowództwo XXXV BP zostało przeformowane w dowództwo piechoty dywizyjnej 18 DP, a płk Dąbrowski mianowany został dowódcą piechoty dywizyjnej 18 DP. Przejściowo pełnił obowiązki dowódcy tej wielkiej jednostki. 3 maja 1922 roku został zweryfikowany w stopniu pułkownika ze starszeństwem z dniem 1 czerwca 1919 roku i 30. lokatą w korpusie oficerów piechoty, a jego oddziałem macierzystym był wówczas 71 pułk piechoty. Następnie pozostawał oficerem nadetatowym 33 pułku piechoty w Łomży. 8 grudnia 1922 roku przeniesiony został do Rezerwy Oficerów Sztabowych Dowództwa Okręgu Korpusu Nr X w Przemyślu. Z dniem 1 grudnia 1923 roku został mianowany dowódcą piechoty dywizyjnej 28 Dywizji Piechoty w Warszawie. W 1926, po zamachu majowym objął dowództwo tej dywizji. 3 stycznia 1927 roku odkomenderowany został do Centrum Wyższych Studiów Wojskowych w Warszawie, w charakterze słuchacza III Kursu.
16 marca 1927 roku Prezydent RP Ignacy Mościcki, na wniosek Ministra Spraw Wojskowych marszałka Polski Józefa Piłsudskiego awansował go na generała brygady ze starszeństwem z dniem 1 stycznia 1927 roku i 4. lokatą w korpusie generałów. Następnego dnia został zwolniony ze stanowiska dowódcy 28 DP w Warszawie i mianowany dowódcą Okręgu Korpusu Nr IV w Łodzi.
24 czerwca 1927 roku zakończył naukę w CWSW i 9 lipca tego roku objął obowiązki dowódcy OK IV. 15 lipca 1927 roku został zwolniony z tego stanowiska i z dniem 30 września 1927 roku przeniesiony w stan spoczynku. Do wybuchu II wojny światowej mieszkał w Stanisławowie.
Po agresji ZSRR aresztowany. Zmarł wskutek uduszenia w zamkniętym wagonie kolejowym, w drodze na Syberię. Figuruje na tzw. Ukraińskiej Liście Katyńskiej. Został pochowany na otwartym w 2012 Polskim Cmentarzu Wojennym w Kijowie-Bykowni.
Żonaty z Elżbietą (Elizabeth) z Broulików, córką tenora opery wiedeńskiej Franciszka Brolika i Leopoldyny von Schweda. Synem tej pary był Franciszek Dąbrowski, zastępca komendanta Wojskowej Składnicy Tranzytowej na Westerplatte. Jego żona została zesłana do Kazachskiej SRR i tam zmarła około 1944 roku.

</doc>
<doc id="1433511" url="https://pl.wikipedia.org/wiki?curid=1433511" title="Preki">
Preki

Preki, właśc. Predrag Radosavljević (ser. Предраг Радосављевић, ur. 24 czerwca 1963 w Belgradzie) – amerykański piłkarz pochodzenia serbskiego grający na pozycji lewego pomocnika.
Kariera klubowa.
Preki pochodzi z Belgradu, a piłkarską karierę rozpoczął w klubie FK Crvena zvezda. W sezonie 1982/1983 zadebiutował w jego barwach w pierwszej lidze. Nie był jednak podstawowym zawodnikiem „Czerwonej Gwiazdy” i przez trzy sezony rozegrał zaledwie dwa spotkania w rozgrywkach ligowych. W 1985 roku wyjechał do Stanów Zjednoczonych. Został piłkarzem Tacoma Stars, zespołu grającego w lidze futsalu. Tam występował do 1991 roku, a następnie na rok trafił do St. Louis Storm, gdzie grał przez jeden sezon.
Latem 1992 roku Preki wrócił do Europy i ponownie przerzucił się z futsalu na piłkę nożną. Podpisał kontrakt z zespołem angielskiej Premier League, Evertonem z Liverpoolu. W Evertonie zdobył 3 gole, a swojego pierwszego uzyskał w kwietniu 1993, w spotkaniu z Middlesbrough F.C., wygranym przez „The Toffies” 2:1. Kolejne dwa zdobył w spotkaniach z Queens Park Rangers i Manchesterem City. W sezonie 1993/1994 zdobył tylko jedną bramkę w Premiership (w meczu z Oldham Athletic), a latem odszedł z zespołu. Trafił do grającego w Division One, Portsmouth F.C. W „The Pompeys” występował przez jeden sezon, w którym zdobył 10 bramek.
W 1995 roku Radosavljević powrócił do Stanów Zjednoczonych. Przez rok grał w futsalowym zespole o nazwie San Jose Grizzlies by w 1996 roku trafić do Major League Soccer, do drużyny Kansas City Wizards. W zespole Wizards stał się jednym z czołowych strzelców. W swoim pierwszym sezonie zdobył 18 goli, a w kolejnych dwóch zaliczał 12 i 10 trafień. W 1997 roku przyznano mu nagrodę MVP sezonu w MLS. W tamtym roku wygrał także nagrodę Złotego Buta MLS, dla najlepiej punktującego gracza w lidze (Preki zdobył 41 punktów). W 2000 roku wywalczył wraz z Kansas mistrzostwo Major League Soccer. W 2001 roku trafił do Miami Fusion, ale spędził tam tylko rok. W 2002 roku poprzez MLS Dispersal Draft powrócił do Kansas i grał tam do końca swojej kariery. W 2003 roku ponownie zdobył nagrodę MVP i Złotego Buta stając się jedynym piłkarzem w historii ligi, który tego dokonał. W 2004 roku sięgnął po Open Cup. Piłkarską karierę zakończył w 2005 roku i liczył sobie wówczas 42 lata. W całej karierze spędzonej w Major League Soccer zdobył 79 bramek i zaliczył 112 asyst, a w fazie play-off jego dorobek wynosi 10 bramek i 5 asyst.
Kariera reprezentacyjna.
W 1996 roku Preki otrzymał obywatelstwo Stanów Zjednoczonych. 3 listopada tamtego roku zadebiutował w reprezentacji Stanów Zjednoczonych w wygranym 2:0 domowym spotkaniu z Gwatemali. W 1998 roku został powołany przez Steve’a Sampsona do kadry na Mistrzostwa Świata we Francji. Tam Predrag zaliczył dwa spotkania: z Iranem (1:2) oraz z Jugosławią (0:1). Mecz z Jugosławią był jego ostatnim w drużynie narodowej, w której łącznie wystąpił 28 razy i zdobył 4 gole.
Kariera trenerska.
W 2007 roku Preki został pierwszym trenerem zespołu Major League Soccer, Chivas USA. Na tym stanowisku zastąpił Boba Bradleya, który został selekcjonerem reprezentacji Stanów Zjednoczonych.

</doc>
<doc id="1433513" url="https://pl.wikipedia.org/wiki?curid=1433513" title="Predrag Radosavljević">
Predrag Radosavljević



</doc>
<doc id="1433515" url="https://pl.wikipedia.org/wiki?curid=1433515" title="Jaskinia Kasprowa Niżnia">
Jaskinia Kasprowa Niżnia

Jaskinia Kasprowa Niżnia (W Kasprowej II, Kasprowa Dolna, Dziura za Polaną, Kasprowa Grota) – jaskinia położona u podnóża Zawraciku Kasprowego w Dolinie Kasprowej w Tatrach Zachodnich na wysokości 1228 metrów n.p.m. Długość zbadanych korytarzy jaskini wynosiła w kwietniu 2016 roku 3100 metrów, a jej deniwelacja 47 metrów.
Opis jaskini.
Jaskinia Kasprowa Niżnia ma ukształtowanie poziome i dlatego jest jedną z łatwiej dostępnych jaskiń w Tatrach. Do wnętrza prowadzi duży, nisko położony otwór, który w okresie obfitych opadów lub roztopów staje się wypływem krasowym. Znajduje się on niemalże w samym korycie Kasprowego Potoku. Z tego względu, a także z powodu licznych stawków i syfonów, Jaskinia Kasprowa Niżnia jest odwiedzana przeważnie zimą, gdy poziom wód nieco się obniża. Charakterystyczne dla tej jaskini są także liczne progi skalne wymagające użycia liny.
Główny ciąg prowadzi od otworu do Komory Wstępnej, a następnie korytarzykiem z okresowym jeziorkiem przez próg do Komory za Progiem i dalej korytarzem do Komory przed Progiem. Ciąg główny wiedzie w górę przez Wielki Próg, natomiast na wprost ciągną się Partie Gąbczaste. Idąc głównym ciągiem, dochodzi się do Komory Stalaktytowej i dalej do salki nazwanej Gniazdo Złotej Kaczki. Z salki biegnie Wielki Korytarz do największej sali w jaskini – Sali Rycerskiej. Tutaj główny korytarz rozgałęzia się na dwa ciągi: jeden względnie suchy (w kierunku Partii Sylwestrowych) i drugi „mokry” z wieloma syfonami o łącznej długości 657 metrów.
Ciąg północny w kierunku syfonów. Z Sali Rycerskiej korytarz z dwoma jeziorkami prowadzi do ciągu Syfonów Końcowych zawsze zalanych wodą z krótkimi odcinkami suchymi. Najpierw jest Syfon Danka, potem Sala Błotnego Robola, Syfon Krakowski, Syfon Muminków, Syfon Mamuci i Syfon Warszawiaków. Jest to największy z dotychczas poznanych syfonów w Polsce, ma 333 metry długości i 22 metry głębokości. Za syfonem znajduje się Sala Urodzinowa i kolejny syfon – Syfon Kondoniarzy (167 metrów długości). Za nim krótki odcinek suchego ciągu i Syfon FFS. W nim korytarz rozgałęzia się na wiele odnóg, z których zbadano dwie. Jedna prowadzi do niezbadanego Syfonu Błotnego, druga do również niezbadanego Syfonu Kociego.
Ciąg południowy do Partii Sylwestrowych. Z Sali Rycerskiej korytarz prowadzi przez jeziorko do Sali Złomisk. Potem przez Jeziorko z Zapałkami i kolejne jeziorko dochodzi się do pochylni nazwanych Golgotą. Tutaj korytarz rozgałęzia się na Partie Zakopiańskie i Partie Krakowskie. Partie Zakopiańskie kończą się ślepo, natomiast Partie Krakowskie biegną do Komory Gwiaździstej i ciągu nazwanego Szczeliną prowadzącego do Partii Sylwestrowych. Stąd przez parę progów i komin dochodzi się do Wiszącej Salki i do Głębokiego Syfonu.
Partie Gąbczaste. Zaczynają się w Komorze przed Progiem. Zaraz na początku po przejściu dwóch jeziorek dzielą się na trzy ciągi. Dwa dochodzą do Wielkiego Korytarza, trzeci natomiast prowadzi do syfonu i dalej przez progi skalne dochodzi do Sali Rycerskiej.
Przyroda.
Szata naciekowa jaskini jest bogata, szczególnie w partiach wstępnych, Komorze Stalaktytowej i jej okolicy oraz w Partiach Krakowskich. Są tu polewy kalcytowe, stalaktyty i stalagmity (niektóre dużych rozmiarów), stalagnaty, draperie.
W jaskini występują jeziorka i małe syfony o charakterze okresowym i stałym. Najwięcej jest ich w Partiach Gąbczastych, Krakowskich i końcowych. W jaskini Istnieje najdłuższy w Polsce ciąg głębokich syfonów (680 metrów), nie poznany do końca.
Legendy związane z jaskinią.
Geolog Ludwik Zejszner przytoczył w swojej pracy z 1849 roku, zatytułowanej "Podhale i północna pochyłość Tatrów", opowieść, którą usłyszał od jednego z góralskich przewodników. Mówi ona o niedobrej suce utopionej w stawie przez juhasów z Hali Gąsienicowej. Kilka dni po tym zdarzeniu miała ona zostać znaleziona w „Dziurze za polaną” (chodzi o Jaskinię Kasprową Niżnią) przez owego przewodnika szukającego tam złota. Opowieść ta dobrze obrazuje kierunek spływu wód, Jaskinia Kasprowa Niżnia bowiem rzeczywiście odwadnia Dolinę Gąsienicową. Kolejna legenda związana z jaskinią (choć przez Sabałę skojarzona z Wypływem spod Pisanej) opowiada o tajemniczym, długim i niezmiernie pięknym podziemnym jeziorze, po którym pływa szczerozłota kaczka, w Noc Świętojańską znosząca diamentowe jajko, dlatego jedno z miejsc w jaskini nosi nazwę "Gniazdo Złotej Kaczki".
Historia poznania.
Ze względu na łatwo dostępny otwór jaskinia była znana od dawna. Oprócz wcześniej wspomnianej wzmianki z 1849 r. kolejna pochodzi od Gotfryda Ossowskiego z 1882 r. Opis wstępnych partii jaskini zamieścił pięć lat później Jan Gwalbert Pawlikowski w swoim artykule. Kolejne wzmianki z ówczesnych przewodników również nie zawierają większej ilości szczegółów. W 1913 r. Mariusz Zaruski, Tadeusz Korniłowicz i Józef Oppenheim odkryli górne piętro jaskini i nazwali zamulony syfon "Gniazdem Złotej Kaczki". Dalej dotarł w 1921 r. Mieczysław Świerz wraz z towarzyszami, odkrywając "Salę Rycerską". Korytarze odgałęziające się z tej komory penetrował Dering. W późniejszym okresie kolejnych odkryć dokonali bracia Tadeusz i Stefan Zwolińscy (w latach 1924–1925). Następnie jaskinia była eksplorowana w 1951 przez nowo powstałe Koło Jaskinioznawcze przy Zarządzie Oddziału PTTK w Zakopanem i krakowskich grotołazów w latach 1952–1956. Osiemnastoosobowa wyprawa krakowska, która miała miejsce w dniach od 1 do 5 lutego 1956 r., odkryła blisko 200 m nowych korytarzy. Łączna długość korytarzy jaskini wzrosła w ten sposób do nieco ponad 1800 metrów, co dało jej wówczas drugie miejsce na liście najdłuższych jaskiń Polski. Drobnych odkryć dokonano jeszcze podczas dokumentowania jaskini w 1978 i 1981. Znaczną część syfonów poznano podczas nurkowań w latach 1996 i 2002.

</doc>
<doc id="1433516" url="https://pl.wikipedia.org/wiki?curid=1433516" title="Aggrotech">
Aggrotech

Aggrotech – gatunek pokrewny muzyki electro-industrialnej oraz dark electro z ogromnym wpływem muzyki trance. Po raz pierwszy wyszedł na światło dzienne w połowie lat 90. XX wieku, znaczną popularność zyskując po 2000 r. Także nazwany "Hellektro, Harsh EBM/electro, Terror EBM" oraz niewłaściwie jako dark electro, z którego wyewoluował. Jego brzmienie charakteryzują ostre muzyczne podkłady oparte na dźwięku typu supersaw, agresywne bity, psychotyczna atmosfera typową dla hardcore/rave i teksty odnoszące się do wojowniczej, pesymistycznej natury człowieka i różnych perwersji. Wokale są przerabiane by brzmiały wysoko, niewyraźnie i bezdźwięczne. Muzycy często także używają atonalnych melodycznych podkładów. Poza wpływami trance na aggrotech oddziaływał także power noise, hardstyle, minimal techno oraz black metal, głównie jako wokal oraz bardzo popularny na tej samej scenie futurepop.
Termin.
Pochodzenie terminu "aggrotech" jest nieznane, ale możliwe że zaczerpnięty został od klubu "Aggrotech" w San Francisco będącego tyglem industrialno-gotyckich brzmień albo trasy koncertowej zespołu Kevorkian Death Cycle z lat 90. we frankfurckim Technoclubie. 
Wczesny rozwój (1996-2005).
Gdy pod koniec lat 90. electro-industrial/dark electro znalazły się w kryzysie, znaczną popularność w klubach nocnych zdobył trance, w tym odmiana goa. Na scenie pojawiły się wówczas Velvet Acid Christ oraz Funker Vogt serwujące mieszankę klasycznego electro-industrialu z brzmieniami goa trance oraz innymi odmianami muzyki klubowej typu hard trance, hardcore, happy hardcore itd. Pod wpływem sukcesu nowych brzmień kapele takie jak Hocico, Grendel, X-Fusion i RetrosiC zaczęły tworzyć electro-industrial z melodiami i rytmiką charakterystycznymi dla goa, linią basową opartą na twardym brzmieniu trance'owym i obecnością dźwięków typu supersaw/hoover. Teatralna atmosfera dark electro została zachowana tylko częściowo w formie nawiązań do horrorów na rzecz mocno tanecznego charakteru i znacznie agresywniejszego klimatu. Część muzyki powstawała także pod wpływem kapel black metalowych jak Aslan Faction, Psyclon Nine, Dawn of Ashes. Główną wytwórnią w tym czasie został niemiecki NoiTekk, który wypromował nazwę harsh electro do opisu swojej muzyki. 
Rozkwit (2005-2010).
Wraz z rozwojem festiwali (w tym powstania Amphi Festival) gigantyczny sukces gatunku przyczynił się do boomu kapel aggrotechowych i dominacji na scenie electro-industrialnej. Największą popularność zdobyły Hocico, Suicide Commando, Combichrist, Amduscia, Agonoize, Aestethic Perfection itd. odbywające regularne trasy koncertowe. W przeciwieństwie do bardziej psychodelicznego klimatu z lat wcześniejszych, późny aggrotech cechował się chłodniejszym charakterem na wzór dokonań Suicide Commando. Rozwinięto także elementy hard trance oraz hardstyle, w tym "hymny" grane przez supersawy i ogólną "hooverową" otoczkę muzyczną, co bardzo zbliżyło aggrotech do typowej muzyki klubowej. 
Zmierzch (2010-2015).
Po wyczerpaniu formuły, w tym nasilającej się krytyce, niektóre zespoły dodały gitary, zbliżając muzykę do industrialnego rocka/metalu, tutaj Dawn of Ashes, Combichrist i Alien Vampires lub wprowadziły elementy futurepopu/electro-industrialu, otrzymując bardziej melancholijny i mniej agresywny dźwięk (CygnosiC, Wynardtage, SITD, ES23). 
Około 2015 roku wiele kapel grających aggrotech rozwiązało się.
Krytyka.
Jako muzyce, stricte klubowej, aggrotechowi zarzucano komercjalizację i mało ambitne teksty. Krytykowano także dużą powtarzalność stylu i ogólny brak progresji na rzecz mocno tanecznego dźwięku. Szczególnie głośnym echem odbiła się afera podczas Kinetik Festival 2012, gdzie zespoły Nachtmahr i Combichrist oskarżono o szerzenie seksizmu, przemocy i rasizmu. W obronie swoich występów liderzy zespołów orzekli, że ich zachowania są częścią performance a nie ich samych jako ludzi.

</doc>
<doc id="1433519" url="https://pl.wikipedia.org/wiki?curid=1433519" title="Mamilaria">
Mamilaria

Mamilaria ("Mammillaria" Haw.) – rodzaj sukulentów z rodziny kaktusowatych ("Cactaceae"). Czasem bywa stosowana polska nazwa wymion. Do rodzaju należy około 160 gatunków. Gatunki z tego rodzaju występują w większości w Meksyku, część z nich w południowo-zachodnich Stanach Zjednoczonych, na Karaibach, w Kolumbii, Wenezueli, Gwatemali i Hondurasie. Jako pierwszy Karol Linneusz opisał gatunek "Cactus mammillaris" w 1753. W 1812 Adrian Haworth opisał rodzaj "Mammillaria" jako obejmujący ten i inne spokrewnione gatunki.
Morfologia.
Nieduże kaktusy przeważnie o kulistych pędach, czasami tylko kolumnowych. Osiągają wysokość do 30 cm i wytwarzają odrosty pędowe. Nie posiadają żeber. Talerzykowate lub lejkowate kwiaty wyrastają na aksillach tworząc wianek wokół wierzchołka pędu. Owoce jasnozielone lub czerwone.
Zagrożenia.
Szereg gatunków jest zagrożonych wyginięciem na naturalnych stanowiskach, w wyniku niszczenia siedlisk i nadmiernego pozyskiwania do hodowli. Dwa gatunki uznane zostały przez IUCN za wymarłe w naturze (kategoria zagrożenia EW): "Mammillaria glochidiata", "M. guillauminiana", dziewięć kolejnych za krytycznie zagrożone (kategoria zagrożenia CR): "Mammillaria albiflora", "M. anniana", "M. berkiana", "M. brachytrichion", "M. guelzowiana", "M. herrerae", "M. marcosii", "M. sanchez-mejoradae", "M. schwarzii".
Systematyka.
"Bartschella" Britton &amp; Rose, "Cactus" L., "Chilita" Orcutt, "Cochemiea" (K. Brandegee) Walton, "Dolichothele" (K. Schum.) Britton &amp; Rose, "Ebnerella" Buxb., "Haagea" Fric, "Krainzia" Backeb., "Lactomammillaria" Fric (nom. inval.), "Leptocladia" Buxb., "Leptocladodia" Buxb., "Mamillaria" F. Rchb. (orth. var.), "Mamillopsis" (E. Morren) F. A. C. Weber ex Britton &amp; Rose, "Mammariella" Shafer (nom. inval.), "Mammilaria" Torr. &amp; A. Gray (orth. var.), "Neomammillaria" Britton &amp; Rose, "Oehmea" Buxb., "Phellosperma" Britton &amp; Rose, "Porfiria" Boed., "Pseudomammillaria" Buxb., "Solisia" Britton &amp; Rose.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Cacteae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj mamilaria "Mammillaria" Haw.

</doc>
<doc id="1433520" url="https://pl.wikipedia.org/wiki?curid=1433520" title="Almirante Latorre">
Almirante Latorre



</doc>
<doc id="1433522" url="https://pl.wikipedia.org/wiki?curid=1433522" title="Chłopi (film 1922)">
Chłopi (film 1922)

Chłopi – polski film obyczajowy z 1922 roku w reżyserii Eugeniusza Modzelewskiego, będący ekranizacją powieści Władysława Reymonta. Film został zrealizowany przy udziale samego autora literackiego pierwowzoru. Nie zachował się do dnia dzisiejszego.

</doc>
<doc id="1433523" url="https://pl.wikipedia.org/wiki?curid=1433523" title="Parafia Przemienienia Pańskiego w Wierzbicy">
Parafia Przemienienia Pańskiego w Wierzbicy

Parafia Przemienienia Pańskiego w Wierzbicy – mariawicka parafia diecezji warszawsko-płockiej, Kościoła Starokatolickiego Mariawitów w RP.
Siedziba parafii oraz kościół parafialny Przemienienia Pańskiego znajduje się w Wierzbicy, w gminie Wierzbica, powiecie radomskim, województwie mazowieckim.
Obszar.
Parafia w Wierzbicy jest niewielką, jednakże rozległą powierzchniowo, placówką misyjną; skupia wiernych z: Wierzbicy, Radomia, Iłży, Starachowic, Szydłowca, Drzewicy i okolic. Obszar parafii można porównać do terytorium rzymskokatolickiej diecezji radomskiej. Jest jedną z najmniejszych parafii personalnych Kościoła Starokatolickiego Mariawitów w Polsce.
Parafia posiada jeden kościół parafialny w Wierzbicy pod wezwaniem Przemienienia Pańskiego, plebanię oraz cmentarz w Prędocinie koło Iłży. Mariawici z Wierzbicy i okolic chowani są najczęściej na cmentarzu grzebalnym w Wierzbicy.
Parafia opiekuje się diasporą mariawicką w Krakowie i Nowym Sączu.
Na terenie parafii katechizacją są objęte dzieci uczęszczające do Publicznej Szkoły Podstawowej nr. 30 im. Królowej Jadwigi w Radomiu. 
Historia.
Parafia Przemienienia Pańskiego w Wierzbicy jest najmłodsza spośród wszystkich parafii mariawickich w Polsce (erygowana dopiero w 1977), ale historia mariawityzmu w okolicach Radomia jest znacznie dłuższa i sięga początków XX wieku. Wiąże się ona z osobą kapłana Marii Fidelisa Szokalskiego, jedynego kapłana mariawity z diecezji sandomierskiej, który pełnił funkcję wikariusza w Iłży.
Parafia w Prędocinie.
W trakcie wyodrębniania się mariawityzmu z Kościoła rzymskokatolickiego, ks. Stanisław Maria Fidelis Szokalski został zasuspendowany przez władze diecezjalne, a pewna liczba parafian szukała opieki duszpasterskiej duchownych mariawickich już po powstaniu samodzielnego Kościoła Mariawitów. Nabożeństwa były odprawiane okresowo w kaplicy domowej. Dnia 8 sierpnia 1908 formalnie zawiązała się parafia mariawicka w Iłży, a 8 grudnia tego samego roku w przebudowanym domu ofiarowanym przez gospodarza Jana Bryłę we wsi Prędocin została poświęcona kaplica mariawicka. W 1909 pod nadzorem inżyniera Wąsowskiego z Iłży, w tej samej wsi wzniesiono drewniany, modrzewiowy kościół. W Prędocinie urządzono również niewielki cmentarz grzebalny. Przy parafii znajdowała się bezpłatna ochronka, w której dzieci uczyły się czytać, pisać i liczyć. Ponadto w samej Iłży przy ul. Mostowej oraz w Ostrowcu Świętokrzyskim znajdowały się mariawickie kaplice. 
Placówka mariawicka w Iłży z siedzibą w Prędocinie była rozległa terytorialnie oraz stosunkowo niewielka liczebnie i dlatego była ona zwykle obsługiwana przez kapłanów z Lublina. Nieliczna grupa wiernych uległa podziałowi w czasie rozłamu w mariawityzmie. Jednak aż do 1968 przy kościele w Prędocinie mieszkała siostra zakonna Joanna Chełstowska, która się nim opiekowała. Po jej przeniesieniu do Płocka, z uwagi na jej podeszły wiek, kościół został rozebrany, gdyż istniały plany budowy w Prędocinie murowanej świątyni. Nie wyraził jednak na to zgody Urząd do Spraw Wyznań. W związku z tym w pobliskiej wsi Krępa Kościelna urządzono kaplicę w domu Kazimierza i Anieli Grodzickich. Jednak po ich śmierci, ich rzymskokatolicki siostrzeniec, który odziedziczył posesję, nie wyraził zgody na utrzymanie w budynku kaplicy mariawickiej.
Rozłam w Wierzbicy.
Gdy w Prędocinie mariawityzm zanikał, w rzymskokatolickiej parafii św. Stanisława w Wierzbicy mianowany został 27-letni wikary, ks. Zdzisław Kos. Ówczesny proboszcz parafii rzymskokatolickiej ks. Marian Bujarczak, pobierał wygórowane opłaty za posługi duszpasterskie, przez co nie był lubiany w swojej parafii. Wikary miał inne podejście do obowiązków, co nie spodobało się proboszczowi. Miał on bowiem szykanować ks. Kosa, a rozmaite plotki na temat tych szykan obiegły parafię, rozbudzając niepokój o los młodego wikarego wśród życzliwych mu parafian.
Ks. Zdzisław Kos został w końcu przeniesiony przez biskupa Piotra Gołębiowskiego do innej parafii, ale w 1962, zachęcany przez swoich dawnych parafian oraz rodzinę, pojawił się ponownie w Wierzbicy, gdzie z ich pomocą udało mu się zająć kościół parafialny i stworzyć związek wyznaniowy o nazwie „Niezależna Samodzielna Parafia Rzymskokatolicka w Wierzbicy”. Część wiernych pozostała jednak wierna biskupowi – dla nich nabożeństwa odprawiano w domu prywatnym lub pod gołym niebem. W miejscowości dochodziło do kłótni i bójek na kamienie, kołki i kłonice, płonęły stodoły. Sprawa dla ks. Kosa zakończyła się ekskomuniką.
Parafia w Wierzbicy.
Po bolesnym dla Wierzbicy rozłamie część wiernych nie pogodziła się z decyzjami kurii, przedkładając ideały kapłańskie nad posłuszeństwo wobec zasad prawa kanonicznego. Swojego moralnego i duszpasterskiego wsparcia postanowili poszukać w Kościele Starokatolickim Mariawitów i udawszy się do Płocka na doroczne uroczystości z okazji 15 sierpnia, w 1968 poprosili ówczesnego biskupa naczelnego Wacława Marię Innocentego Gołębiowskiego o przyjęcie ich pod jurysdykcję tego Kościoła. Jednak formalny wniosek w tej sprawie wpłynął dopiero 2 października.
Ze względu na kłopoty kadrowe prośba ta nie mogła od razu zaowocować mianowaniem stałego proboszcza. Nową placówkę obsługiwali kapłani z okolicznych parafii: kapłan Maria Sławomir Rosiak z Wiśniewa, kapłan Maria Kazimierz Kaczmarski z Łowicza, kapłan Maria Łukasz Kaczorek z Warszawy i kapłan Maria Eugeniusz Miśkiewicz z Płocka. Stosunkowo najbardziej zaangażowany był w Wierzbicy jednak obecny biskup, wówczas kapłan Włodzimierz Jaworski, który pomimo niedogodnych połączeń dojeżdżał tu co tydzień z Radzyminka, w latach 1970-1973. Warunki przy powstawaniu nowej parafii były ciężkie, napięte nastroje społeczne w osadzie utrudniały pracę duszpasterską i przyjazd kapłanów wiązał się z obelgami a nawet obrzucaniem kamieniami.
Kapłanowi Włodzimierzowi udało się nabyć działkę gruntu z drewnianym budynkiem, który miał być zaadaptowany na kościół. Ten projekt razem ze staraniami o prawne zatwierdzenie parafii mariawickiej w Wierzbicy władze kościelne powierzyły młodemu kapłanowi Tadeuszowi Marii Fidelisowi Kaczmarskiemu, który był wówczas proboszczem w Pepłowie i stamtąd, od października 1972 doglądał postępu prac w Wierzbicy. Parafia starokatolicka mariawitów pod wezwaniem Przemienienia Pańskiego została formalnie erygowana przez biskupa naczelnego Stanisława Marię Tymoteusza Kowalskiego w 1977 i w tym samym roku, 10 lipca w obecności licznego grona mariawickiego duchowieństwa i wiernych została konsekrowana nowa świątynia parafialna.
Początki proboszczowania kapłana Fidelisa były bardzo ciężkie. Spotykał się on z licznymi przejawami niechęci, których kulminację stanowiła próba podpalenia plebanii. Stan techniczny budynku kościelnego był zły, dlatego próbowano zastąpić go inną, nową świątynią, tym bardziej że dochodziło tam do licznych aktów wandalizmu. W tym samym miejscu wznoszono przez kilka lat nowy, murowany kościół, którego sylwetka utrzymana jest w góralskim stylu. Został on poświęcony 16 września 1984. Kapłan M. Fidelis prowadził przy parafii dom opieki dla osób starszych i schorowanych, był osobą niezwykle zaangażowaną społecznie, pomagał tzw. "trudnej młodzieży" wydostać się z nałogów, wspierał materialnie i duchowo wszystkie osoby, będące w potrzebie, które szukały pomocy w miejscowej parafii. 
19 kwietnia 2020 roku, w Niedzielę Przewodnią, w klasztorze przy Świątyni Miłosierdzia i Miłości w Płocku zmarł wieloletni proboszcz parafii kapłan M. Fidelis Kaczmarski, przeżywszy 71 lat. Od tego czasu parafia administrowana była przez diakonów z Wyższego Seminarium Duchownego Kościoła Starokatolickiego Mariawitów i obsługiwana przez kapłanów z różnych parafii. Od września 2021 roku proboszczem parafii jest pochodzący z Szydłowca kapłan Mateusz Maria Felicjan Szymkiewicz, który obsługuje ponadto parafię Przenajświętszego Sakramentu w Łanach oraz diasporę mariawicką w Krakowie.
Duchowieństwo.
Podwaliny pod byt parafialny kładł ówczesny kapłan, a obecny biskup śląsko-łódzki Zdzisław Maria Włodzimierz Jaworski. Kontynuatorem prac na stanowisku proboszcza był kapłan Tadeusz Maria Fidelis Kaczmarski. Zorganizował on parafię, a następnie wzniósł niewielki kościół. Z parafii wierzbickiej pochodzi kapłan Zenon Maria Krzysztof Czyżewski, proboszcz w Żeliszewie Dużym oraz kapłan Mateusz Maria Felicjan Szymkiewicz.
Rolę plebanii spełnia od początków stary niewielki, wiejski budynek mieszkalny zakupiony i przeniesiony na teren parafialny. W 1996 przy pomocy kapłana Mieczysława Marii Kazimierza Kaczmarskiego i parafian strykowskich budynek został obmurowany. Mieszka w nim kapłan, mieści się tu także kancelaria parafialna wykorzystywana również do spotkań parafialnych oraz pomieszczenia gospodarcze.
Nabożeństwa.
Nabożeństwa odprawiane są w miejscowym kościele parafialnym pod wezwaniem Przemienienia Pańskiego. 

</doc>
<doc id="1433524" url="https://pl.wikipedia.org/wiki?curid=1433524" title="Stranglers">
Stranglers



</doc>
<doc id="1433526" url="https://pl.wikipedia.org/wiki?curid=1433526" title="Partia ĘĄ">
Partia ĘĄ



</doc>
<doc id="1433529" url="https://pl.wikipedia.org/wiki?curid=1433529" title="Rivadavia (pancernik)">
Rivadavia (pancernik)



</doc>
<doc id="1433534" url="https://pl.wikipedia.org/wiki?curid=1433534" title="Moreno">
Moreno

Osoby.
Sportowcy o nazwisku Moreno:
Inne osoby o nazwisku Moreno:

</doc>
<doc id="1433538" url="https://pl.wikipedia.org/wiki?curid=1433538" title="Purmerend">
Purmerend

Purmerend – miasto i gmina w zachodniej Holandii (prowincja Holandia Północna). Liczy ok. 78 tys. mieszkańców (2008).

</doc>
<doc id="1433540" url="https://pl.wikipedia.org/wiki?curid=1433540" title="Wadąg">
Wadąg



</doc>
<doc id="1433543" url="https://pl.wikipedia.org/wiki?curid=1433543" title="Laren">
Laren

Laren – miasto i gmina w zachodniej Holandii (prowincja Holandia Północna). Liczy ok. 11 tys. mieszkańców (2008).

</doc>
<doc id="1433546" url="https://pl.wikipedia.org/wiki?curid=1433546" title="Avangarda">
Avangarda



</doc>
<doc id="1433553" url="https://pl.wikipedia.org/wiki?curid=1433553" title="Stanisław Bukowski (inżynier)">
Stanisław Bukowski (inżynier)

Stanisław Bukowski (ur. 21 stycznia 1904 w Rypinie, zm. 1 marca 1979 w Białymstoku) – inżynier architekt, urbanista, konserwator zabytków.
Życiorys.
Urodził się 21 stycznia 1904 roku w Rypinie. Początkowo uczęszczał do gimnazjum im. S. Żuchowskiego, a następnie do Gimnazjum im. Tadeusza Reytana w Warszawie, które ukończył w 1922 roku. W latach 1922–1933 studiował na Wydziale Architektury Politechniki Warszawskiej, gdzie uzyskał tytuł inżyniera architekta. W 1933 roku praktykował w biurze projektowym prof. Czesława Przybylskiego, a następnie, dzięki stypendium Wydziału Architektury PW wyjechał za granicę do krajów europejskich oraz do Afryki Północnej. Po powrocie do Polski w 1934 roku pracował na Wydziale Architektury PW, jako starszy asystent prof. Franciszka Krzywdy-Polkowskiego w Katedrze Architektury Wnętrz i Krajobrazu.
W latach 1936–1940 Stanisław Bukowski zatrudniony był na stanowisku asystenta prof. Romualda Gutta w Miejskim Biurze Urbanistycznym w Wilnie. Poza pracownią, zapewne w ramach prywatnej działalności architektonicznej, uczestniczył w projektowaniu obiektów użyteczności publicznej, budynków willowych oraz pracach przy zabytkach. Poznał tam swoją przyszłą żonę – Placydę Siedlecką (ur. 21 października 1907, zm. 18 grudnia 1974), absolwentkę malarstwa na Wydziale Sztuk Pięknych Uniwersytetu Stefana Batorego w Wilnie, z którą wziął ślub w roku 1937. Z tego małżeństwa urodził mu się jedyny syn Andrzej (1951–2004).
Po wybuchu II wojny światowej pracował początkowo jako naczelnik i główny architekt wileńskiego oddziału Przedsiębiorstwa Projektowo-Planistycznego Litewskiej Socjalistycznej Republiki Radzieckiej, biorąc udział w poważnych przedsięwzięciach inżynieryjno-budowlanych. Następnie razem z żoną utrzymywał się z zajęć dorywczych, jak malowanie pocztówek i szycie strojów komunijnych.
Na początku 1945 roku Stanisław Bukowski osiedlił się na stałe w Białymstoku, rodzinnym mieście żony. Rozpoczął tu pracę jako jeden z trzech architektów, w rękach których spoczywały wszystkie problemy projektowo-budowlane całego województwa. Prace projektowe dotyczące zabezpieczenia, a następnie odbudowy i rekonstrukcji zniszczonych zabytków wykonywał początkowo osobiście na zlecenie Ministerstwa Kultury i Sztuki, następnie wraz z niewielką grupą współpracowników w Pracowni Konserwacji Zabytków Architektury, zorganizowanej wspólnie z pierwszym powojennym Wojewódzkim Konserwatorem Zabytków Władysławem Paszkowskim. Pracownią tą kierował w latach 1948–1950 oraz 1952–1958.
W kolejnych latach Stanisław Bukowski piastował odpowiedzialne stanowiska w instytucjach urbanistyczno-architektonicznych, w Państwowej Pracowni Konserwacji Zabytków, Centralnym Biurze Projektów Architektonicznych i Budowlanych Miastoprojekt – Wschód (1950–1952), Białostockim Biurze Projektów Budownictwa Ogólnego (1958–1970) oraz Komitecie Zakładowym Gminnej Spółdzielni „Samopomoc Chłopska” (1969–1974). Często wchodził w skład komisji techniczno-opiniodawczych, m.in. był przewodniczącym Komisji Architektoniczno-Budowlanej przy Wydziale Budownictwa Prezydium WRN, rzeczoznawcą-doradcą do spraw urbanistyki w Dziale Budownictwa Urzędu Wojewódzkiego w Białymstoku oraz członkiem wielu komisji artystycznych.
Poza działalnością ściśle zawodową w latach 1946–1952 zajmował się również dydaktyką jako nauczyciel projektowania w Liceum (później Technikum) Budowlanym w Białymstoku.
Był współzałożycielem, członkiem i okresowo prezesem białostockiego Towarzystwa Przyjaciół Sztuk Pięknych, członkiem oddziału Związku Polskich Artystów Plastyków, wiceprezesem i skarbnikiem białostockiego oddziału Stowarzyszenie Architektów Polskich, członkiem Białostockiego Towarzystwa Naukowego i Polskiego Towarzystwa Archeologicznego.
Zmarł w Białymstoku i został tam pochowany na cmentarzu św. Rocha. Spoczywa tam wraz z żoną i synem.
Praca architektoniczna.
Stanisław Bukowski pierwsze znaczące prace projektowe rozpoczął w Wilnie, gdzie zajmował się przede wszystkim architekturą przestrzeni, biorąc m.in. udział w regulacji wileńskiego Placu Katedralnego (1936–1937). Projekt opracowany wspólnie z Leszkiem Teodozym Dąbrowskim, pod kierunkiem prof. Romualda Gutta, był ostro krytykowany w miejscowym środowisku artystycznym, szczególnie przez znanego wileńskiego artystę Ludomira Sleńdzińskiego i publicystę Kazimierza Kieniewicza. Zaproponowane przez Miejskie Biuro Urbanistyczne rozwiązanie Placu Katedralnego wprowadzało zieleń do śródmieścia zamiast proponowanej dużej liczby symbolicznych rzeźb, ustawionych na prostokątnym placu. Efektem sporu były liczne publikacje na łamach miejscowej prasy i specjalistycznych periodyków. Mimo tych kontrowersji Zarząd Miejski zdecydował w 1938 roku o realizacji projektu MBU i ogłosił konkurs na pomnik Marszałka Piłsudskiego, który miał stanąć na placu. Stanisław Bukowski uczestniczył w pracach komisji Sądu Konkursowego powołanego przez Wojewódzki Komitet Uczczenia Pamięci Marszałka Józefa Piłsudskiego. W rozpisanym w roku 1937 ograniczonym konkursie na opracowanie plastyczne mauzoleum grobów królewskich w Katedrze Wileńskiej, zaprojektowanym w latach 30 XX w. przez prof. Juliusza Kłosa, jego projekt uzyskał I nagrodę, wygrywając z propozycją ówczesnego architekta miejskiego Wilna – Stefana Narębskiego. Projekt został częściowo zrealizowany na krótko przed wojną. Wspólnie z profesorem Romualdem Guttem zaprojektował w duchu umiarkowanego modernizmu budynek Szkoły Powszechnej (1938–1939), stadion sportowy (1938) oraz kilka modernistycznych budynków mieszkalnych.
Po wybuchu II wojny światowej, w okresie od kwietnia do grudnia 1940 roku zatrudniony był jako pracownik kontraktowy przy pracach związanych z planowaniem i urządzaniem kurortu Kulautuva. Następnie pracował jako główny architekt budowy ziemnego wału regulującego ujście Wilii do Niemna.
Po przybyciu do Białegostoku objął kierownictwo prac przy ukończeniu kościoła św. Rocha, rozpoczętego w latach 20. XX w. według projektu Oskara Sosnowskiego. Wspólnie z żoną oraz artystami Stanisławem Horno-Popławskim, Aleksandrem Welsem i Ireną Pławską uczestniczył w pracach projektowych związanych z zagospodarowaniem terenu wokół świątyni i wyposażeniem jej wnętrza (projekty schodów, krużganków i wystroju wnętrza, 1945–1962). Wraz z Leszkiem Teodozym Dąbrowskim był również autorem pierwszego po II wojnie, niezrealizowanego planu przebudowy Białegostoku z lat 1945–1946. Jednocześnie, w ramach Pracowni Konserwacji Zabytków Architektury, kierował pracami przy odbudowie i konserwacji szeregu zabytków na terenie dawnego województwa białostockiego. Głównym priorytetem konserwatorskim była odbudowa zespołu pałacowo-ogrodowego Branickich w Białymstoku (1946–1955) wraz z przywróceniem wystroju architektonicznego z połowy XVIII w. i adaptacją na Pałac Kultury Ludowej. Z uwagi na sprzeciw w sprawie zmiany przeznaczenia zabytku na potrzeby Akademii Medycznej, Stanisława Bukowskiego odsunięto na 3 lata od kierownictwa odbudowy pałacu i pracy w PPKZ.
Stanisław Bukowski był również autorem projektów i kierownikiem prac przy szeregu białostockich zabytków, m.in.: odbudowie kamienicy mieszczańskiej przy ul. Sienkiewicza 2 (wspólnie z Władysławem Paszkowskim, 1946–1952), Pałacyku Gościnnego przy ul. Kilińskiego 6 (1947–1952), klasztoru Sióstr Miłosierdzia przy Rynku Kościuszki 5 (1947–1949), komory celnej przy Al. Jana Pawła (1947–1949), budynku Loży Masońskiej przy ul. Kilińskiego 16 (wspólnie z L. Jaroszem, 1947–1952), Zbrojowni przy Rynku Kościuszki 4 (wspólnie z Zenonem Filipczukiem, 1951–1956), projektów wnętrz Ratusza (1955), projektu zagospodarowania Rynku Kościuszki (wspólnie z Zenonem Filipczukiem, 1955), rozbudowy Rzemieślniczej Szkoły Żydowskiej przy ul. Lipowej 41 D (1965–1967).
Osoba architekta związana jest także z odbudową i konserwacją następujących zabytków z terenu woj. białostockiego: kościół w Goniądzu (nadzór przy odbudowie, 1945–1955), kościół w Krypnie (projekt odbudowy wieży, 1946), kościół w Choroszczy (projekt odbudowy wspólnie z Leszkiem Teodozym Dąbrowskim, 1946–1948), pofranciszkański kościół klasztorny w Drohiczynie (projekt odbudowy, 1946–1954), pokamedulski kościół klasztorny w Wigrach (projekt odbudowy, 1947–1952), pobazyliański klasztor i pałac Archimandrytów w Supraślu (wspólnie z Władysławem Paszkowskim i Zenonem Filipczukiem, 1947–1955), kościół w Trzciannem (projekt rozbudowy, 1948–1949), kościół w Hodyszewie (nadzór przy odbudowie, 1949 oraz projekt wystroju wnętrza, I. 60. XX w.), kościół katedralny w Łomży (projekt konserwacji i częściowa regotycyzacja wspólnie z Władysławem Paszkowskim i Zenonem Filipczukiem, 1951–1958), kościół w Raczkach (projekt konserwacji i rewaloryzacji, 1964), kościół w Gródku (projekt wyposażenia wnętrza, I. 60. XX w.) oraz prace dokumentacyjne i inwentaryzacyjne wielu innych zabytków.
Drugą główną dziedziną twórczości Stanisława Bukowskiego była architektura sakralna i użyteczności publicznej. W Białymstoku zrealizowano według jego projektów gmach Zarządu Miejskiego przy ul. Branickiego 9 (1947), przebudowę drewnianej kaplicy na cmentarzu Św. Rocha (I. 40 XX w.), modernistyczną świątynię w białostockiej dzielnicy Dojlidy (projekty wnętrz wspólnie z żoną, 1947–1955), kamienicę przy Rynku Kościuszki 22 (I. 40 XX w.), rozbudowę kaplicy przy ul. Poleskiej 42 (k. I. 40. XX w.), gmach Ośrodka Wyszkolenia Pożarnictwa przy ul. Lipowej 32 (1950), ambulatorium szpitala Św. Rocha przy ul. Antoniuk Fabryczny 45 (ok. 1957), socrealistyczny gmach KW PZPR, tzw. Dom Partii przy Placu Uniwersyteckim (1951–1952) i Hotel Miejski (ob. „Cristal") przy ul. Lipowej 3 (1951–1954).
Pozostałe zrealizowane projekty poza Białymstokiem to: kościół w Chodorówce Nowej (1946–1952), kościół we wsi Granne (1948–1962), kościoły w Przytułach (1950–1955) i Niemyjach Nowych (1950–1961), dom organistowski we wsi Jałówka (I. 50 XX w.), plebania w stylu dworkowym we wsi Raczki (1959–1960).
Szereg planów Stanisława Bukowskiego nie doczekało się realizacji, jak np.: kaplica pomordowanych w Krasowie-Częstkach (1946), kościoły w Pogorzałkach (1946), Czarnej Białostockiej (1957), Puchałach (40/50 XX w.), dom zdrowia i kultury w Chlebiotkach (1957), a także świątynie w Białymstoku – na cmentarzu Św. Rocha (I. 50 XX w.) i przy ul. Wiejskiej (1962) oraz w Jeżewie Starym (l. 70 XX w.). Wiele projektów, zwłaszcza w zakresie wyposażenia i dekoracji wnętrz, wykonywał wspólnie z żoną.
Pod koniec życia został autorem kilkudziesięciu szkiców popularnonaukowych, przeważnie pozostałych w maszynopisie, częściowo drukowanych.
Odznaczenia i nagrody.
W 1956 roku uzyskał nagrodę Komitetu Urbanistyki i Architektury za projekt odbudowy i przebudowy Pałacu Branickich w Białymstoku, w 1957 zespołową nagrodę KUiA za plan realizacyjny śródmieścia m. Białegostoku i nagrodę m. Białegostoku za odbudowę zabytków.
Został odznaczony Srebrnym Krzyżem Zasługi za całokształt działalności architektonicznej (1959), Krzyżem Kawalerskim Orderu Odrodzenia Polski (1969) oraz odznaką honorową „Zasłużony Białostocczyźnie” (1973).

</doc>
<doc id="1433562" url="https://pl.wikipedia.org/wiki?curid=1433562" title="Mistrzostwa świata juniorów do lat 8 w szachach">
Mistrzostwa świata juniorów do lat 8 w szachach

Mistrzostwa świata juniorów do lat 8 w szachach – rozgrywki szachowe, mające na celu wyłonienie najlepszych juniorów świata w kategorii wiekowej do 8 lat, organizowane corocznie od 2006 r. Aktualnie są najmłodszą grupą wiekową mistrzostw świata w szachach.

</doc>
<doc id="1433581" url="https://pl.wikipedia.org/wiki?curid=1433581" title="Evergrey">
Evergrey

Evergrey – szwedzka grupa muzyczna grająca połączenie gothic metalu z progresywnym metalem. Zespół został założony w 1996 roku, a swój pierwszy album, "The Dark Discovery", wydał dwa lata później. 
Tematyka.
"In Search of Truth" opowiada o paranoi i porwaniach przez Obcych. "The Inner Circle" o wykorzystywaniu dzieci, kultach i religii. "Recreation Day" mówi o wielu sprawach, od śmierci, żałoby i samobójstwa, po strach i cierpienie, mające związek z tematem przewodnim albumu, którym jest zmienianie samego siebie.

</doc>
<doc id="1433583" url="https://pl.wikipedia.org/wiki?curid=1433583" title="Anatol Moszkowski">
Anatol Moszkowski



</doc>
<doc id="1433585" url="https://pl.wikipedia.org/wiki?curid=1433585" title="Fehaid Aldeehani">
Fehaid Aldeehani

Fehaid Aldeehani (; ur. 11 października 1966 r. w Kuwejcie) – kuwejcki strzelec sportowy, trzykrotny medalista olimpijski, specjalizujący się w trapie i trapie podwójnym.
Igrzyska olimpijskie.
Na igrzyskach zadebiutował podczas letnich igrzysk olimpijskich w 1992 roku w Barcelonie, zajmując w trapie 29. miejsce. Cztery lata później w Atlancie w tej samej konkurencji został sklasyfikowany ostatecznie na 20. pozycji. Wystąpił również w trapie podwójnym, gdzie zakończył rywalizację na 10. miejscu. Podczas igrzysk w 2000 roku zdobył brązowy medal w trapie podwójnym. Został pierwszym Kuwejtczykiem, który zdobył medal na igrzyskach olimpijskich. Na letnich igrzyskach olimpijskich w 2004 roku w Atenach nie zdołał powtórzyć tego sukcesu, kończąc rywalizację na 8. pozycji. Po przerwie powrócił na igrzyska w 2012 roku w Londynie. Tam udało mu się zdobyć brązowy medal w trapie, zaś w trapie podwójnym ukończył finałową potyczkę na czwartym miejscu, przegrywając po dogrywce z Rosjaninem Wasilijem Mosinem. Cztery lata później w Rio de Janeiro, występując pod flagą olimpijską, został mistrzem olimpijskim w trapie podwójnym, pokonując w finale Włocha Marco Innocentiego. Był to pierwszy w historii złoty medal zdobyty podczas igrzysk olimpijskich.

</doc>
<doc id="1433593" url="https://pl.wikipedia.org/wiki?curid=1433593" title="Kąpielisko &quot;FALA&quot;">
Kąpielisko &quot;FALA&quot;



</doc>
<doc id="1433597" url="https://pl.wikipedia.org/wiki?curid=1433597" title="Puchar Świata w lotach narciarskich 1996/1997">
Puchar Świata w lotach narciarskich 1996/1997



</doc>
<doc id="1433598" url="https://pl.wikipedia.org/wiki?curid=1433598" title="RAPEX">
RAPEX

Wspólnotowy System Szybkiej Informacji (RAPEX) – stworzony w 1984 system, działający na obszarze Jednolitego Rynku Unii Europejskiej, którego celem jest szybka wymiana informacji między Komisją Europejską a państwami członkowskimi UE na temat produktów nieżywnościowych mogących stanowić zagrożenie dla konsumentów, a także na temat środków podjętych przez poszczególne państwa wspólnoty, mających na celu wyeliminowanie zagrożenia dla konsumentów przez ograniczenie lub zakaz wprowadzania danego produktu na rynek. Wymiana informacji następuje za pośrednictwem Narodowych Punktów Kontaktowych (ang. National Contact Points).
Podstawę prawną funkcjonowania systemu stanowi Dyrektywa 2001/95/WE Parlamentu Europejskiego i Rady z 3 grudnia 2001 r. w sprawie ogólnego bezpieczeństwa produktów.
Rejestr systemu RAPEX nie obejmuje informacji dotyczących środków farmaceutycznych, wyrobów medycznych, pasz oraz żywności (dla ostatniej z tych kategorii istnieje osobny system – RASFF).

</doc>
<doc id="1433599" url="https://pl.wikipedia.org/wiki?curid=1433599" title="Schönwalde-Glien">
Schönwalde-Glien

Schönwalde-Glien – gmina w Niemczech w kraju związkowym Brandenburgia, w powiecie Havelland. Gmina graniczy bezpośrednio z aglomeracją Berlina.
Geografia.
Gmina położona jest nad północno-zachodnią granicą berlińskiej dzielnicy Spandau. Obejmuje tereny w nizinie Havelländisches Luch (łęgów nadhawelskich) jak i na morenie dennej Ländchen Glien (z języka połabskiego: „gliniany kraj”).
Gmina Schönwalde-Glien według koncepcji wspólnego planowania krajowego Berlina i Brandenburgii należy do Parku Regionalnego „Krämer Forst”.
Dzielnice.
W skład gminy wchodzą następujące dzielnice:
Współpraca.
Miejscowości partnerskie:

</doc>
<doc id="1433600" url="https://pl.wikipedia.org/wiki?curid=1433600" title="Tad Taube">
Tad Taube

Tad Taube (ur. 1 kwietnia 1931 w Krakowie) – amerykański biznesmen i filantrop, aktywny w środowiskach amerykańskich Żydów. Konsul honorowy Polski w Kalifornii.
Życiorys.
Założyciel i prezes Woodmont Companies. Przewodniczący Fundacji Koret i prezes Taube Philanthropies, a także Taube Foundation for Jewish Life and Culture. Założyciel Centrum Studiów Żydowskich na Uniwersytecie Stanforda, na którym rozwijał już w przeszłości działalność wspierającą rozwój sportu. Współzałożyciel Amerykańskiej Ligi Futbolu (USFL) w 1982 i główny właściciel drużyny Oakland Invaders.
Jego fundacje wspierają m.in. wiele działań edukacyjnych w środowisku żydowskim, w tym w Polsce. Wspierał finansowo budowę Muzeum Historii Żydów Polskich. Od wielu lat działa na rzecz poprawy stosunków między środowiskami żydowskimi a Polską.
Członek wielu organizacji, odznaczony wieloma orderami i nagrodami, w tym Krzyżem Komandorskim Orderu Zasługi Rzeczypospolitej Polskiej (2004). 
W 2007 został mianowany konsulem honorowym RP w Kalifornii. 
W 2018 roku otrzymał tytuł doktora honoris causa Uniwersytetu Jagiellońskiego w Krakowie.

</doc>
<doc id="1433601" url="https://pl.wikipedia.org/wiki?curid=1433601" title="Embryo">
Embryo

Embryo – utwór brytyjskiej grupy rockowej Pink Floyd napisany przez Rogera Watersa podczas prac nad albumem Ummagumma. Jest to spokojna ballada akustyczna. Zaśpiewał ją David Gilmour.
Publikacja.
W 1970 r. utwór został umieszczony na płycie nagranej przez różnych artystów – "Picnic – A Breath of Fresh Air" – samplerze wytwórni Harvest Records.
W 1983 r. został umieszczony na składance piosenek grupy Pink Floyd, "Works", która ukazała się tylko w Stanach Zjednoczonych.
Wersje z tych albumów są jednak znacznie skrócone w stosunku do koncertowej wersji.
Wersja koncertowa.
Embryo było stałym fragmentem koncertów Pink Floyd od roku 1969 do 1971. Utwór z ballady akustycznej przemienił się w ostry utwór z gigantycznymi improwizacjami psychodelicznymi. W środkowej części „Embryo” pojawiały się efekty dźwiękowe z Echoes. Piosenka na koncertach osiągała długość nawet dwudziestu ośmiu minut.

</doc>
<doc id="1433602" url="https://pl.wikipedia.org/wiki?curid=1433602" title="Pątnów Legnicki (stacja kolejowa)">
Pątnów Legnicki (stacja kolejowa)

Pątnów Legnicki – stacja kolejowa w Legnicy, w województwie dolnośląskim,

</doc>
<doc id="1433606" url="https://pl.wikipedia.org/wiki?curid=1433606" title="Mirosław Gabryś">
Mirosław Gabryś

Mirosław Gabryś (ur. 20 czerwca 1973 w Cieszynie) – polski poeta i prozaik.
Życiorys.
Pracował w McDonald’s, zajmował się dziennikarstwem. Od 2005 do 2010 roku mieszkał w Reykjavíku, obecnie mieszka w Cieszynie. Poza literaturą zajmuje się również muzyką, z Wioletą Sikorą współtworzy duet Miasto 102, w którym gra na gitarze i zajmuje się programowaniem automatu perkusyjnego.
Nagrody.
Wybrane wyróżnienia:
Twórczość.
Publikował m.in. w: „brulionie”, „Frazie”, „Kresach”, „Nowym Nurcie”, „Czasie Kultury”, „Pro arte”, „Kartkach”, „FA-arcie”, „Opcjach”, „Studium”, „Toposie”, „Wiadomościach Kulturalnych”.

</doc>
<doc id="1433609" url="https://pl.wikipedia.org/wiki?curid=1433609" title="Rzutnia lekkoatletyczna">
Rzutnia lekkoatletyczna

Rzutnia lekkoatletyczna – miejsce na stadionie, które zostało przystosowane i specjalnie wyposażone w celu rozgrywania konkurencji lekkoatletycznych: rzutu oszczepem, rzutu dyskiem, rzutu młotem i pchnięcia kulą. Rzutnia składa się z rozbiegu, koła rzutów oraz tzw. sektora rzutów. 

</doc>
<doc id="1433612" url="https://pl.wikipedia.org/wiki?curid=1433612" title="Diuturnum illud">
Diuturnum illud

Diuturnum illud – encyklika papieża Leona XIII o pochodzeniu władzy cywilnej z 29 czerwca 1881. 
Papież wyłożył w niej poglądy katolickie na pochodzenie i naturę władzy (państwa) oraz relacji między władzą a obywatelem (tj. ich praw i obowiązków) w trosce o ład publiczny. Uzasadnił potrzebę wydania tego dokumentu nasileniem poglądów antymonarchicznych i antypaństwowych oraz rewolucji, buntów i zamachów na przedstawicieli władzy, w tym panujących, których aktualnym przykładem był wówczas zamach na cesarza Aleksandra II w 1881. Encyklika jest wyrazem tego etapu rozwoju katolickiej nauki społecznej, gdy stała ona jeszcze bardzo mocno na fundamencie monarchizmu i konserwatyzmu, potępiając nowoczesne oświeceniowe doktryny polityczne. Wedle Leona XIII podważają one tradycyjny, naturalny ład społeczny oraz dążą do osłabienia i zniszczenia władzy państwowej. Wskazał w historii dwa momenty kluczowe dla narodzin tych "zgubnych" idei: XVI w. (reformacja) oraz XVIII w. (oświecenie). 
Uznając, że przyrodzonym i koniecznym źródłem władzy jest Bóg, papież skrytykował teorie, wywodzące władzę z woli ludu (umowa społeczna). Było to wymierzone przeciw demokratom i liberałom. Ich źle pojęte dążenie do wolności doprowadziło do rewolucji, wojen domowych i przewrotów, a także do powstania "komunizmu, socjalizmu, nihilizmu, tych potworów, zagrażających śmiercią ludzkiej społeczności". Papież stwierdził, że tylko chrześcijański pogląd o boskim pochodzeniu władzy gwarantuje państwu "znakomite podstawy stałości i porządku", a zwłaszcza posłuszeństwo ze strony obywateli i egzekwowanie ich obowiązków. W obszernym wywodzie papież wykazał, że Kościół począwszy od czasów apostolskich nauczał doktryny o posłuszeństwie wobec władzy i o "świętym autorytecie panujących" i że tylko oparcie się monarchów na nauce Kościoła da ich władzy mocne fundamenty. Była to poniekąd konserwatywna oferta odnowienia sojuszu tronu i ołtarza dla obopólnych korzyści. "Pragniemy, aby panujący zrozumieli, że tę pomoc, od której nie ma nic silniejszego, ponownie im ofiarowujemy. Gorąco wzywamy ich w Panu, aby stali się opiekunami religii, aby w samym interesie państw dali Kościołowi tę swobodę, której pozbawiony on być nie może bez wielkiej niesprawiedliwości i bez wielkiej krzywdy dla dobra ogólnego". 
Papież przypomniał, że jest tylko jeden powód, kiedy ludzie mogą wypowiedzieć posłuszeństwo władzy – wtedy, gdyby żądano od nich rzeczy niezgodnych z prawem naturalnym lub Bożym. Władza wówczas sama podważa fundamenty, na jakich się opiera. Papież przypomina rządzonym, że powinni działać dla dobra wspólnego i sprawiedliwie, a za wzór stawia im samego Boga. Zaznaczył też, że w pewnych wypadkach lud może wybierać panujących, ale jest to tylko wskazanie osoby, podczas gdy prawo panowania pochodzi od Boga. W takim wypadku lud "nie tworzy władzy zwierzchniej, a tylko stanowi, kto ją ma wykonywać". Papież mógł tu mieć na myśli monarchie elekcyjne. Warto podkreślić, że mimo skierowania swego orędzia do monarchów papież zaznaczył, że Kościół uznaje różne formy rządów, "byle władza ta była sprawiedliwa i dążyła do dobra ogólnego" i – wykluczając przewrót polityczny, a więc zgodnie z zasadą legitymizmu – uznał prawo ludu, aby "taką sobie obrać formę rządu, jaka najwięcej odpowiada jego duchowi, zwyczajom i obyczajom".
Sam Leon XIII w innej encyklice "Humanum genus" napisał: "W encyklice Diuturnum wyjaśniliśmy na podstawie zasad chrześcijańskiej mądrości istotę władzy politycznej i wykazaliśmy jej godną podziwu zgodność z porządkiem naturalnym, jak również z dobrem narodów i władców".

</doc>
<doc id="1433613" url="https://pl.wikipedia.org/wiki?curid=1433613" title="Brian Maisonneuve">
Brian Maisonneuve

Brian Maisonneuve (ur. 28 czerwca 1973 w Warren w stanie Michigan) – piłkarz amerykański grający na pozycji lewego pomocnika.
Kariera klubowa.
W 1991 roku zaczął uczęszczać na Indiana University i tam też rozpoczął piłkarską karierę. Wraz z drużyną akademicką wygrał Hermann Trophy, a także sięgnął po mistrzostwo akademickie National Collegiate Athletic Association (NCAA). Przez cały okres spędzony w zespole uniwersyteckim zdobył 44 gole, co jest rekordem tej drużyny.
W 1996 roku Maisonneuve został wybrany w drafcie Major League Soccer do drużyny Columbus Crew. Był jednym z dwóch piłkarzy obok Damiana Silvery, który nie miał wcześniej doświadczenia związanego z profesjonalnym futbolem. Od czasu przybycia do Columbus stał się podstawowym zawodnikiem tej drużyny. Już w 1998 roku dotarł z Crew do finału US Open Cup, jednak jego drużyna przegrała w nim 1:2 z Chicago Fire. Przed rozpoczęciem sezonu 2000 Brian doznał ciężkiej kontuzji kostki i cały sezon spędził na leczeniu urazu, toteż ani razu nie pojawił się na boiskach MLS. Do gry wrócił w 2001 roku i szybko przebił się z powrotem do podstawowego składu. W 2002 roku ponownie awansował z Columbus do finału US Open Cup, ale tym razem Crew wygrali w nim 1:0 z Los Angeles Galaxy. Do końca 2003 roku Brian grał w wyjściowym składzie Crew, ale w 2004 roku rozegrał tylko 9 spotkań w Major League Soccer i przegrał rywalizację z nowym nabytkiem klubu, Nowozelandczykiem Simonem Elliottem. Na koniec sezonu zdecydował się zakończyć swoją sportową karierę. Przez 9 sezonów spędzonych w Crew rozegrał 189 spotkań, w których zdobył 23 bramki oraz zaliczył 37 asyst.
Kariera reprezentacyjna.
W 1996 roku Maisonneuve znalazł się w 18-osobowej kadrze powołanej na Igrzyska Olimpijskie w Atlancie. W pierwszej reprezentacji Stanów Zjednoczonych zadebiutował 4 czerwca 1997 roku w zremisowanym 0:0 towarzyskim spotkaniu z Paragwajem. W 1998 roku został powołany przez Steve’a Sampsona do kadry na Mistrzostwa Świata we Francji. Tam był podstawowym zawodnikiem i zaliczył trzy spotkania: z Niemcami (0:2), z Iranem (1:2) oraz z Jugosławią (0:1). Mecz z Jugosławią był jego ostatnim w drużynie narodowej, w której łącznie wystąpił 13 razy.

</doc>
<doc id="1433616" url="https://pl.wikipedia.org/wiki?curid=1433616" title="Everything Burns">
Everything Burns

Everything Burns – ballada rockowa stworzona przez Bena Moody’ego na ścieżkę dźwiękową do filmu "Fantastyczna Czwórka" (2005) oraz pierwszy album kompilacyjny Anastacii, "Pieces of a Dream" (2005). Wyprodukowany przez Moody’ego oraz Jaya Baumgardnera i nagrany z gościnnym udziałem Anastacii, utwór wydany został jako pierwszy singel z krążka wokalistki dnia 4 lipca 2005 w Europie oraz 18 lipca 2005 w Wielkiej Brytanii.
Teledysk.
Teledysk do singla nagrywany był w dniach 30 kwietnia – 1 maja 2005 w Culver Studios, w Los Angeles oraz reżyserowany przez Antti Jokinena. Klip ukazuje Moody’ego siedzącego na dachu wieżowca i grającego na gitarze oraz wokalistkę idącą amerykańskimi ulicami w czasie gdy śpiewa. Fabuła videoclipu toczy się nocą. W czasie trwania teledysku widać ujęcia pokazujące sceny z filmu Fantastyczna Czwórka.

</doc>
<doc id="1433617" url="https://pl.wikipedia.org/wiki?curid=1433617" title="Przyszłe potencjalne rozszerzenia Unii Europejskiej">
Przyszłe potencjalne rozszerzenia Unii Europejskiej



</doc>
<doc id="1433620" url="https://pl.wikipedia.org/wiki?curid=1433620" title="Yeh Raaste Hain Pyaar Ke">
Yeh Raaste Hain Pyaar Ke

Yeh Raaste Hain Pyaar Ke (tłum. "To jest droga miłości", pol. tytuł Droga miłości, hindi: यह रास्ते हैं प्यार के, urdu:یہ راستے ہیں پیار کے,) to bollywoodzki dramat miłosny z Ajay Devganem, Madhuri Dixit i Preity Zinta w rolach głównych. To historia oszusta, który staje przed wyborem między miłością a spłaceniem długu wobec kogoś, kto za niego umarł.
Reżyser, scenarzysta i jednocześnie producent filmu Deepak Shivdasani jest też autorem Mr. White Mr. Black z 2008 roku. Pierwszą piosenkę nakręcono w Malezji, większość zdjęć powstała w Delhi, część w Mumbaju.
Muzyka i piosenki.
Autorem muzyki i 8 piosenek jest Sanjeev-Darshan

</doc>
<doc id="1433621" url="https://pl.wikipedia.org/wiki?curid=1433621" title="Wustermark">
Wustermark

Wustermark – gmina w Niemczech w kraju związkowym Brandenburgia, w powiecie Havelland.
Gmina Wustermark założona została w 2002 przez połączenie pięciu gmin "Buchow-Karpzow", "Elstal", "Hoppenrade", "Priort" i "Wustermark", które obecnie są dzielnicami gminy.

</doc>
<doc id="1433626" url="https://pl.wikipedia.org/wiki?curid=1433626" title="Rzęśl">
Rzęśl

Rzęśl ("Callitriche" L.) – rodzaj roślin należących do rodziny babkowatych (w dawniejszych systemach zwykle zaliczany do drobnej rodziny rzęślowatych "Callitrichaceae"). Należy do niego ok. 60–75 gatunków występujących niemal na całej Ziemi, głównie na obszarach o klimacie umiarkowanym. W Europie rośnie 11 gatunków, z czego 6 w Polsce: rzęśl długoszyjkowa ("C. cophocarpa"), hakowata ("C. hamulata"), jesienna ("C. hermaphroditica", syn. "C. autumnalis"), wielkoowockowa ("C. stagnalis"), wiosenna ("C. palustris", syn. "C. verna") i płaskoowockowa ("C. platycarpa"), a być może także "C. brutia".
Są to rośliny wodne, rosnące w wodach stojących lub wolnopłynących. Po wyschnięciu zbiorników zwykle rosną nadal w mule dennym. Szczególną cechą roślin z tego rodzaju jest zdolność do zapylenia zarówno przez wiatr (anemogamia), jak i przez wodę (hydrogamia). Niektóre gatunki bywają uprawiane w akwariach (np. rzęśl wielkoowockowa). Rośliny te bywają też wykorzystywane do oceny zanieczyszczenia środowiska ze względu na wrażliwość i specyficzne reagowanie na niektóre z zanieczyszczeń.
Systematyka.
Rodzaj albo pojedynczo wyodrębniany był w monotypową rodzinę rzęślowatych "Callitrichaceae", albo łączony był w niej z siostrzanym rodzajem – przęstką ("Hippuris"). Na przełomie XX i XXI wieku po uwzględnieniu odkryć o relacjach filogenetycznych opartych na badaniach molekularnych połączono te dwa rodzaje w plemię "Callitricheae" w obrębie rodziny babkowatych "Plantaginaceae" "sensu lato". 

</doc>
<doc id="1433627" url="https://pl.wikipedia.org/wiki?curid=1433627" title="Callitriche">
Callitriche



</doc>
<doc id="1433630" url="https://pl.wikipedia.org/wiki?curid=1433630" title="Wierchy">
Wierchy

Wierchy – rocznik poświęcony tematyce górskiej. Początkowo rocznik nosił podtytuł "Rocznik poświęcony górom i góralszczyźnie", po wojnie "Rocznik poświęcony górom". Czasopismo stanowi kontynuację „Pamiętnika Towarzystwa Tatrzańskiego”.
Historia.
Wydawanie rocznika rozpoczęto we Lwowie w latach 1923–1926 (tomy 1-4), od 1927 w Krakowie. Wydawcą „Wierchów” było w latach 1927–1950 Towarzystwo Tatrzańskie, od 1951 roku jest to organ PTTK (od tomu 20). Od rocznika 43 (1974 r.) wydawnictwo firmuje Centralny Ośrodek Turystyki Górskiej PTTK w Krakowie, a wydawcą jest Oficyna Wydawnicza "Wierchy". Dotychczas ukazało się 85 tomów, z czego 16 przed II wojną światową ( w 2021 r. tom 85. za rok 2019).
Tomy rocznika ukazują się w formacie ok. 235 x 165 mm i objętości 340-380 stron druku. Aktualnie (tom 85.) ilustrowane są barwnymi zdjęciami, zwykle każdy tom zawiera 4 barwne ilustracje w formie niepaginowanych wklejek.
W latach międzywojennych w roczniku dominowały zagadnienia tatrzańskie, lecz szereg artykułów dotyczył obszaru całych Karpat, w szczególności pasm Karpat Wschodnich znajdujących się na terenie ówczesnej Polski, jak: Bieszczady Wschodnie, Czarnohora czy Gorgany. W latach powojennych tematyka rozszerzyła się o tereny Sudetów oraz obszary związane z polskimi wyprawami wysokogórskimi, m.in. w Hindukusz, Kaukaz, Andy czy Himalaje. Materiały prezentowane w roczniku dotyczą bardzo szerokiej tematyki: przyrody gór i problemów jej ochrony, historii terenów górskich, etnografii, obrazu gór w kulturze i sztuce, a także historii i bieżących wydarzeń w dziedzinach turystyki górskiej, alpinizmu, speleologii itp.
Każdorazowo ok. połowy objętości rocznika zajmują większe artykuły dotyczące wyżej wymienionej tematyki. Pozostałą część zajmuje "Kronika", w której zwykle znajdują się działy: Badania naukowe, Ochrona przyrody, Przyczynki krajoznawcze, Przyczynki historyczne, Ratownictwo, Turystyka, W górach i pod górami, Materiały do biografii ludzi gór. Część sprawozdawcza obejmuje zwykle sprawozdania z działalności Komisji Turystyki Górskiej ZG PTTK oraz Centralnego Ośrodka Turystyki Górskiej PTTK. Tom zamykają działy: Piśmiennictwo (recenzje literatury górskiej), Kronika zmarłych oraz Streszczenia obcojęzyczne.

</doc>
<doc id="1433632" url="https://pl.wikipedia.org/wiki?curid=1433632" title="David Crawshay">
David Crawshay

David Crawshay (ur. 11 sierpnia 1979 r. w Carlton) – australijski wioślarz, złoty medalista w wioślarskiej dwójce podwójnej wraz z Scottem Brennanem podczas Letnich Igrzysk Olimpijskich w Pekinie.

</doc>
<doc id="1433637" url="https://pl.wikipedia.org/wiki?curid=1433637" title="Scott Brennan">
Scott Brennan

Scott Brennan (ur. 9 stycznia 1983 r. w Hobart, Tasmania) – australijski wioślarz, złoty medalista w wioślarskiej dwójce podwójnej wraz z Davidem Crawshayem podczas Letnich Igrzysk Olimpijskich w Pekinie.
Życiorys.
Urodził się w Tasmanii, w mieście Hobart. Przygodę z wioślarstwem rozpoczął w wieku 12 lat w St Virgil's Collage. W 1998 roku został kapitanem szkolnej drużyny. Karierę wioślarza kontynuował w Guilford Young Collage, a w 2000 roku ponownie został kapitanem. W 2007 roku ukończył z wyróżnieniem medycynę na Uniwersytecie Tasmańskim. 30 grudnia 2015 wziął ślub ze złotą medalistką olimpijską w wiosłowaniu w pojedynkę - Kim Crow. Ich pierwsze dziecko pojawiło się na świecie w 2018 roku. 

</doc>
<doc id="1433639" url="https://pl.wikipedia.org/wiki?curid=1433639" title="Mammilloydia candida">
Mammilloydia candida

Mammilloydia candida (Scheidw.) Buxb. – gatunek sukulenta z rodziny kaktusowatych ("Cactaceae"), jedyny przedstawiciel monotypowego rodzaju Mammilloydia Buxb. Występuje w Meksyku.
Systematyka.
Rodzaj "Mammilloydia" jest czasem włączany do rodzaju "Mammillaria" Haw.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Cactaceae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Mammilloydia" Buxb..

</doc>
