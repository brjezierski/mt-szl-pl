<doc id="1435876" url="https://pl.wikipedia.org/wiki?curid=1435876" title="ORF 2">
ORF 2

ORF 2 (wcześniej FS2) – drugi program austriackiego nadawcy publicznego ORF uruchomiony 11 września 1961.
Między 19.00 a 19.30 nadaje programy regionalne pod nazwą „Bundesland heute”.
ORF 2 Europe.
Od 4 lipca 2004 nadawana jest wersja satelitarna pod nazwą ORF 2 Europe, dostępny w formie free-to-air z satelity Astra.
3sat.
We współpracy z ARD, ZDF, ORF 1 i ORF 2 powstał kanał 3sat, który zastąpił kanał ZDF 2.

</doc>
<doc id="1435878" url="https://pl.wikipedia.org/wiki?curid=1435878" title="Prekursor leku">
Prekursor leku



</doc>
<doc id="1435879" url="https://pl.wikipedia.org/wiki?curid=1435879" title="Baron Ashbourne">
Baron Ashbourne

Baronowie Ashbourne 1. kreacji (parostwo Zjednoczonego Królestwa)
Najstarszy syn 4. barona Ashbourne: Edward Charles d'Olier Gibson
Najstarszy syn najstarszego syna 4. barona: Edward Alexander Gibson

</doc>
<doc id="1435882" url="https://pl.wikipedia.org/wiki?curid=1435882" title="Alex James">
Alex James

Alexander Wilson James (ur. 14 września 1901 w Mossend, zm. 1 czerwca 1953 w Londynie) – szkocki piłkarz.
Mierzący niecałe 160 centymetrów ofensywny pomocnik był jednym z kluczowych piłkarzy ekipy Arsenal F.C., która w latach 30. kilkakrotnie zdobywała mistrzostwo. W 1939 roku James przyjechał do Polski. Na zaproszenie PZPN-u przez 6 tygodni pomagał ówczesnemu selekcjonerowi Józefowi Kałuży prowadzić treningi. Spotkał się także z innymi polskimi trenerami, pokazując im nowoczesne metody treningowe.

</doc>
<doc id="1435885" url="https://pl.wikipedia.org/wiki?curid=1435885" title="ORF 2 Europe">
ORF 2 Europe



</doc>
<doc id="1435895" url="https://pl.wikipedia.org/wiki?curid=1435895" title="ORF Sport +">
ORF Sport +

ORF Sport + (wcześniej ORF Sport Plus) – austriacki sportowy kanał należący do ORF, założony w 2006.
Historia.
Kanał ORF Sport + wystartował 2006r. jako ORF Sport Plus. W roku 2013 zmieniono nazwę na ORF Sport +. Stacja nadaje rozgrywki sportowe, min. Hokej, piłka nożna i inne.

</doc>
<doc id="1435897" url="https://pl.wikipedia.org/wiki?curid=1435897" title="Paul Wall">
Paul Wall

Paul Wall, właściwie Paul Slayton (ur. 11 marca 1981 w Georgetown, Teksas) – amerykański raper i DJ. W 2005 roku podpisał kontrakt z Atlantic Records i wydał album pt. "The Peoples Champ", który okazał się sukcesem, a po nim przyszły następne albumy, które przyczyniły się do zwiększenia jego popularności.
Po wydaniu płyty z Chamillionaire pokłócili się, i ich beef przedstawiony jest w filmie Beef 4. Obecnie jest związany ze Swishahouse Records spod której wydaje wspólne projekty z innymi artystami.
Współpracował z takimi wykonawcami jak Chamillionaire, Fat Joe, Nelly, Slim Thug, Mike Jones, Z-Ro czy Lil’ Flip.
W 2010 r. wystąpił gościnnie na płycie "Przyjaźń, duma, godność" polskiego rapera „Kaczora”.

</doc>
<doc id="1435899" url="https://pl.wikipedia.org/wiki?curid=1435899" title="Zdeformowane państwo robotnicze">
Zdeformowane państwo robotnicze

Zdeformowane państwo robotnicze − w teorii trockizmu kraj, który nigdy nie wykształcił oddolnej demokracji pracowniczej, posiadający jednak centralne planowanie i państwową własność środków produkcji. System kapitalistyczny został w takim państwie obalony w wyniku odgórnej decyzji biurokratycznej, a nie rewolucji społecznej. Większość takich państw (m.in. PRL) powstała w wyniku inwazji ZSRR po II wojnie światowej. Inną możliwością jest powstanie zdeformowanego państwa robotniczego w wyniku rewolucji ściśle kontrolowanej przez biurokrację (np. w Chinach).
Do tej kategorii nie zaliczają się państwa, w których istnieje system kapitalistyczny połączony z interwencjonizmem.
Obecnie zaliczane są tu Korea Północna, Chińska Republika Ludowa, Wietnam, Kuba, a w przeszłości także Mongolska Republika Ludowa, Polska Rzeczpospolita Ludowa, Socjalistyczna Federacyjna Republika Jugosławii, Ludowa Republika Bułgarii, Socjalistyczna Republika Rumunii, Węgierska Republika Ludowa, Czechosłowacka Republika Socjalistyczna, Niemiecka Republika Demokratyczna, Demokratyczna Kampucza, Laos.

</doc>
<doc id="1435902" url="https://pl.wikipedia.org/wiki?curid=1435902" title="TW1 (kanał telewizyjny)">
TW1 (kanał telewizyjny)

TW1 (skrót od "Tourismus und Wetter 1") – były austriacki kanał o pogodzie, sporcie i turystyce należący do austriackiego nadawcy telewizji publicznej, ORF. 
TW1 wystartował w grudniu 1997. Był dostępny w przekazie cyfrowym, satelitarnym i w internecie, a przez pewien czas także w austriackiej telewizji naziemnej.
W skład programu TW1 wchodziły różnorodne programy głównie z Austrii, ale także z całej Europy. Były to m.in. wywiady z politykami, transmisje z debat politycznych, prognozy pogody dostarczane z kamer rozmieszczonych na terenie całego państwa, programy podróżnicze czy aktualne wiadomości turystyczne.
W maju 2000 na antenie TW1 pojawiły się programy sportowe. Należały do nich transmisje na żywo z widowisk sportowych a także różne magazyny sportowe. Programy te zostały w maju 2006 r. przeniesione na nowo powstały kanał ORF Sport Plus.
Logo TW1 tworzyły ciemnoniebieskie litery T i W oraz cyfra 1 (w litery i cyfrę wkomponowano żółte litery).
26 października 2011 stacja TW1 zakończyła działalność i została ona zastąpiona przez kulturalno-informacyjny kanał ORF III.

</doc>
<doc id="1435903" url="https://pl.wikipedia.org/wiki?curid=1435903" title="Lively">
Lively

Lively – serwis należący do grupy Google, uruchomiony 8 lipca 2008, będący darmową platformą komunikacyjną przypominającą Second Life. Google zakończyło działanie serwisu 31 grudnia 2008 roku. Pozwalał użytkownikom na tworzenie własnych wirtualnych awatarów oraz lokacji. Wirtualne alter-ego w świecie "Lively" mogło wchodzić w liczne interakcje z awatarami pozostałych użytkowników serwisu (mogło spacerować, rozmawiać (Google Talk), tańczyć, pływać, skakać itd.) Głównym zajęciem pozostawała jednak wzajemna komunikacja.

</doc>
<doc id="1435904" url="https://pl.wikipedia.org/wiki?curid=1435904" title="Orchan (chan Wielkiej Bułgarii)">
Orchan (chan Wielkiej Bułgarii)

Orchan – chan protobułgarskiego plemienia Onogurów, twórca odrodzenia Wielkiej Bułgarii w I połowie VII wieku
Informacje dotyczące Orchana są bardzo fragmentaryczne. Był stryjem Kubrata, przyjmuje się zatem, że pochodził tak jak on z rodu Dulo. Istnieje jednak również próba utożsamienia go z wymienionym w "Imienniku chanów protobułgarskich" poprzednikiem Kubrata Gostunem z rodu Erbi.
Orchan zjednoczył plemiona protobułgarskie nad Kubaniem powołując do istnienia związek plemienny Onogurów (od tureckiego: "on-yghur" – „dziesięć sprzymierzonych plemion”). Pomimo zależności swego ludu od kagana Türkütów nawiązał kontakty z Bizancjum. Cesarstwo poszukiwało w tym czasie sprzymierzeńców przeciwko stanowiącym dlań poważne zagrożenie Awarom, którzy jednocześnie utrzymywali w zależności od siebie zachodnie plemiona protobułgarskie – Kutigurów. Najprawdopodobniej to on był owym bezimiennym władcą protobułgarskim, opisywanym w źródłach bizantyjskich, który w 619 roku przybył do Konstantynopola wraz z rodziną i licznym orszakiem, został uroczyście przyjęty przez cesarza Herakliusza, przyjął chrzest i tytuł patrycjusza rzymskiego i powrócił do swego kraju jako sprzymierzeniec Bizancjum przeciw Awarom. Być może wtedy właśnie Kubrat został zakładnikiem w Konstantynopolu. Po śmierci stryja Kubrat przejął władzę w państwie.

</doc>
<doc id="1435905" url="https://pl.wikipedia.org/wiki?curid=1435905" title="Kot somalijski">
Kot somalijski

Kot somalijski – rasa kota domowego.
Historia.
Koty somalijskie pochodzą od kotów abisyńskich: w wyniku mutacji powstały koty abisyńskie długowłose, które w dalszej hodowli nazwano kotami somalijskimi. Na wystawach kotów rasowych po raz pierwszy pojawiły się w połowie lat 60.
Przez długi czas nie chciano go zaakceptować. Hodowcy, którym w miotach kotów abisyńskich trafiały się kocięta o dłuższych włosach, zatajali ten fakt, aby nie utracić prestiżu swojej hodowli. Dopiero w 1965 r. w Stanach Zjednoczonych Evelyn Mague zainteresowała się urodzonymi w miotach kotów abisyńskich kociętami o dłuższych włosach i zapoczątkowała ich sterowaną hodowlę, kończąc tym samym spory. Coraz więcej hodowców poszło w jej ślady i w 1979 r. rasa ta została ostatecznie uznana.
Jej nazwę nadano od afrykańskiego kraju – Somalii. Zrezygnowano z pierwotnego określenia abisyński kot długowłosy, aby uniknąć sporów z hodowcami krótkowłosej odmiany tej rasy. Zadziwia fakt, że koty somalijskie, mimo stosunkowo krótkiej historii swej hodowli, cieszą się na świecie większym zainteresowaniem niż ich abisyńscy rodzice.
Wygląd.
Budowa ciała: tułów gibki, pełen wdzięku, średniej długości, z dobrze rozwiniętymi mięśniami. Łukowaty grzbiet i zaokrąglone żebra. Głowa w kształcie delikatnie zaokrąglonego klina z okrągławą mordką (wydatny podbródek i dobrze wykształcony pyszczek) i dużymi uszami ze znaczeniami.
Nos jest średniej długości, u nasady lekko wypukły, lecz bez zagłębienia.
Uszy są dość duże, szeroko rozstawione, u nasady szerokie, na wierzchołku zaokrąglone. Z tyłu małżowiny usznej mają typową dla kotów agouti jasną plamę. Kępki włosów w uszach są pożądane, chociaż – zwłaszcza u nowo wyhodowanych odmian barwnych kotów somalijskich – prawie ich nie ma. W tym zakresie są jeszcze niezbędne dalsze udoskonalenia.
Największe wrażenie robią oczy "somalijczyków": są duże, świecące, bursztynowożółte lub zielone, dość szeroko rozstawione, a ich migdałowaty kształt nadaje im orientalnego wyglądu. Jak u wszystkich kotów z prążkowanymi włosami oczy są czarno obrzeżone, jakby miały namalowaną linię powiek.
Nogi proporcjonalne do reszt ciała; stopy małe i owalne. Puszysty, lekko zwężający się ogon. Waga od 3,5 do 5,5 kg.
Sylwetka kota musi być harmonijna i elegancka w ruchu.
Futro jest miękkie i gęste, miłe w dotyku, na tułowiu i tylnych kończynach średniej długości, na barkach trochę krótsze. Pożądane są kołnierz na szyi i "portki" na tylnych kończynach. Charakterystyczną cechą wszystkich kotów somalijskich są podwójne lub potrójne prążki na każdym włosie, co jest typowe dla kotów somalijskich lub dzikich. Czarne prążki dzielą w ten sposób poszczególne włosy, których końce powinny być czarne.
Ubarwienie: dziko umaszczony, niebieski, sorel i płowy. Występuje też odmiana barwna srebrzysta uznawana przez część organizacji felinologicznych. Sierść agouti, ale ze względu na długość włosa jego ubarwienie strefowe jest mniej rozróżnialne, niż na jego krótkowłosym przodku – kocie abisyńskim. Trochę pręgowanych linii na masce, znak "M" na czole. Ciemna linia wzdłuż kręgosłupa biegnie aż do koniuszka ogona. Oczy złote lub zielone.
Typ sierści: podwójna, pluszowa, delikatna, średniej długości. Dłuższe włosy w kryzie i na portkach. Bardzo puszysty ogon.
Charakter.
Jest to kot bardzo aktywny, inteligentny i ogromnie ciekawski. Powinny mieć do dyspozycji dużo różnorodnych zabawek i miejsca do zabawy. Najlepiej czują się w towarzystwie drugiego kota o podobnym temperamencie. Mogą być trzymane w mieszkaniu, jeśli jest ono dostatecznie duże. Najlepiej jednak czują się w domu z ogrodem. Są stosunkowo łatwe do wychowania. Lubią towarzystwo dzieci, dla których są delikatne (ta delikatność musi być odwzajemniona). Raczej są milczące. 'Somalijczyk' pełen gracji lubi przybierać wyszukane pozy. Uczuciowy, przywiązany i pojętny, bardzo wymagający w stosunku do swojego opiekuna, od którego oczekuje odwzajemnienia uczuć i obecności, ale sam też potrafi się bawić. Dobrze przystosowuje się do nowych sytuacji. Są one bardzo przywiązane i lgną do ludzi. Ich ciekawość sprawia, że często zaglądają do otwartych szafek, szuflad itp. Odznaczają się cichym i delikatnym głosem, którego używają raczej rzadko.
Pielęgnacja.
Ich futro wymaga niewiele szczotkowania, jednakże koty te są bardzo wdzięczne za jego prawidłową pielęgnację. Szczotkowanie jest dla nich jednocześnie oznaką przywiązania.

</doc>
<doc id="1435908" url="https://pl.wikipedia.org/wiki?curid=1435908" title="Stalag VIII B">
Stalag VIII B

Stalag VIII-B (w końcu 1943 r. przemianowany na Stalag 344 Lamsdorf) – niemiecki obóz jeniecki w Lamsdorf (pol. Łambinowice). Istniał od września 1939 do marca 1945 roku. Po zakończeniu II wojny światowej służył jako obóz pracy dla ludności niemieckiej. 
W tym samym miejscu istniały również obozy jenieckie podczas wojny francusko-pruskiej oraz I wojny światowej. 
Podczas II wojny światowej obóz został wyzwolony przez Armię Czerwoną w dniach z 17 na 18 marca 1945 roku.
Po zakończeniu II wojny światowej na podstawie rozporządzenia Aleksandra Zawadzkiego nieopodal dawnego obozu jenieckiego zorganizowany został nowy obóz - miejsce przetrzymania oraz pracy (Obóz Pracy w Łambinowicach) dla ludności niemieckiej. Internowano tu m.in. pozostałą po wojnie niemiecką ludność cywilną, która oczekiwała na przesiedlenie do zachodniej części Niemiec.
Pamięć zmarłych i zabitych upamiętnia "Pomnik Pomordowanych Jeńców". Istnieje także Centralne Muzeum Jeńców Wojennych, prowadzące badania nad losem jeńców w stalagach oraz ofiar obozu.

</doc>
<doc id="1435909" url="https://pl.wikipedia.org/wiki?curid=1435909" title="Park Regionalny Zbiornika Kowieńskiego">
Park Regionalny Zbiornika Kowieńskiego

Park Regionalny Zbiornika Kowieńskiego (lit. "Kauno marių regioninis parkas") – park regionalny na Litwie, położony w pobliżu Kowna, nad brzegami Zbiornika Kowieńskiego. Utworzony został w 1992 i obejmuje powierzchnię 10 221 ha.

</doc>
<doc id="1435910" url="https://pl.wikipedia.org/wiki?curid=1435910" title="6 (album Big Day)">
6 (album Big Day)

6 – szósty album polskiego zespołu rockowego Big Day, wydany w 2004.
Płytę Nagrano w Studio UWM FM w Olsztynie – styczeń/marzec/kwiecień 2002, rejestracja nagrań – Krzysztof Czaplejewicz (współpraca Tomasz Budkiewicz). Mix, remix, overdubs, produkcja muzyczna, edycja i mastering – Marcin Ciurapiński w AMC Studio – lato 2002 / jesień 2003. Cover Art &amp; Design – Jacek Wiśniewski. Produkcja – Big Day.
Lista utworów.
źródło:.
Twórcy.
źródło:.

</doc>
<doc id="1435912" url="https://pl.wikipedia.org/wiki?curid=1435912" title="Bitwa pod Milazzo">
Bitwa pod Milazzo

Bitwa pod Milazzo – starcie zbrojne, które miało miejsce od 17 do 24 lipca 1860 r. w trakcie wyprawy tysiąca Garibaldiego.
Starcie pomiędzy siłami powstańczymi Giuseppe Garibaldiego a wojskami Królestwa Obojga Sycylii zakończyło się zwycięstwem sił powstańczych. Do pierwszych walk doszło rankiem dnia 20 lipca w pobliżu Milazzo. Po siedmiogodzinnej walce wojska Garibaldiego starały się bezskutecznie odepchnąć przeciwnika z pobliskiego mostu, gdzie stacjonowała kawaleria neapolitańska. Po nadpłynięciu okrętu Tukory, pozycje Neapolitańczyków zostały zbombardowane ogniem artyleryjskim a oni sami schronili się w twierdzy Milazzo. Po 4 dniach w dniu 24 lipca obrońcy twierdzy skapitulowali. Straty Garibaldiego wyniosły 800 ludzi, Neapolitańczycy stracili 300 żołnierzy. 

</doc>
<doc id="1435915" url="https://pl.wikipedia.org/wiki?curid=1435915" title="Cap d’Agde">
Cap d’Agde

Cap d’Agde (z fr. „Przylądek Agaty”, wym.: kap dagd) – kurort nad Morzem Śródziemnym, w południowej Francji. Leży w pobliżu Agde, w regionie Oksytania, w departamencie Herault. Jest jednym z ważniejszych portów we Francji. Znajduje się tam także największa plaża dla naturystów w Europie, a zarazem największy na świecie ośrodek zwolenników swingingu i agorafilii.

</doc>
<doc id="1435919" url="https://pl.wikipedia.org/wiki?curid=1435919" title="Kościół garnizonowy Najświętszego Serca Pana Jezusa w Siedlcach">
Kościół garnizonowy Najświętszego Serca Pana Jezusa w Siedlcach

Kościół garnizonowy pw. Najświętszego Serca Pana Jezusa – kościół murowany w stylu bizantyjskim (pierwotnie), z przeróbkami w kierunku uwspółcześnienia według projektu architekta Michała Sławińskiego w Siedlcach na placu Tysiąclecia.
Historia.
Wybudowany w latach 1866–1869 według projektu architekta Jakimowskiego, stanowił do 1919 roku cerkiew prawosławną.
W latach 1928–1933 został gruntownie przebudowany według projektu architekta Michała Sławińskiego, staraniem ks. proboszcza parafii wojskowej mjr. Witolda Jeżniowskiego.
Ponowna konsekracja miała miejsce w dniu 21 stycznia 1991 (data przywrócenia w WP Ordynariatu Polowego).
Przypisy.
 

</doc>
<doc id="1435930" url="https://pl.wikipedia.org/wiki?curid=1435930" title="Huygens (próbnik)">
Huygens (próbnik)



</doc>
<doc id="1435932" url="https://pl.wikipedia.org/wiki?curid=1435932" title="Simone Venier">
Simone Venier

Simone Venier (ur. 26 sierpnia 1984 r. w Latinie) – włoski wioślarz, srebrny medalista w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1435933" url="https://pl.wikipedia.org/wiki?curid=1435933" title="R.I.O.">
R.I.O.

R.I.O. – niemiecki projekt muzyki dance, założony w 2007 roku. Jego członkowie to: Manuel Reuter (DJ Manian), Yann Peifer (Yanou). Do roku 2012 członkiem grupy był również raper/piosenkarz Neal Antone Dyer (Tony T). DJ Manian oraz Yanou wcześniej występowali m.in.: w zespole Cascada. W 2008 roku zespół wylansował hit "Shine On".

</doc>
<doc id="1435934" url="https://pl.wikipedia.org/wiki?curid=1435934" title="Gerald Balfour">
Gerald Balfour

Gerald William Balfour (ur. 9 kwietnia 1853, zm. 14 stycznia 1945) – brytyjski polityk, członek Partii Konserwatywnej, minister w rządach lorda Salisbury’ego i Arthura Balfoura, swojego starszego brata.
Gerald był czwartym synem Jamesa Maitlanda Balfoura i lady Blanche Cecil, córki 2. markiza Salisbury. Wykształcenie odebrał w Eton College oraz w Trinity College na Uniwersytecie Cambridge.
W 1885 r. został wybrany do Izby Gmin jako reprezentant okręgu Leeds Central. Początkowo zasiadał w parlamentarnej komisji pracy, następnie zaś został prywatnym sekretarzem swojego brata Arthura. W 1895 r. objął stanowisko Głównego Sekretarza Irlandii. W 1900 r. został członkiem gabinetu jako przewodniczący Zarządu Handlu. W 1905 r. został na krótko przewodniczącym Rady Samorządu Lokalnego. Od 1895 r. był członkiem irlandzkiej Tajnej Rady, a od 1905 r. Tajnej Rady Wielkiej Brytanii. Stanowiska rządowe utracił po upadku konserwatywnego gabinetu w grudniu 1905 r. Z miejsca w Izbie Gmin zrezygnował rok później.
Po zakończeniu kariery politycznej Balfour został przewodniczącym Komisji Zarządu Latarniami Morskimi (1908). Reprezentował również Uniwersytet Cambridge w Komisji Uniwersytetów Oksford i Cambridge. Był honorowym doktorem prawa Uniwersytetu Cambridge i członkiem Trinity College. Po śmierci swojego starszego brata w 1930 r., na mocy specjalnego zezwolenia królewskiego, odziedziczył tytuł 2. hrabiego Balfour i zasiadł w Izbie Lordów.
W 1887 r. poślubił lady Elizabeth Edith Bulwer-Lytton (12 czerwca 1867 – 28 marca 1942), córkę Roberta Bulwera-Lyttona, 1. hrabiego Lytton, i Edith Villiers, córki Edwarda Ernesta Villiersa. Gerald i Elizabeth mieli razem jednego syna i pięć córek:
Lord Balfour zmarł w 1945 r. Tytuł parowski odziedziczył jego jedyny syn.

</doc>
<doc id="1435935" url="https://pl.wikipedia.org/wiki?curid=1435935" title="Zabójstwo małżeństwa Jaroszewiczów">
Zabójstwo małżeństwa Jaroszewiczów

Zabójstwo małżeństwa Jaroszewiczów – zbrodnia, która miała miejsce w nocy z 31 sierpnia na 1 września 1992 w warszawskim Aninie.
Wstęp.
Piotr Jaroszewicz był premierem w latach 1970–1980, wcześniej natomiast nauczycielem, zastępcą dowódcy 1. Armii ludowego Wojska Polskiego do spraw polityczno-wychowawczych, wiceministrem obrony narodowej, głównym kwatermistrzem Wojska Polskiego, wiceprzewodniczącym Państwowej Komisji Planowania Gospodarczego i wicepremierem.
Po nieoczekiwanym ustąpieniu ze stanowiska premiera, w lutym 1980, pozostał w PZPR do 1981, kiedy to został z tej partii usunięty. W stanie wojennym był internowany.
Zabójstwo.
Piotr Jaroszewicz i jego żona, Alicja Solska, zostali zamordowani w nocy z 31 sierpnia na 1 września 1992, w ich domu w Aninie przy ulicy Zorzy 19. Nie wiadomo, w jaki sposób włamywacze dostali się do jednorodzinnego, stojącego wśród drzew budynku Jaroszewiczów (klucze mieli tylko oni i ich syn, Jan; nie posiadał ich nawet syn Piotra Jaroszewicza z pierwszego małżeństwa, Andrzej). Po gości, z którymi terminy wizyt były wcześniej ustalane, wychodzili sami. Co więcej, Piotr Jaroszewicz zawsze, nawet siedząc w fotelu, miał przy sobie broń. Nie wiadomo też, w jaki sposób zabójcy poradzili sobie ze sznaucerem Jaroszewiczów.
Mordercy spędzili w domu małżeństwa wiele godzin. Byłego premiera okrutnie torturowali, a ranem 1 września zadzierzgnęli ciupagą pasek na jego szyi. Alicję Solską początkowo związali i położyli w łazience, by nad ranem zabić ją strzałem w tył głowy ze sztucera jej męża.
Ciała ofiar odnalazł 1 września około godz. 23:00 ich syn, Jan, który przyszedł do rodziców zaniepokojony tym, że nie odbierają telefonu.
Śledztwo.
Od początku śledztwa założono motyw rabunkowy zbrodni. Nie znajdowało to jednak pokrycia w rzeczywistości: nie splądrowano mieszkania, nie została skradziona biżuteria, kolekcja znaczków pocztowych czy książeczki czekowe. Bałagan mordercy zostawili jedynie w gabinecie Jaroszewicza, co by wskazywało na kradzież jakichś dokumentów – Jan Jaroszewicz stwierdził, że z domu zniknęły notatki ojca. Ponadto prawa ręka byłego premiera nie była związana, być może w celu wskazania albo podpisania czegoś.
Policja ustaliła, mimo że nie było żadnych śladów, które by na to wskazywały, że zabójcy do domu Jaroszewiczów dostali się przez okno na piętrze.
W czynnościach na miejscu zdarzenia (nie był przy nich obecny prokurator) popełniono sporo uchybień: nie zabezpieczono śladów, nie zbadano zamka do drzwi domu, zabrudzeń na drzwiach i ościeżnicach willi, zignorowano zeznania świadka (który powiedział, że widział, jak ranem 1 września z domu Jaroszewiczów wychodziła kobieta i dwóch mężczyzn).
Proces.
W 1994 rozpoczął się proces domniemanych sprawców: Krzysztofa R. (ps. „Faszysta”), Wacława K. (ps. „Niuniek”), Jana K. (ps. „Krzaczek”) i Jana S. (ps. „Sztywny”). Głównym dowodem w sprawie miało być zeznanie konkubiny Krzysztofa R., która zeznała, że on i Wacław K. planowali napad na Piotra Jaroszewicza. Proces zakończył się w roku 2000 prawomocnym uniewinnieniem oskarżonych.
Hipotezy na temat morderstwa.
Tygodnik „Wprost” opublikował informację sugerującą, że śmierć Jaroszewicza ma związek z jego wiedzą na temat barokowego pałacu w Radomierzycach. Podobno do pałacu tego pod koniec II wojny światowej trafiły archiwa Reichssicherheitshauptamt, a w czerwcu 1945 mieli przejąć je Jaroszewicz i kilku innych oficerów – wkrótce potem archiwa zostały wywiezione do ZSRR. Miały się w nich znajdować między innymi dokumenty dotyczące kolaboracji Francji z III Rzeszą lub akta Léona Bluma oraz rodziny Rothschildów. Tymi informacjami zasugerował się dokumentalista Jerzy Rostkowski, który uważa, iż podobne do siebie okoliczności śmierci Jaroszewicza, Tadeusza Stecia i Jerzego Fonkowicza mają związek z tymi archiwami.
Wznowienie śledztwa i drugi proces.
W 2005, w związku z możliwościami oferowanymi przez wprowadzony w 2001 automatyczny system identyfikacji daktyloskopijnej (AFIS, od ang. "automated fingerprint identification system"), śledztwo zostało wznowione. Pod koniec roku analitycy z zespołu do spraw niewykrytych zabójstw odkryli, że z akt sprawy zaginęły kluczowe dowody, to znaczy trzy folie ze śladami niezidentyfikowanych odcisków palców. Odciski te zostały zebrane na miejscu zabójstwa – na ciupadze, okularach Jaroszewicza i drzwiach szafy znajdującej się w jego gabinecie – i nie należały do Jaroszewiczów, ich rodzin, znajomych ani policjantów. Nie udało się, mimo dwuletnich poszukiwań, odnaleźć tych folii. Znaleziono jedynie zdjęcie odcisków zebranych z ciupagi – jednak próba ustalenia, kto je na niej pozostawił, mimo zastosowania AFIS-u, zakończyła się niepowodzeniem.
W 2007 Biuro Wywiadu Kryminalnego Komendy Głównej Policji postawiło tezę, że zabójstwo Jaroszewiczów miało związek z archiwum hitlerowskim z pałacu w Radomierzycach, którego część Jaroszewicz zatrzymał w 1945 jako pułkownik LWP, gdzie dotarł wraz z Tadeuszem Steciem i Jerzym Fonkowiczem. Według analityków policji dokumenty, które trafiły później do prywatnego archiwum Jaroszewicza, zawierały informacje kompromitujące polityków z różnych krajów.
14 marca 2018 na konferencji prasowej prokurator generalny Zbigniew Ziobro ogłosił, że w związku z zabójstwem zatrzymano trzech podejrzanych, z których dwóch przyznało się do winy i złożyło obszerne wyjaśnienia. W grudniu 2019 skierowano akt oskarżenia przeciwko trzem członkom tzw. gangu karateków. Morderstwo miało być dokonane na tle rabunkowym. W sierpniu 2020 przed Sądem Okręgowym w Warszawie rozpoczął się proces Roberta S., Marcina B. i Dariusza S., którzy wspólnie mieli zabić Piotra Jaroszewicza, zaś Alicję Solską-Jaroszewicz sam Robert S.

</doc>
<doc id="1435937" url="https://pl.wikipedia.org/wiki?curid=1435937" title="Theodor Petrina">
Theodor Petrina

Theodor Petrina (ur. 11 maja 1842 w Linzu, zm. 7 marca 1928 w Pradze) – austriacki lekarz, internista.
Theodor Petrina był synem fizyka Franza Adama Petriny (1799-1855). W 1861 roku rozpoczął studia na Uniwersytecie Karola w Pradze. Został członkiem Corps Austria, od 1911 był ich honorowym członkiem. W 1865 roku został lekarzem chorób wewnętrznych, w 1867 roku chirurgiem. Praktykował w praskim "Allgemeinen Krankenhaus" i w 1872 roku uzyskał habilitację z chorób wewnętrznych. Był asystentem w II. klinice u Antona Rittera von Jakscha (1810-1887), którego córkę poślubił. W 1882 roku został profesorem tytularnym na Uniwersytecie Karola. Od 1901 do 1912 roku był prymariuszem w "Prager Handelsspital". Petrina miał znaczny wkład w organizację służb medycznych w Czechach; od 1895 do 1922 był przewodniczącym niemieckiej sekcji "Ärztekammer für Böhmen", członkiem honorowym "Zentralvereinigung deutscher Ärzte" i stowarzyszenia niemieckich lekarzy w Pradze. 
Prace naukowe Petriny dotyczyły m.in. lokalizacji ośrodków mózgu, zwłaszcza ośrodków zmysłowych, raka otrzewnej i nerwic.

</doc>
<doc id="1435938" url="https://pl.wikipedia.org/wiki?curid=1435938" title="Zabójstwo Piotra Jaroszewicza">
Zabójstwo Piotra Jaroszewicza



</doc>
<doc id="1435939" url="https://pl.wikipedia.org/wiki?curid=1435939" title="Cameron Winklevoss">
Cameron Winklevoss

Cameron Howard Winklevoss (ur. 21 sierpnia 1981 w Southampton) – amerykański wioślarz oraz przedsiębiorca. Reprezentant Stanów Zjednoczonych w wioślarskiej dwójce bez sternika podczas Letnich Igrzysk Olimpijskich w Pekinie. Pływał razem z bratem bliźniakiem – Tylerem.
Biznes.
Cameron Winklevoss i jego brat Tyler są znani z założenia wraz z kolegą ze studiów w Harvardzie – Divyą Narendrą serwisu HarvardConnection (później przemianowanego na ConnectU). W 2004 pozwali oni Marka Zuckerberga, założyciela Facebooka, o 65 milionów dolarów, twierdząc, że ukradł ich pomysł na stworzenie serwisu społecznościowego. Sprawa zakończyła się ugodą. Opowiada o tym nominowany do Oscara film "The Social Network" w reżyserii Davida Finchera z 2010. Role obu braci Winklevossów odtwarza w nim aktor Armie Hammer.

</doc>
<doc id="1435941" url="https://pl.wikipedia.org/wiki?curid=1435941" title="Tyler Winklevoss">
Tyler Winklevoss

Tyler Howard Winklevoss (ur. 21 sierpnia 1981 w Southampton) – amerykański wioślarz oraz przedsiębiorca. Reprezentant Stanów Zjednoczonych w wioślarskiej dwójce bez sternika podczas Letnich Igrzysk Olimpijskich w Pekinie. Pływał razem z bratem bliźniakiem – Cameronem.
Biznes.
Tyler Winklevoss i jego brat Cameron są znani z założenia wraz z kolegą ze studiów w Harvardzie - Divyą Narendrą serwisu HarvardConnection (później przemianowanego na ConnectU). W 2004 pozwali oni Marka Zuckerberga, założyciela Facebooka, o 65 milionów dolarów, twierdząc, że ukradł ich pomysł na stworzenie serwisu społecznościowego. Sprawa zakończyła się ugodą. Opowiada o tym nominowany do Oscara film "The Social Network" w reżyserii Davida Finchera z 2010. Role obu braci Winklevossów odtwarza w nim aktor Armie Hammer (w niektórych scenach dublował go Josh Pence).

</doc>
<doc id="1435942" url="https://pl.wikipedia.org/wiki?curid=1435942" title="David Marshall Lang">
David Marshall Lang

David Marshall Lang (ur. 6 maja 1924, zm. 20 marca 1991) – angielski kaukazolog.
Studiował w St John’s College na Uniwersytecie Cambridge. W czasie wojny pracował w konsulacie, a potem w ambasadzie brytyjskiej w Iranie. Od 1949 roku wykładał na uniwersytetach w Londynie, Nowym Jorku i Los Angeles. W latach 1962–1964 pełnił funkcję honorowego sekretarza Royal Asiatic Society.

</doc>
<doc id="1435943" url="https://pl.wikipedia.org/wiki?curid=1435943" title="Wspaniała Czwórka (serial animowany 1967)">
Wspaniała Czwórka (serial animowany 1967)



</doc>
<doc id="1435944" url="https://pl.wikipedia.org/wiki?curid=1435944" title="Kościół Matki Bożej Fatimskiej w Rozborzu">
Kościół Matki Bożej Fatimskiej w Rozborzu

Kościół Matki Boskiej Fatimskiej w Rozborzu – kościół parafialny znajdujący się we wsi Rozbórz w powiecie przeworskim.
Historia.
Uroczystość poświęcenia placu pod budowę kościoła oraz wbudowanie tam krzyża odbyła się 12 maja 2002 roku. 26 czerwca 2008 roku wydano dekret o ustanowieniu rektoratu – pierwszym kapłanem został ks. dr Jan Gołąb. Kościół konsekrowano 15 czerwca 2008 roku. Uroczystości tej przewodniczył abp Józef Michalik.

</doc>
<doc id="1435945" url="https://pl.wikipedia.org/wiki?curid=1435945" title="Daniel Noonan">
Daniel Noonan

Daniel Noonan (ur. 28 października 1979 w Warren) – australijski wioślarz, brązowy medalista olimpijski, mistrz świata.

</doc>
<doc id="1435946" url="https://pl.wikipedia.org/wiki?curid=1435946" title="Akcja polonizacyjno-rewindykacyjna 1938 roku">
Akcja polonizacyjno-rewindykacyjna 1938 roku

Akcja polonizacyjno-rewindykacyjna 1938 roku – akcja pacyfikacyjna skierowana przeciw prawosławnej ludności ukraińskiej i białoruskiej, przeprowadzona przez władze II Rzeczypospolitej od połowy maja do połowy lipca 1938 na południowym Podlasiu i Chełmszczyźnie, mająca na celu „ograniczanie wpływów prawosławia”.
Jej skutkiem było zburzenie między innymi od 91 do 107 czy 127 cerkwi prawosławnych oraz represje wobec duchownych prawosławnych. W co najmniej kilkunastu przypadkach wystąpiło również bezczeszczenie świątyń i niszczenie elementów ich wyposażenia. Zmuszano wiernych do zmiany wyznania na rzymskokatolickie.
W 2008, w 70. rocznicę akcji, poseł SLD Eugeniusz Czykwin złożył wniosek do Sejmu o podjęcie uchwały potępiającej tę akcję. Pod projektem uchwały podpisało się 34 parlamentarzystów. Projekt uchwały utknął w Komisji Kultury Sejmu.

</doc>
<doc id="1435947" url="https://pl.wikipedia.org/wiki?curid=1435947" title="Brendan Long">
Brendan Long

Brendan Long (ur. 24 listopada 1979 w Launceston) – australijski wioślarz, reprezentant Australii w wioślarskiej czwórce podwójnej na Letnich Igrzyskach Olimpijskich w Pekinie.

</doc>
<doc id="1435948" url="https://pl.wikipedia.org/wiki?curid=1435948" title="Aleksandr Tochilin">
Aleksandr Tochilin



</doc>
<doc id="1435950" url="https://pl.wikipedia.org/wiki?curid=1435950" title="Piotr Szymański">
Piotr Szymański

Piotr "Szyman" Szymański (ur. 1968 w Lubawie) – polski muzyk sesyjny, gitarzysta rockowy, zamieszkały w Olsztynie.
Związany m.in. z zespołami: "I Want You" (album "Fuck n' Roll"), "Mietek Folk", "Big Day" (albumy "Dzień trzeci", "Iluminacja", "6"), "Zaraza" (współzałożyciel), "Hormony" (2 albumy), "dePolis", "Cezary Makiewicz", "Shantaż", "Babsztyl", projekt "INKAS" .
Kompozytor lub współkompozytor niektórych utworów ww. zespołów.

</doc>
<doc id="1435951" url="https://pl.wikipedia.org/wiki?curid=1435951" title="Christopher Morgan">
Christopher Morgan

Christopher „Chris“ Morgan (ur. 15 grudnia 1982 w Adelaide) – australijski wioślarz, brązowy medalista olimpijski, dwukrotny mistrz świata.

</doc>
<doc id="1435952" url="https://pl.wikipedia.org/wiki?curid=1435952" title="Okno życia">
Okno życia

Okno życia – specjalnie przygotowane miejsce, umożliwiające matkom, które nie mogą lub nie chcą opiekować się noworodkiem, anonimowe, bezpieczne pozostawienie go w nim.
Idea systemowej ochrony podrzutków stosowana była już w średniowieczu. Najstarsze zachowane okno życia pochodzi z 1198 i znajduje się w Rzymie przy powstałym z inicjatywy papieża Innocentego III szpitalu Ducha Świętego (Santo Spirito in Sassia).
Sytuacja w Polsce.
Pierwsze współczesne okno życia w Polsce otwarto 19 marca 2006 u sióstr nazaretanek w Krakowie przy ul. Przybyszewskiego 39 i oznaczono herbem Jana Pawła II oraz logo Caritas. Okna Życia są prowadzone przez różne instytucje: to najczęściej szpitale, zakony, czy domy samotnej matki. Caritas Polska prowadzi 61 takich miejsc w całej Polsce. Do końca kwietnia 2021 w oknach życia prowadzonych przez Caritas znaleziono ponad 110 dzieci. Natomiast do maja 2016 poprzez 60 otwartych wówczas okien życia przyjęto 94 noworodki.
Okna życia są otwierane z zewnątrz, ogrzewane i wentylowane z odpowiednim miejscem dla noworodka. Po otwarciu uruchamia się sygnalizacja alarmująca dyskretnie opiekunki, zazwyczaj siostry zakonne. Noworodek umieszczany jest w inkubatorze do czasu przyjazdu karetki, która zabiera go do szpitala, gdzie przechodzi badania, a następnie kierowany jest do pogotowia rodzinnego. Równolegle uruchamiane są procedury nadania tożsamości i adopcyjna. Dzieci z okna mogą prędko trafić do adopcji, a w czasie procedury adopcyjnej – dzięki zgodzie sądu na preadopcję – przebywać już w nowej rodzinie, co zapobiega chorobie sierocej. Przez 6 tygodni biologiczna matka może zmienić decyzję i zgłosić się po dziecko – wtedy musi przedstawić dowody, które potwierdzają, że to ona urodziła noworodka – z reguły przeprowadza się w takich przypadkach badania DNA.
W 2015 Komitet Praw Dziecka ONZ wyraził głębokie zaniepokojenie brakiem regulacji prawnych i rosnącą liczbą okien życia w Polsce, umożliwiających anonimowe porzucanie dzieci. Zdaniem Komitetu stanowi to naruszenie m.in. art. 6–9 i 19 Konwencji o prawach dziecka. Komitet wezwał Polskę do zakazania korzystania z okien życia, wzmocnienia rozwiązań alternatywnych oraz rozważenia możliwości – jako środka ostatecznego – anonimowego porodu w szpitalu.

</doc>
<doc id="1435953" url="https://pl.wikipedia.org/wiki?curid=1435953" title="Ród Dulo">
Ród Dulo



</doc>
<doc id="1435954" url="https://pl.wikipedia.org/wiki?curid=1435954" title="Ulica Lipowa w Lublinie">
Ulica Lipowa w Lublinie

Ulica Lipowa w Lublinie – jedna z głównych arterii Lublina, pierwotnie droga dojazdowa do cmentarza miejskiego.
Bierze swój początek od skrzyżowania z Krakowskim Przedmieściem i Alejami Racławickimi i kończy się przy skrzyżowaniu z ulicą Narutowicza. Nazwa ulicy pochodzi od rosnących tu dawniej starych lip, które zostały wycięte w 2006 roku z powodu przebudowy ulicy związanej z budową centrum handlowego Plaza.
Przy ulicy znajduje się najstarszy w mieście zespół cmentarzy oraz dwie szkoły: V Liceum Ogólnokształcące im. Marii Skłodowskiej-Curie oraz XXIX Liceum Ogólnokształcące im. cc. mjra Hieronima Dekutowskiego ps. "Zapora" (dawniej Gimnazjum nr 9).
W 2021 wykonano prace budowlane powiązane z przebudową Al. Racławickich. Przy ul. Lipowej utworzono zbiornik retencyjny o pojemności ok. 600 tys. litrów. Gromadzi się w nim deszczówka z Al. Racławickich, która następnie spływa do Bystrzycy przez ul. Piłsudskiego oraz do Czechówki przez ul. Poniatowskiego. Zbudowano też kanalizację deszczową.
Komunikacja miejska.
Ulicą kursują linie komunikacji miejskiej w Lublinie. 

</doc>
<doc id="1435959" url="https://pl.wikipedia.org/wiki?curid=1435959" title="Scott Gault">
Scott Gault

Scott Gault (ur. 31 stycznia 1983 w Berkeley) – amerykański wioślarz, brązowy medalista olimpijski.

</doc>
<doc id="1435960" url="https://pl.wikipedia.org/wiki?curid=1435960" title="Phoenicopterus roseus">
Phoenicopterus roseus



</doc>
<doc id="1435961" url="https://pl.wikipedia.org/wiki?curid=1435961" title="Wilhelm Szymbor">
Wilhelm Szymbor

Wilhelm Szymbor CM (ur. 16 października 1879 w Niwce, zm. 9 grudnia 1949 w Krakowie) – polski prezbiter katolicki ze Zgromadzenia Księży Misjonarzy św. Wincentego a Paulo, w latach 1935–1939 rektor Wyższego Śląskiego Seminarium Duchownego w Krakowie.
Życiorys.
Urodził się w miejscowości Niwka, która jest obecnie dzielnicą Sosnowca. W 1893 roku ukończył szkołę podstawową w Mysłowicach i rozpoczął naukę w Małym Seminarium Duchownym Księży Misjonarzy na Kleparzu w Krakowie, gdzie wstąpił do Zgromadzenia w 1896 roku. 1 listopada 1898 roku złożył śluby wieczyste. Święcenia kapłańskie przyjął dnia 5 lipca 1903 roku. Po święceniach przebywał na Kleparzu, następnie w 1908 roku rozpoczął organizowane rekolekcji dla różnych stanów, pełniąc równocześnie funkcję dyrektora Małego Seminarium Księży Misjonarzy w Krakowie Nowej Wsi Narodowej (1908–1911). Następnie został dyrektorem grupy misyjnej na Kleparzu. W latach 1912–1914 pracował wśród uchodźców w Niemczech, Danii i Szwecji, a w czasie wojny należał do Książęcego Komitetu Pomocy w Krakowie, którego celem było wspieranie osób dotkniętych klęską wojny. Po wojnie pracował na misjach i był redaktorem pisma „Roczniki obydwu Zgromadzeń św. Wincentego a Paulo”. W latach 1922–1928 pracował na misjach we Francji w Polskiej Misji Katolickiej prowadzonej przez Zgromadzenie Księży Misjonarzy. Stamtąd w 1929 roku udał się do Brazylii w celu przeprowadzenia misji w parafiach prowadzonych przez polskich Misjonarzy i w ośrodkach duszpasterstwa polonijnego. W 1931 roku ks. Szymbor wrócił do Polski i objął obowiązki superiora domu Księży na Stradomiu. Jednocześnie wykładał teologię pastoralną i homiletykę i głosił konferencje dla chorych w Polskim Radio. Był także po raz drugi redaktorem pisma „Roczniki obydwu Zgromadzeń św. Wincentego a Paulo”. W latach 1935–1939 został rektorem Wyższego Śląskiego Seminarium Duchownego w Krakowie. Pełnił tę funkcję do wybuchu II wojny światowej. W czasie wojny przebywał w Krakowie do 1944 roku wykładając tajnie homiletykę i teologię pastoralną u księży salwatorianów na Zakrzówku. Następnie został aresztowany. Przebywał w więzieniu na Montelupich w Krakowie i obozach koncentracyjnych: Flossenbürg, Mulsen k. Zwickau i Dachau. Po wojnie, do 1946 roku mieszkał w Paryżu, następnie został superiorem domu Księży Misjonarzy na Stradomiu w Krakowie, gdzie zmarł w grudniu 1949 roku.

</doc>
<doc id="1435962" url="https://pl.wikipedia.org/wiki?curid=1435962" title="Phoenicoparrus jamesi">
Phoenicoparrus jamesi



</doc>
<doc id="1435963" url="https://pl.wikipedia.org/wiki?curid=1435963" title="Phoenicoparrus andinus">
Phoenicoparrus andinus



</doc>
<doc id="1435964" url="https://pl.wikipedia.org/wiki?curid=1435964" title="Kościół Świętego Józefa w Siedlcach">
Kościół Świętego Józefa w Siedlcach

Kościół pw. Świętego Józefa – kościół murowany w stylu współczesnym w Siedlcach przy ulicy Sokołowskiej 124.
Wybudowany w latach 1989-1993, staraniem ks. bp. Jana Mazura na placu ofiarowanym przez ówczesne władze miasta, zaprojektowany przez architekta mgr inż. Ryszarda Gregorkiewicza i inż. Henryka Dąbrowskiego. Konsekrowany 1 maja 1995 przez ks. bp. Jana Mazura.

</doc>
<doc id="1435966" url="https://pl.wikipedia.org/wiki?curid=1435966" title="Samuel Stitt">
Samuel Stitt

Sam Stitt (ur. 28 września 1981 r. w Arlington) – amerykański wioślarz reprezentant Stanów Zjednoczonych w wioślarskiej czwórce podwójnej na Letnich Igrzyskach Olimpijskich w Pekinie.

</doc>
<doc id="1435970" url="https://pl.wikipedia.org/wiki?curid=1435970" title="Christian Schreiber">
Christian Schreiber

Christian Schreiber (ur. 7 sierpnia 1980 r. w Langendorf) – niemiecki wioślarz, reprezentant Niemiec w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1435972" url="https://pl.wikipedia.org/wiki?curid=1435972" title="Hans Gruhne">
Hans Gruhne

Hans Gruhne (ur. 5 sierpnia 1988 w Berlinie) – niemiecki wioślarz, wicemistrz świata, reprezentant Niemiec w wioślarskiej czwórce podwójnej podczas Letnich Igrzysk Olimpijskich w Pekinie. Złoty medalista olimpijski z Rio de Janeiro.

</doc>
<doc id="1435973" url="https://pl.wikipedia.org/wiki?curid=1435973" title="Hajime Sakaki">
Hajime Sakaki

 – japoński lekarz psychiatra, profesor psychiatrii na Cesarskim Uniwersytecie Tokio, pierwszy wykładowca psychiatrii w Japonii.
W latach 1882–1886 studiował w Niemczech, potem został profesorem chorób nerwowych i dyrektorem zakładu dla psychicznie chorych w Sugamo, Tokio. Jego asystentem był Shūzō Kure. Przetłumaczył wiele książek medycznych na japoński.
Brat Yasuzaburō Sakaki (1870–1929) był profesorem psychiatrii na Uniwersytecie Kiusiu.

</doc>
<doc id="1435975" url="https://pl.wikipedia.org/wiki?curid=1435975" title="Kościół Świętej Teresy od Dzieciątka Jezus w Siedlcach">
Kościół Świętej Teresy od Dzieciątka Jezus w Siedlcach

Kościół pw. Świętej Teresy od Dzieciątka Jezus - kościół murowany w stylu współczesnym w Siedlcach przy ulicy Garwolińskiej 19. Kościołem opiekują się ojcowie Oblaci. Wybudowany w latach 1985-1989, staraniem ks. bp. Jana Mazura i o. prowincjała Leonarda Głowackiego. Konsekrowany w 1991 roku przez ks. bp. Jana Mazura.
Przy kościele działa oddział Katolickiego Stowarzyszenia Młodzieży (KSM).

</doc>
<doc id="1435976" url="https://pl.wikipedia.org/wiki?curid=1435976" title="Aleja Piłsudskiego w Gdyni">
Aleja Piłsudskiego w Gdyni



</doc>
<doc id="1435978" url="https://pl.wikipedia.org/wiki?curid=1435978" title="Jan Purzycki">
Jan Purzycki

Jan Purzycki (ur. 20 czerwca 1948 w Ostródzie, zm. 20 sierpnia 2019) – polski scenarzysta filmowy i telewizyjny, pisarz, działacz społeczny oraz wykładowca akademicki. W 1980 roku ukończył Studium Scenariuszowe PWSFTviT w Łodzi.
Jan Purzycki pełnił w historii różne funkcje państwowe: był wiceprezesem Radiokomitetu, szefem TVP (powołano go na to stanowisko w styczniu 1991 roku, po miesiącu jednak zrezygnował z powodu braku gotowości kierownictwa Radiokomitetu do gruntownych reform), doradcą prezydenta Lecha Wałęsy (prowadził też w telewizji jego pierwszą, zwycięską kampanię prezydencką). W latach 1990–1992 był kierownikiem literackim studia Filmowego „Dom”, w latach 1990–1993 wykładowcą na Wydziale Reżyserii Uniwersytetu Śląskiego w Katowicach. Jest autorem książek "Wielki Szu", "Prezydencki poker" i "Telewizyjny poker" oraz współautorem książki "Doktor Szu".
Pochowany w Ostródzie na cmentarzu komunalnym przy ul. Spokojnej.

</doc>
<doc id="1435979" url="https://pl.wikipedia.org/wiki?curid=1435979" title="Elena-Luminiţa Cosma">
Elena-Luminiţa Cosma

Elena-Luminiţa Cosma (z domu Radu, ur. 22 stycznia 1972) – rumuńska szachistka, arcymistrzyni od 1994 roku.
Kariera szachowa.
Do ścisłej czołówki rumuńskich szachistek należy od początku lat 90. XX wieku. Wielokrotnie startowała w finałach indywidualnych mistrzostw Rumunii, zdobywając 7 medali: dwa złote (1992, 2010), trzy srebrne (1991, 1994, 2012) oraz dwa brązowe (2000, 2014). 
Wielokrotnie reprezentowała Rumunię w turniejach drużynowych, m.in.:
Największe sukcesy w karierze odniosła w rozgrywkach z cyklu mistrzostw świata juniorek. W 1988 r. zdobyła srebrny medal w kategorii do 16 lat (za Alisą Galliamową), w 1989 r. powtórzyła to osiągnięcie w kategorii do 18 lat (za Katrin Aładżową), by w kolejnym roku w tej samej kategorii wiekowej zdobyć tytuł mistrzyni świata, natomiast w 1992 r. wywalczyła trzeci w karierze tytuł wicemistrzyni świata, tym razem w kategorii do 20 lat (za Krystyną Dąbrowską). W 1995 r. jedyny raz w karierze wystąpiła w turnieju międzystrefowym (eliminacji mistrzostw świata), zajmując odległe miejsce.
Do jej sukcesów w turniejach międzynarodowych należą m.in.: trzykrotnie I m. w Bukareszcie (1991 – wspólnie z Andą Safranską, 1993 – samodzielnie oraz 1994 – wspólnie z Tatianą Szumiakiną), dz. III m. w Nadolu (1995, turniej strefowy, za Petrą Krupkovą i Moniką Bobrowską, wspólnie z Sylwią Aleksiewą i Antoaneta Stefanową), dz. III m. otwartym turnieju w Wiśle (1999, za Swietłaną Matwiejewą i Martą Zielińską, wspólnie z m.in. Moniką Bobrowską, Coriną-Isabelą Peptan i Naną Ioseliani) oraz dz. I m. Marsylii (2006, wspólnie z Anną Zatonskih i Cristiną Foisor).
Najwyższy ranking w karierze osiągnęła 1 stycznia 2003 r., z wynikiem 2440 punktów zajmowała wówczas 23. miejsce na świecie.
Życie prywatne.
Mężem Eleny-Luminiţy Cosmy jest rumuński mistrz międzynarodowy, Ioan Cosma.

</doc>
<doc id="1435980" url="https://pl.wikipedia.org/wiki?curid=1435980" title="Elena Cosma">
Elena Cosma



</doc>
<doc id="1435981" url="https://pl.wikipedia.org/wiki?curid=1435981" title="Teodor Werner">
Teodor Werner

August Teodor Werner – używał imienia Teodor (ur. 13 kwietnia 1836 w Warszawie, zm. 20 maja 1902 tamże) – złotnik, przemysłowiec, współzałożyciel Towarzystwa Akcyjnego Fabryk Metalowych pod firmą „Norblin, Bracia Buch i T.Werner” w Warszawie.
Młodość i lata nauki.
Pochodził ze spolonizowanej rodziny niemieckich przemysłowców; był synem Jana Bogobojnego-Fürchtegott (1795-1861) i Marii Julii z domu Hellwig I voto Werner (1799-1852), siódmym z dziewięciorga dzieci Wernerów.
Z wykształcenia był złotnikiem, zawodu uczył się w warsztacie Karola Filipa Malcza (1797-1891) w Warszawie, produkującego “wyroby srebrne najwyższej jakości”. Po ukończeniu nauki, wyjechał wraz z Janem Łopieńskim (1838-1907 – cyzelerem, późniejszym, od 1880 kierownikiem działu w fabryce platerów Norblin – Bracia Buch) i platernikiem – Adamem Czajkowskim, do Krakowa, Wiednia i Paryża, by uzyskać dodatkowe umiejętności i odbyć praktykę zawodową w zakładach rzemieślniczych. Kształcił się prawdopodobnie u rzeźbiarza A. Ziembowskiego w Krakowie i u Hollenbacha w Paryżu.
Działalność zawodowa.
Do Warszawy wrócił na przełomie lat 50. i 60. XIX w. Został kierownikiem warsztatu złotniczego Karola Malcza; w 1864 przejął zakład na własność (Teodor Werner był bowiem bratankiem żony Malcza – Rozyny z Wernerów). Przeniósł wówczas zakład na Krakowskie Przedmieście nr hip. 412a. Już wtedy wymieniano Wernera wśród złotników należących do cechu. Swoje wytwory sygnował znakiem firmowym K. Malcza: kotwicą w owalnym polu.
W 1865 Teodor Werner odkupił od swego teścia – Wincentego Konstantego Norblina – w 1/4 części fabrykę wyrobów platerowanych w Warszawie przy ul. Chłodnej 3 (nr hip. 933); 1/4 cześć nabyła żona Teodora Wernera – Albertyna z Norblinów, a w pozostałej 1/2 części Ludwik Norblin (1836-1914), syn sprzedającego – brat Albertyny. Warunki transakcji były sprzyjające dla nabywców: Norblin obniżył cenę sprzedażną do 100 tys. rubli, a spłatę długu rozłożył na raty wynoszące 5 tys. rubli rocznie. Po śmierci Wincentego Konstantego Norblina w 1872 na mocy testamentu, warunki spłaty stały się jeszcze bardziej korzystne.
Po zakupie fabryki Werner wszedł w spółkę z Ludwikiem Norblinem. Jednak oba przedsiębiorstwa prowadziły wydzieloną produkcję: zakład Norblina – wytwarzał wyroby platerowane, a zakład Wernera wyłącznie srebrne. Także w ogłoszeniach reklamowych Teodor Werner. odwoływał się do odrębnych tradycji: “Fabryka wyrobów srebrnych T.Wernera i Spółki, dawniej Karola Malcza”. W 1870 przeniósł swą wytwórnię sreber na teren zakładów Norblina, przy ul. Chłodnej. W tym czasie w fabryce Wernera pracowało 40 osób. Pod koniec lat siedemdziesiątych XIX w. zakłady Norblina i Wernera dysponowały dwiema maszynami parowymi o mocy 19 KM, zatrudniały 112 robotników, a wartość rocznej produkcji wynosiła 73 tys. rubli. W dalszych latach nieznany jest zakres samodzielności poszczególnych działów spółki Norblina i Wernera.
W II poł. XIX w. zakłady Wernera utrzymywały prymat w branży złotniczej w Warszawie. W zróżnicowanej produkcji dominowały artykuły o charakterze użytkowym (samowary, lichtarze, zegary, imbryki, dzbanki, patery, tace, cukiernice, sztućce), kościelne (monstrancje, ampuły mszalne, kielichy) oraz wyroby artystyczne. W ocenie specjalistów, srebra Wernera mimo fabrycznej produkcji, cechował wysoki poziom techniczny, wyróżniały się bogactwem form i dekoracji oraz troską o jakość. Wzornictwo wyrobów nawiązywało do stylów historycznych, przeważały jednak formy neobarokowe, później stosowano także motywy secesyjne, a z upływem lat kubizujące.
Werner rozpowszechnił dekoracyjne zastosowanie złoceń, kładzione na wyrobach paski i plamy podkreślały detale, rozbijały monotonię powierzchni. Od lat siedemdziesiątych XIX w. stosował giloszunkową metodę dekorowania drobnym grawerunkiem powierzchni metalu; fabryka dysponowała bowiem maszynami giloszunkowymi, za pomocą których cienkim rylcem rysowano na powierzchni naczyń powtarzające się wzory geometryczne.
W 1882 spółka Norblin-Werner wykupiła wytwórnię platerów Braci Buch w Warszawie, przy ul. Żelaznej 17 (późniejszy nr 51), przenosząc tam w 1886 zakłady z ul. Chłodnej.
Towarzystwo Akcyjne Fabryk Metalowych „Norblin, Bracia Buch i T.Werner” w Warszawie.
W 1893 Teodor Werner był jednym ze współzałożycieli nowej spółki, zarejestrowanej pod nazwą: Towarzystwo Akcyjne Fabryk Metalowych „Norblin, Bracia Buch i T.Werner” w Warszawie, z siedzibą przy ul. Żelaznej 51 (statut spółki zatwierdzono 12 kwietnia 1893, otwarcie operacji nastąpiło 1 lipca 1893).
Kapitał zakładowy spółki wynosił 1,5 mln rubli i podzielony był na 1500 akcji, po 1000 rubli każda; jedna trzecia część akcji (tj. 500 szt. o wartości pół miliona rubli) należała do Wernera. Pozostałymi akcjami dysponowali: Ludwik Norblin (500 szt.) oraz Karol Temler (szwagier Wernera), Aleksander Temler (po 166 szt.), Adam Norblin i Kazimierz Szwede (po 84 szt.). W ciągu kilku następnych lat nastąpiło rozproszenie akcji: Werner w 1899 posiadał 352 akcje, pozostałą część przekazał członkom rodziny, m.in. synowi Teodorowi Sylwestrowi (1867-1919) – 31 akcji.
Fabryka należała do grupy sześciu największych w branży metalowej na terenie Królestwa Polskiego i dynamicznie się rozwijała; zwiększała się mechanizacja procesu produkcyjnego, moc zainstalowanych silników parowych wynosiła w 1893. 80 KM, by w ciągu dziesięciolecia wzrosnąć do 300 KM; zatrudniano już 400 robotników, a wartość produkcji opiewała na 1,2 mln rubli (1893); nieznany jest procent globalnej produkcji przypadającej na artykuły srebrne Wernera.
Użytkowe i artystyczne wyroby fabryki nie decydowały już o charterze produkcji. W latach dziewięćdziesiątych XIX w. firma wybudowała walcownię metali kolorowych, w której wytwarzano nieprodukowane dotychczas: blachę mosiężną i srebrną, drut mosiężny, miedziany i srebrny, rury miedziane i mosiężne ciągnione bez szwu (od 1895 zakłady zmonopolizowały wytwarzanie rur miedzianych w Królestwie Polskim). Przedsiębiorstwo realizowało zamówienia rosyjskich ministerstw marynarki i komunikacji, dostarczała wyroby metalowe na rynek krajowy.
Produkty użytkowe, głównie galanteria srebrna i platerowana, były prezentowane i nagradzane na targach i wystawach w Paryżu, Petersburgu, Kijowie, Odessie; sieć sklepów firmowych funkcjonowała w kilkunastu największych miastach cesarstwa rosyjskiego, a przedstawicielstwo handlowe w Teheranie.
Spółka Akcyjna Fabryk Metalowych pod firmą „Norblin, Bracia Buch i T.Werner” rozwijała się aż do II wojny światowej, w II Rzeczypospolitej była jednym z największych i najważniejszych przedsiębiorstw metalowych.
Teodor Werner zm. 20 maja 1902 w Warszawie, pochowany na cmentarzu ewangelicko-augsburskim w Warszawie, skąd prochy przeniesiono na cmentarz ewangelicko-reformowany w Warszawie, przy ul. Żytniej (kwatera S-3-5).
Rodzina.
W dniu 30 lipca 1864 zawarł małżeństwo z Albertyną Wilhelminą z Norblinów (1843-1912), siostrą Ludwika Norblina. W dniu 30 lipca 1889 Albertyna i Teodor Werner obchodzili srebrne wesele, połączone z jubileuszem 25-lecia istnienia spółki Norblin i Werner; podczas uroczystości małżonkowie ustanowili fundację na rzecz sierot po pracownikach fabryki.
Teodor i Albertyna Wernerowie mieli pięcioro dzieci:

</doc>
<doc id="1435982" url="https://pl.wikipedia.org/wiki?curid=1435982" title="René Bertram">
René Bertram

Rene Bertram (ur. 21 lipca 1981 r. w Magdeburgu) – niemiecki wioślarz, reprezentant Niemiec w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1435983" url="https://pl.wikipedia.org/wiki?curid=1435983" title="Aleja Józefa Piłsudskiego">
Aleja Józefa Piłsudskiego

Aleja Józefa Piłsudskiego – nazwa alei w Polsce:

</doc>
<doc id="1435985" url="https://pl.wikipedia.org/wiki?curid=1435985" title="PowerBook 100">
PowerBook 100

PowerBook 100 – subnotebook produkcji Apple Inc., który zadebiutował 21 października 1991 na targach komputerowych COMDEX w Las Vegas. Sprzedawany był w cenie 2300 USD i stanowił najsłabszy z serii trzech jednocześnie zaprezentowanych PowerBooków – jego mikroprocesor i ogólna prędkość działania odpowiadały parametrom poprzednika, modelu Macintosh Portable. Subnotebook wyposażony był w jednostkę centralną Motorola 68000 z zegarem 16 MHz, 2-8 megabajtów RAM, dziewięciocalowy podświetlany monochromatyczny ekran LCD o rozdzielczości 640x400 punktów, całością zaś zarządzał system operacyjny System 7.0.1. Komputer nie był wyposażony w wewnętrzny napęd dyskietek, za to media zauważyły jego zwartą strukturę zawierającą trackball jako urządzenie wskazujące, umieszczone z przodu klawiatury dla zapewnienia łatwości użytkowania komputera.
Ówczesny dyrektor wykonawczy Apple Computer, John Sculley, uruchomił projekt PowerBook w roku 1990, przeznaczając na marketing nowej linii laptopów milion USD. Mimo niewielkich nakładów na działania marketingowe, linia PowerBook odniosła sukces, w pierwszym roku przynosząc przychody w wysokości miliarda USD. Opracowaniem i produkcją komputera zajęło się Sony we współpracy z Apple Industrial Design Group, wewnętrzną jednostką projektancką Apple Inc. Produkcji modelu zaprzestano 3 września 1992 – zastąpiła go seria PowerBook Duo. Od tego czasu model zdobył jednak uznanie za udany projekt: PC World umieścił go w roku 2006 na 10 miejscu listy najlepszych komputerów, zaś amerykańskie czasopismo „Mobile PC” w roku 2005 uznało go za najlepszy gadżet wszech czasów.
Historia.
John Sculley, ówczesny dyrektor zarządzający Apple, od roku 1990 osobiście czuwał nad procesem rozwoju produktów, by przedsiębiorstwo przekazywało odbiorcom nowe modele szybciej. Jego nowa strategia polegała na zwiększeniu udziału w rynku poprzez obniżki cen i proponowanie przebojowych produktów. Strategia ta przyczyniła się znacznie do sukcesu handlowego niedrogich modeli Macintosh Classic i Macintosh LC – komputerów biurkowych sprzedawanych od roku 1990. Sculley chciał powtórzenia sukcesu poprzedników dla produktów linii PowerBook.
Sculley rozpoczął nowy projekt w roku 1990, chcąc doprowadzić do pojawienia się nowego komputera na rynku w ciągu jednego roku. Projektem zarządzały trzy osoby: John Medica odpowiedzialny za kwestie projektowe, Randy Battat, ówczesny wiceprezes do spraw marketingu oraz Neil Selvin, szef działu marketingu. W roku 1991 czołowe miejsca na rynku komputerów przenośnych należały do Toshiby i Compaqa – przedsiębiorstw, z których każde zaprezentowało komputer o masie około 3,5 kilograma. Medica, Battat i Selvin podjęli starania skonstruowania komputera który byłby lżejszy od rynkowych konkurentów.
Sculley przeznaczył na marketing nowego produktu kwotę 1 miliona USD, co stanowiło budżet o wiele niższy niż 25-milionowa kwota przeznaczona na cele kampanii komputera Macintosh Classic. Medica, Battat i Selvin wykorzystali większość tej kwoty na przygotowanie i emisję reklamy telewizyjnej, którą odbiorcy mieli dobrze zapamiętać. W reklamie przygotowanej przez agencje Chat/Day wystąpił był koszykarz Los Angeles Lakers, Kareem Abdul-Jabbar, siedzący na niewygodnym siedzeniu samolotu, a mimo to wygodnie piszący na klawiaturze PowerBooka. Hasłem reklamowym było „Przynajmniej jego ręce mają wygodnie” (ang. "At least his hands are comfortable").
Apple zaprezentowała PowerBooka 100 21 października 1001 podczas targów komputerowych COMDEX w Las Vegas, równocześnie z dwoma innymi produktami, PowerBookiem 140 oraz 170. Zarówno kampanię reklamową jak i sam produkt uznano za udane. Apple przewidziała, że sprzeda ponad 200 tysięcy nowych PowerBooków w pierwszym roku, przy czym szczyt popytu miałby nastąpić po trzech miesiącach od zaprezentowania produktu. Do stycznia 1992 Apple udało się sprzedać ponad 100 tysięcy PowerBooków przy stale malejącej podaży. Przedsiębiostwo po niedługim czasie rozwiązało problemy z podażą swoich komputerów, a przychody ze sprzedaży linii PowerBook osiągnęły poziom miliarda USD w ciągu pierwszych 12 miesięcy obecności na rynku, ustanawiając Apple jako nowego lidera rynku komputerów przenośnych, po zdeklasowaniu Toshiby i Compaqa. Modele PowerBook 100, 140 i 170 znacznie przyczyniły się do sukcesu finansowego ich producenta w roku 1992. Z końcem roku finansowego, Apple ogłosiła wyniki jak dotąd najwyższe w jej historii: 7,1 miliarda USD przychodów oraz wzrost udziału w rynku globalnym z 8% do 8,5%, co było wartością najwyższa od czterech lat.
Początkowa popularność modelu PowerBook 100 nie trwała jednak długo. Sprzedaż spadała do grudnia 1991, kiedy to większą popularnością cieszyły się modele 140 i 170, gdyż klienci byli skłonni zapłacić więcej za urządzenie z wbudowanym napędem dyskietek i drugim portem szeregowym, których brakowało w modelu PowerBook 100. 10 sierpnia 1992 modelu PowerBook 100 nie było już w cenniku Apple, lecz przedsiębiorstwo wyprzedawało jeszcze aktualne stany magazynowe poprzez własną sieć sprzedaży oraz sklepy detaliczne. W tego typu sklepach, komputer z 4 MB RAM i 40-megabajtowym dyskiem twardym kosztował niecały tysiąc USD, czyli o ponad 1500 USD mniej niż wynosiła pierwotna cena cennikowa modelu z 2 MB RAM i 20-megabajtowym dyskiem twardym.
17 września 1992 Apple wycofała ponad 60 tysięcy egzemplarzy notebooka z uwagi na możliwe problemy z jego bezpieczeństwem. Odkryto, że zwarcie w komputerze może doprowadzić do stopienia niewielkiego fragmentu obudowy, co zaobserwowano w trzech komputerach spośród 60 tysięcy wyprodukowanych pomiędzy październikiem 1990 a marcem 1991. W dniu, w którym ogłoszono wycofanie partii komputerów akcje Apple zanotowały spadek o 1,25 USD, osiągając cenę 47 USD, lecz część analityków nie upatruje w spadku notowań odzwierciedlenia awarii produktów. Dodatkowo zauważono, że zasilacze dostarczane z komputerami miały niedostateczną (pękającą) izolację, co spowodować mogło przepalenie bezpiecznika na płycie głównej komputera, zaś gniazdo zasilania na płycie głównej zbyt często pękało. Jeśli uszkodzony komputer nie był już objęty gwarancja, wymiana płyty głównej stanowiła wydatek rzędu 400 USD.
Parametry techniczne.
Większość wnętrza PowerBooka 100 pochodziła od jego poprzednika, modelu Macintosh Portable. Komputer wyposażono w mikroprocesor Motorola 68HC000 taktowany zegarem 16 MHz i 2 MB RAM, pozbawiono go za to napędu dyskietek. Cenę notebooka ustalono na 2300 USD. Zewnętrzny napęd dyskietek kosztował 279 USD. Twórcy PowerBooka dokonali postępu w dziedzinie wymiarów komputera, którego głębokość wynosiła 21,5 cm, szerokość 28 cm, a wysokość 4,6 cm, podczas gdy Macintosh Portable mierzył prawie 38 cm głębokości, 39 cm szerokości i 10,2 cm wysokości. Kolejna zmiana dotyczyła tańszego pasywnego wyświetlacza STN, zastosowanego zamiast droższej, aktywnej jednostki ciekłokrystalicznej, która powróciła w modelu PowerBook 170. PowerBook 100 działał standardowo pod kontrolą System 7, umożliwiając jego aktualizację do wersji 7.5.5. Przedsiębiostwo Apple wprowadziło jednak na rynek również System 6.0.8L, pod kontrolą którego mógł również działać komputer. Komputer mógł działać również pod kontrolą Systemu 6 w jego wcześniejszych wersjach, choć Apple oficjalnie nie wspierała takich konfiguracji.
PowerBooka 100 wyposażono w jeden zewnętrzny port szeregowy umożliwiający podłączenie drukarki lub innego urządzenia w standardzie RS-422. Jako pierwszy Macintosh, PowerBook 100 nie został wyposażony w gniazdo modemu zewnętrznego, które zamieniono na opcjonalny wewnętrzny modem działający z prędkością 2400 bodów. Skutkiem tego, po raz pierwszy użytkownicy PowerBooków nie mogli jednocześnie drukować i korzystać z sieci ApppleTalk lub wyższych prędkości połączeń modemowych. Niemożliwe było też używanie z PowerBookiem 100 zaawansowanych kontrolerów MIDI, gdyż wymagały one obecności obydwu wspomnianych portów. Klienci żądający obecności standardowych funkcji komputera mogli zainstalować modem wyprodukowany przez przedsiębiorstwo trzecie w dedykowanym gnieździe na płycie głównej.
Jeśli komputer tymczasowo nie był wykorzystywany, zawartość jego pamięci utrzymywała się tak długo, jak naładowany pozostawał główny akumulator kwasowo-ołowiowy. Komputer wyposażono w układ scalony Power Manager, zwykle umiejscowiony na płycie głównej komputera, odpowiedzialny za zarządzanie zasilaniem komputera. Podobnie, jak w modelu Macintosh Portable, odpowiadał on za podświetlanie ekranu, zatrzymywanie pracy dysku twardego, usypianie komputera i wyprowadzanie go z tego stanu, ładowanie akumulatora, działanie trackballa i urządzeń wejścia/wyjścia.
Model 100 wyposażono w jedną nowinkę techniczną: 3,5-woltowe baterie zapewniały podtrzymywanie zawartości wewnętrznej i rozszerzonej pamięci RAM podczas wymiany głównego akumulatora lub gdy urządzenie pozbawione było w ogóle zasilania. Dzięki temu komputer dobrze współpracował z RAM diskiem, wydłużając czas pracy na baterii poprzez rzadsze odwoływanie się do plików na twardym dysku. Model 100 był jedynym PowerBookiem który zachowywał zawartość RAM po wyłączeniu, co pozwalało na szybsze uruchamianie komputera.
PowerBook 100 był pierwszym modelem potrafiącym korzystać z trybu Target Disk Mode, co pozwalało urządzeniu zachowywać się tak, jakby stanowiło zewnętrzną pamięć masową biurkowego Macintosha. Pozwalało to na prostą instalacje oprogramowania na PowerBooku lub na przenoszenie oprogramowania na komputer stacjonarny bez konieczności podłączania do komputera przenośnego zewnętrznego napędu dyskietek. By korzystać z urządzeń SCSI wymagane było jednak zastosowanie specjalnego okablowania z charakterystycznym wtykiem. Tryb Target Disk Mode wymagał zastosowania jeszcze innego kabla. Taka funkcjonalność była wyłączną cechą modelu 100, do czasu wprowadzenia przez Apple nowych modeli PowerBooka, ponad rok później.
Na rynku oferowano dwie wersje PowerBooka 100 z klawiaturą w układzie QWERTY: wersja amerykańska wyposażona była w 63 klawisze, zaś międzynarodowa wersja ISO – w 64. Klawisz Caps Lock nie zmieniał swojej pozycji po wciśnięciu, nie był też wyposażony w diodę informującą o jego stanie, lecz by zlikwidować niedogodności system operacyjny wyposażono w rozszerzenie, wyświetlające międzynarodową ikonę Caps Lock w górnej prawej części paska menu gdy aktywowano klawisz.
Proces projektowania.
Modele PowerBook 140 i 170 zostały zaprojektowane przez Apple Industrial Design Group przed modelem 100, między marcem 1990 a lutym 1991. Projekt PowerBooka 100 był oparty na projekcie tych dwóch modeli i odzwierciedlał doświadczenia zebrane przez Apple podczas tworzenia obudów bardziej zaawansowanych modeli. Projekt modelu 100 powstał między wrześniem a grudniem 1990, zachowując wspólne z modelami 140 i 170 cechy obudowy dyktowane przez stosowany od 1984 roku wewnętrzny system założeń projektanckich Snow White. W szczególności zastosowano dwumilimetrowe wypukłości, rozstawione co 10 mm, co miało upodobnić PowerBooka 100 do innych produktów aktualnie produkowanej linii Apple.
Apple, nie dysponując wystarczającą ilością ludzi do wprowadzenia na rynek planowanych na rok 1991 urządzeń zwróciło się o pomoc do przedsiębiostwa Sony. Dysponując podstawowymi materiałami projektowymi, w tym wykazem układów scalonych i innych komponentów oraz informacjami o architekturze komputera Portable, Sony dokonało miniaturyzacji modelu 100 i podjęło jego produkcję w zakładach w San Diego oraz w Japonii. Pracownicy Sony nie dysponowali wielkim doświadczeniem w konstruowaniu komputerów osobistych, lecz udało im się zakończyć proces projektowania najmniejszego i najlżejszego komputera Apple czasie nieprzekraczającym 13 miesięcy, zatrzymując prace nad innymi swoimi projektami, PowerBookowi 100 nadając najwyższy priorytet. Prezes Sony, Norio Ohga, zezwolił kierownikowi projektu, Kiheyowi Yamamoto, na przyjęcie do projektu pracowników dowolnych oddziałów przedsiębiorstwa.
Zespołowi projektującemu komputer przewodniczył Robert Brunner, ówczesny kierownik działu projektowania Apple. To jemu komputer zawdzięcza m.in. trackball i kolor. Brunner stwierdził, że PowerBooka zaprojektowano tak, „by używało się go i nosiło tak łatwo, jak zwykłą książkę”. Ciemnoszary kolor urządzenia odróżniał je od innych produkowanych wówczas notebooków, ale również od produktów Apple, które tradycyjnie były albo beżowe albo platynowoszare. Trackball, kolejną innowację projektową, umieszczono na środku, umożliwiając łatwe posługiwanie się komputerem zarówno osobom lewo- jak i praworęcznym. Projektanci swoją pracą starali się wykreować wrażenie ekstrawagancji urządzenia, wychodząc z założenia, że stanowi ono przedmiot użytku osobistego tak, jak portfel, czy aktówka. Brunner stwierdził, że PowerBook 100 „mówi coś o osobie, która go nosi”.
Przyjęcie przez rynek.
Pracująca dla "Home Office Computing" Crystal Waters McCullough chwaliła PowerBooka 100 za „niepowtarzalny, efektowny "design"„ choć rozczarowała ją brak możliwości odbierania faksów przez wbudowany w notebooka modem, a komputera nie wyposażono w gniazdo dla monitora. Skrytykowano również dwudziestomegabajtowy dysk twardy jako oferujący niedostateczną pojemność. Po zainstalowaniu istotnych aplikacji użytkownika pozostawało zbyt mało miejsca na dodatkowe oprogramowanie oraz dokumenty. Waters stwierdziła: „korzystając z "setki" nieprzerwanie przez ostatnie kilka tygodni jestem przekonana, że nie czułabym się oszukana, gdybym ten komputer faktycznie kupiła – gdyby tylko wyposażono go w 40-megabajtowy dysk twardy.”
PC Week przeprowadził testy wydajności PowerBooka 100, porównując jego osiągi z poprzednikiem, Macintoshem Portable. Otwarcie przykładowego dokumentu Microsoft Word zajęło PowerBookowi 3,5 sekundy, zaś zapisanie – 2,5 sekundy. Portable te same operacje wykonywał w odpowiednio 5,4 i 2,6 sekundy. "PC Week" oceni żywotność akumulatorów komputera na 3 godziny i 47 minut pracy. Byte swój opis zakończył następująco: „Zalecamy stosowanie PowerBooka 100 do przetwarzania tekstów i komunikacji; modele o wyższej wydajności udostępniają użytkownikowi wystarczająco dużo zasobów do tworzenia skomplikowanych raportów, dużych arkuszy kalkulacyjnych i profesjonalnej grafiki.” MacWEEK określił komputer jako „idealny dla pisarzy i innych osób o niekoniecznie dużych zasobach finansowych.”"
Nawet długo po zaprezentowaniu na rynku, PowerBook 100 nadal stanowi obiekt zainteresowania prasy branżowej. Czasopismo PC World w roku 2006 przyznało notebookowi 10 miejsce na liście najlepszych komputerów osobistych wszech czasów, zaś w roku 2005 w rankingu na najlepszy gadżet wszech czasów pisma "Mobile PC" PowerBook 100 zdeklasował takie urządzenia elektroniczne jak Sony Walkman czy Atari 2600. Wielokrotnie nagradzano projekt PowerBooka: otrzymał on m.in. srebrną odznakę "IDSA Silver Design of the Decade Award" w roku 1999, Designer's Design Award czasopisma "Form" w roku 1993, złote odznaczenie "ISDA Gold Industrial Design Excellence Award" za rok 1992, "Appliance Manufacturer Excellence in Design" w tym samym roku oraz wyróżnienie "Industry Forum Design 10 Best" na targach hanowerskich.

</doc>
<doc id="1435986" url="https://pl.wikipedia.org/wiki?curid=1435986" title="Stephan Krüger">
Stephan Krüger

Stephan Krüger (ur. 29 listopada 1988 w Rostocku) – niemiecki wioślarz, mistrz świata, reprezentant Niemiec w wioślarskiej czwórce podwójnej podczas Letnich Igrzysk Olimpijskich 2008 w Pekinie, a także w dwójce podwójnej podczas Letnich Igrzysk Olimpijskich 2012 w Londynie oraz Letnich Igrzyskach Olimpijskich 2016 w Rio de Janeiro.

</doc>
<doc id="1435987" url="https://pl.wikipedia.org/wiki?curid=1435987" title="Alejewicz">
Alejewicz

Alejewicz – polski herb szlachecki, odmiana herbu Jasieńczyk.
Opis herbu.
Opis zgodnie z klasycznymi regułami blazonowania:
W polu błękitnym klucz złoty zębami w dół i lewo. Klejnot: Trzy pióra strusie.
Najwcześniejsze wzmianki.
Z 1591 roku pochodzi wzmianka o Dowlet'-Kiełdy Alejewiczu.
Herbowni.
Alejewicz.

</doc>
<doc id="1435991" url="https://pl.wikipedia.org/wiki?curid=1435991" title="Schronisko na Hali Ornak">
Schronisko na Hali Ornak



</doc>
<doc id="1435992" url="https://pl.wikipedia.org/wiki?curid=1435992" title="Stephan Krueger">
Stephan Krueger



</doc>
<doc id="1435994" url="https://pl.wikipedia.org/wiki?curid=1435994" title="Rene Bertram">
Rene Bertram



</doc>
<doc id="1435998" url="https://pl.wikipedia.org/wiki?curid=1435998" title="Batbajan">
Batbajan

Batbajan – (także Batbaj, Bajan, jest też identyfikowany z Bezmerem), syn Kubrata, chan Wielkiej Bułgarii po śmierci ojca.
Lata panowania Batbajana nie są pewne. Za początek jego rządów najczęściej przyjmuje się datę śmierci Kubrata, czyli rok 660 lub 665. Według "Imiennika chanów protobułgarskich" następca Kubrata miał na imię Bezmer i rządził 3 lata, co oznaczałoby, że Batbajan panował do 663 lub 668 roku. Niektórzy historycy przyjmują jednak za datę śmierci Kubrata rok 641, co znacznie komplikuje ustalenie okresu panowania Batbajana. Nie jest pewne, czy Batbajan rządził samodzielnie, czy wspólnie z młodszymi braćmi, których według "Chronografii" Teofanesa miał czterech. Wkrótce po śmierci ojca ziemie Wielkiej Bułgarii zostały najechane przez Chazarów. Bułgarzy ulegli naporowi Chazarów i spora część z nich wywędrowała w następnych latach pod wodzą braci Batbajana na zachód lub na północ. Batbajan zdecydował się pozostać na ziemiach Wielkiej Bułgarii i przyjąć zwierzchnictwo Chazarów. Późniejsi kronikarze bizantyjscy wspominają o "Bułgarii wewnętrznej" na terenach zamieszkanych przez potomków ludu Batbajana. Jeszcze w X wieku bizantyjskie i ruskie kroniki mówią w tamtym rejonie o czarnych Bułgarach.
Teofanes napisał o Batbajanie w swojej "Chronografii":
"Najstarszy syn o imieniu Batbajan, spełniając prośbę ojca, po dziś dzień pozostał w ziemi swoich przodków,"
"Kiedy oni" (tj. jego bracia) "rozdzielili się na 5 części i stali się nieliczni, to Chazarowie, wielki naród, wyszedłszy z Bersilii, najdalszej krainy Pierwszej Sarmacji, owładnęli całą zapontyjską Bułgarią do samego Pontu i uczynili najstarszego brata, Batbaja, przywódcę Pierwszej Bułgarii, poddanym, do dzisiaj też otrzymują od niego daninę."

</doc>
<doc id="1436001" url="https://pl.wikipedia.org/wiki?curid=1436001" title="Fabien Tilliet">
Fabien Tilliet

Fabien Tilliet (ur. 3 marca 1980 w Annecy) – francuski wioślarz, reprezentant Francji w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1436004" url="https://pl.wikipedia.org/wiki?curid=1436004" title="Alexander Bruce (minister)">
Alexander Bruce (minister)

Alexander Hugh Bruce (ur. 13 stycznia 1849 w Kennet w hrabstwie Clackmannanshire, zm. 6 lipca 1921 w Londynie) – brytyjski polityk, członek Partii Konserwatywnej, minister w rządach lorda Salisbury’ego i Arthura Balfoura.
Życiorys.
Był synem Roberta Bruce’a, konserwatywnego deputowanego z Clackmannan. Wykształcenie odebrał w Eton College oraz w Oriel College na Uniwersytecie Oksfordzkim. Jego ojciec zmarł w 1864 r. Cztery lata później Izba Lordów uznała jego pretenje do parowskiego tytułu lorda Balfour of Burleigh, skonfiskowanego w 1715 r. za udział Roberta Balfoura, 5. lorda, w powstaniu 15. roku. W 1869 r. Alexander otrzymał przywrócony tytuł i jako 6. lord Balfour of Burleigh zasiadł w ławach Izby Lordów.
W 1876 r. poślubił lady Katherine Elizę Gordon (1852–1931), córkę George’a Hamiltona-Gordona, 5. hrabiego Aberdeen, i Mary Baillie, córki George’a Baillie. W tym samym roku został wybrany parem-reprezentantem Szkocji. W 1882 r. został komisarzem ds. edukacji w Szkocji. W 1887 r. został Lordem-in-Waiting. Następnie został parlamentarnym sekretarzem przy Zarządzie Handlu. Urząd ten sprawował do porażki konserwatystów w wyborach 1892 r. W kolejnych latach przewodniczył London Water Supply Commission.
Po powrocie Partii Konserwatywnej do władzy w 1895 r. lord Balfour został ministrem ds. Szkocji. W 1901 r. otrzymał Order Ostu. Zrezygnował w 1903 r. w wyniku sporu wewnątrz koalicji rządzącej na tle polityki gospodarczej. Następnie został gubernatorem Banku Szkocji. W 1908 r. objął funkcję "Lord Warden of the Stannaries" oraz został członkiem Rady Księcia Walii. W 1911 r. otrzymał Krzyż Wielki Orderu św. Michała i św. Jerzego.
Lord Balfour był w latach 1896–1899 rektorem Uniwersytetu Edynburskiego, a 1900 r. został wybrany kanclerzem Uniwersytet St Andrews. Był nim aż do swojej śmierci w 1921 r. Został pochowany w Clackmannan. Tytuł parowski odziedziczył jego syn, George.

</doc>
<doc id="1436008" url="https://pl.wikipedia.org/wiki?curid=1436008" title="Kaustyfikacja">
Kaustyfikacja

Kaustyfikacja – przemysłowa metoda produkcji sody żrącej (NaOH) z sody () oraz potażu żrącego (KOH) z potażu (). Proces polega na reakcji wapna gaszonego z węglanem sodu lub potasu w roztworze wodnym. Z mieszaniny reakcyjnej wytrąca się trudnorozpuszczalny węglan wapnia, a w roztworze pozostaje wodorotlenek sodu (lub potasu):
Kaustyfikacja jest procesem nadal stosowanym, jednak wypierana jest przez metodę elektrolityczną, pozwalającą na uzyskanie czystszych produktów.

</doc>
<doc id="1436009" url="https://pl.wikipedia.org/wiki?curid=1436009" title="Richard Fritz Schaudinn">
Richard Fritz Schaudinn



</doc>
<doc id="1436010" url="https://pl.wikipedia.org/wiki?curid=1436010" title="Lord Balfour of Burleigh">
Lord Balfour of Burleigh

Lordowie Balfour of Burleigh 1. kreacji (parostwo Szkocji)
Dziedziczka tytułu lorda Balfour of Burleigh: Victoria Bruce, Mistress of Burleigh, najstarsza córka 8. lorda

</doc>
<doc id="1436011" url="https://pl.wikipedia.org/wiki?curid=1436011" title="Jean-Christophe Bette">
Jean-Christophe Bette

Jean-Christophe Bette (ur. 3 marca 1977 r. w Saint-Germain-en-Laye) – francuski wioślarz, złoty medalista w wioślarskiej czwórce bez sternika wagi lekkiej podczas Letnich Igrzysk Olimpijskich w Sydney.

</doc>
<doc id="1436012" url="https://pl.wikipedia.org/wiki?curid=1436012" title="Herb Kłobucka">
Herb Kłobucka

Herb Kłobucka – jeden z symboli miasta Kłobuck i gminy Kłobuck w postaci herbu.
Wygląd i symbolika.
Herb przedstawia srebrny kłobuk (hełm, kołpak), na tle błękitnej tarczy herbowej w stylu hiszpańskim.
Jest to herb mówiący nawiązujący do nazwy miasta.
Historia.
Najstarszy znany herb miasta zachował się na odciskach pieczęci pochodzącej z 1552 r. W polu pieczęci znajduje się wizerunek kłobuka w formie kapalinu – podobnego do kapelusza, kopulasto wydętego żelaznego hełmu z szeroką kryzą. W otoku pieczęci umieszczony był napis w języku łacińskim "S(igillum) CIVITATIS CLOBUCIENSIS".
Herb używany do 2010 r. przedstawiał również kłobuk. Nad nim, na tarczy herbowej znajdował się rok pierwszej oficjalnej wzmianki o Kłobucku jako mieście w dokumentach królewskich Kazimierza Wielkiego – 1339. Pod nim nazwa miasta. Wzór herbu został zmieniony ponieważ nie był on zgodny z zasadami heraldyki.

</doc>
<doc id="1436013" url="https://pl.wikipedia.org/wiki?curid=1436013" title="Morderstwo Mary Phagan">
Morderstwo Mary Phagan

Morderstwo Mary Phagan – brutalne morderstwo Mary Phagan, 13-letniej dziewczynki (ur. 1 czerwca 1899), które miało miejsce 26 kwietnia 1913 w Atlancie (USA).
Mary Phagan została zgwałcona i uduszona na terenie Narodowej Fabryki Ołówków, w której pracowała. Głównym oskarżonym został Leo Frank, kierownik fabryki żydowskiego pochodzenia. Na jego niekorzyść przemawiały poszlaki – krzywoprzysięgał. Został mu wytoczony proces, podczas którego został skazany na karę śmierci. Na krótko przed egzekucją, John Marshall Slaton, gubernator stanu Georgia, zmienił mu karę na dożywotnie więzienie. Jednakże tłum porwał Franka z więzienia i dokonał linczu.
Jednym z podejrzanych o dokonanie tej zbrodni był Jim Conley, Afroamerykanin pracujący w tej samej fabryce co Mary Phagan. Po fakcie Conley został oskarżony jako współwinny śmierci Mary. Incydent był jedną z przyczyn odrodzenia się Ku Klux Klanu w Stanach Zjednoczonych. 4 marca 1982 roku Alonzo Mann, który w roku 1913 był gońcem w biurze Franka, przyznał, że podczas procesu zeznał fałszywie, jakoby widział Conleya przenoszącego ciało Mary.
W 1983 roku Rada Stanu Georgia – Georgia Board of Pardons and Paroles, odrzuciła starania o pośmiertne ułaskawienie Leo Franka, tłumacząc, iż fałszywe zeznania Manna nie uniewinniają Franka. Ułaskawienie doszło do skutku w 1986 roku – uznano, że poprzez zlinczowanie Frank stracił prawo do późniejszych apelacji. Rodzina Phagan wciąż twierdzi, że Leo Frank był prawdziwym sprawcą zbrodni, oraz zaprzecza, jakoby Ku Klux Klan wykorzystał sprawę do własnych celów.
Morderstwo Mary Phagan w kulturze.
Morderstwo było kanwą filmu z roku 1937 pt. "They Won't Forget". Mary Phagan Kean, prawnuczka siostry zamordowanej dziewczyny, w 1987 roku napisała książkę o jej śmierci pt. "The Murder of Little Mary Phagan". W 1988 roku sprawę przypomniał miniserial telewizyjny "The Murder of Mary Phagan" (wyróżniony Nagrodą Emmy w tym samym roku), a w 1998 roku musical "Parade".

</doc>
<doc id="1436014" url="https://pl.wikipedia.org/wiki?curid=1436014" title="Travelplanet.pl">
Travelplanet.pl

Travelplanet.pl – biuro podróży prowadzące sprzedaż wycieczek zagranicznych przez bezpośrednie kanały dystrybucji – Internet, call center oraz punkty obsługi klienta.
Historia.
Spółka rozpoczęła swoją działalność w grudniu 2000 roku, przy wsparciu finansowym funduszu inwestycyjnego MCI Management S.A. Założycielami spółki byli Piotr Multan, Tomasz Moroz i Łukasz Bartoszewicz. 
Działalność rozpoczęła od uruchomienia portalu turystycznego w maju 2001 roku. Model biznesowy portalu oparty został na rozwiązaniach europejskich i amerykańskich internetowych biur podróży i dostosowany do specyfiki polskiego rynku turystyki online. W 2003 roku Travelplanet.pl dokonało przejęcia jednej z firm działających na polskim rynku w segmencie sprzedaży biletów lotniczych – Aero.pl. W roku 2003 spółka Travelplanet.pl rozpoczęła sprzedaż biletów lotniczych poprzez Aero.pl, w 2004 roku wprowadziła ofertę turystycznych bonów płatniczych pod marką TravelPass, natomiast od początku roku 2005 do grona portali tematycznych spółki dołączył serwis Hotele24.pl, oferujący usługę rezerwacji hoteli on-line. 12 lipca 2005 spółka zadebiutowała na warszawskiej GPW.
W 2006 Tygodnik Wprost uznał portal za najlepszą stronę biura podróży w Polsce (II Ranking Sklepów Internetowych 2006). Spółka zajęła drugie miejsce w rankingu najbardziej dynamicznych firm w Europie Środkowej – "Technology Fast 50" firmy doradczej Deloitte (2007).
3 czerwca 2009 z funkcji prezesa zrezygnował Tomasz Moroz – jeden z założycieli spółki. Na jego miejsce powołany został Marcin Przybylski. 
W wyniku przymusowego wykupu, przeprowadzonego przez spółkę Rockaway Travel SE w lipcu 2016 roku, akcje spółki zostały wykluczone z obrotu giełdowego z dniem 22 sierpnia 2016 roku.
Grupa Travelplanet.pl.
W skład grupy Travelplanet.pl S.A. wchodzą portale Travelplanet.pl, Aero.pl, Hotele24.pl i Zingtravel.pl.
Aero.pl to portal internetowy prowadzący sprzedaż biletów lotniczych przez bezpośrednie kanały dystrybucji – Internet, call center oraz punkty obsługi klienta. Portal działa nieprzerwanie od 2000 roku. W 2003 roku został przejęty przez Travelplanet.pl.
Serwis Aero.pl specjalizuje się w sprzedaży biletów lotniczych: zarówno linii regularnych, jak i tanich linii lotniczych. Posiada licencję IATA.

</doc>
<doc id="1436015" url="https://pl.wikipedia.org/wiki?curid=1436015" title="Guillaume Raineau">
Guillaume Raineau

Guillaume Raineau (ur. 29 czerwca 1986 r. w Nantes) – francuski wioślarz, reprezentant Francji w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1436016" url="https://pl.wikipedia.org/wiki?curid=1436016" title="Magnus Bahne">
Magnus Bahne

Magnus Bahne (ur. 15 marca 1979 w Kaarinie) – fiński piłkarz występujący na pozycji bramkarza. Zawodnik Interu Turku.
Kariera klubowa.
Bahne zawodową karierę rozpoczynał w 1998 w Interze Turku z Ykkönen. W debiutanckim sezonie 1998 rozegrał tam 4 ligowe spotkania. W tym samym sezonie awansował z zespołem do Veikkauslligi. Od następnego sezonu stał się podstawowym graczem Interu. W 2004 zajął z nim 4. miejsce w lidze. Przez 8 lat w Interze rozegrał 201 ligowych spotkań.
W 2007 Bahne odszedł do szwedzkiego Halmstadu. W Allsvenskan zadebiutował 9 kwietnia 2007 w wygranym 2:1 pojedynku z Helsinborgiem. W 2007 zajął również z klubem 7. miejsce w Allsvenskan, które było jego najwyższym wywalczonym z Halmstadem. W 2010 odszedł do Assyriska FF z Superettan. Spędził tam rok.
W 2011 Bahne ponownie został graczem Interu Turku.
Kariera reprezentacyjna.
W reprezentacji Finlandii Bahne zadebiutował w 2007.

</doc>
<doc id="1436017" url="https://pl.wikipedia.org/wiki?curid=1436017" title="Adam Walsh">
Adam Walsh

Adam John Walsh (ur. 14 listopada 1974, zm. 27 lipca 1981) – amerykański chłopiec, który został porwany 27 lipca 1981 z domu towarowego Sears w Hollywood (Floryda), a następnie znaleziony martwy.
Wiadomość o śmierci Adama rozniosła się po całym świecie, a ojciec Adama, John Walsh, później został adwokatem ofiar przestępstw z użyciem przemocy oraz gospodarzem telewizyjnego programu "America's Most Wanted". Seryjny morderca Ottis Toole przyznał się do zabójstwa chłopca, lecz nigdy nie został za to skazany.
Porwanie.
27 lipca 1981 podczas zakupów w domu towarowym Sears w Hollywood (Floryda) matka Adama, Revé, pozwoliła mu przyglądać się jak kilku starszych chłopców gra w gry video, a sama weszła do sklepu obok po lampę. Gdy Revé wróciła, Adama tam nie było. Istnieją podejrzenia, iż pracownica ochrony wyrzuciła chłopców ze sklepu za kłótnie przy grze video i możliwe, że Adam wyszedł razem z nimi. Policja uznała, że Adam spoufalił się ze starszymi dziećmi, które sprawiały kłopoty i zostały wyproszone ze sklepu.
10 sierpnia 1981 roku w kanale wodnym w Vero Beach na Florydzie znaleziono odciętą głowę Adama, resztki jego szczątków nigdy nie zostały znalezione.
Podejrzani.
Nikt nie został skazany za zabójstwo Adama Walsha, chociaż Ottis Toole przyznał się do winy, ale później odwołał zeznania. Toole, domniemany powiernik seryjnego mordercy Henry'ego Lee Lucasa, nie został oskarżony w sprawie Walsha, mimo że jego opis popełnienia zbrodni był pozornie prawidłowy. Policja podejrzewała go o morderstwo Walsha, ale zaginął ważny dowód w sprawie. We wrześniu 1996 roku Toole zmarł w więzieniu na marskość wątroby podczas odbywania kary dożywotniego więzienia za inne zbrodnie. Później jego siostrzenica powiedziała Johnowi Walshowi, że jej wuj na łożu śmierci przyznał się do zabójstwa Adama. Jednakże zeznanie Toole'a odbierane jest sceptycznie jako że on i Henry Lee Lucas przyznali się do ponad 200 różnych zabójstw, a później dowiedziono, że wielu z nich nie popełnili.
Jeffrey Dahmer, aresztowany w Wisconsin w 1991 po zabójstwie kilkunastu mężczyzn i chłopców, również był podejrzany w sprawie morderstwa Walsha. Dahmer mieszkał w Miami Beach w czasie morderstwa Adama, a dwóch świadków widziało go w Searsie w dniu porwania. Dahmer mordował młodych mężczyzn i chłopców, ucinając im głowy. John Walsh powiedział, że nie widzi dowodów łączących porwanie jego syna z uśmierceniem Dahmera, gdyż wciąż wierzy, że Adam został zamordowany przez Ottisa Toole'a.
Następstwa.
Porwanie i morderstwo skłoniło ojca Adama do podjęcia zawodu adwokata oraz zachęciło do stworzenia Narodowego Centrum Pomocy Zaginionym i Wykorzystywanym Dzieciom (z ang. "National Center for Missing and Exploited Children", "NCMEC"). John Walsh został zaproszony do prowadzenia programu telewizyjnego "America's Most Wanted".
Program pomocy dzieciom zagubionym w centrach handlowych o nazwie Code Adam został tak nazwany dla uczczenia pamięci Adama Walsha.
25 lipca 2006 Kongres Stanów Zjednoczonych zatwierdził ustawę imienia Adama Walsha o ochronie i bezpieczeństwie dzieci (z ang. "Adam Walsh Child Protection and Safety Act"), którą prezydent George W. Bush parafował 27 lipca 2006. Ceremonia podpisania odbyła się w South Lawn na terenie Białego Domu.
Filmy.
Zaginięcie Adama i walka jego rodziny zostały uwiecznione w 1983 roku w filmie telewizyjnym "Adam", w którym rodziców Adama zagrali Daniel Travanti i JoBeth Williams. W 1986 roku powstał sequel "Adam: His Song Continues".

</doc>
<doc id="1436018" url="https://pl.wikipedia.org/wiki?curid=1436018" title="Obelisk Teodozjusza">
Obelisk Teodozjusza

Obelisk Egipski (tr "Dikilitaş"), zwany również Obeliskiem Teodozjusza. Przewieziony ze Świątyni Boga Amona w Karnaku w Egipcie i ustawiony na Hipodromie Konstantynopola przez cesarza Bizancjum Teodozjusza I w 390 roku.
Jest to najstarsze dzieło sztuki w Stambule. Datuje się je na XV w. p.n.e.
Faraon Totmes III kazał go wybudować na pamiątkę swojego zwycięstwa w Mezopotamii. Wykonany jest z różowego granitu asuańskiego i waży około 300 ton. Początkowo miał 32,5 m długości, lecz podczas transportu odpadło około 40% i obecnie ma on wysokość 20 m. Na bokach pismem hieroglificznym opisano bohaterskie czyny faraona Totmesa III. Na szczycie przedstawiono faraona wraz z bogiem Amonem. Ponieważ dolna część obelisku jest nierówna, ustawiono go na podstawach z brązu. 
Pod obeliskiem znajduje się cokół z 389. Dookoła wyrzeźbiono w marmurze sceny z życia na Hipodromie: lożę cesarską, stawianie obelisku, dziewczęta tańczące przed turniejami, przedstawienia, wyścigi konne, cesarza przyjmującego daniny.
Od strony Pałacu Ibrahima Paszy i Błękitnego Meczetu na cokole umieszczono łacińskie i starogreckie napisy.

</doc>
<doc id="1436021" url="https://pl.wikipedia.org/wiki?curid=1436021" title="Kościół Bożego Ciała w Siedlcach">
Kościół Bożego Ciała w Siedlcach

 
Kościół pw. Bożego Ciała w Siedlcach - kościół murowany w stylu współczesnym, w Siedlcach przy ulicy Monte Cassino 36. Kościół został wybudowany w latach 1991-1998, staraniem ks. Stanisława Wojteczuka, natomiast konsekrowany 29 listopada 1998 roku przez ks. bp. Jana Wiktora Nowaka.
Zobacz też.
Parafia Bożego Ciała

</doc>
<doc id="1436022" url="https://pl.wikipedia.org/wiki?curid=1436022" title="David M. Lang">
David M. Lang



</doc>
<doc id="1436026" url="https://pl.wikipedia.org/wiki?curid=1436026" title="Franck Solforosi">
Franck Solforosi

Franck Solforosi (ur. 10 września 1984 w Lyonie) – francuski wioślarz, reprezentant Francji w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1436027" url="https://pl.wikipedia.org/wiki?curid=1436027" title="R. J. Reynolds Tobacco Company">
R. J. Reynolds Tobacco Company

R. J. Reynolds Tobacco Company (RJR) – drugie pod względem wielkości przedsiębiorstwo tytoniowe w Stanach Zjednoczonych (za Altria Group). Siedziba firmy mieści się w Winston-Salem, w Karolinie Północnej. Przedsiębiorstwo zostało założone przez R. J. Reynoldsa w 1874 roku.

</doc>
<doc id="1436028" url="https://pl.wikipedia.org/wiki?curid=1436028" title="R. J. Reynolds">
R. J. Reynolds



</doc>
<doc id="1436029" url="https://pl.wikipedia.org/wiki?curid=1436029" title="Kościół Miłosierdzia Bożego w Siedlcach">
Kościół Miłosierdzia Bożego w Siedlcach

Kościół pw. Miłosierdzia Bożego w Siedlcach – kościół murowany w stylu współczesnym, w Siedlcach przy ulicy Świętej Faustyny Kowalskiej 45.
Wybudowany w latach 1982-1986, staraniem ks. prałata Mieczysława Łuszczyńskiego. Konsekrowany 29 października 2000 roku przez ks. bp. Jana Wiktora Nowaka.
18 maja 2010 roku został odsłonięty pomnik Jana Pawła II.
Zobacz też.
Parafia Miłosierdzia Bożego w Siedlcach

</doc>
<doc id="1436030" url="https://pl.wikipedia.org/wiki?curid=1436030" title="R.J. Reynolds">
R.J. Reynolds



</doc>
<doc id="1436031" url="https://pl.wikipedia.org/wiki?curid=1436031" title="R.J. Reynolds Tobacco Company">
R.J. Reynolds Tobacco Company



</doc>
<doc id="1436033" url="https://pl.wikipedia.org/wiki?curid=1436033" title="James Clarke">
James Clarke

James Clarke (ur. 31 grudnia 1984 r. w Londynie) – brytyjski wioślarz, reprezentant Wielkiej Brytanii w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1436034" url="https://pl.wikipedia.org/wiki?curid=1436034" title="Samuel Lejbowicz Molewer">
Samuel Lejbowicz Molewer



</doc>
<doc id="1436036" url="https://pl.wikipedia.org/wiki?curid=1436036" title="Assar Lindbeck">
Assar Lindbeck

Carl Assar Eugén Lindbeck (ur. 26 stycznia 1930, zm. 28 sierpnia 2020) – szwedzki profesor ekonomii i artysta. Był aktywnym ekonomistą i profesorem w Instytucie Międzynarodowych Studiów Gospodarczych (Institute for International Economic Studies) na uniwersytecie w Sztokholmie oraz w Research Institute of Industrial Economics (IFN). Prowadził badania na temat bezrobocia, pomocy socjalnej oraz zreformowanej chińskiej gospodarki.
Lindbeck ma w dorobku kilka niewielkich wystaw swoich prac w Sztokholmie. Jego obrazy są zwykle introspektywne.
"Piękny umysł", biografia Johna Nasha Jr., przedstawia Assara Lindbecka jako głównego orędownika i sprawcę przyznania Johnowi Nashowi Jr. Nagrody Banku Szwecji im. Alfreda Nobla w dziedzinie ekonomii w 1994 roku.

</doc>
<doc id="1436037" url="https://pl.wikipedia.org/wiki?curid=1436037" title="Paul Mattick">
Paul Mattick

Paul Mattick (ur. 25 kwietnia 1978 r. w Bath) – brytyjski wioślarz, reprezentant Wielkiej Brytanii w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1436038" url="https://pl.wikipedia.org/wiki?curid=1436038" title="Matthew Brettingham">
Matthew Brettingham

Matthew Brettingham (ur. w 1699 w Norwich - zm. 19 sierpnia 1769) - brytyjski osiemnastowieczny architekt. 
Życiorys.
Najbardziej znany jest z projektu posiadłości Kedleston Hall w Derbyshire. Do innych jego znanych dzieł należą Gunton Hall i Holkham Hall. Urodził się jako drugi syn Launcelota Brettinghama (1664 – 1727), murarza z Norwich. Budował w stylu palladiańskim, choć pod koniec jego kariery modny stał się klasycyzm.

</doc>
<doc id="1436039" url="https://pl.wikipedia.org/wiki?curid=1436039" title="Rękawica (odzież)">
Rękawica (odzież)



</doc>
<doc id="1436040" url="https://pl.wikipedia.org/wiki?curid=1436040" title="James Linnsay-Finn">
James Linnsay-Finn

James Linnsay-Finn (ur. 29 września 1975 r. w Dublinie) – brytyjski wioślarz, reprezentant Wielkiej Brytanii w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1436042" url="https://pl.wikipedia.org/wiki?curid=1436042" title="Kościół św. Małgorzaty w Graboszewie">
Kościół św. Małgorzaty w Graboszewie

Kościół pod wezwaniem św. Małgorzaty – drewniany, katolicki kościół parafialny zlokalizowany w Graboszewie (województwo wielkopolskie, powiat słupecki).
Historia.
Parafię założono we wsi w 1337, ale świątynia z tego czasu nie dochowała się do czasów obecnych. Obecny obiekt został wzniesiony w drugiej połowie XVI wieku (1520) z fundacji Wilibrordusa Młodziejewskiego, właściciela pobliskich Młodziejewic. Został rozbudowany w XVII wieku i powiększony przez przedłużenie nawy w XVIII wieku (1759–1766). Od północy do nawy przylega kaplica św. Izydora Oracza, ufundowana przez Krzysztofa Marczewskiego około 1649, a być może w 1678.
Nieznana jest data konsekracji świątyni.
Wyposażenie.
Ołtarz główny z rokokowym obrazem św. Małgorzaty pochodzi z początku XVII wieku (wczesny barok). Trzy ołtarze boczne i ambonę (barok) także stworzono w XVII wieku. Innymi wartościowymi artystycznie elementami wyposażenia kościoła są: chrzcielnica (kamień, 1522), dzwon (gotyk, 1415), ława kolatorska na dwie osoby (malowane motywy roślinne, renesansowe: herb rodziny Młodziejowskich – Koral, a także herby Zaręba, Poraj i Pomian). Nad kaplicą św. Rocha umieszczono epitafium Młodziejowskich z krucyfiksem i klęczącymi członkami rodu (renesans, 1584). W 2021 odkryto na ścianie prezbiterium, za ołtarzem głównym, gotyckie polichromie z przełomu XIV/XV wieku.
Otoczenie.
Przy kościele znajdują się liczne nagrobki, w tym mogiła Bohdana Hulewicza (1888–1968), literata i powstańca wielkopolskiego.

</doc>
<doc id="1436046" url="https://pl.wikipedia.org/wiki?curid=1436046" title="Richard Chambers">
Richard Chambers

Richard Chambers (ur. 10 czerwca 1985 w Belfaście) – brytyjski wioślarz, wicemistrz olimpijski, dwukrotny mistrz świata.

</doc>
<doc id="1436047" url="https://pl.wikipedia.org/wiki?curid=1436047" title="Moulinex">
Moulinex

Moulinex – francuska marka małego sprzętu AGD, należąca do spółki Groupe SEB, dawniej samodzielne przedsiębiorstwo.
Firma założona została w 1932 roku w Bagnolet pod nazwą Société Moulin-Légumes przez Jeana Manteleta, wynalazcę ręcznego młynka do przecierania warzyw (fr. "moulin à légumes"). W 1937 roku przedsiębiorstwo otworzyło nową fabrykę w Alençon. W 1957 roku, wkrótce po podjęciu produkcji automatycznych młynków do kawy, nazwa spółki zmieniona została na Moulinex.
Od 1969 roku spółka notowana była na paryskiej giełdzie papierów wartościowych. W 2001 roku spółka Moulinex ogłosiła bankructwo i w tym samym roku została nabyta przez Groupe SEB, która pozostaje właścicielem marki Moulinex.

</doc>
<doc id="1436048" url="https://pl.wikipedia.org/wiki?curid=1436048" title="Kotrag">
Kotrag

Kotrag – chan bułgarski, syn Kubrata.
Po śmierci ojca, która nastąpiła około 640 lub 660 roku, najprawdopodobniej przez krótki czas uznawał zwierzchnią władzę swego najstarszego brata Batbajana. Wedle "Imiennika chanów protobułgarskich" rządy następcy Kubrata trwały 3 lata. W tym czasie ziemie zamieszkanej przez Bułgarów Wielkiej Bułgarii najechali Chazarowie, kładąc kres potędze Bułgarów nad Morzem Czarnym. Kortag, którego imię może pochodzić od nazwy zachodnich plemion bułgarskich Kutigurów, opuścił na czele Kutigurów ziemie Wielkiej Bułgarii i powędrował w górę Donu. Ostatecznie lud Kortaga przeszedł na islam i w następnych wiekach utworzył w dorzeczu Wołgi i Kamy sieć kolonii handlowych skupionych wokół potężnego ośrodka handlowego u ujścia Kamy do Wołgi nazwanego Bułgar Wielki. Rozkwit tego państwa nastąpił w X wieku, w historiografii znane jest jako Bułgaria Kamska.

</doc>
<doc id="1436051" url="https://pl.wikipedia.org/wiki?curid=1436051" title="Karel Neffe">
Karel Neffe

Karel Neffe (ur. 21 lutego 1985 r. w Pradze) – czeski wioślarz, reprezentant Czech w czwórce bez sternika podczas Letnich Igrzysk Olimpijskich 2008 w Pekinie.

</doc>
<doc id="1436052" url="https://pl.wikipedia.org/wiki?curid=1436052" title="Kościół Ducha Świętego w Siedlcach">
Kościół Ducha Świętego w Siedlcach

Kościół pw. Ducha Świętego w Siedlcach – rzymskokatolicki kościół położony w Siedlcach przy ulicy Brzeskiej 37.
Kościół murowany w stylu współczesnym, wybudowany w latach 1995-1999 staraniem ks. prałata Stefana Kornasa.Konsekrowany w roku 1999 przez ks. bp. Jana Wiktora Nowaka.
Zobacz też.
Parafia Ducha Świętego

</doc>
<doc id="1436053" url="https://pl.wikipedia.org/wiki?curid=1436053" title="Kolumna Wężowa">
Kolumna Wężowa

Kolumna Wężowa (stgr. "Τρικάρηνος Ὄφις", tur. "Yılanlı Sütun") – kolumna na Hipodromie w Stambule, odlana w 479 p.n.e. i przywieziona przez Konstantyna Wielkiego ze świątyni Apollina w Delfach w 324 n.e. 
Monument symbolizował zwycięstwo greckich polis nad Persami w bitwie pod Platejami. Początkowo miał postać trzech węży splecionych ze sobą, unoszących na głowach złotą urnę (wazę) o średnicy 2 metrów. Urna zaginęła jeszcze przed przeniesieniem kolumny do Konstantynopola, natomiast w czasach Imperium Osmańskiego, w XVII wieku zniszczono głowy węży. Jedna z nich znajduje się w Muzeum Archeologicznym w Stambule, druga w Muzeum Brytyjskim w Londynie. 
Kolumna miała wysokość 8 metrów, obecnie mierzy 5 metrów. W czasach bizantyjskich wykorzystywano ją jako fontannę. Brązowy trzon kolumny składa się z 29 zwojów.
Monument wspominany przez Herodota, Tukidydesa, Demostenesa, Diodoria Sycylijskiego, Pauzaniasza, Korneliusza Neposa oraz Plutarcha.

</doc>
<doc id="1436054" url="https://pl.wikipedia.org/wiki?curid=1436054" title="Milan Bruncvík">
Milan Bruncvík

Milan Bruncvík (ur. 21 czerwca 1984 w Litomierzycach) – czeski wioślarz, reprezentant Czech w czwórce bez sternika podczas Letnich Igrzysk Olimpijskich 2008 w Pekinie.

</doc>
<doc id="1436055" url="https://pl.wikipedia.org/wiki?curid=1436055" title="Michal Horváth">
Michal Horváth

Michal Horváth (ur. 30 czerwca 1987 w Pradze) – czeski wioślarz, reprezentant Czech w czwórce bez sternika podczas Letnich Igrzysk Olimpijskich 2008 w Pekinie.

</doc>
<doc id="1436058" url="https://pl.wikipedia.org/wiki?curid=1436058" title="Maurizio Merli">
Maurizio Merli

Maurizio Merli (ur. 8 lutego 1940 w Rzymie, zm. 10 marca 1989 roku w Rzymie) – włoski aktor filmowy, szczególnie znany ze swoich ról twardych detektywów w kilkunastu modnych w latach 70. filmach policyjnych.
Życiorys.
Debiutował na kinowym ekranie niewielką rolą w dramacie historycznym Luchino Viscontiego "Lampart" ("Il Gattopardo", 1963) u boku Burta Lancastera, Alaina Delona i Claudii Cardinale. Rok później wystąpił na scenie w sztuce "Triumf" ("I trionfi", 1964) oraz pojawił się na małym ekranie w telefilmie "Wielkie kameleony" ("I grandi camaleonti", 1964). Następnie powrócił do teatru w przedstawieniu Ludovico Ariosto "Orland szalony" ("Orlando furioso", 1968). Swój sceniczny potencjał objawił w pełni w miniserialu "Młody Garibaldi" ("Il giovane Garibaldi", 1974) jako Giuseppe Garibaldi.
Jego pierwszą główną rolą była postać Burta Halloway, przyjaciela zamordowanego w śniegu przez dwóch przestępców, który troszczy się o swego syna i jego psa owczarka alzackiego w dreszczowcu kryminalnym "Biały Kieł na ratunek" ("Zanna bianca alla riscossa", 1974). Merli został wybrany do tej roli ze względu na swoje podobieństwo do bardzo popularnego kultowego aktora Franco Nero, który zagrał główną rolę w dwóch pierwszych częściach filmu ("Biały Kieł" ("Zanna Bianca", 1973) i "Powrót Białego Kła" ("Il Ritorno di Zanna Bianca", 1974). Przełomem w jego karierze była kreacja komisarza Betti'ego w filmie sensacyjnym "Brutalny Rzym" ("Roma violenta", 1975), który stał się ogromnym hitem i utorowała drogę do ról twardych detektywów w produkcjach takich jak "Strach na ulicach" ("Paura in città", 1976), "Rzym zbrojny po zęby" ("Roma a mano armata", 1976), "Brutalny Neapol" ("Napoli violenta", 1976) czy "Jak specjalny glina w akcji" ("Italia a mano armata", 1976). Jednak filmy te przyciągnęły szorstkie słowa krytyków.
Karierę kontynuował w filmie kryminalnym "Zawodnik autostrady" ("Poliziotto sprint", 1977), melancholijnym dreszczowcu "Rebeliant" ("Poliziotto, solitudine e rabbia", 1980) oraz dramacie biograficznym "Kapłan miłości" ("Priest of Love", 1981) u boku Iana McKellena, Avy Gardner i Johna Gielguda.
Zmarł w 1989 po tenisowym meczu, w wieku 49. lat, na zawał mięśnia sercowego.

</doc>
<doc id="1436059" url="https://pl.wikipedia.org/wiki?curid=1436059" title="Jan Gruber">
Jan Gruber

Jan Gruber (ur. 15 marca 1984 r. w Pardze) – czeski wioślarz, reprezentant Czech w czwórce bez sternika podczas Letnich Igrzysk Olimpijskich 2008 w Pekinie.

</doc>
<doc id="1436061" url="https://pl.wikipedia.org/wiki?curid=1436061" title="Kot azjatycki krótkowłosy">
Kot azjatycki krótkowłosy

Kot azjatycki krótkowłosy – odmiana wchodząca w skład tak zwanej grupy azjatyckiej ("ang. Asian Group") obejmującej koty typu burmańskiego, ale o różnym umaszczeniu i typie sylwetki. W grupie tej znajdują się także takie rasy jak burmilla i bombajska. Koty azjatyckie krótkowłose wywodzą się z Wielkiej Brytanii. Amerykańskie federacje hodowców mają swoje koty "azjatyckie" i stosują dla nich odrębne wzorce.

</doc>
<doc id="1436063" url="https://pl.wikipedia.org/wiki?curid=1436063" title="Kyuss/Queens of the Stone Age">
Kyuss/Queens of the Stone Age

Kyuss/Queens of the Stone Age – "split EP" wydana w grudniu 1997 roku. Pierwsze trzy utwory na płycie zostały nagrane przez Kyuss, kolejne trzy przez Queens of the Stone Age. Na płycie znalazł się cover utworu Black Sabbath "Into the Void" z albumu "Master of Reality". "If Only Everything" to wczesna wersja utworu "If Only", który pojawił się na debiutanckim albumie Queens of the Stone Age. "Born to Hula" w nagranej na nowo wersji został umieszczony jako b-side na singlu "Lost Art of Keeping a Secret" i później na kompilacji "Stone Age Complications EP"; w wersji ze split EP w chórkach śpiewa John Garcia. "Spiders and Vinegaroons" został użyty jako podkład w menu wydawnictwa DVD/CD, "Over the Years and Through the Woods". "Fatso Forgotso" i "Fatso Forgotso Phase II (Flip the Phase)" dostępne są na albumie Kyuss "Muchas Gracias: The Best of Kyuss".

</doc>
<doc id="1436064" url="https://pl.wikipedia.org/wiki?curid=1436064" title="Anna Pobóg-Lenartowicz">
Anna Pobóg-Lenartowicz

Anna Pobóg-Lenartowicz (ur. 1959 r. w Czarnowąsach) - polska historyk specjalizująca się w archiwistyce, historii Śląska, historii średniowieczna Polski; nauczyciel akademicki, związana z Uniwersytetem Opolskim.
Życiorys.
Urodziła się w 1959 roku w Czarnowąsach, jednak wychowała się w Opolu, z którym związała swoją przyszłość. Ukończyła tu szkołę podstawową, a następnie kontynuowała naukę w III Liceum Ogólnokształcącym, które ukończyła w 1978 roku. Po pomyślnie zdanym egzaminie dojrzałości podjęła studia historyczne na Instytucie Historycznym Uniwersytetu Wrocławskiego, które zakończyła w 1982 roku. Po uzyskaniu tytułu magistra powróciła do rodzinnego Opola, gdzie pracowała jako nauczycielka historii i języka łacińskiego w macierzystym III Liceum Ogólnokształcącym. W 1992 roku uzyskała stopień naukowy doktora nauk humanistycznych w zakresie historii o specjalności archiwalnej na podstawie pracy pt. "Uposażenie i działalność gospodarcza klasztoru NMP na Piasku we Wrocławiu do początku XVI wieku", napisanej pod kierunkiem prof. Wacława Korty. W tym samym czasie rozpoczęła współpracę z Wyższą Szkołą Pedagogiczną im. Powstańców Śląskich w Opolu (od 1994 roku Uniwersytet Opolski) jako nauczyciel akademicki. W 1999 roku otrzymała stopień naukowy doktora habilitowanego nauk humanistycznych w zakresie historii o specjalności historia średniowiecza Polski na podstawie pracy pt.: "Kanonicy regularni na Śląsku". Ponadto jest kierownikiem Katedry Historii Średniowiecznej UO.
W 2006 roku objęła funkcję dyrektora Instytutu Historii na Wydziale Historyczno-Pedagogicznym UO po śmierci prof. Leszka Kuberskiego, którą pełniła do 2012 roku. Tytuł profesora nauk humanistycznych uzyskała w kwietniu 2008 roku.
Wiceprezes Polskiego Towarzystwa Historycznego.

</doc>
<doc id="1436065" url="https://pl.wikipedia.org/wiki?curid=1436065" title="Cacops">
Cacops

Cacops – rodzaj wymarłego płaza żyjącego we wczesnym permie w dzisiejszym Teksasie. 
Opis.
Mierzył około 40 cm długości, posiadał ciężko zbudowaną czaszkę. Jej budowa wskazuje, że posiadał olbrzymią błonę bębenkową. Posiadał ciało krótkie, na plecach podwójny rząd płytek. Kończyny miał silne (co przemawia za lądowym trybem życia), ogon – krótki.
Behawior.
Edwin Colbert sugeruje, że mogło to być zwierzę nocne, przypominające dzisiejsze żaby.

</doc>
<doc id="1436066" url="https://pl.wikipedia.org/wiki?curid=1436066" title="Temnospondyli">
Temnospondyli



</doc>
<doc id="1436067" url="https://pl.wikipedia.org/wiki?curid=1436067" title="Gregor Hauffe">
Gregor Hauffe

Gregor Hauffe (ur. 20 maja 1982 r. w Magdeburgu) – niemiecki wioślarz, reprezentant Niemiec w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1436068" url="https://pl.wikipedia.org/wiki?curid=1436068" title="Kot azjatycki półdługowłosy">
Kot azjatycki półdługowłosy

Kot azjatycki półdługowłosy – rasa kota.
Kot azjatycki półdługowłosy jest w zasadzie podobny do swego krótkowłosego kuzyna kota azjatyckiego krótkowłosego, ale posiada wyraźnie dłuższą okrywę włosową. Jest jedną z odmian wchodzących w skład tak zwanej grupy azjatyckiej ("ang. Asian Group") obejmującej koty typu burmańskiego, ale o różnym umaszczeniu i typie sylwetki. W grupie tej znajdują się także takie rasy jak burmilla i bombajska.
Te półdługowłose koty zwane są również "Tiffanie", co może wprowadzać w błąd, gdyż w Ameryce istnieje zupełnie odmienna rasa o podobnej nazwie - Tiffany. Kot azjatycki półdługowłosy wywodzi się z Wielkiej Brytanii i nie jest uznawany w USA.

</doc>
<doc id="1436069" url="https://pl.wikipedia.org/wiki?curid=1436069" title="Kościół św. Maksymiliana w Siedlcach">
Kościół św. Maksymiliana w Siedlcach

Kościół pw. św. Maksymiliana – kościół murowany w stylu współczesnym, w Siedlcach przy ulicy Kazimierzowskiej 128. Kościołem opiekują się ojcowie franciszkanie.
Wybudowany w latach 1991-1995, staraniem oo. franciszkanów. Konsekrowany w 1995 roku przez ks. bp. Jana Mazura.

</doc>
<doc id="1436071" url="https://pl.wikipedia.org/wiki?curid=1436071" title="Wład VI Topielec">
Wład VI Topielec

Wład VI Topielec, rum. "Vlad al VI-lea Înecatul", (zm. 1532) – hospodar wołoski od 1530 do września 1532 z dynastii Basarabów.
Wład VI był synem hospodara wołoskiego Włada V Młodego ("Vladuţa"), ściętego w 1512 roku. Objęcie tronu zawdzięcza opozycji bojarskiej wobec rządów hospodara Mojżesza ("Moise Vodă") i sprzymierzonego z nim rodu Craioveşti, która zwróciła się o pomoc do Turków. Wraz z pozostawionym do dyspozycji przez sułtana Sulejmana Wspaniałego wojskiem Wład VI wkroczył do Wołoszczyzny wiosną 1530 roku, pokonując ostatecznie dotychczasowego hospodara w bitwie pod Viişoara 29 sierpnia 1530. Dwuletni okres rządów Włada VI nie zaznaczył się niczym szczególnym i stał głównie pod znakiem spisków mających na celu odsunięcie go od władzy, inspirowanych przede wszystkim przez wrogi wobec niego ród Craiovești i jego zwolenników. Z tej przyczyny Wład VI dokonał konfiskaty szeregu włości tej rodziny, w tym jej rodowej siedziby – miasta Krajowa (rum. Craiova).
Przydomek hospodara wynika stąd, że we wrześniu 1532 roku Wład VI utonął wraz ze swoim koniem w rzece Dâmboviṭa, podczas przejażdżki we wsi Popeşti (na południe od Bukaresztu). Współczesne temu wydarzeniu źródła siedmiogrodzkie utrzymują, że przyczyną wypadku był fakt, że hospodar wybrał się na przejażdżkę po długotrwałej biesiadzie. Pochowany został przez swoją matkę w monasterze Dealu.

</doc>
<doc id="1436072" url="https://pl.wikipedia.org/wiki?curid=1436072" title="Peltobatrachus">
Peltobatrachus

Peltobatrachus – rodzaj wymarłego płaza z rzędu Temnospondyli. Żył w późnym permie na terenach obecnej Tanzanii. Osiągał długość 70 cm.
Był to płaz lądowy, do wody powracał tylko w celach rozrodczych (złożenie jaj). 
Dla ochrony przed drapieżnikami, takimi, jak duże terapsydy gorgonopsy (w permie panowały już gady), "Peltobatrachus" rozwinął płytkowate pokrycie ciała przypominające to spotykane u pancerników. Okrywało ono jego ciało i ogon. Składało się z szerokich płytek na ramionach i biodrach oraz cieńszych na reszcie ciała. Nie dysponował zębami. Naukowcy sądzą, że spożywał owady, pierścienice, ślimaki, co stanowi też pożywienie pancerników. Jest to przykład konwergencji.

</doc>
<doc id="1436074" url="https://pl.wikipedia.org/wiki?curid=1436074" title="Urs Käufer">
Urs Käufer

Urs Käufer (ur. 17 listopada 1984 r. w Neu-Ulm) – niemiecki wioślarz, reprezentant Niemiec w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1436075" url="https://pl.wikipedia.org/wiki?curid=1436075" title="Dissorophidae">
Dissorophidae

Dissorophidae – rodzina wymarłych płazów z rzędu Temnospondyli. Żyły one w późnym pensylwanie i wczesnym permie na lądach dziś znanych jako Europa i Ameryka Północna. Mimo że zalicza się je do płazów, dobrze przystosowały się do środowiska lądowego, wykształcając dobrze rozwinięte kończyny, solidne kręgi, a także rząd płyt na grzbiecie chroniący zwierzę i wzmacniający kręgosłup.
Dobrze znany rodzaj stanowi "Cacops", przysadziste solidnie zbudowane zwierzę z wczesnego permu (artinsk) z Teksasu. Miał on względnie dużą głowę i wspomniany już rząd płyt na grzbiecie. Bardzo podobny, ale nieco większy i bardziej wyspecjalizowany był "Platyhystrix", którego skamieniałości znaleziono w Utah, Kolorado i Nowym Meksyku. Nosił on na grzbiecie żagiel z płyt.
Nie wszystkie zwierzęta z tej grupy były przysadzistymi dużogłowymi stworzeniami. "Fayella" z późnego artinska z Oklahomy posiadała lekką budowę i długie łapy. To raczej prędkość, a nie ochronne płyty chroniły ją przed drapieżnikami.
Wiele spokrewnionych form wydaje się być bardziej wodnymi, pochodzą z późnego permu (dzisiejsza Rosja), a nawet wczesnego triasu z Gondwany.
Zasugerowano, że stworzenia te mogły być blisko spokrewnione z przodkami dzisiejszych żab, za formy pośrednie uchodzą takie zwierzęta, jak "Doleserpeton".

</doc>
<doc id="1436076" url="https://pl.wikipedia.org/wiki?curid=1436076" title="Garncarz rdzawy">
Garncarz rdzawy

Garncarz rdzawy ("Furnarius rufus") – gatunek ptaka z rodziny garncarzowatych (Furnariidae). Zamieszkuje Amerykę Południową.
Charakterystyka.
Morfologia.
Wygląd zewnętrzny: Obie płci ubarwione podobnie. Brązowy grzbiet, głowa i skrzydła. Spód ciała beżowy. Oczy i nogi czarne. Dziób ciemny.
Rozmiary:
Długość ciała – 16–23 cm
Masa ciała: 31–65 g.
Głos.
Jasny, dźwięczny śpiew.
Występowanie.
Środowisko.
Zamieszkuje pastwiska, obszary uprawne i inne otwarte siedliska z gołą glebą, zarośla wtórne itp. Spotykany także w pobliżu ludzkich siedzib, a nawet w miastach (w parkach i ogrodach). Często spaceruje po trawnikach miejskich. Często występuje w pobliżu wód, takich jak rzeki, jeziora czy stawy.
Zasięg występowania.
Zamieszkuje Brazylię, Boliwię, Paragwaj, Urugwaj oraz Argentynę.
Pożywienie.
Żyjące na ziemi owady i ich larwy, różne pająki i robaki.
Wydziobuje pożywienie z ziemi.
Tryb życia i zachowanie.
Aktywny jest w dzień. Większość czasu spędza na ziemi, poszukując i zbierając pożywienie lub wysiadując na drzewach, a jego melodyjny głos niesie się po okolicy. W nocy odpoczywa i śpi ukryty w gałęziach drzew. Woli chodzić niż latać i dlatego biega po ziemi, często zatrzymując się z wysoko uniesioną nogą.
Rozród.
Okres godowy.
Środowisko: Dogodne miejsce na drzewie lub płocie.
Gniazdo: Ptaki rozpoczynają budowę głębokiej miski z gliny, którą umacniają oraz usztywniają źdźbłami traw i innymi włóknami roślinnymi. Kiedy ta część gniazda jest gotowa i wyschnie na słońcu, ptaki zaczynają budować ścianki, dopóki nie zamkną całego sklepienia. Na samym końcu robią wąski, okrągły otwór wejściowy. Wewnątrz gniazdo samiczka wyściela trawą i pierzem.
Okres lęgowy.
Jaja: Samiczka składa 3–5 białych jaj.
Wysiadywanie: Dzięki temu, że w gnieździe jest ciepło, pisklęta wykluwają się po 18–20 dniach.
Pisklęta: Rodzice karmią je troskliwie i po kolejnych 18 dniach pisklęta potrafią już latać.
Podgatunki.
Zwykle wyróżnia się cztery podgatunki "F. rufus":
Status.
Międzynarodowa Unia Ochrony Przyrody (IUCN) uznaje garncarza rdzawego za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako pospolity. Trend liczebności populacji uznawany jest za wzrostowy.

</doc>
<doc id="1436078" url="https://pl.wikipedia.org/wiki?curid=1436078" title="Furnarius rufus">
Furnarius rufus



</doc>
<doc id="1436079" url="https://pl.wikipedia.org/wiki?curid=1436079" title="Venetian Snares">
Venetian Snares

Venetian Snares (właśc. Aaron Funk) (ur. 11 stycznia 1975) − kanadyjski twórca muzyki elektronicznej.
Funk zadebiutował w 1999 dwunastocalowym winylem "Greg Hates Car Culture". Od 1992 wydawał swoją muzykę na kasetach magnetofonowych.

</doc>
<doc id="1436080" url="https://pl.wikipedia.org/wiki?curid=1436080" title="Muzeum Sztuki Tureckiej i Islamskiej w Stambule">
Muzeum Sztuki Tureckiej i Islamskiej w Stambule

Muzeum Sztuki Tureckiej i Islamskiej (tr "Türk ve İslam Eserleri Müzesi") – muzeum w Stambule położone przy Placu Sułtanahmed. 
Budynek został podarowany w 1520 przez sułtana Sulejmana Wielkiemu Wezyrowi Ibrahimowi Paszy, stąd nazwa pałacu: Pałac Ibrahima Paszy. Po śmierci wezyra pałac służył jako zimowe kwatery janczarów, rezydencje dyplomatów, centrum finansowe, szwalnia i więzienie. W 1970 pałac został odrestaurowany i w 1983 przeniesiono do niego Muzeum Sztuki Tureckiej i Islamskiej. 
W zbiorach muzeum znajdują się rękopisy z VIII-XIX wieku, przykłady kaligrafii, dzieła sztuki z kamienia, ceramiki, drewna i metalu. Znajduje się tu cenna kolekcja ręcznie tkanych dywanów tureckich oraz zbiory etnograficzne. Jednym z oddziałów muzeum jest Muzeum Adama Mickiewicza w Stambule.
W 1984 muzeum zdobyło nagrodę Rady Europy a w 1985 UNESCO.

</doc>
<doc id="1436081" url="https://pl.wikipedia.org/wiki?curid=1436081" title="Okręg wojskowy (III Rzesza)">
Okręg wojskowy (III Rzesza)

Okręg wojskowy (niem. "Wehrkreis (WK)") – część terytorium Republiki Weimarskiej i późniejszej Rzeszy niemieckiej, w których odbywała się rekrutacja, zaciąg i szkolenie żołnierzy dla Reichswehry i Wehrmachtu. Okręgi odpowiadały za przeprowadzenie mobilizacji poszczególnych dywizji oraz stałe zapewnianie im przygotowanych do służby rezerw.
System okręgów wojskowych funkcjonował od 1919 r. Liczba okręgów wojskowych zmieniała się od siedmiu w 1932 r. do dziewiętnastu w 1943 r. Początkowo okręgi wojskowe podlegały Oberkommando des Heeres, w sierpniu 1939 r. powołano Armię Rezerwową, która zajęła się nadzorowaniem i koordynacją ich pracy. Wehrkreise odpowiadały także za odbudowę i wyposażenie wykrwawionych dywizji, przeprowadzały również kolejne fale mobilizacji i zajmowały się tworzeniem nowych jednostek wojskowych.
W większości okręgów wojskowych ("Wehrkreise") znajdowało się od jednej do kilku dywizji zapasowych podlegających Armii Rezerwowej. Ich celem było szkolenie pozyskiwanych podczas kolejnych fal mobilizacyjnych rekrutów, działały tam szkoły wszystkich rodzajów wojsk, kursy podoficerskie i oficerskie. Dywizje zapasowe wystawiały nowe jednostki i wysyłały uzupełnienia do istniejących. W dniu 10 czerwca 1944 r. na terenie wszystkich okręgów wojskowych działały 33 zapasowe dywizje piechoty i jedna pancerna. W końcowej fazie wojny większość dywizji zapasowych przekształcono w jednostki liniowe i użyto w czasie walk.
System okręgów wojskowych umożliwił sprawne funkcjonowanie machiny wojennej III Rzeszy, w latach 1935–1944 zapewnił wzrost armii od 100 tys. żołnierzy do ponad 4 mln, przy jednoczesnych stratach ok. 2 mln.
Oprócz okręgów wymienionych w tabeli do 1939 r. istniały trzy okręgi wojskowe bez przydziału terytorialnego, funkcjonujące jako specjalne dowództwa. Wehrkreise XIV szkolił i organizował dywizje zmotoryzowane, Wehrkreise XV dywizje lekkie a Wehrkreise XV dywizje pancerne. W połowie 1939 r. przekształcono je w dowództwa korpusów i armii.

</doc>
<doc id="1436082" url="https://pl.wikipedia.org/wiki?curid=1436082" title="Georgina Evers-Swindell">
Georgina Evers-Swindell

Georgina Earl panieńskie nazwisko Evers-Swindell (ur. 10 października 1978 w Hastings) – nowozelandzka wioślarka, dwukrotna złota medalistka olimpijska.
Pływała w jednej osadzie (dwójka podwójna) ze swoją siostrą bliźniaczką Caroline. Wspólnie wielokrotnie stawały na podium mistrzostw świata (tytuły mistrzowskie w 2002, 2003 i 2005) oraz zawodów Pucharu Świata. W Atenach w 2004 wywalczyły złoto olimpijskie, cztery lata później obroniły tytuł.
Jej mąż Sam także był wioślarzem.

</doc>
<doc id="1436083" url="https://pl.wikipedia.org/wiki?curid=1436083" title="Marco Neumann">
Marco Neumann

Marco Neumann (ur. 1 marca 1988 r. w Magdeburgu) – niemiecki wioślarz, reprezentant Niemiec w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1436084" url="https://pl.wikipedia.org/wiki?curid=1436084" title="Richard Schmidt">
Richard Schmidt

Richard Schmidt (ur. 23 maja 1987 w Trewirze) – niemiecki wioślarz, złoty i srebrny medalista igrzysk olimpijskich, sześciokrotny mistrz świata, ośmiokrotny mistrz Europy.
Igrzyska olimpijskie.
Na igrzyskach zadebiutował w 2008 roku w Pekinie w zawodach czwórki bez sternika. W osadzie zasiadł dopiero w półfinale i zajął w nim trzecie miejsce, dające awans do finału. Tam w składzie z Jochenem Urbanem, Ursem Käuferem i Gregorem Hauffem dopłynął na metę ostatni, zajmując szóstą pozycję.
Cztery lata później w Londynie wystąpił w rywalizacji ósemek. W składzie osady znaleźli się także: Filip Adamski, Andreas Kuffner, Eric Johannesen, Maximilian Reinelt, Lukas Müller, Florian Mennigen, Kristof Wilke i Martin Sauer jako sternik. W eliminacjach wygrali swój wyścig i awansowali bezpośrednio do finału, gdzie zajęli pierwsze miejsce, zdobywając złoty medal. Wyprzedzili drugich na mecie Kanadyjczyków o 1,23 sekundy i trzecich Brytyjczyków o 2,43 sekundy.
Na igrzyskach w 2016 roku w Rio de Janeiro ponownie wziął udział w konkurencji ósemek. W składzie osady znaleźli się także: Maximilian Munski, Malte Jakschik, Andreas Kuffner, Eric Johannesen, Maximilian Reinelt, Felix Drahotta, Hannes Ocik i Martin Sauer jako sternik. W eliminacjach wygrali swoje regaty, przez co awansowali bezpośrednio do finału. Tam zajęli drugie miejsce, zdobywając srebrny medal. Do brytyjskiej osady stracili 1,33 sekundy.

</doc>
<doc id="1436085" url="https://pl.wikipedia.org/wiki?curid=1436085" title="Caroline Evers-Swindell">
Caroline Evers-Swindell

Caroline Meyer panieńskie nazwisko Evers-Swindell (ur. 10 października 1978 w Hastings) – nowozelandzka wioślarka, dwukrotna złota medalistka olimpijska.
Pływa w jednej osadzie (dwójka podwójna) ze swoją siostrą bliźniaczką Georginą. Wspólnie wielokrotnie stawały na podium mistrzostw świata (tytuły mistrzowskie w 2002, 2003 i 2005) oraz zawodów Pucharu Świata. W Atenach w 2004 wywalczyły złoto olimpijskie, cztery lata później obroniły tytuł.
Jej mąż Carl także był olimpijczykiem w wioślarstwie.

</doc>
<doc id="1436089" url="https://pl.wikipedia.org/wiki?curid=1436089" title="Kunsthalle w Hamburgu">
Kunsthalle w Hamburgu

Kunsthalle w Hamburgu (niem. "Hamburger Kunsthalle") – muzeum sztuki znajdujące się w Hamburgu. Jedno z największych zbiorów dzieł sztuki w Niemczech.
Rys historyczny.
Podwaliną i zalążkiem dzisiejszego muzeum była Publiczna Miejska Galeria Malarstwa (niem. "Öffentliche Städtische Gemälde-Galerie") urządzona w roku 1850 z inicjatywy istniejącego od 1817 r. miejscowego Kunstvereinu oraz senatu Hamburga. Pierwotnie kolekcja zawierała dzieła malarstwa XIX-wiecznego. Gwałtowny wzrost zbiorów spowodował konieczność budowy specjalnego gmachu wzniesionego w 1869 r. Budynek został rozbudowany w latach 1914–1919.
Pierwszym dyrektorem zbiorów był niemiecki malarz Alfred Lichtwark, który zreorganizował galerię i zainwestował w kolejne zakupy dzieł. Przede wszystkim zakupił dzieła XIX-wiecznego malarstwa niemieckiego, reprezentowanego przez Maxa Liebermanna, Lovisa Corintha, Andersa Zorna, Wilhelma Leibla, Theodora Hagena, Adolfa Menzla, Philippa Otto Runge czy Caspara Davida Friedricha. W dobie powszechnego zainteresowania sztuką średniowiecza zostały zakupione dzieła późnogotyckiego malarstwa, w tym wielki ołtarz z malowidłami Mistrza Bertrama (pochodzący z kościoła w Grabow, a wcześniej stanowiący ołtarz główny hamburskiego kościoła św. Piotra) czy obrazy Brata Francke. Ponadto zakupy objęły dzieła artystów zagranicznych, przede wszystkim obrazy francuskich impresjonistów (m.in. Claude Monet Alfred Sisley, Edgar Degas) i nabistów (m.in. Édouarda Vuillarda, Pierre’a Bonnarda).
Kolejny dyrektor, Gustav Pauli, działający w latach 1914–1933, wzbogacił i uporządkował zbiory rycin oraz gabinet numizmatyczny. Po dojściu Hitlera do władzy (dyrektorem zbiorów Kunsthalle był architekt wnętrz prof. Maetzig) część zbiorów (głównie dzieła niemieckiej awangardy) uznana za dzieła sztuki zdegenerowanej została skonfiskowana. Po wojnie dział sztuki nowoczesnej został poszerzony.
Obecnie kompleks hamburskiego Kunsthalle tworzą trzy gmachy:
Zbiory.
Zbiory Kunsthalle obejmują dzieła malarstwa od późnego gotyku do czasów współczesnych. Późny gotyk reprezentują przede wszystkim ołtarze Mistrza Bertrama oraz Brata Francke (obrazy z ołtarza Św. Tomasza, ołtarza św. Barbary oraz Vir Dolorum).
Czasy nowożytne reprezentują dzieła malarstwa niemieckiego doby reformacji, przede wszystkim obrazy Lucasa Cranacha Starszego, Hansa Leonard Schäufeleina, czy Hansa Burgkmaira. Zbiory XVII-wiecznego malarstwa holenderskiego reprezentują obrazy m.in. Rembrandta. Z dzieł XVIII-wiecznego malarstwa francuskiego można zobaczyć obrazy Claude’a Lorraina, Jeana-Honoré Fragonarda, François Bouchera, ponadto w galerii znajdują się dzieła malarzy włoskich XVII-XVIII w. (m.in. Sebastiano Ricci, Giovanni Battista Tiepolo).
Szczególnie bogato jest reprezentowane malarstwo XIX wieku, przede wszystkim niemiecki romantyzm, np. obrazy Philippa Otto Runge "Ucieczka do Egiptu", "Poranek", nazareńczyka Julius Schnorr von Carolsfelda "Gody w Kanie", Caspara Davida Friedricha m.in. "Wrak nadziei (Morze lodu)", "Pejzaż koło Greifswald", "Wędrowiec nad morzem mgły".
Nurt akademicki reprezentuje m.in. Hans Makart – "Wjazd cesarza Karola V do Antwerpii", realizm Wilhelm Leibl ("Trzy kobiety w kościele"), Adolph Menzel ("Atelier"), symbolizm Arnold Böcklin ("Święty gaj").

</doc>
<doc id="1436090" url="https://pl.wikipedia.org/wiki?curid=1436090" title="Wacław Werner">
Wacław Werner

Wacław Henryk Bonawentura Werner (ur. 14 lipca 1879 w Warszawie, zm. 29 marca 1948 w Brwinowie) – polski fizyk, nauczyciel, wykładowca Politechniki Warszawskiej, autor podręczników i opracowań dydaktycznych.
Życiorys.
Dzieciństwo, młodość i lata studiów.
Pochodził ze spolonizowanej rodziny niemieckich przemysłowców; był synem Teodora Wernera (1836–1902), założyciela Towarzystwa Akcyjnego Fabryk Metalowych „Norblin, Bracia Buch i T. Werner” w Warszawie oraz Albertyny Wilhelminy z Norblinów (1843–1912).
Wacław był piątym z kolei, najmłodszym dzieckiem Wernerów, starszymi braćmi byli: Teodor Sylwester (1867–1919), przemysłowiec, dyr. zakładów metalowych oraz Jan Stanisław (1873–1907), inż., właściciel fabryki wyrobów żelaznych.
Wacław Werner ukończył w 1896 szkołę realną w Warszawie. Podjął studia elektrotechniczne na Politechnice w Darmstadt, w 1902 zdał egzamin półdyplomowy. Następnie studiował fizykę i matematykę na Uniwersytecie Jagiellońskim oraz na uniwersytetach w Getyndze (w latach 1904–1908) i Fryburgu szwajcarskim (w latach 1908–1909).
W 1909 uzyskał doktorat na Wydziale Matematyczno-Przyrodniczym Uniwersytetu we Fryburgu, na podstawie rozprawy nt. wpływu ciągłych odkształceń na przewodnictwo cieplne i elektryczne metali ("Über den Einfluss einer permanenten Dehnung auf die elektrische und thermische Leitfähigkeit der Metalle", Fryburg 1909).
Działalność dydaktyczna.
Po studiach zamieszkał w Warszawie i w latach 1909-39 był nauczycielem fizyki w Gimnazjum Janiny Tymińskiej. Wielokrotnie podnosił konieczność prowadzenia doświadczeń i eksperymentów w dydaktyce fizyki, a wobec trudnej sytuacji warszawskich szkół, zorganizował w latach 20. XX w. pierwszą międzyszkolną pracownię fizyczną w Warszawie, przy ul. Jezuickiej 4, kierował także działem sprawozdań pracowni fizycznej przy Muzeum Przemysłu i Rolnictwa w Warszawie (w latach 1921-23).
Już przed I wojną światową należał do Koła Matematyczno-Fizycznego w Warszawie, w 1913 wygłosił cykl wykładów pt. "Wstęp do współczesnych teorii elektryczności". Teksty odczytów i referatów zamieszczał miesięcznik "Wektor".
Działalność Koła Matematyczno-Fizycznego stanowiła zaczątek Wydziału Matematyczno-Fizycznego Towarzystwa Kursów Naukowych (TKN). Werner był wykładowcą TKN i w roku akademickim 1916/17 dziekanem Wydziału Matematyczno-Fizycznego TKN. W pracy pt. "Dziesięciolecie Wolnej Wszechnicy Polskiej. Sprawozdanie z działalności Towarzystwa Kursów Naukowych" Werner opublikował rozdział poświęcony Wydziałowi Matematyczno-Fizycznemu TKN (Warszawa 1917).
W 1913 wraz z Marianem Grotowskim, Marią Sadzewiczową, Stanisławem Landauem wydał pracę "Z dziejów rozwoju fizyki" (Warszawa 1913; wyd. 2 ukazało się pt. "Dzieje rozwoju fizyki" Warszawa 1931); Werner napisał rozdziały: "Ruch falowy i akustyka", "Kinetyczna teoria gazów i cieczy" oraz "Elektryczność i magnetyzm".
W 1919 należał do współzałożycieli Towarzystwa Fizycznego, przekształconego w Polskie Towarzystwo Fizyczne, od 1920 wchodził w skład Zarządu Głównego. W ramach otwartych wykładów wygłaszał liczne referaty, uczestniczył w kolejnych Zjazdach Fizyków Polskich, podczas których prezentował swe wystąpienia naukowe i dydaktyczne. Był autorem memoriału Zarządu Głównego Towarzystwa w sprawie utworzenia pracowni fizycznych w szkołach.
W związku z reformą systemu oświaty w latach trzydziestych XX w. Wacław Werner opracował programy nauczania fizyki w szkołach średnich, wchodził w skład Komisji Programowej MWRiOP. W oparciu o nowe programy przygotował podręczniki fizyki dla szkół średnich: wraz ze Stanisławem Malcem (1895–1943) wydał podręcznik dla klasy III gimnazjum (Lwów-Warszawa, 1935; podręcznik miał liczne przedruki na emigracji i w kraju po II wojnie światowej) oraz dla klasy IV gimnazjum (Lwów-Warszawa, 1936; przedruki na emigracji i w kraju).
W następnych latach, już samodzielnie, napisał podręcznik fizyki dla I klasy liceów ogólnokształcących: wydz. humanistyczny (Lwów-Warszawa, 1938, wznawiany po II wojnie) oraz dla II klasy liceów ogólnokształcących: wydz. humanistyczny (Lwów-Warszawa, 1938, przedruk w Wlk. Brytanii w 1945 i w kraju).
W latach 1928-36 współpracował z czasopismem "Fizyka i Chemia w Szkole", wchodząc w skład redakcji i publikując na jego łamach artykuły i recenzje.
Praca naukowa.
Od 1915 związał się z Politechniką Warszawską, początkowo jako starszy asystent, następnie od 1918 jako adiunkt, a po habilitacji jako docent etatowy. Od 1917/18 do 1925 prowadził nieobowiązkowy wykład fizyki dla studentów Wydziału Chemii, Wydziału Budowy Maszyn i Elektrotechniki oraz ćwiczenia – Laboratorium fizyczne. W kolejnych latach Werner wykładał przedmioty: "Wstęp do fizyki", "Nauka o świetle i promieniowaniu", "Fizyka doświadczalna", "Pomiary fizyczne", "Promieniowanie elektronowe" oraz ćwiczenia – "Laboratorium fizyczne".
W 1921 powtórzył doświadczenie szwedzkiego fizykochemika Carla Benedicksa, dotyczące efektu termoelektrycznego.
Wytypowany przez kierownika katedry fizyki na Politechnice Warszawskiej prof. Mieczysława Wolfkego pracował w latach 1925-26 w Międzynarodowym Instytucie Niskich Temperatur w Lejdzie (Holandia). Werner prowadził tam doświadczenia nad zmianami w zależności od temperatury stałej dielektrycznej (obecnie: przenikalności elektrycznej) skroplonego tlenu oraz skroplonego i zestalonego wodoru wraz z dyrektorem Instytutu – prof. Willemem Hendrikiem Keesomem, późniejszym "doktorem honoris causa" Politechniki Warszawskiej.
Wyniki eksperymentów Werner i Keesom przedstawili Królewskiej Akademii Nauk w Amsterdamie i opublikowali w dwóch pracach: "Zależność stałej dielektrycznej ciekłego i stałego wodoru od temperatury" ("Sprawozdania i Prace Polskiego Towarzystwa Fizycznego" 1926, toż: Versl. d. Koninklijke Akademie van Wetenschappen te Amsterdam, XXXIV, 1925) oraz "Zależność stałej dielektrycznej ciekłego tlenu od temperatury" ("Sprawozdania i Prace Polskiego Towarzystwa Fizycznego" 1926, toż: Versl. d. Koninklijke Akademie van Wetenschappen te Amsterdam, XXXV, 1926).
Rezultatem badań była rozprawa habilitacyjna pt. "Stała dielektryczna gazów skroplonych i zestalonych" (Warszawa 1927), na podstawie której w 1928 uzyskał "veniam legendi" na Wydziale Elektrycznym Politechniki Warszawskiej.
Norblin, Bracia Buch i T. Werner.
Werner był akcjonariuszem Towarzystwa Akcyjnego Fabryk Metalowych „Norblin, Bracia Buch i T. Werner” w Warszawie, utworzonego m.in. przez jego ojca Teodora Wernera. 
Wacław Werner od 1914 wchodził w skład Zarządu spółki, prowadził negocjacje w sprawie budowy filii zakładów w okolicach Sanoka; w roku sprawozdawczym 1923/24 pełnił funkcję zastępcy dyrektorów (Stefana Przanowskiego i Kazimierza Szwede), od 1926/27 do 1928/29 członka Rady Zarządzającej, w l. 1929/30 - 1936/37 wiceprezesa Rady Zarządzającej (Rady Nadzorczej), a w 1937/38 i 1938/39 – członka Rady Nadzorczej spółki.
W 1945 Wacław Werner próbował włączyć się w uruchomienie po wojennych zniszczeniach przedsiębiorstwa w Warszawie i jego filii w Głownie, jednak wobec upaństwowienia zakładów został odsunięty od wpływu na jego losy.
Lata II wojny światowej.
Podczas okupacji hitlerowskiej Werner odmówił przyjęcia volkslisty. Prowadził w Warszawie i Brwinowie konspiracyjne komplety fizyki. Był prezesem delegatury Rady Głównej Opiekuńczej w Brwinowie, udzielał pomocy osobom poszukiwanym przez hitlerowców. W piwnicy swego domu w Brwinowie, przy ul. Słonecznej 3, ukrył preparat radowy – depozyt Towarzystwa Naukowego Warszawskiego (TNW), przekazany przez kierownika Pracowni Radiologicznej TNW prof. Ludwika Wertensteina; w 1947 Wacław Werner zwrócił preparat Towarzystwu, a w 1999 na ścianie domu w Brwinowie odsłonięto tablicę upamiętniającą ukrycie radu w czasie okupacji hitlerowskiej.
Po upadku powstania warszawskiego w jego domu znalazło schronienie wielu uchodźców ze stolicy.
Po II wojnie światowej.
Po wojnie kontynuował pracę na Politechnice Warszawskiej, w latach 1945-47 prowadził wykłady z ćwiczeniami z Fizyki doświadczalnej na Wydziale Chemicznym. W 1948 Rada Wydziału Chemicznego Politechniki Warszawskiej wystąpiła do Ministerstwa Oświaty o mianowanie Wernera profesorem tytularnym.
Opublikował popularny wykład: "Fizyka dla wszystkich: podręcznik dla samouków, słuchaczy uniwersytetów robotniczych, uniwersytetów ludowych, kursów dla dorosłych", praca wydrukowana została w 4 tomach już po śmierci autora: tom 1: "O siłach i ruchach", tom 2: "Własności mechaniczne materii", tom 3: "Nauka o cieple", tom 4: "Elektryczność i magnetyzm" (Wrocław, 1949-51), piątego tomu o promieniotwórczości nie zdążył przygotować.
W latach 40. XX w. na łamach czasopisma metodycznego dla nauczycieli "Fizyka i Chemia" opublikował 2 artykuły metodyczne. Zajmował się także popularyzowaniem fizyki w ramach współpracy z Polskim Radiem.
Rodzina.
Wacław Werner zmarł 29 marca 1948 w Brwinowie, pochowany na cmentarzu ewangelicko-reformowanym w Warszawie, przy ul. Żytniej w grobie rodziców (kwatera S-3-5).
W małżeństwie zawartym w kościele ewangelicko-reformowanym z Zofią Anielą Schuch (1885–1918), swoją współwyznawczynią, miał czworo dzieci:
W ponownym małżeństwie od 1934 z Jadwigą Zalewską, I voto Orłowską (1898–1980), dr zoologii, dzieci nie miał.

</doc>
<doc id="1436091" url="https://pl.wikipedia.org/wiki?curid=1436091" title="Szymon Bojko">
Szymon Bojko

Szymon Bojko (ur. 25 lutego 1917 r. w Warszawie, zm. 24 października 2014) – polski historyk i krytyk sztuki, pedagog i wykładowca uniwersytecki, popularyzator polskiego malarstwa współczesnego, scenarzysta filmów dokumentalnych poświęconych sztuce.
Życiorys.
Studiował na Uniwersytecie Warszawskim. W 1968 r. obronił pracę doktorską, dotyczącą historii polskiego plakatu.
W latach 1969–1974 członek zespołu pisma „Projekt”. Publikował ponadto teksty poświęcone sztuce, w polskiej i zagranicznej prasie popularnej i specjalistycznej, m.in. „Fotografia”, „Ty i Ja”, „Kino”, „Scena”, „Odra”, „2+3D”, „A4”, „Art and Artists” (Londyn), „Graphics” (Zurych), „Interpressgraphic” (Budapeszt), „Graphic Design” (Tokio), „Crée" (Paryż), „Dekorativnoye Iskusstvo” (Moskwa), „Vox Design”. Współpracował z UNESCO, przygotowując opracowania na rzecz kultury wizualnej "Man and his environment", był też członkiem komisji ds. Znaków ICOGRADA.
Od lat 70. XX w. zajmował się badaniem twórczości artystów polskich tworzących poza Polską (szczególnie w USA). Wykładał w krakowskiej, łódzkiej i katowickiej Akademii Sztuk Pięknych, w warszawskim Studium Plastycznym Technik Teatralno-Filmowych, był też wykładowcą gościnnym oraz uczelni wyższych w Brazylii (Escola Superior de Desenho Industrial w Rio de Janeiro, 1996–1998), Japonii (Musashino University), Australii i USA (m.in. Urbana-Champaign University, University of Texas w Austin). W 2002 r. otrzymał doktorat honoris causa Rhode Island School of Design w Providence, w której wykładał historię sztuki i wzornictwa XX w. w latach 1984–2001. Po powrocie na stałe do Polski, prowadził zajęcia z przedmiotu „Wiedza o formie” w prywatnej szkole podstawowej i gimnazjum w Zalesiu Dolnym (2003–2004) oraz wykłady z zakresu komunikacji wizualnej w Państwowej Akademii Sztuk Pięknych we Lwowie (2004–2005) i Uniwersytecie Technologicznym w Witebsku (2005).
Autor kilku książek poświęconych sztuce współczesnej, tekstów i not publikowanych w katalogach wystaw, pracach zbiorowych i leksykonach (np. "Contemporary Artists", "Contemporary Woman Artists" oraz "Contemporary Designers" – St. James Press, Londyn – Chicago). Jest też autorem utworów scenicznych pt.: "Wyjdźmyż w nieobjętą przestrzeń" (o Kazimierzu Malewiczu, 2002) oraz "Dandy i szczypta demonizmu" (2003), realizowanych wspólnie z uczniami Liceum Integracyjnego w Warszawie oraz studentami Szkoły Teatralnej.
Scenarzysta filmów dokumentalnych: współautor (razem z Walerianem Borowczykiem) scenariusza filmu pt. „Sztuka ulicy” (real. 1958; reż. Konstanty Gordon), autor scenariusza filmu pt.: „O rewolucji niech mówią plakaty” (real. Kazimierz Mucha, 1967 r.; film zrealizowany w oparciu o materiał ikonograficzny zgromadzony na Międzynarodowej Wystawie Plakatu Rewolucyjnego w Warszawie, jesienią 1966 r.), współpracował też przy realizacji filmów dokumentalnych pt. „W tym szaleństwie” (real. Stanisław Manturzewski, 1979) oraz „Strefy kontaktów. Żywe obrazy Krzysztofa Zarębskiego” (reż. Małgorzata Potocka, 1982).
W 2002 r. nakładem Galerii Krytyków POKAZ ukazała się poświęcona mu praca zbiorowa pt. "Szymon Bojko: smakując życie przez 85 lat", zrealizowano także film dokumentalny (reż. Ajka Tarasow). W 2006 r. powstał ponadto film dokumentalny w reż. Barbary Doussot pt. „Długie życie” – zapis rozmów z Szymonem Bojko.
Koneser i kolekcjoner plakatów sztuki współczesnej (część tego zbioru znajduje się m.in. w Muzeum Plakatu w Wilanowie, Rhode Island School of Design, uniwersytecie w Austin w Teksasie i w Szanghaju).
Mieszkał w Warszawie, na Mokotowie.

</doc>
<doc id="1436094" url="https://pl.wikipedia.org/wiki?curid=1436094" title="Impuls świetlny wybuchu jądrowego">
Impuls świetlny wybuchu jądrowego

Impuls świetlny wybuchu jądrowego – silny impuls promieniowania widzialnego i podczerwonego (promieniowanie cieplne), emitowany przez kulę ognistą wybuchu jądrowego.
Opis zjawiska.
Energia wyzwalana w trakcie reakcji łańcuchowej rozgrzewa pewien obszar w kształcie kuli (w jednorodnym środowisku) do temperatury rzędu milionów stopni. Promień tej kuli zależy od mocy wybuchu jądrowego i rodzaju środowiska. Rozwój kuli ognistej można podzielić na dwie fazy:
Wykorzystanie wojskowe.
Impuls świetlny jest jednym z czynników rażenia broni jądrowej. Jest odpowiedzialny za powstawanie pożarów poprzez zapłon materiałów łatwopalnych. W małych odległościach od epicentrum może spowodować odparowanie substancji organicznych czy bardziej lotnych związków chemicznych. W ten sposób powstały słynne "cienie ludzi" na ścianach w Hiroszimie. W większych odległościach impuls świetlny może powodować zwęglenie tkanek, poparzenia i uszkodzenia wzroku. Promienie porażenia dla poszczególnych rodzajów obrażeń zależą od mocy wybuchu i warunków środowiska. Największy jest promień porażenia wzroku. W niesprzyjających warunkach, przy wybuchu o mocy rzędu kilkudziesięciu kiloton trotylu, trwałe uszkodzenie wzroku może wystąpić w odległości kilku kilometrów od epicentrum.
Załogi wojskowych pojazdów opancerzonych są w stanie przeżyć wybuch jądrowy małej mocy w odległości rzędu kilometra. Jeżeli jednak kula ognista znajdzie się w polu widzenia przyrządów obserwacyjnych, ludzie zostaną oślepieni.

</doc>
<doc id="1436098" url="https://pl.wikipedia.org/wiki?curid=1436098" title="Tomasz Copik">
Tomasz Copik

Tomasz Marcin Copik (ur. 5 kwietnia 1978 w Knurowie) – polski piłkarz grający na pozycji środkowego obrońcy, trener.
Przebieg kariery.
Od rundy wiosennej sezonu 2009/10 grał w pierwszoligowym MKS Kluczbork. Wcześniej był zawodnikiem m.in. Górnika Zabrze, Pogoni Szczecin i Górnika Łęczna. W ekstraklasie rozegrał 22 mecze. Zadebiutował w niej 30 maja 1998 w barwach Górnika Zabrze w przegranym meczu ze Stomilem Olsztyn (2:3).

</doc>
<doc id="1436099" url="https://pl.wikipedia.org/wiki?curid=1436099" title="Irlandia na Letnich Igrzyskach Olimpijskich 2008">
Irlandia na Letnich Igrzyskach Olimpijskich 2008

Irlandię na Letnich Igrzyskach Olimpijskich 2008 reprezentowało 54 zawodników.
Był to 19. start reprezentacji Irlandii na letnich igrzyskach olimpijskich. Irlandzką drużynę powołał Olympic Council of Ireland.
Zdobyte medale.
Irlandia zdobyła 3 medale (2 brązowe i jeden srebrny).

</doc>
<doc id="1436101" url="https://pl.wikipedia.org/wiki?curid=1436101" title="Franco Gasparri">
Franco Gasparri

Gianfranco "Franco" Gasparri (ur. 31 października 1948 w Senigallia, w regionie Marche, w prowincji Ankona, zm. 28 marca 1999 w Rzymie) – włoski aktor filmowy.
Życiorys.
Wczesne lata.
Urodził się i wychowywał w Senigallia, w regionie Marche, w prowincji Ankona. Był synem Rodolfo Gasparri, włoskiego malarza i plakacisty. Z powodów biznesowych ojca, po kilku latach wraz ze swoją rodziną przeniósł się do Rzymu.
Kariera.
Swoją karierę ekranową rozpoczął w wieku trzynastu lat w trzech filmach fantasy: "Samson" ("Sansone", 1961) obok Serge'a Gainsbourga, "Goliat i giganci" ("Goliath contro i giganti", 1961) i "Furia Herkulesa" ("La Furia di Ercole", 1962).
Po odbyciu obowiązkowej służby wojskowej we włoskiej brygadzie spadochronowej "Folgore", znalazł drogę do sukcesu poprzez udział w sesjach zdjęciowych do komiksów "fotoromanzi", który dał mu ogromną popularność wśród młodych dziewcząt. Jego popularność wzrosła w połowie latach 70. jeszcze bardziej, kiedy wcielił się w postać policjanta Marka, głównego bohatera trzech filmów kryminalnych: "Marka policjant" ("Mark il poliziotto", 1975), " Mark policjant strzela do pierwszego" ("Mark il poliziotto spara per primo", 1975) oraz "44 specjalista" ("Mark colpisce ancora", 1976).
Jego kariera została gwałtownie i przedwcześnie zakończenia w dniu 4 czerwca 1980, kiedy uległ wypadkowi motocyklowemu, został sparaliżowany i mógł poruszać się na wózku inwalidzkim do końca swego życia. Zmarł w szpitalu San Carlo di Nancy dziewiętnaście lat po wypadku, po nagłym kryzysie układu oddechowego, w wieku 51. lat.

</doc>
<doc id="1436105" url="https://pl.wikipedia.org/wiki?curid=1436105" title="Aaron Funk">
Aaron Funk



</doc>
<doc id="1436106" url="https://pl.wikipedia.org/wiki?curid=1436106" title="AMPKα1">
AMPKα1

PRKAA1 – ludzki gen kodujący białko kinazy białkowej, zależnej od kinazy AMPK. Gen "PRKAA1 " ("protein kinase, AMP-activated, alpha 1 catalytic subunit") znany był także jako AMPKα1, znajduje się w locus 5p12.

</doc>
<doc id="1436110" url="https://pl.wikipedia.org/wiki?curid=1436110" title="Guy Poré">
Guy Poré



</doc>
<doc id="1436117" url="https://pl.wikipedia.org/wiki?curid=1436117" title="Hadramaut">
Hadramaut



</doc>
<doc id="1436119" url="https://pl.wikipedia.org/wiki?curid=1436119" title="Lista odcinków serialu Scooby Doo">
Lista odcinków serialu Scooby Doo



</doc>
<doc id="1436121" url="https://pl.wikipedia.org/wiki?curid=1436121" title="Y2K">
Y2K



</doc>
<doc id="1436125" url="https://pl.wikipedia.org/wiki?curid=1436125" title="Antanas Karosas">
Antanas Karosas

Antanas Karosas, Antoni Karaś (ur. 27 lutego 1856 w Oniszkis, zm. 7 lipca 1947) – duchowny rzymskokatolicki, biskup pomocniczy łucki i żytomierski w latach 1907–1910, biskup diecezjalny sejneński w latach 1910–1925, biskup diecezjalny wyłkowyski w latach 1926–1947.
Życiorys.
Urodził się 27 lutego 1856 w Oniszkis. Święcenia prezbiteratu przyjął 26 czerwca 1883 w Kownie. Inkardynowany został do diecezji żmudzkiej. Dalsze studia odbył w Akademii Duchownej w Petersburgu. Był wykładowcą i sprawował urząd rektora seminarium duchownego diecezji żmudzkiej. Objął kanonię w żmudzkiej kapitule katedralnej.
8 listopada 1906 został mianowany biskupem pomocniczym diecezji łuckiej i żytomierskiej ze stolicą tytularną Dorylaëum. Święcenia biskupie otrzymał 16 czerwca 1907 w Petersburgu. Konsekrował go biskup diecezjalny żmudzki Mieczysław Leonard Pallulon w asyście Karola Antoniego Niedziałkowskiego, biskupa diecezjalnego łuckiego i żytomierskiego, i Gaspara Felicjana Cyrtowta, biskupa pomocniczego żmudzkiego.
7 kwietnia 1910 został przeniesiony na urząd biskupa diecezjalnego diecezji sejneńskiej. Ingres odbył 29 lipca 1910. W latach 1915–1916 przebywał na zesłaniu w głąb Rosji. Po 1918 przyjął obywatelstwo litewskie i zaczął używać zlituanizowanego urzędowo nazwiska. Zarządzana przez niego diecezja została przedzielona granicą polsko-litewską, swoją siedzibę przeniósł na Litwę, najpierw do Mariampola, następnie do Wyłkowyszek.
Po zniesieniu diecezji sejneńskiej 5 kwietnia 1926 został mianowany biskupem diecezjalnym nowo erygowanej diecezji wyłkowyskiej.
Konsekrował biskupa łuckiego i żytomierskiego Ignacego Dubowskiego (1917), biskupa pomocniczego żmudzkiego Juozapasa Skvireckasa (1919), biskupa diecezjalnego telszańskiego Justinasa Staugaitisa (1926) i biskupa pomocniczego wyłkowyskiego Vincentasa Padolskisa (1940). Był współkonsekratorem podczas sakry biskupa diecezjalnego żmudzkiego Franciszka Karewicza (1914) i biskupa diecezjalnego poniewieskiego Kazimierasa Paltarokasa (1926).
Zmarł 7 lipca 1947 w Mariampolu.

</doc>
<doc id="1436126" url="https://pl.wikipedia.org/wiki?curid=1436126" title="Warszawski Ośrodek Telewizyjny (kanał tv)">
Warszawski Ośrodek Telewizyjny (kanał tv)



</doc>
<doc id="1436127" url="https://pl.wikipedia.org/wiki?curid=1436127" title="Jacek Strychalski">
Jacek Strychalski

Jacek Strychalski (ur. 6 marca 1962 w Warszawie) – polski lekkoatleta, specjalizujący się w rzucie dyskiem.
Osiągnięcia.
Dwukrotny mistrz Polski. Czołowy polski dyskobol lat 90. XX wieku. Startował w barwach warszawskiej Legii.
Rekordy życiowe.
W Sopocie 21 maja 1985 uzyskał wynik 62,66 m lecz nie może on zostać uznany za oficjalny ze względu na użycie zbyt lekkiego sprzętu - dysk ważył mniej niż wymagane regulaminem 2,0 kg.

</doc>
<doc id="1436128" url="https://pl.wikipedia.org/wiki?curid=1436128" title="Katastrofa lotu JK5022 w Madrycie">
Katastrofa lotu JK5022 w Madrycie



</doc>
<doc id="1436135" url="https://pl.wikipedia.org/wiki?curid=1436135" title="Vir Dolorum (obraz Brata Francke z Hamburga)">
Vir Dolorum (obraz Brata Francke z Hamburga)

Vir Dolorum – obraz namalowany przez Brata Francke, malarza, dominikanina działającego w Hamburgu. Przykład północnoniemieckiego malarstwa tablicowego z początków XV stulecia, kiedy to w tym rejonie dominował nurt artystyczny zwany stylem pięknym. Obecnie znajduje się w zbiorach Kunsthalle w Hamburgu.
Wygląd.
Obraz jest namalowany na desce dębowej, techniką tempery. Przedstawiony jest na nim Chrystusa Boleściwego, który pokazuje swoją prawicą krwawiący bok. Towarzyszy jemu grupa pięciu aniołów. Czterej aniołowie zakrywają lekko wygięte ciało Jezusa, jedna para z nich unosi się i zakrywa umęczone ciało wielkim płaszczem jednocześnie podtrzymując błękitną tkaninę symbolizującą niebieski firmament, z którego wyłania się kolejny anioł. U dołu zaś para aniołów sugestywnie podtrzymują poły płaszcza. Anioł po lewej w drugiej ręce trzyma w drugiej ręce gałązkę lilii, zaś po prawej miecz. Tło obrazu stanowi brunatna brokatowa tkanina. Kompozycja obrazu jest zamknięta z dwóch stron, u góry wspomnianą tkaniną – rodzajem baldachimu, zaś u dołu brunatną kotarą, którą podtrzymują z dwóch stron dwa anioły.
Analiza i interpretacja.
Od strony ikonograficznej dzieło to jest odmianą Vir Dolorum, przy czym wątek pasyjny został tu wzbogacony zapowiedzią jednego z wydarzeń nowego życia Chrystusa, Sądu Ostatecznego. Unaoczniają to anioły trzymające białą lilię – Lilię Miłosierdzia i płomienisty Miecz Sprawiedliwości. W przedstawieniach Sądu Ostatecznego lilia symbolizuje przyjęcie zbawionych do nieba, zaś miecz oznacza odesłanie grzeszników na wieczne potępienie. Reasumując, Chrystus został tu ukazany jednocześnie jako Mąż Boleściwy "Vir Dolorum" i Sędzia świata "Judex Mundi".
Od strony stylistycznej widoczne są tu wyraźnie cechy stylu międzynarodowego, jak i w mniejszym stopniu wątki realistyczne. Miękko spływające szaty, wdzięk, wysublimowanie, swoisty liryzm czynią to dzieło typowe dla sztuki przełomu XIV i XV stulecia, niemniej żywa jest tu wnikliwa obserwacja natury (na krzyżu widać nawet ujęte w sposób niemal fotograficzny słoje drewna).
Zleceniodawcą tego dzieła było Bractwo Świętego Krzyża działające przy hamburskim kościele Świętego Jana. Do nich należał jeden z ołtarzy w tymże dominikańskim kościele, zaś obraz z Mężem Boleściwym jako Sędzią Świata stanowił prawdopodobnie część retabulum ołtarzowego.

</doc>
<doc id="1436137" url="https://pl.wikipedia.org/wiki?curid=1436137" title="Katastrofa samolotu MD-82 w Madrycie">
Katastrofa samolotu MD-82 w Madrycie



</doc>
<doc id="1436141" url="https://pl.wikipedia.org/wiki?curid=1436141" title="Wiaczesław Wołodymyrowicz">
Wiaczesław Wołodymyrowicz



</doc>
<doc id="1436144" url="https://pl.wikipedia.org/wiki?curid=1436144" title="Kilerów dwóch">
Kilerów dwóch



</doc>
<doc id="1436153" url="https://pl.wikipedia.org/wiki?curid=1436153" title="Ołeh Sawkin">
Ołeh Sawkin

Ołeh Sawkin (; ur. 2 czerwca 1965 w Baku) – ukraiński aktor filmowy, serialowy i teatralny.
Życiorys.
Pochodzi z rodziny z tradycjami wojskowymi. Jego dziadek ze strony matki, Jan Piątnicki, pochodził z Polski. W młodości uprawiał boks. W 1991 przyjechał do Polski, przez trzy miesiące pracował na budowie w Częstochowie.
W 1992 występował w musicalu "Metro". Występuje w Teatrze Dramatycznym w Kijowie. Występował w polskich serialach "Na dobre i na złe" (2002) i "Na Wspólnej" (2008–2013). W 2007 zagrał w filmie Andrzeja Wajdy "Katyń".
Był prezenterem pogody . W 2008 uczestniczył w ósmej edycji programu rozrywkowego TVN "Taniec z gwiazdami".

</doc>
<doc id="1436154" url="https://pl.wikipedia.org/wiki?curid=1436154" title="Radio 1476">
Radio 1476

Radio 1476 - dawna stacja radiowa należąca do ORF.
Stacja radiowa istniała w latach 1997-2009.
Nadawała na falach średnich, na częstotliwości AM 1476 kHz (stąd nazwa). 
1 stycznia 2009, stacja radiowa zaprzestała emisji swojego programu na falach średnich i została przekształcona w internetowe radio przeznaczone dla studentów i imigrantów o nazwie Ö1 Campus.

</doc>
<doc id="1436155" url="https://pl.wikipedia.org/wiki?curid=1436155" title="Futura">
Futura



</doc>
<doc id="1436159" url="https://pl.wikipedia.org/wiki?curid=1436159" title="Tin Ujević">
Tin Ujević

Augustin „Tin” Ujević (ur. 5 lipca 1891 we Vrgoracu, zm. 12 listopada 1955 w Zagrzebiu) – chorwacki poeta, eseista i tłumacz.
Augustin Ujević (Tin to jego pseudonim artystyczny) był autorem siedmiu tomów wierszy, które wpłynęły na kształtowanie się poetyk literackich chorwackiego modernizmu, a także awangardy (przede wszystkim serbskiej). Tłumaczył na język chorwacki poezję, powieści i opowiadania wielu autorów, takich jak Walt Whitman, Marcel Proust, Joseph Conrad, Benvenuto Cellini, George Meredith. Ogłosił drukiem wiele opracowań krytycznych dotyczących filozofii, sztuki i literatury europejskiej.
Jako dwudziestolatek żarliwie poparł ideologię jugosłowiańskiej jedności (opublikował wiele esejów politycznych), choć w okresie wcześniejszym był zwolennikiem Partii Prawa, której najważniejsze frakcje kładły nacisk na chorwacką tradycję, nie zaś koncepcję jugosłowiańską. W okresie poprzedzającym pierwszą wojnę światową mieszkał w Belgradzie, gdzie stał się postacią legendarną – zarówno za sprawą swoich proserbskich przekonań, jak za sprawą sposobu życia (był najważniejszą postacią ówczesnej cyganerii).
W roku 1966 opublikowano w Zagrzebiu jego dzieła (XVII tomów). Jego imieniem nazwano nagrodę literacką, przyznawaną od 1981 roku (początkowo w Zagrzebiu, a od 1993 we Vrgoracu).

</doc>
<doc id="1436161" url="https://pl.wikipedia.org/wiki?curid=1436161" title="Carl Weigert">
Carl Weigert

Carl Weigert (ur. 19 marca 1845 w Münsterbergu, zm. 5 sierpnia 1904 we Frankfurcie nad Menem) – niemiecki lekarz patolog, profesor nadzwyczajny Uniwersytetu w Lipsku, dyrektor Instytutu Patologiczno-Anatomicznego we Frankfurcie nad Menem, tajny radca sanitarny.
Życiorys.
Urodził się w Münsterbergu (dzisiejsze Ziębice) jako syn Eduarda Salomona Weigerta (1811–1882) i Therese Weigert z domu Weigert (1815–1892). Jego ojciec był hotelarzem. Carl miał brata Ludwiga (1842–1912) i siostrę Malvine (1841–1914) zamężną za Maxem Cohnem. Z rodziną Weigertów spokrewniony był Paul Ehrlich. Jego bratankiem był też biochemik Fritz Weigert (1876–1947).
Uczył się w Gimnazjum Marii Magdaleny we Wrocławiu. Studiował w na Uniwersytecie Fryderyka Wilhelma w Berlinie, Uniwersytecie Wiedeńskim i Uniwersytecie we Wrocławiu, w 1868 został doktorem medycyny. Brał udział w wojnie francusko-pruskiej jako chirurg, po czym rozpoczął praktykę we Wrocławiu, gdzie był asystentem Heinricha Waldeyera; od 1870 do 1874 był asystentem Hermanna Leberta, a potem Juliusa Cohnheima w Lipsku od 1878. Od 1879 był profesorem asystentem patologii na Uniwersytecie w Lipsku. W 1884 został profesorem anatomii patologicznej we Frankfurcie, w 1899 został tajnym radcą medycznym.
Pochowany jest na Cmentarzu Centralnym we Frankfurcie (kwatera 66). Był sportretowany przez Ottilie Roederstein i Mathilde Battenberg; oba obrazy znajdują się w zbiorach Fundacji Senckenberga.
Dorobek naukowy.
Weigert pamiętany jest jako wynalazca nowych metod barwienia preparatów histologicznych. Ulepszył też znane wcześniej techniki. Zajmował się takimi zagadnieniami jak zapalenia, martwica rozpływna, gruźlica, choroba Brighta, choroby mózgu i rdzenia kręgowego. Był pierwszym, który wybarwił bakterie w preparacie mikroskopowym. W 1884 opisał swoją metodę barwienia osłonek mielinowych (metoda Weigerta). Przypisuje mu się pierwszeństwo w odnotowaniu związku między patologią grasicy a miastenią. Weigert jako pierwszy opisał zawał mięśnia sercowego.

</doc>
<doc id="1436162" url="https://pl.wikipedia.org/wiki?curid=1436162" title="Jazon z Cyreny">
Jazon z Cyreny

Jazon z Cyreny – nieznany bliżej autor pięciotomowego dzieła, którego streszczeniem jest 2 Księga Machabejska, o czym jest mowa w 2 Mch 2, 19-23.
Można przypuszczać, iż Jazon był Żydem pochodzenia afrykańskiego i przybył do Jerozolimy w czasie okupacji tego miasta przez Seleucydów. Był świadkiem opisywanych przez siebie wydarzeń, ponadto korzystał z dokumentów archiwalnych. Swoje dzieło napisał po roku 160 p.n.e. Traktowało ono zapewne o walkach Judy Machabeusza i na pewno nie zawierało dwóch listów, zamieszczonych na początku Drugiej Księgi Machabejskiej.

</doc>
<doc id="1436164" url="https://pl.wikipedia.org/wiki?curid=1436164" title="Jazon Cyrenejczyk">
Jazon Cyrenejczyk



</doc>
<doc id="1436168" url="https://pl.wikipedia.org/wiki?curid=1436168" title="Bobowa (stacja kolejowa)">
Bobowa (stacja kolejowa)

Bobowa – stacja kolejowa w Bobowej, w województwie małopolskim, w powiecie gorlickim, w Polsce.
W roku 2017 stacja obsługiwała 20–49 pasażerów na dobę.
Przy wyjeździe ze stacji w stronę przystanku Bobowa Miasto (w stronę Nowego Sącza), znajduje się tunel oddany do użytku w 2006 na miejscu starego wiaduktu. Przebiega on pod drogą wojewódzką nr 981.

</doc>
<doc id="1436171" url="https://pl.wikipedia.org/wiki?curid=1436171" title="France 4">
France 4

France 4 – francuski kanał młodzieżowy należący do France Télévisions. France 4 powstał 24 czerwca 1996 pod nazwą Festival. W 2005 Festival zmienił swoją nazwę na France 4.
Kanał jest dostępny jedynie w przekazie cyfrowym.
89% udziałów stacji ma France Télévisions, reszta udziałów ma ARTE France.

</doc>
<doc id="1436174" url="https://pl.wikipedia.org/wiki?curid=1436174" title="Reprezentacja Portugalii w rugby union mężczyzn">
Reprezentacja Portugalii w rugby union mężczyzn

Reprezentacja Portugalii w rugby jest drużyną reprezentującą Portugalię w międzynarodowych turniejach. Drużyna występuje w Europejskiej 1 dywizji. Swoje mecze zazwyczaj rozgrywa na Estádio Universitário de Lisboa.

</doc>
<doc id="1436177" url="https://pl.wikipedia.org/wiki?curid=1436177" title="HMS Orwell (1942)">
HMS Orwell (1942)



</doc>
<doc id="1436181" url="https://pl.wikipedia.org/wiki?curid=1436181" title="Sandra Roelofs">
Sandra Roelofs

Sandra Elisabeth Roelofs, gruz. სანდრა რულოფსი (ur. 23 grudnia 1968 w Terneuzen) – holenderska filolog i działaczka społeczna, żona Micheila Saakaszwilego, od 2004 do 2013 pierwsza dama Gruzji.
Życiorys.
Ukończyła Instytut Języków Obcych w Brukseli, naukę kontynuowała w Międzynarodowym Instytucie Praw Człowieka w Strasburgu, gdzie w 1993 poznała Micheila Saakaszwilego. Po wyjeździe do USA w tym samym roku wykładała na Columbia University w Nowym Jorku, pracowała również w holenderskim przedsiębiorstwie.
W 1996 przyjechała wraz z mężem do Gruzji, gdzie zaangażowała się w działalność Międzynarodowego Komitetu Czerwonego Krzyża. Pracowała również w konsulacie Królestwa Niderlandów w Tbilisi. 
Od 1999 do 2003 wykładała na Uniwersytecie Państwowym w Tbilisi, gdzie pracowała również nad doktoratem na temat języka francuskiego w Belgii. 
Oprócz języka niderlandzkiego mówi płynnie w językach: angielskim, francuskim i niemieckim, zna język rosyjski i gruziński, opanowała także podstawy języka megrelskiego. W 2005 opublikowała autobiograficzną książkę "The Story of an Idealist", która w 2010 ukazała się w języku polskim pod tytułem "Historia idealistki" wraz z płytą CD z nagraniami muzycznymi.
Jako pierwsza dama zaangażowana jest w działalność charytatywną, w 1998 założyła fundację SOCO, która zajmuje się pomocą rodzinom wielodzietnym i żyjącym poniżej granicy ubóstwa. 
W styczniu 2008 została oficjalnie obywatelką Gruzji. W 2015 zrzekła się obywatelstwa gruzińskiego na rzecz ukraińskiego.
Wraz z mężem ma dwóch synów: Eduarda i Nikoloza.
W 2015 została odznaczona Krzyżem Komandorskim Orderu Zasługi Rzeczypospolitej Polskiej.

</doc>
<doc id="1436183" url="https://pl.wikipedia.org/wiki?curid=1436183" title="France 5">
France 5

France 5 – edukacyjny kanał należący do France Télévisions. France 5 powstał 13 grudnia 1994 pod nazwą La Cinquième. W 2002 zmieniono nazwę na France 5.

</doc>
<doc id="1436185" url="https://pl.wikipedia.org/wiki?curid=1436185" title="George Meredith">
George Meredith

George Meredith (ur. 12 lutego 1828 w Portsmouth, zm. 18 maja 1909 w Box Hill w hrabstwie Surrey) – angielski powieściopisarz i poeta.

</doc>
<doc id="1436186" url="https://pl.wikipedia.org/wiki?curid=1436186" title="Mehdi Paszazadeh">
Mehdi Paszazadeh

Mehdi Paszazadeh (per. مهدی پاشازاده, ur. 27 grudnia 1973 w Teheranie) – piłkarz irański grający na pozycji środkowego obrońcy.
Kariera klubowa.
Paszazadeh urodził się w stolicy Iranu, Teheranie. Karierę piłkarską rozpoczął w tamtejszym klubie Esteghlal Teheran. W 1994 roku zadebiutował w jego barwach w irańskiej pierwszej lidze. W 1996 roku osiągnął swój pierwszy sukces w karierze, którym było zdobycie Pucharu Hazfi, czyli Pucharu Iranu. Z kolei w sezonie 1997/1998 sięgnął z Esteghlalem po mistrzostwo Iranu, swoje pierwsze w karierze i pierwsze dla tego klubu od 1990 roku.
Latem 1998 roku, po Mundialu we Francji Paszazadeh przeszedł do niemieckiego Bayeru 04 Leverkusen. Zawodnikiem Bayeru był przez jeden sezon, ale nie przebił się do pierwszego składu i nie zadebiutował w pierwszej lidze Niemiec. W 1999 roku odszedł do drugoligowej Fortuny Köln, ale i w tym klubie nie był członkiem wyjściowej jedenastki i zaliczył zaledwie trzy ligowe spotkania.
W 2000 roku Paszazadeh wrócił do Iranu i do zespołu Esteghlal. W 2001 roku wywalczył swój drugi tytuł mistrza kraju. Z kolei w 2002 roku został wicemistrzem ligi irańskiej, a także zdobył kolejny krajowy puchar. W Esteghlalu Mehdi grał do końca sezonu 2002/2003.
Latem 2003 Irańczyk ponownie zdecydował się na grę w Europie. Trafił do Austrii, do Rapidu Wiedeń. W Rapidzie był podstawowym zawodnikiem i sezon 2003/2004 zakończył na 4. miejscu w austriackiej Bundeslidze. Po sezonie odszedł do Sturmu Graz, ale wystąpił tam tylko w czterech spotkaniach rundy jesiennej, a wiosną został piłkarzem VfB Admira Wacker Mödling. W 2007 roku spadł z Admirą do drugiej ligi i zdecydował się zakończyć sportową karierę.
Kariera reprezentacyjna.
W reprezentacji Iranu Paszazadeh zadebiutował w 1996 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam był podstawowym zawodnikiem Iranu i wystąpił we wszystkich trzech grupowych spotkaniach: przegranych 0:1 z Jugosławią oraz 0:2 z Niemcami, a także w wygranym 2:1 ze Stanami Zjednoczonymi. Po Mundialu przestał występować w drużynie narodowej, a łącznie zagrał w niej 14 razy.

</doc>
<doc id="1436188" url="https://pl.wikipedia.org/wiki?curid=1436188" title="Legwan kubański">
Legwan kubański

Legwan kubański ("Cyclura nubila") – gatunek gada z rodziny legwanów.
Dotychczas klasyfikowany jako podgatunek "C. n. lewisi" został uznany za odrębny gatunek "Cyclura lewisi"

</doc>
<doc id="1436191" url="https://pl.wikipedia.org/wiki?curid=1436191" title="AT-AT">
AT-AT

AT-AT (także: Imperial Walker, pełna nazwa: All Terrain Armored Transporter – "Uniwersalny Lądowy Transporter Opancerzony") – fikcyjny pojazd bojowy z uniwersum Gwiezdnych Wojen, używany głównie przez siły Imperium Galaktycznego.
Opis.
To potężna maszyna krocząca o wysokości 22,5 m. Służy do transportu piechoty, skuterów repulsorowych oraz niszczenia celów naziemnych.
AT-AT jest uzbrojony w dwa ciężkie działa laserowe pod kabiną oraz w dwa lekkie po obu stronach kabiny dowodzenia. Gruby pancerz chroni przed wszelką bronią energetyczną z wyjątkiem ciężkich turbolaserów. Słabym punktem konstrukcji są nogi. Ich zniszczenie lub oplątanie kablem skutkuje utratą stabilności i upadkiem. 
Oprócz pięcioosobowej załogi maszyna transportuje w umieszczonej w korpusie ładowni do czterdziestu szturmowców. Mogą oni szybko przystąpić do walki wykorzystując liny zjazdowe z umocowanymi uprzężami. Dodatkowo pojazd przechowuje pięć skuterów repulsorowych.
Po raz pierwszy AT-AT pojawiły się w chronologicznie piątej części sagi (a nakręconej jako drugiej) – "", podczas sceny ukazującej bitwę o Hoth.

</doc>
<doc id="1436192" url="https://pl.wikipedia.org/wiki?curid=1436192" title="TF1 Group">
TF1 Group

TF1 Group (franc. Groupe TF1) - francuska grupa medialna. W posiadaniu tej grupy był Eurosport.
TF1 Group powstał w 1987 wraz z prywatyzacją dotąd należącej do France Télévisions TF1.

</doc>
<doc id="1436198" url="https://pl.wikipedia.org/wiki?curid=1436198" title="Jonatan Johansson">
Jonatan Johansson

Jonatan Lillebror Johansson (ur. 16 sierpnia 1975 w Sztokholmie) – fiński piłkarz grający na pozycji napastnika, a także trener.
Kariera klubowa.
Johansson karierę rozpoczynał w 1993 roku w fińskim zespole Pargas IF. W 1995 roku przeszedł do klubu Veikkausliigi – Turun Palloseura. W barwach tej drużyny rozegrał 32 spotkania i zdobył 6 bramek. Wtedy też został powołany do reprezentacji Finlandii U-21. W 1997 odszedł do estońskiej Flory Tallinn, stając się jednocześnie pierwszym Finem w grającym w tamtejszej lidze. Jednak w Meistriliidze zdążył rozegrać tylko 9 spotkań i strzelić 9 goli, po czym został sprzedany do Rangers.
Szkocki klub zapłacił za Johanssona 500 tysięcy funtów, ale aż do odejścia ówczesnego trenera – Waltera Smitha nie grywał w pierwszym zespole. Zmiana nastąpiła po przyjściu Holendra Dicka Advocaata. Johansson zaczął regularnie występować w meczach pierwszej drużyny i w sezonie 1998/1999 zdobył 13 bramek – 8 w Scottish Premier League oraz 5 w Pucharze UEFA.
Latem 2000 podpisał kontrakt z klubem angielskiej Premier League – Charltonem Athletic. Anglicy musieli zapłacić wtedy za niego 3,25 miliona funtów oraz dodatkowe £250,000 po 25 występach i uniknięciu spadku. W pierwszym sezonie zdobył 14 bramek, mimo kontuzji w końcówce sezonu. Po jej wyleczeniu nigdy już nie powrócił do dawnej formy. W styczniu 2006 Johansson został wypożyczony do Norwich City. Zagrał tam w 12 meczach i strzelił 3 gole. W lipcu 2006 za 1,1 miliona euro został sprzedany do Malmö FF, skąd po rozegraniu 55 ligowych spotkań odszedł do Hibernianu. Następnie trafił do St Johnstone.
Kariera reprezentacyjna.
W reprezentacji Finlandii Johansson zadebiutował 16 marca 1996 w meczu przeciwko Kuwejtowi. W latach 1996–2010 w drużynie narodowej rozegrał 106 spotkań i zdobył 21 bramek.

</doc>
<doc id="1436200" url="https://pl.wikipedia.org/wiki?curid=1436200" title="Myrtillocactus">
Myrtillocactus

Myrtillocactus Console – rodzaj sukulentów z rodziny kaktusowatych ("Cactaceae"). Gatunki z tego rodzaju występują w Gwatemali i Meksyku (Baja California, Oaxaca, Puebla, Tamaulipas).
Systematyka.
"Myrtillocereus" Fric &amp; Kreuz.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Pachycereeae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Myrtillocactus" Console.

</doc>
<doc id="1436202" url="https://pl.wikipedia.org/wiki?curid=1436202" title="Nanuli Szewardnadze">
Nanuli Szewardnadze

Nanuli Szewardnadze, z domu "Cagareiszwili" (ur. 1929, zm. 20 października 2004 w Tbilisi) – gruzińska i radziecka dziennikarka, żona prezydenta Gruzji Eduarda Szewardnadzego, w latach 1995–2003 pierwsza dama II Republiki. 
Życiorys.
Pochodziła z rodziny represjonowanej w czasach stalinizmu; jej ojciec Rażden Cagareiszwili został rozstrzelany w okresie stalinizmu. W 1951 wyszła za mąż za Eduarda Szewardnadzego. Razem mieli syna Paatę i córkę Mananę, doczekali się również pięciorga wnuków. 
Przed przeprowadzką do Moskwy w 1985, gdy jej mąż objął stanowisko ministra spraw zagranicznych ZSRR, pracowała w prasie kobiecej. 
Jako pierwsza dama Gruzji zajmowała się działalnością charytatywną, m.in. stała na czele organizacji "Gruzińskie kobiety na rzecz pokoju i życia", pomagała osieroconym dzieciom, była honorową przewodniczącą międzynarodowego stowarzyszenia "The White Scarf".

</doc>
<doc id="1436204" url="https://pl.wikipedia.org/wiki?curid=1436204" title="Senność (film)">
Senność (film)

 
Senność – polski dramat filmowy z 2008 roku w reżyserii Magdaleny Piekorz. Premiera filmu miała miejsce na 33. Festiwalu Polskich Filmów Fabularnych w Gdyni.
Treść.
Fabuła skupia się na losach sześciorga ludzi – dwóch małżeństw oraz pary gejowskiej.
Róża jest narkoleptyczną żoną biznesmena. W przeszłości była obiecującą aktorką, jednak stan zdrowotny nie pozwala jej od dłuższego czasu opuszczać odludnie umiejscowionego domu. Kobietą targają obsesje na punkcie zdrady ze strony męża; nie wie do końca, że są w pełni słuszne.
Adam, lekarz, z wzajemnością zakochuje się w drobnym złodziejaszku – swoim sąsiedzie, nazywanym Bystry. Ten jednak boi zdeklarować się przed przyjaciółmi z dzielnicy jako homoseksualista i zaczyna ignorować Adama dla bezpieczeństwa ich obu.
Krakowski pisarz Robert popełnił poważny życiowy błąd – poślubił kobietę, której nigdy nie kochał. Małżeństwo z nią z roku na rok staje się coraz bardziej toksyczne, co z kolei odbiera wenę twórczą mężczyźnie. Robert dowiaduje się także, że pozostało mu kilka tygodni życia.
Plan zdjęciowy.
Zdjęcia do filmu realizowano w okresie od 11 marca do 24 kwietnia 2008 roku. Za lokacje atelierowe twórcom posłużyły następujące plenery: Warszawa, Śląsk (m.in. Chorzów: ul. Drzymały, budynek ZUSu, cmentarz przy ul. Drzymały), Beskidy.
Ścieżka dźwiękowa.
Senność – ścieżka dźwiękowa z filmu ukazała się 17 października 2008 roku nakładem wytwórni muzycznej EMI.
Autorami muzyki do filmu byli Adrian Konarski, kompozytor muzyki filmowej i teatralnej oraz raper i producent muzyczny Sebastian "Rahim" Salbert, znany m.in. z występów w formacji Paktofonika. Nagrania zostały zrealizowane z udziałem Radiowej Orkiestry Symfonicznej z Warszawy. Z kolei realizacji dźwięku podjął się Rafał Paczkowski.
Wydawnictwo oraz obraz były promowane kompozycją "SinuSoida" z gościnnym udziałem Śliwki Tuitam. Do utworu został także zrealizowany teledysk zawierający fragmenty filmu.
Jako materiał dodatkowy na płycie została umieszczona muzyka pochodząca z filmu "Pręgi" (2004), również w reżyserii Magdaleny Piekorz.

</doc>
<doc id="1436207" url="https://pl.wikipedia.org/wiki?curid=1436207" title="Bitwa pod Goito">
Bitwa pod Goito

Bitwa pod Goito – starcie zbrojne, które miało miejsce 30 maja 1848 r. w trakcie wojny austriacko-piemonckiej (1848–1849).
W maju 1848 r. wojska austriackie wycofały się w okolice rzeki Mincio, oddziały piemonckie pod wodzą króla Karola Alberta obległy tymczasem Peschierę. Siły piemonckie liczyły tu 60 000 ludzi. W sukurs oblężonym głównodowodzący Austriaków Joseph Radetzky skierował w to miejsce 30 000 ludzi. Wojska Radetzky'ego zdobyły po drodze miejscowość Curtatone, po czym podeszły pod Goito. 
Liczące około 22 000 ludzi cztery brygady piemonckie przypuściły atak na dwie brygady austriackie. Do pomocy zaatakowanym Radetzky wysłał jeszcze jeden dodatkowy korpus, który jednak nie dotarł w porę na miejsce. Obawiając się odcięcia swoich sił Radetzky zarządził odwrót w kierunku Mantui. Austriacy stracili ok. 600 zabitych i rannych, straty piemonckie to około 500 ludzi. 

</doc>
<doc id="1436208" url="https://pl.wikipedia.org/wiki?curid=1436208" title="Twardość minerałów">
Twardość minerałów



</doc>
<doc id="1436211" url="https://pl.wikipedia.org/wiki?curid=1436211" title="Mistrzostwa Świata w Piłce Nożnej 2010 (eliminacje strefy AFC)/Grupa A">
Mistrzostwa Świata w Piłce Nożnej 2010 (eliminacje strefy AFC)/Grupa A

W Grupie A eliminacji do MŚ 2010 biorą udział następujące zespoły:
Dwie pierwsze drużyn uzyskują awans bezpośrednio do MŚ 2010. Trzecia drużyna rywalizuje w meczu barażowym o miano piątej drużyny Azji a następnie w barażu interkontynentalnym z drużyną z Oceanii o awans do MŚ.

</doc>
<doc id="1436212" url="https://pl.wikipedia.org/wiki?curid=1436212" title="Mistrzostwa Świata w Piłce Nożnej 2010 (eliminacje strefy AFC)/Grupa B">
Mistrzostwa Świata w Piłce Nożnej 2010 (eliminacje strefy AFC)/Grupa B

W Grupie B eliminacji do MŚ 2010 biorą udział następujące zespoły:
Dwie pierwsze drużyn uzyskują awans bezpośrednio do MŚ 2010. Trzecia drużyna rywalizuje w meczu barażowym o miano piątej drużyny Azji a następnie w barażu interkontynentalnym z drużyną z Oceanii o awans do MŚ.

</doc>
<doc id="1436217" url="https://pl.wikipedia.org/wiki?curid=1436217" title="Number 1’s (album Mariah Carey)">
Number 1’s (album Mariah Carey)

Kulisy i produkcja.
W połowie 1998 roku, po wydaniu "Butterfly" we wrześniu poprzedniego roku, Carey zajmowała się projektem filmu i soundtracku "All That Glitters"; powiedziała wtedy, że „nie wróci do studia dopóki nie skończy tego projektu”. Po rozwinięciu się projektu, Carey wyruszyła w trasę koncertową która promowała "Butterfly" i zwiększyła sprzedaż. Producenci Sony Music, właściciela Columbia Records, chcieli, aby Carey wydała album typu „greatest hits” na czas, gdy nie pracuje w studiu. Carey, która nie miała czasu na pracę w studio, zgodziła się na takie rozwiązanie. Carey miała dostatecznie dużo singli #1 i mogła wydać składankę zawierającą wszystkie hity, a na składance są one ułożone od najnowszego do najstarszego.
Kompilowanie singli.
Mariah od początku twierdziła, że jej składanka powinna różnić się od innych tego typu albumów i naciskała na wytwórnię Sony/Columbia, aby nie nazywać tego "Greatest Hits", czy też nawiązywać do tej nazwy. Powiedziała MTV: „(To) nie są największe hity, nie jestem piosenkarką nawet 10 lat, to są tylko single, które zdobyły pierwsze miejsca na międzynarodowych listach przebojów”. w wywiadzie dla "VIBE" tłumaczyła, że jej ulubione piosenki to te, które „nigdy nie ujrzały światła dziennego (...) Wszyscy uważali, że ja nie chcę, aby wydano piosenki, które nie staną się hitami. To nieprawda. Wydałam takie single, które nie zdobyły pierwszego miejsca.” Jako przykłady podała „Breakdown” i „Underneath the Stars”, które nie odniosły żadnego sukcesu. Gdy „Breakdown” nie odniósł sukcesu, Carey powiedziała: „Zawsze będę smutna z powodu porażki "Breakdown".” Powiedziała także, że limity czasowe narzucane przez kierownictwo przeszkodziły wydaniu wielu singli z albumów Mariah: „... dla mnie ta gadanina brzmiała jak 'Idź do studia! Nagrywaj więcej! Śpiewaj! Śpiewaj!'"
Carey napisała w tekście do książeczki, że mimo iż teraz wydała "#1's" jako „dziękuję” i uznanie dla fanów, to kiedyś wyda album „greatest hits”, który będzie zawierał piosenki, które nigdy nie były wydane jako single oraz single, które nie zdobyły pierwszej pozycji na listach przebojów. W grudniu 2001 Columbia wydała "Greatest Hits", który zawierał single #1 oraz piosenki, które, jak powiedziała Carey: „musiały zostać usłyszane”, np. „Underneath the Stars” i „Forever”. „Jest bardzo dużo piosenek, z których jestem zadowolona, ponieważ ujrzały światło dzienne” powiedziała jednemu z reporterów. „Myślę, że ludzie polubią "Greatest Hits", ponieważ zawiera on piosenki, które niekoniecznie były singlami."
Pierwotna wersja „Fantasy” nie znalazła się na "#1's", ale na albumie znalazł się „Bad Boy Remix”, wyprodukowany z Seanem Combsem, który jest dla Mariah ulubioną piosenką z albumu. Wiele edycji nieamerykańskich zawierało cover „Without You”, i podczas gdy pominięto „I Don't Wanna Cry”, cover stał się singlem #1 w wielu krajach i był ekskluzywnie wydawany poza USA. Do japońskiej wersji albumu dopisała ona, że bonus „All I Want for Christmas Is You” jest „prezentem ode mnie dla was”.
Nowy materiał.
Ponieważ Carey uważała album za znak wdzięczności wobec fanów, zawiera on nowe piosenki. Pierwsza z nich jest cover „Sweetheart” Rainy Davis o tym samym tytule, zaśpiewany jako duet z JD. Piosenka po raz pierwszy pojawiła się na jego albumie "Life in 1472", a Mariah opowiedziała o inspiracji do piosenki: „Myślałam o starych piosenkach, których słuchałam, gdy chodziłam do szkoły. To jest naprawdę słodkie nagranie. Młode dziewczyny na pewno polubią je tak, jak ja lubiłam stare piosenki.” Nazwała oryginał „typowym nagraniem z NY” i umieściła cover na "#1's" „ponieważ nie nagrałam żadnego! Ha, ha.” Inną nową piosenką jest „When You Believe”. Carey umieściła tę piosenkę, ponieważ według niej był to cud, że zaśpiewała wraz z Whitney Houston. Podczas rozwoju "All That Glitters", Mariah została przedstawiona Jeffreyowi Ktzenbergowi, producentowi DreamWorks SKG, który poprosił ją o nagranie „When You Believe” do ścieżki dźwiękowej animowanego filmu "Książę Egiptu". Carey i Houston były bardzo zadowolone z tego, że mogły uczestniczyć w tym projekcie.
Piosenka została napisana przez Carey, Stephena Schwartza i Babyface, którzy wyprodukowali też inne piosenki Mariah i współpracowali z nią przy albumach: "Music Box" i "Daydream". Carey i Houston nagrały swoje wersje oddzielnie, ale po usłyszeniu wersji Whitney, Mariah zdecydowała się na nagranie piosenki od nowa. Babyface powiedział, że słyszał już wiele wersji tej piosenki i opisał jej produkcję jako „zwyczajną”: „To nie jest normalna piosenka R&amp;B. Jest to piękna piosenka, ale jest to piosenka filmowa, która nie pasuje ani do Whitney, ani do Mariah, ani do mnie.” Carey powiedziała, że: „ona lubi ją taką, jaką jest.” Opisała ją jako „wielką balladę, która może być inspiracją” i zaprzeczyła spekulacjom na temat rywalizacji jej i Houston o tę piosenkę. „Nigdy nie rozmawiałam z Whitney aż do teraz. Nigdy nie współpracowałyśmy i nie nagrałyśmy wspólnej piosenki. To media i wszyscy zrobili z tego wielką sprawę.” Houston powiedziała: „Mariah i ja świetnie się dogadywałyśmy. nigdy ze sobą nie współpracowałyśmy... To dobrze, że dwie kobiety soulu mogą się ze sobą przyjaźnić."
Carey była współautorka i producentką „Whenever You Call” wraz z długoletnim pomocnikiem, Walterem Afanasieffem, który wyprodukował ja na album "Butterfly". Ale Carey zdecydowała się na odświeżenie piosenki i nagranie jej, jako duetu z Brianem McKnightem, ponieważ uważała tę piosenkę za najlepszą z "Butterfly", a wiele fanów także ją lubiło; powiedziała także, że „wokale McKnighta sprawiły, że piosenka jest piękna”. McKnight powiedział: „To było fascynujące, pracować z kimś, kto zdobywa sukcesy i posiada takie nagrania. Mariah jest kimś, kto mógłby zadzwonić do każdego, aby nagrać z nią piosenkę, a ona wybrała mnie. Album zawiera duet z Whitney Houston... to naprawdę wspaniałe uczucie, by także współpracować z Mariah”.
Jedna z piosenek specjalnie nagrana na "#1's" to cover piosenki Brendy K. Starr „I Still Believe”, który został wyprodukowany przez Steviego J i Mike’a Masona. W latach 80. XX wieku Starr pomagała Carey, aby zachować kontrakt, gdy Mariah była jej wokalistką w tle, a Carey chciała jej za to zapłacić.
Opinie krytyków.
Album otrzymał pozytywną ocenę od Stephena Thomasa Erlewine'a z "Allmusic", który określił album jako „najlepszy w jej karierze, pokazujący to, co najlepsze w muzyce z lat 90.”. Powiedział także, że „album jest dobry, ale brakuje niektórych dobrych singli..., a nowe piosenki są w porządku, tylko nie pozostaną na długo w pamięci jej fanów”. Magazyn "Popular Music and Society" opisał go jako „przede wszystkim produkt” ale „zawiera bardzo dobre i wpadające w ucho kawałki”.
Inni krytycy nie faworyzowali albumu. "Entertainment Weekly" powiedział, że album „pokazuje limit jej możliwości. Słuchanie piosenek z przerwami co kilka miesięcy jest znośne, ale, gdy lecą wszystkie naraz ma się wrażenie, jakby to była milowa jazda windą”. Amy Linden z "LAUNCHcast" skomentowała: „nawet jeżeli są to utwory, które bardzo dobrze się sprzedawały i znajdowały się na najwyższych pozycjach, to na pewno nie są to najlepsze piosenki Mariah”.
"Slant" w 2001 roku nazwał "#1's" „autogratulacjami” i nawiązał do "Greatest Hits" jako „pierwsza właściwa składanka wokalistki”. „When You Believe” został nominowany do 2000 Grammy Awards i wygrał nagrodę NAACP Image Award. Po wydaniu albumu Carey wygrała Blockbuster Entertainment Award w kategorii „Ulubiona wokalistka – Pop” i została nominowana do MTV Europe Music Award w kategorii „Najlepszy wokalista/wokalista R&amp;B”. "#1's" zdobył w 1999 roku w Japonii Gold Disc Award w kategorii „Zagraniczny album pop roku”.
Listy przebojów.
"#1's" został wydany w tym samym tygodniu co albumy wielkich muzyków, jak Garth Brooks, Jewel czy też Method Man oraz "My Love Is Your Love" Whitney Houston. "Millwaukee Journal Sentinel" powiedział, że „w tym tygodniu w sklepach muzycznych pojawi się burza nowych płyt”. "#1's" dostał się na 4. miejsce "Billboard" 200 w swoim pierwszym tygodniu ze sprzedażą 221 000 kopii, co "The Daily Cougar" nazwał „przebojowym debiutem”. Był to kolejny album Carey, który nie zdobył 1. miejsca na "Billboard" (pierwszy był "Emotions"), ale po miesiącu RIAA dało mu certyfikat podwójnej platyny.
Gdy kierownictwo Columbia Records było zajęte podczas rozwoju albumu na rynku, Eric Boehlert z "Rolling Stone" zauważył ważność wydania "#1's" i innych albumów w tym samym czasie: „Artyści, którzy tworzą zwyczaj zalewania rynku muzycznego swoimi albumami w letnim sezonie zakupowym są naprawdę mądrzy. W tym roku jest dokładnie to samo”. Dziennikarz Marc Shapiro, autor biografii Carey, uwzględnił sprzedaż tego albumu w swej książce.
"#1's" był dziewiętnastym najlepiej sprzedającym się albumem 1999 roku w roku i drugą najlepiej sprzedającą się składanką na świecie. Sprzedaż wyniosła 3,52 miliona egzemplarzy (późny 2005), oraz 1 milion kopii w outletach Sony BMG Clubs. Album znalazł się w pierwszej piątce w Szwajcarii i Włoszech oraz pierwszej dziesiątce w Australii, Austrii, Kanadzie, Niemczech, Szwecji i Wielkiej Brytanii.
"Sweetheart” został wydany jako pierwszy singel z albumu oraz jako drugi singel z "Live in 1472" Jermaine’a Dupri, i znalazł się w pierwszej dwudziestce w Niemczech i Szwecji. W USA nie wydano go na CD, tylko emitowano w radiach. „When You Believe” także był singlem z dwóch albumów ("#1's" i "My Love Is Your Love" Whitney Houston). Został wydany szerzej niż pierwszy singel i znalazł się on w pierwszej piątce w krajach europejskich, ale w Australii znalazł się w pierwszej dwudziestce, a w Kanadzie – w pierwszej 40. W USA, mimo otrzymania złota, nie był to często emitowany singel i opuścił pierwszą 10. w styczniu 1999. „I Still Believe” był bardziej popularny w Ameryce i znalazł się w pierwszej 5. "Billboard" Hot 100 w marcu 1999. Zdobył on platynę i dzięki temu "#1's" pokrył się potrójną platyną. „I Still Believe” nie sprzedawał się tak dobrze jak „When You Believe” i opuścił on pierwszą 40. w Australii.
"Whenever You Call” miał zostać wydany jako 4. singel w połowie 1999 roku, ale wydano wtedy „Heartbreaker”, który promował 9. album Mariah – "Rainbow". „Do You Know Where You're Going To? (Theme from Mahogany)” został wydany jako promo singel w Brazylii i niektórych regionach Europy, a remix został wysłany do amerykańskich stacji radiowych. W grudniu 1999 zostało wydane DVD "#1's", które zawierało teledyski i nagrania na żywo z koncertów Mariah, podczas których wykonywała hity #1. Pokryło się ono złotem po 3 miesiącach od wydania i platyną w 2005 roku. W 2003 roku album "#1's" pokrył się pięciokrotną platyną.
Album pokrył się złotem w Argentynie ze sprzedażą 50 000 kopii. Do dzisiaj sprzedano 17 milionów kopii albumu "#1's".

</doc>
<doc id="1436218" url="https://pl.wikipedia.org/wiki?curid=1436218" title="Taddeo Barberini">
Taddeo Barberini

Taddeo Barberini (ur. 16 listopada 1603, zm. 24 listopada 1647) – bratanek papieża Urbana VIII. Brat kardynałów Francesco i Antonio Barberinich. Jego rodzicami byli Carlo Barberini (brat Urbana VIII) i Konstancja Magalotti.
Po wstąpieniu wuja na tron papieski (1623) został mianowany gubernatorem Castel Sant’Angelo i kapitanem gwardii papieskiej. W 1627 papież nadał mu tytuł księcia Palestriny. Po śmierci ojca w 1630 roku objął piastowane dotąd przez niego funkcje gubernatora dzielnicy Borgo oraz kapitana generalnego wojsk papieskich. Wraz z bratem Antonio ponosi odpowiedzialność za wybuch I wojny o Castro (1641-44), gdyż dążył do uzyskania księstwa Castro dla siebie. Wojna, w której Taddeo i Antonio byli głównodowodzącymi wojsk papieskich, doprowadziła do katastrofy finansowej i spustoszenia znacznych obszarów Państwa Kościelnego. Po śmierci Urbana VIII i wyborze nowego papieża Innocentego X (1644) wyszło na jaw, że bracia Barberini znacznie wzbogacili się w trakcie wojny o Castro kosztem majątku Stolicy Apostolskiej. Innocenty X wszczął śledztwo i dokonał sekwestracji ogromnego majątku rodziny Barberini. W styczniu 1646 Taddeo wraz z bratem Francesco uciekł do Francji pod opiekę kardynała Mazarin (Antonio uciekł tam już wcześniej). Taddeo nie powrócił już z wygnania i zmarł w Paryżu w wieku zaledwie 44 lat. Jego synowie Carlo i Maffeo uzyskali papieskie ułaskawienie w 1653 i powrócili do Rzymu. Maffeo odzyskał tytuł księcia Palestriny, a Carlo uzyskał nominację kardynalską.
Rodzina.
24 października 1627 Taddeo Barberini ożenił się z księżną Paliano Anną Colonna. Mieli piątkę dzieci:

</doc>
<doc id="1436219" url="https://pl.wikipedia.org/wiki?curid=1436219" title="Sofiane Feghouli">
Sofiane Feghouli

Sofiane Feghouli (arab. سفيان فغولي, "Sufyān Faghūlī"; ur. 26 grudnia 1989 w Levallois-Perret) – algierski piłkarz francuskiego pochodzenia występujący na pozycji napastnika w tureckim klubie Galatasaray SK oraz w reprezentacji Algierii. Wychowanek Grenoble Foot 38.

</doc>
<doc id="1436224" url="https://pl.wikipedia.org/wiki?curid=1436224" title="ÖVP">
ÖVP



</doc>
<doc id="1436225" url="https://pl.wikipedia.org/wiki?curid=1436225" title="Neobuxbaumia">
Neobuxbaumia

Neobuxbaumia Backeb. – rodzaj sukulentów z rodziny kaktusowatych ("Cactaceae"). Gatunki z tego rodzaju występują w Meksyku: Colima, Guanajuato, Guerrero, Hidalgo, Jalisco, Michoacán, Morelos, Oaxaca, Puebla, Querétaro, San Luis Potosí, Tamaulipas, Veracruz. Przybierają pokrój kolumnowy, niektóre gatunki drzewiasty.
Systematyka.
"Pseudomitrocereus" Bravo &amp; Buxb., "Rooksbya" Backeb.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Pachycereeae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Neobuxbaumia" Backeb.

</doc>
<doc id="1436226" url="https://pl.wikipedia.org/wiki?curid=1436226" title="Cytowanie piśmiennictwa">
Cytowanie piśmiennictwa

Cytowanie piśmiennictwa – przytaczanie w tekście cudzych wywodów, powoływanie się na fakty naukowe, informacje zawarte w innych publikacjach. W naukach humanistycznych cytowanie bywa czasem określane mianem „powołania”.
Cytowanie polega na: 
Systemy cytowań.
Stosowane są trzy systemy cytowań. 
Przykład:
W różnych dyscyplinach naukowych i czasopismach preferowane są różne formy zapisu cytowania w tekście (np. nazwiska pisane są kapitalikami). W przypadku cytowania utworu zbiorowego (wielu autorów) zazwyczaj wymienia się jedynie dwóch lub trzech pierwszych autorów (Nowakowski i Kowalski 1978, Smith &amp; Jonnson 2007), gdy jest więcej współautorów, wymienia się tylko pierwszego, np. Nowakowski i in. 2005, Kwiatkowski et al. 1997.
Przykład: 
 gdzie cyframi w nawiasie kwadratowym oznaczono odwołania do publikacji, zamieszczonych na końcu pracy w formie pełnej bibliografii, w kolejności powoływania się w tekście.
"Cytowanie w tekście" wykorzystywane w Polsce jest głównie w naukach przyrodniczych (ścisłych), rzadziej w naukach humanistycznych. W tych ostatnich częściej wykorzystuje się cytowanie przez przypis.

</doc>
<doc id="1436228" url="https://pl.wikipedia.org/wiki?curid=1436228" title="Mgławica Płomień">
Mgławica Płomień

 
Mgławica Płomień (znana również jako NGC 2024) – mgławica emisyjna (również obszar H II) znajdująca się w konstelacji Oriona, w odległości około 1500 lat świetlnych od Ziemi. Odkrył ją William Herschel 1 stycznia 1786 roku. Kształtem przypomina rozpalony płomyk o średnicy kątowej około 0,5°, widoczny na niebie w pobliżu gwiazdy ζ Orionis (Alnitak). W rzeczywistości gwiazda ta nie jest związana z tą mgławicą i jest położona w odległości około 815 lat świetlnych od Ziemi. Mgławica Płomień znajduje się na dużym obszarze emisji mgławic w konstelacji Oriona, znanym jako Obłok Molekularny w Orionie.
Mgławica Płomień w świetle widzialnym ma czerwonawą barwę, którą zawdzięcza świeceniu atomów wodoru, znajdujących się na krańcach odległego o około 1500 lat świetlnych od Ziemi, gigantycznego Obłoku Molekularnego w Orionie. Świecą zjonizowane atomy wodoru podczas rekombinacji, czyli ponownego połączenia się elektronów i jąder atomowych. Prawdopodobnym źródłem energetycznego promieniowania ultrafioletowego powodującego jonizację gazu wodorowego w Mgławicy Płomień jest młoda, masywna gwiazda. Należy ona do gromady gorących, młodych gwiazd widocznych poprzez przesłaniający gromadę pył na falach światła podczerwonego. Gromada gwiazd znajduje się za widocznym ciemnym pasem absorbującym pył międzygwiazdowy widocznym na tle wodorowej poświaty. To ten ciemny pas zasłania światło widzialne pochodzące od zakrytego źródła energii Mgławicy Płomień.

</doc>
<doc id="1436229" url="https://pl.wikipedia.org/wiki?curid=1436229" title="Kiść">
Kiść



</doc>
<doc id="1436230" url="https://pl.wikipedia.org/wiki?curid=1436230" title="Doctor Mellifluus">
Doctor Mellifluus

Doctor Mellifluus – encyklika papieża Piusa XII opublikowana 24 maja 1953, w 800. rocznicę śmierci św. Bernarda z Clairvaux. 
Jej tytuł pochodzi od jej pierwszych słów, które w tłumaczeniu brzmią "Doktor miodopłynny" (tym mianem określano Bernarda z racji pięknego stylu i głębokiej treści jego dzieł, w których ukazywał „słodycz” Boga i życia nadprzyrodzonego). Bernard jako teolog, mistyk i pisarz chrześcijański jest zaliczany do grona Doktorów Kościoła, a Pius XII powtórzył w odniesieniu do niego zaszczytne określenie Mabillona – "ostatni z Ojców". 
Papież poświęcił encyklikę św. Bernardowi w uznaniu jego wielkich zasług dla Kościoła. Podkreślił jego osobistą świętość, znaczenie dla rozkwitu zakonu cystersów, zaangażowanie w ruch krucjatowy (głoszenie II krucjaty w 1146-1147), likwidację schizmy w 1133, spór z Abelardem, wspieranie papiestwa, ale przede wszystkim wielki wkład w rozwój doktryny chrześcijańskiej. Nauki Bernarda zawarte w jego licznych dziełach wypływały z głębokiej lektury Pisma świętego, Ojców Kościoła i modlitwy, a nie z analiz filozoficznych. Jego celem nie była wiedza i ciekawość, ale zbawienie i miłość. Drogą ku tym wartościom jest pokora, modlitwa i kontemplacja. Papież cytuje z upodobaniem liczne fragmenty dzieł Bernarda, które są świadectwem umiłowania Boga i mistycznych uniesień. Podkreśla chrystologiczną i maryjną pobożność św. Bernarda i dowodzi, że we współczesnym świecie, gdy osłabła wiara w Boga, pisma tego cystersa są godne zalecenia i wciąż aktualne. Mogą posłużyć jako środek odnowienia życia duchowego i obyczajów chrześcijańskich.
Bibliografia.
Wydanie polskie encykliki:
Linki zewnętrzne.
Encyklika w tłumaczeniu na język polski:
Język angielski:

</doc>
<doc id="1436234" url="https://pl.wikipedia.org/wiki?curid=1436234" title="Powołania">
Powołania



</doc>
<doc id="1436235" url="https://pl.wikipedia.org/wiki?curid=1436235" title="NGC 2024">
NGC 2024



</doc>
<doc id="1436238" url="https://pl.wikipedia.org/wiki?curid=1436238" title="Barbara Cartland">
Barbara Cartland

Mary Barbara Hamilton Cartland, ps. Barbara Cartland (ur. 9 lipca 1901 w Birmingham, zm. 21 maja 2000 w Hatfield) – brytyjska powieściopisarka, znana z pisania licznych romansów i powieści miłosnych. Napisała 723 książki, w tym 5 biografii.
Życiorys.
Była jedyną córką brytyjskiego oficera, majora Bertrama Cartlanda, który zginął podczas I wojny światowej we Flandrii. Ukończyła college dla dziewcząt w Malvern, po którym rozpoczęła pracę reporterki zajmującej się sprawami społecznymi i pisarki powieści miłosnych.
Z początku prowadziła kolumnę plotek w Daily Express. W roku 1923 opublikowała pierwszą powieść "Jigsaw", która stała się bestsellerem. W jej powieściach ukształtował się specyficzny styl, konstrukcja akcji, osadzenie w realiach historycznych.
Mimo schematycznej akcji, jej późniejsze powieści cieszyły się powodzeniem. W roku 1983 jej nazwisko umieszczono w księdze Guinnessa. W połowie lat 90. sprzedała swą miliardową książkę.
Zgodnie ze wspomnieniem pośmiertnym opublikowanym w The Daily Telegraph Cartland zerwała swe pierwsze zaręczyny po poznaniu szczegółów stosunku płciowego i doznała szoku. Ostatecznie wyszła za mąż w roku 1932 za oficera Alexandra George’a McCorquodale’a. Jej córka, Raine Spencer, była w późniejszym czasie macochą księżnej Diany. Po rozwodzie w 1936 r. wyszła za Hugh McCorquodale, z którym miała dwóch synów.
Zmarła w nocy 21 maja 2000 roku.

</doc>
<doc id="1436239" url="https://pl.wikipedia.org/wiki?curid=1436239" title="Katastrofa lotu Spanair 5022">
Katastrofa lotu Spanair 5022

Katastrofa lotu Spanair 5022 – wypadek odrzutowego samolotu pasażerskiego McDonnell Douglas MD-82 linii Spanair, nr rejestracji EC-HFP, obsługujący lot rejsowy JK 5022/LH 2554, miał miejsce 20 sierpnia 2008 w porcie lotniczym Madryt-Barajas, przy starcie, po osiągnięciu prędkości przeciągnięcia. Rejs ten oznaczony był wspólnie przez Spanair jako JK 5022 i niemiecką Lufthansę jako LH 2554, co oznacza, że wielu pasażerów kupiło bilety przez Lufthansę lub kontynuowało poprzedni lot tej linii.
Samolot wystartował o godzinie 14.30 do Las Palmas ze 172 osobami na pokładzie – 166 pasażerami i 6 osobami obsługi. Dwa razy kołował do startu, pierwszy raz wycofany na zlecenie pilota i poddany obsłudze technicznej.
Według świadków wypadku samolot runął na ziemię, pękł na dwie części, a następnie stanął w płomieniach. Według doniesienia prasowego BBC News, samolot doświadczył pożaru w lewym silniku (silnik nr 1), po czym gwałtownie skręcił z pasa już przy końcu rozbiegu. Według śledczych badających przyczynę katastrofy załoga samolotu nie sprawdziła dwukrotnie check listy do końca według procedury i nie wysunęła klap. Dodatkowym czynnikiem była awaria przekaźnika sygnalizującego brak wysuniętych klap.
Rozbicie o ziemię nastąpiło w ubocznym miejscu na tyle odległym, że opóźniło przybycie ratowników o 15 minut.
Jest to pierwsza katastrofa z ofiarami śmiertelnymi linii Spanair, zaś trzecia pod względem liczby ofiar w historii lotnictwa cywilnego w Hiszpanii (po katastrofie lotu Avianca 011 oraz katastrofie na Teneryfie), jedenasta w historii użytkowania samolotów typu McDonnel Douglas MD-80, i dwudziesta czwarta strata całego samolotu z serii MD-80.
W wypadku zginęły 154 osoby. 18 pasażerów zostało ciężko rannych. W związku z katastrofą swój urlop przerwał Premier Hiszpanii Jose Luis Rodriguez Zapatero. W Hiszpanii ogłoszono trzydniową żałobę narodową.
Przyczyny.
Początkowo sądzono, że przyczyną wypadku mogło być nieprawidłowe działanie lewego silnika. Trzy dni przed katastrofą pilot zgłaszał awarię odwracacza ciągu. Usterka nie została usunięta, a technicy odizolowali uszkodzoną płytkę z podzespołem. Przypuszczano, że w jednym z silników odwracacz ciągu mógł się samoczynnie włączyć podczas startu powodując tragedię.
Wstępny raport komisji badającej wypadek wykluczył awarię silnika jako przyczynę katastrofy. Stwierdzono natomiast, że klapy nie były wysunięte w momencie wypadku. Spowodowało to brak dostatecznej siły nośnej, przeciągnięcie i uderzenie w ziemię. Brak jest jednoznacznych ustaleń co do przyczyn niewysunięcia klap, podejrzewa się usterkę techniczną. Możliwe są również przyczyny analogiczne do tych, które były prawdopodobną przyczyną katastrofy lotu Northwest Airlines 255.

</doc>
<doc id="1436240" url="https://pl.wikipedia.org/wiki?curid=1436240" title="Katastrofa lotu MD-82 w Madrycie">
Katastrofa lotu MD-82 w Madrycie



</doc>
<doc id="1436241" url="https://pl.wikipedia.org/wiki?curid=1436241" title="Paulus Roiha">
Paulus Roiha

Paulus Roiha (ur. 3 sierpnia, 1980 w Espoo) – były fiński piłkarz występujący na pozycji napastnika. W latach 2001-2010 reprezentował kadrę Finlandii.
Kariera klubowa.
Roiha karierę rozpoczynał w HJK Helsinki. W 2001 został królem strzelców ligi fińskiej z 22 golami na koncie. Tego samego roku podpisał kontrakt z holenderskim Utrechtem. W ciągu trzech sezonów niewiele razy wystąpił w pierwszej drużynie. W 2003 został wypożyczony do FC Zwolle. Jednak niezadowoleni z jego postawy włodarze klubu z Zwolle nie postanowili go wykupić, gdyż nie udało mu się zdobyć ani jednej bramki w Eerstedivisie. Po zakończeniu sezonu 2003/2004 odszedł do belgijskiego Cercle Brugge. W styczniu 2006 na zasadzie wolnego transferu przeszedł do ADO Den Haag, a już 28 stycznia w barwach haskiej drużyny zadebiutował w Eredivisie. Po roku gry w ADO, podpisał umowę z węgierskim Ujpestem, a w styczniu 2008 rozwiązał ją z powodu kontuzji. Kilka dni później związał się dwuletnim kontraktem z HJK Helsinki. W 2010 roku grał w Åtvidabergs FF, a w 2011 roku przeszedł do Kuopion Palloseura. Po pół roku gry dla tego zespołu Roiha zakończył swoją karierę piłkarską

</doc>
<doc id="1436246" url="https://pl.wikipedia.org/wiki?curid=1436246" title="Szabasówka">
Szabasówka



</doc>
<doc id="1436251" url="https://pl.wikipedia.org/wiki?curid=1436251" title="Wyrostek">
Wyrostek

Wyrostek (łac. "processus") – rozmaite, wydłużone uwypuklenie różnych części narządów:

</doc>
<doc id="1436254" url="https://pl.wikipedia.org/wiki?curid=1436254" title="Zygmunt Antoniewicz">
Zygmunt Antoniewicz

Zygmunt Antoniewicz (ur. 17 września 1874 w Kowalewie Pomorskim, zm. 9 maja 1919 w drodze ze Lwowa do Poznania) – polski żołnierz i malarz ormiańskiego pochodzenia, uczestnik I wojny światowej, powstania wielkopolskiego i wojny polsko-bolszewickiej. Podpułkownik Wojska Polskiego. Kawaler Orderu Virtuti Militari.
Życiorys.
Urodził się 17 września 1874 w Kowalewie Pomorskim w rodzinie polskiego Ormianina, podpułkownika Michała Wacława Antoniewicza i austriackiej Ormianki Augusty von Wolf (Kajlkeri/ԳԱՅԼՔԵՐԻ). Po ukończeniu Gimnazjum im. Karola Marcinkowskiego w Poznaniu, studiował sztuki piękne. Pracował jako malarz.
Po wcieleniu do armii pruskiej odbył służbę wojskową i walczył na wielu frontach I wojny światowej, po czym został oficerem powstania wielkopolskiego. Po zwycięstwie powstania, za radą przyjaciela rodziny i głównodowodzącego powstania, generała Józefa Dowbor-Muśnickiego, przeszedł do Wojska Polskiego. Wziął udział w wojnie polsko-bolszewickiej i jako oficer w dniu 6 maja 1919 roku pod Lwowem został ciężko ranny.
Zmarł 9 maja 1919 w drodze do Poznania w wieku 44 lat. Rozkazem marszałka Józefa Piłsudskiego uznano go za Poległego na Polu Chwały i pośmiertnie odznaczono Orderem Virtuti Militari. Został pochowany na cmentarzu Bohaterów na stokach Cytadeli Poznańskiej – na jego własne życzenie – wśród towarzyszy broni na parceli powstańców wielkopolskich.
Życie prywatne.
26 maja 1904 w Toruniu ożenił się z Józefą Kurzyńską (1877–1956). Mieli sześcioro dzieci: Janinę (ur. 1905), Halinę Leokadię (1906–1991), Zdzisława (1908–1984; dziennikarza, trenera i sędziego sportowego), Janusza (1912–1991), Urszulę (1915–2000) i Tadeusza (ur. 1915).

</doc>
<doc id="1436259" url="https://pl.wikipedia.org/wiki?curid=1436259" title="Partia Liberalna (radosławiści)">
Partia Liberalna (radosławiści)

Partia Liberalna (radosławiści) (bułg. "Либерална партия (радослависти)") – bułgarska partia polityczna założona ok. 1886 przez grupę zwolenników Wasiła Radosławowa wywodzących się z Partii Liberalnej, a także przez działaczy dawnej Partii Liberalnej działającej w Rumelii Wschodniej. Początkowo ugrupowanie nosiło nazwę Klub Liberalny (bułg. "Либерален клуб"), którą w 1895 zmieniono na Partia Liberalna, przy czym w celu łatwiejszego rozróżnienia między jednoimiennymi partiami dodawano do niej człon "radosławiści" (bułg. "радослависти") albo "radosławistka" (bułg. "радославистка"), wywodzący się od nazwiska lidera formacji. Radosławiści reprezentowali interesy burżuazji i opowiadali się za orientacją prozachodnią kraju, czego przejawem było m.in. przyłączenie przez nich Carstwa Bułgarii w 1915 do państw centralnych. Sformowali jeden samodzielny gabinet rządowy (1899–1901) oraz sześć koalicyjnych (1886–1887, 1894, 1899, 1913–1918). W 1920 połączyli się z Partią Młodo-Liberalną i Partią Narodowo-Liberalną tworząc Partię Nacjonalno-Liberalną.
Historia Partii Liberalnej.
W 1879 na scenie politycznej nowo utworzonego Księstwa Bułgarii pojawiły się dwie partie polityczne: Partia Konserwatywna i Partia Liberalna. W następnych latach ta ostatnia przeżyła trzy rozłamy, w wyniku których powstały nowe ugrupowania. Najpierw w 1883 odłączyła się grupa zwolenników premiera Dragana Cankowa, która podjęła współpracę z konserwatystami i zaaprobowała, wbrew woli pozostałych liberałów, zmiany w Konstytucji Tyrnowskiej zwiększające uprawnienia księcia Aleksandra I. Frakcja Cankowa przyjęła później nazwę Partia Postępowo-Liberalna. Po abdykacji monarchy spowodowanej zamachem stanu w 1886 i związanym z nią zawirowaniu politycznym, ze starej Partii Liberalnej wystąpiło otoczenie Stefana Stambołowa, które sformowało Partię Narodowo-Liberalną, a także zwolennicy Wasiła Radosławowa, którzy powołali do życia ugrupowanie o nazwie Klub Liberalny. Do tego ostatniego przyłączyła się znaczna część działaczy Partii Liberalnej działającej do ok. 1885 w Rumelii Wschodniej. W starej bułgarskiej Partii Liberalnej pozostali sprzymierzeńcy Petka Karawełowa.
Już w 1886 lider radosławistów otrzymał misję utworzenia nowego rządu Księstwa Bułgarii. Jego koalicyjny gabinet przetrwał jednak tylko 11 miesięcy, od sierpnia 1886 do lipca 1887. Wkrótce po wyborze Ferdynanda I na nowego księcia, we wrześniu 1887 urząd premiera przypadł Stafanowi Stambołowowi. Gabinet Stambołowa sprawował rządy "twardej ręki", represjonując opozycję polityczną, zwłaszcza tę o charakterze prorosyjskim. Pod wpływem prześladowań liberałowie skupieni wokół Karawełowa oraz Cankowa zaprzestali działalności lub poważnie ją ograniczyli. Represje nie dotknęły jedynie Klubu Liberalnego Radosławowa, reprezentującego orientację prozachodnią, który tym samym stał się jedyną legalną partią, opozycyjną wobec reżimu Stambołowa. Ważną rolę w tym okresie odegrał organ prasowy radosławistów, gazeta "Народни права" (w tłum. "Prawa Narodowe").
Po upadku gabinetu Stambołowa w 1894 radosławiści objęli trzy stanowiska ministerialne w gabinecie Konstantina Stoiłowa. Rok później, w 1895 odbył się kongres członków Klubu Liberalnego, który odtąd przyjął nazwę Partia Liberalna. Podczas zjazdu uchwalono nowy program polityczny ugrupowania. Ponieważ znaczną rolę w nim odgrywali niżsi i średni urzędnicy, wysunięte postulaty dotyczyły głównie ich interesów i objęły żądanie zwiększenia uprawnień samorządów, obniżenia podatków, zapewnienia bezpłatnego szkolnictwa i służby zdrowia, racjonalnej polityki gospodarczej i protekcjonizmu wobec produkcji spółdzielczej. Program radosławistów, chociaż zawierał elementy demagogii, został dobrze przyjęty przez społeczeństwo, dzięki czemu na początku 1899 Partia Liberalna mogła utworzyć koalicyjny gabinet z Partią Narodowo-Liberalną, na czele którego stanął Dimityr Grekow. Pod koniec 1899 Grekowa zastąpił Todor Iwanczow i radosławiści po raz pierwszy i, jak się później okazało, jedyny w historii sformowali w pełni samodzielny rząd. Gabinety Grekowa i Iwanczowa podjęły próbę poprawy stosunków z Rosją, czego przejawem była decyzja o budowie w Sofii pomnika Cara Wyzwoliciela, jak w Bułgarii nazywano Aleksandra II Romanowa. W odróżnieniu od polityki zagranicznej, polityka wewnętrzna sprawowana przez liberałów okazała się katastrofalna w skutkach. W kraju doszło do dwóch wielkich afer gospodarczych, zaś decyzja rządu o wprowadzeniu państwowej dziesięciny wywołała gwałtowny sprzeciw i bunty chłopów, krwawo stłumione przez władzę. W rezultacie po 1901 radosławiści na ponad 12 lat utracili wpływ na politykę kraju, zaś lider partii wraz z kilkoma innymi ministrami trafili na kilka miesięcy do więzienia.
Dopiero w lipcu 1913 Partia Liberalna ponownie utworzyła rząd koalicyjny (z Partią Narodowo-Liberalną i Partią Młodo-Liberalną), na czele którego stanął jej szef, Wasił Radosławow. Carstwo Bułgarii prowadziło wówczas II wojnę bałkańską, która wkrótce zakończyła się jego klęską. Na radosławistów spadł trudny obowiązek negocjacji pokojowych, w efekcie których kraj ocalił niepodległość, ale za cenę strat terytorialnych. Dodatkowo do Bułgarii przybyło 250 tys. uciekinierów z ziem utraconych, co jeszcze pogorszyło sytuację gospodarczą państwa. Jednocześnie w społeczeństwie bułgarskim pojawiły się dążenia rewanżystyczne. Pod ich wpływem jeszcze przed wybuchem I wojny światowej rząd Radosławowa obrał kurs ku współpracy z Austro-Węgrami, Niemcami i Turcją oraz zaciągnął pożyczkę w wysokości 500 mln lewów od banku Disconto-Gesellschaft na potrzeby armii. Warunki spłaty długu okazały się jednak wyjątkowo niekorzystne dla Bułgarii, co spowodowało posądzenie premiera o korupcję. 
Wkrótce po wybuchu wojny gabinet Radosławowa, mając na uwadze wyniszczenie kraju po poprzednim konflikcie, ogłosił neutralność, jednocześnie jednak wyczekiwał na dogodny moment do zmiany pozycji. Sprzyjające okoliczności wystąpiły w połowie 1915, w związku z czym 6 września Carstwo Bułgarii oficjalnie dołączyło do państw centralnych, zaś w październiku wypowiedziało wojnę Serbii. Rok później, we wrześniu 1916 Bułgarzy zadeklarowali wojnę również Rumunii i podjęli działania na dwóch frontach. Mimo iż początkowo odnosili sukcesy militarne, to siły Ententy stopniowo zaczęły zdobywać przewagę. W tym samym czasie w kraju drastycznie spadła produkcja żywności. Niedożywieni żołnierze buntowali się, co jeszcze pogarszało sytuację armii bułgarskiej na froncie. W tych okolicznościach w czerwcu 1918 koalicyjny rząd liberałów upadł i władza przeszła w ręce demokratów. Niedługo po ogłoszeniu ciężkich warunków rozejmu w Salonikach i abdykacji cara Ferdynanda I, 5 października 1918 lider radosławistów uciekł za granicę. Pozbawiona kierownictwa i całkowicie skompromitowana na scenie politycznej kraju Partia Liberalna rozpadła się. Jej resztki 31 października 1920 połączyły się z byłymi koalicyjnymi partnerami radosławistów, Partią Młodo-Liberalną i Partią Narodowo-Liberalną, tworząc Partię Nacjonalno-Liberalną. Ta ostatnia istniała do 1934, ale nie miała większego wpływu na politykę Carstwa Bułgarii.

</doc>
<doc id="1436264" url="https://pl.wikipedia.org/wiki?curid=1436264" title="Neoraimondia">
Neoraimondia

Neoraimondia Britton &amp; Rose – rodzaj sukulentów z rodziny kaktusowatych ("Cactaceae"). Rodzaj liczy 2 gatunki występujące w Peru i Boliwii. 
Systematyka.
"Neocardenasia" Backeb.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Browningieae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Neoraimondia" Britton &amp; Rose.
Pochodzenie nazwy.
Nazwa "Neoraimondia herzogiana" pochodzi od nazwiska Antonio Raimondi, urodzonego we Włoszech peruwiańskiego geografa i naukowca.
Morfologia.
Areole kaktusów z rodzaju "Neoraimondia" wytwarzają nowe ciernie i kwiaty wielokrotnie, co roku. Jest to nietypowe dla rodziny kaktusowatych. Skupiska cierni stają się w ten sposób każdego roku coraz dłuższe. Areole są długie, podczas gdy u większości kaktusów drobne.

</doc>
<doc id="1436265" url="https://pl.wikipedia.org/wiki?curid=1436265" title="Kot egejski">
Kot egejski

Koty egejskie (gr.: γάτα του Αιγαίου) – naturalnie występująca rasa kota pochodząca z greckich Cyklad. Rozwój tej rasy rozpoczęto się na początku lat 90. przez greckich hodowców. Rasa jest uważana za jedyną naturalną grecką rasę kotów, obecnie występującą powszechnie w Grecji.

</doc>
<doc id="1436269" url="https://pl.wikipedia.org/wiki?curid=1436269" title="Herb Obornik">
Herb Obornik

Herb Obornik – jeden z symboli miasta Oborniki i gminy Oborniki w postaci herbu.
Wygląd i symbolika.
Herb przedstawia białego orła piastowskiego niekoronowanego na czerwonym tle, z szeroko rozpostartymi skrzydłami, zwrócony w prawo. Kolorem złotym oznaczono dziób orła, szpony oraz opaskę wieńczącą lilię od górnej części. .
Historia.
Pierwszy wizerunek miejskiego herbu podobny do współczesnego widnieje na pieczęci w dokumencie potwierdzającym prawa miejskie Obornik z 1339 roku. 

</doc>
<doc id="1436271" url="https://pl.wikipedia.org/wiki?curid=1436271" title="Sascha Hehn">
Sascha Hehn

Sascha Hehn, właściwie Alexander Josef Albert Hehn (ur. 11 października 1954 w Monachium) – niemiecki aktor telewizyjny, filmowy i teatralny.
Życiorys.
Wczesne lata.
Urodził się w Monachium w rodzinie aktorskiej jako syn aktora Alberta Hehna (ur. 17 grudnia 1908, zm. 29 lipca 1983), który studiował teologię i pracował jako misjonarz w Ameryce Południowej, i jego czwartej żony Gardy Artinger, byłej Miss Bawarii. Ma przybrane starsze rodzeństwo ze strony ojca - brata Michaela Christopha Datziga (ur. 21 czerwca 1944) i siostrę Jeannette-Micheline (ur. 28 października 1949). Po rozwodzie rodziców wychowywał się w Grünwaldzie, w Bawarii, koło Monachium, około 10 km na południe od centrum Monachium. 
Kariera.
Mając pięć lat zadebiutował na ekranie w melodramacie "Tego lata nigdy nie zapomnisz" ("Ein Sommer, den man nie vergißt", 1959) i dramacie "Polowanie Hubertus" ("Hubertusjagd", 1959). Po ukończeniu szkoły średniej z maturą, kontynuował karierę aktorską. Wystąpił w telewizyjnej sztuce "Niech Robinson nie umiera" (1966). Grał w filmach erotycznych takich jak "Sprawozdanie gospodyni domowej" ("Hausfrauen-Report", 1971), "Raport o uczennicach" ("Schulmädchen-Report", 1971), "Dziewczyny u ginekologa"' ("Mädchen beim Frauenarzt", 1971) czy "Niegrzeczne nimfy" ("Blutjung und liebeshungrig", 1972). Przez krótki okres dorabiał także jako model. Zagrał pierwszego stewarta Victora Burgera w serialu "Statek-widmo" ("Das Traumschiff", 1983-84). Sławę międzynarodową zawdzięcza roli lekarza dr Udo Brinkmanna w serialu ZDF "Klinika w Schwarzwaldzie" ("Die Schwarzwaldklinik", 1985-89). 
W serialu ZDF "Statek marzeń" ("Das Traumschiff", 1990-91) zagrał kapitana Victora Burgera.
Pracował również podczas niemieckiego dubbingu filmów "Shrek", "Shrek 2" i "Shrek 3".

</doc>
<doc id="1436272" url="https://pl.wikipedia.org/wiki?curid=1436272" title="Boris Czoczijew">
Boris Czoczijew

Boris Czoczijew (ros. Борис Елиозович Чочиев; ur. 1 listopada 1957 w Didchewi, zm. 22 lipca 2021 we Władykaukazie) − osetyński polityk, premier Osetii Południowej od 17 sierpnia 2008 do 22 października 2008.
17 sierpnia 2008 prezydent Eduard Kokojty, na mocy wydanego dekretu, mianował na stanowisko szefa rządu Osetii Południowej, separatystycznej republiki w granicach Gruzji, Borisa Czoczijewa. Jednocześnie w republice wprowadzony został miesięczny stan wyjątkowy. 
Czoczijew pełnił poprzednio funkcję pierwszego wicepremiera w rządzie premiera Jurija Morozowa.

</doc>
<doc id="1436276" url="https://pl.wikipedia.org/wiki?curid=1436276" title="Al-Dżabal al-Achdar">
Al-Dżabal al-Achdar



</doc>
<doc id="1436277" url="https://pl.wikipedia.org/wiki?curid=1436277" title="Ciąża rzekoma (weterynaria)">
Ciąża rzekoma (weterynaria)

Ciąża rzekoma (c. pozorna, pseudociąża) – pojawienie się u samic niektórych ssaków przemian macicy charakterystycznych dla ciąży, przy jednoczesnym braku płodu. Dodatkowym objawem może być wzrost masy ciała, powiększenie sutków, a nawet laktacja. Pseudociąża jest wywoływana przez brak lub zaburzenia owulacji albo przez kopulację z bezpłodnym samcem. Zjawisko to jest często obserwowane u zwierząt domowych, występuje również u zwierząt dziko żyjących, a także u ludzi. U psowatych ciąża rzekoma jest zjawiskiem fizjologicznym. U zwierząt domowych może być wynikiem przerwania terapii hormonalnej.
Termin "pseudocyesis" wprowadził w 1923 angielski pisarz John Mason Good.

</doc>
<doc id="1436279" url="https://pl.wikipedia.org/wiki?curid=1436279" title="Chinese Super League">
Chinese Super League

Chinese Football Association Super League (chin. upr.: 中国足球协会超级联赛, chin. trad.: 中國足球協會超級聯賽, pinyin: "Zhōngguó Zúqiú Xiéhuì Chāojí Liánsài"), bardziej znana jako Chinese Super League (中超联赛) lub CSL – najwyższa liga piłkarska w Chinach zarządzana przez Chiński Związek Piłki Nożnej.
Chinese Super League powstała w roku 2004 jako następca poprzedniej najwyższej klasy rozgrywkowej w Chinach, "Chinese Football Association Jia A League" (nie mylić z Chinese Football Association Jia League, która jest drugą zaraz po CSL ligą piłkarską w Chinach).
W inauguracyjnym sezonie liga ta liczyła 12 zespołów, zaś obecnie jest ich 16. Tytuł mistrza zdobyło dotychczas sześć klubów: Shenzhen Jianlibao, Dalian Shide, Shandong Luneng, Changchun Yatai, Beijing Guo’an i Guangzhou Evergrande. Obecnym mistrzem Super League jest Shandong Taishan.
Przez pierwsze dwa sezony nie było degradacji do niższej ligi w celu powiększenia ligi. Pierwszym spadkowiczem z CSL był Chongqing Lifan, który w sezonie 2006 zajął ostatnie miejsce w tabeli.
Przegląd.
Format rozgrywek.
Inaczej niż w wielu europejskich ligach CSL zaczyna się w lutym lub w marcu, a kończy się w listopadzie lub grudniu. W każdym sezonie każdy klub gra z każdym klubem dwukrotnie, u siebie i na wyjeździe. W 2004 r. w lidze było 12 zespołów, więc każdy z nich rozegrał 22 mecze z wszystkich 132 spotkań w sezonie. Rok później CSL liczyło 14 klubów, więc każdy z nich rozegrał 26 spotkań z wszystkich 182. W roku 2006 było 15 drużyn w lidze. Każda drużyna rozegrała 28 spotkań w sezonie z wszystkich 210.
Od 2009 r. na koniec każdego sezonu dwa zespoły, które zajęły ostatnie miejsca w tabeli degradowane są do China League One i na ich miejsce awansują dwa najlepsze zespoły z pierwszej ligi.
3 najlepsze zespoły Super League jak również zdobywca Pucharu Chin kwalifikują się do Azjatyckiej Ligi Mistrzów. Jeśli zdobywca Pucharu Chin zajmie w lidze 3. lub wyższe miejsce to również klub z 4. miejsca w ligowej tabeli kwalifikuje się do Ligi Mistrzów.
Sponsoring.
Pierwszym sponsorem Super League była firma Siemens. Po pierwszym kontrowersyjnym sezonie Siemens przestał sponsorować ligę. Początek sezonu 2005 był opóźniony o miesiąc z powodu szukania nowego sponsora, który jednak nie został znaleziony. Liga wówczas nazywała się po prostu Chinese Football Association Super League.
Zawodnicy zagraniczni.
Zawodowi piłkarze w Chinach otrzymują stosunkowo wysokie wynagrodzenia w porównaniu do innych chińskich lig sportowych i lig piłkarskich w innych krajach. W rezultacie wielu piłkarzy z różnych zakątków świata decyduje się na grę w Chinach skuszeni wysokimi zarobkami. Liga ma restrykcyjne zasady, które ograniczają liczbę zagranicznych graczy. Przepisy te zmieniały się w przeciągu lat, a najważniejsze zasady można zobaczyć w tabeli poniżej:
Status piłkarzy z Makau, Hongkongu i Tajwanu.
Przepisy odnośnie do piłkarzy z tych trzech krajów ciągle ulegają zmianom. Od 2009 roku piłkarze z Tajwanu byli traktowani jako piłkarze krajowi, a od 2010 roku przepis ten rozszerzono na zawodników z Makau i Hongkongu. Sytuacja zmieniła się od sezonu 2015, kiedy piłkarska federacja Chin ogłosiła, że piłkarze z tych trzech krajów będą od teraz zaliczani jako obcokrajowcy. W kolejnych dwóch sezonach przepis ten nieco zmodyfikowano i dotyczył tylko piłkarzy, którzy podpisali umowy po 1 stycznia 2016 roku. Od sezonu 2018 nastąpiło delikatne złagodzenie przepisów w tej kwestii i jeden piłkarz z tych trzech krajów może być zgłoszony jako zawodnik krajowy pod warunkiem, że nie jest on naturalizowany. Pod tym pojęciem określa się kraj w którym zawodnik został po raz pierwszy zarejestrowany jako zawodowy piłkarz, a także w przypadku zawodników z Makau i Hongkongu muszą oni posiadać obywatelstwo chińskie oraz być zameldowanym na terytorium Makau lub Hongkongu, natomiast w przypadku Tajwanu musi być jego obywatelem.
Historia.
CSL powstało w 2004 roku jako następca poprzedniej pierwszej klasy rozgrywkowej w Chinach (Jia A lub 甲A) League. W pierwszym sezonie w Chinese Super League występowało 12 drużyn. Rok później liga powiększyła się do liczby 14 zespołów. Z Jia League awansowały Wuhan Huanghelou i Zhuhai Zhongbang. Potem zespół Zhuahi połączył się z Szanghaj Zhongbang i zmienił nazwę na Szanghaj Zobon. W 2006 r. planowane było powiększenie CSL do liczby 16 zespołów włączając do ligi Xiamen Lanshi i Changchun Yatai, jednak ekipa Sichuan Guancheng wycofała się przed rozpoczęciem sezonu z ligi. Sezon 2006 zaczął się 11 marca w 15-klubowym składzie. W roku 2007 liga znów miała się powiększyć, ale Shanghai United F.C. połączyło się z lokalnym rywalem, Shanghai Shenhua. W rezultacie obydwa kluby przyjęły tę drugą nazwę, ponieważ w mieście jest więcej kibiców Shenhui. W 2008 roku udało się w końcu rozpocząć rozgrywki z udziałem 16. drużyn, jednak tuż po starcie drużyna z Wuhan wycofała się z rozgrywek w ramach protestu przeciwko karom nałożonym na klub przez federację po meczu z Beijing Guo’an. Od sezonu 2009 liga liczy 16 zespołów, a na koniec każdego sezonu dwa zespoły, które zajęły ostatnie miejsca w tabeli degradowane są do China League One i na ich miejsce awansują dwa najlepsze zespoły z pierwszej ligi.
Mistrzowie.
Tytuł zdobyło osiem zespołów: Shenzhen Jianlibao, Dalian Shide, Shandong Luneng, Changchun Yatai, Beijing Guo’an, Guangzhou Evergrande, Shanghai SIPG i Jiangsu Sainty.

</doc>
<doc id="1436281" url="https://pl.wikipedia.org/wiki?curid=1436281" title="I liga chińska w piłce nożnej">
I liga chińska w piłce nożnej



</doc>
<doc id="1436286" url="https://pl.wikipedia.org/wiki?curid=1436286" title="Charles Théveneau de Morande">
Charles Théveneau de Morande

Charles Théveneau de Morande (ur. 9 listopada 1741 w Arnay-le-Duc, zm. 6 lipca 1805) – francuski dziennikarz brukowy i szpieg mieszkając i działający wiele lat w Londynie w XVIII wieku.
Był synem prokuratura Arnay-le-Duc i notariusza królewskiego. studiował w Dijon. Od 1759 do 1763 służył w pułku dragonów. w roku 1765 szef policji de Sartine umieścił go w swych aktach jako skandalistę i libertyna. Przez kilka miesięcy 1771 roku de Morande wydawał pismo brukowe "Gazetier cuirassé", które opisywało skandale z wyższych sfer. Od 1771 do 1791 przebywał na wygnaniu.

</doc>
<doc id="1436288" url="https://pl.wikipedia.org/wiki?curid=1436288" title="Zbigniew Zamorski">
Zbigniew Zamorski

Zbigniew Zamorski (ur. w XIX w., zm. w XX w.; fl. ca 1925–1932) – polski tłumacz literatury francuskiej i rosyjskiej.
W dwudziestoleciu międzywojennym XX wieku przetłumaczył na język polski powieści Jules'a Verne'a:
i powieści Lwa Tołstoja:

</doc>
<doc id="1436289" url="https://pl.wikipedia.org/wiki?curid=1436289" title="Góry Zielone">
Góry Zielone



</doc>
<doc id="1436290" url="https://pl.wikipedia.org/wiki?curid=1436290" title="Gazetier cuirassé">
Gazetier cuirassé

Gazetier cuirassé - brukowa gazeta wydawana przez kilka miesięcy 1771 roku w Paryżu. Jej założycielem i redaktorem był ówczesny skandalista i libertyn Charles Théveneau de Morande (1741-1805). Gazeta opisywała skandale w wyższych sferach społeczeństwa. Pomysł gazety narodził się w 1770 roku w gronie politycznych emigrantów francuskich w Londynie. Później wydawano ja w Paryżu, gdzie cenzor królewski François-Louis Claude Mari szybko uznał ją za niebezpieczną.

</doc>
<doc id="1436293" url="https://pl.wikipedia.org/wiki?curid=1436293" title="Ulica Władysława Orkana w Lublinie">
Ulica Władysława Orkana w Lublinie

Ulica Władysława Orkana w Lublinie – arteria komunikacyjna w południowo-zachodniej części Lublina. Rozpoczyna się skrzyżowaniem z ulicą Roztocze w pobliżu alei Kraśnickiej, a kończy – skrzyżowaniem z ul. Armii Krajowej. Ulica rozdziela dwa lubelskie osiedla – Łęgi i Błonie w dzielnicy Czuby Północne. Posiada po dwa pasy ruchu w każdym kierunku.
W okolicy ulicy Orkana powstało kilka dużych centrów handlowych. W latach 2006–2007 na całej długości ulicy została wybudowana trakcja trolejbusowa w ramach projektu dofinansowanego z funduszy Unii Europejskiej.

</doc>
<doc id="1436294" url="https://pl.wikipedia.org/wiki?curid=1436294" title="Hipernatriemia">
Hipernatriemia



</doc>
<doc id="1436296" url="https://pl.wikipedia.org/wiki?curid=1436296" title="Neowerdermannia">
Neowerdermannia

Neowerdermannia Fric – rodzaj sukulentów z rodziny kaktusowatych ("Cactaceae"). Należą do niego 3 gatunki występujące w Argentynie, Boliwii, Chile i Peru.
Systematyka.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Notocacteae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Neowerdermannia" Fric.

</doc>
<doc id="1436301" url="https://pl.wikipedia.org/wiki?curid=1436301" title="Góry Zielone (Ameryka Północna)">
Góry Zielone (Ameryka Północna)

Góry Zielone (ang. "Green Mountains", fr. "Montagnes Vertes") – pasmo górskie w stanach Vermont i Massachusetts (Stany Zjednoczone) oraz prowincji Quebec (Kanada), wchodzące w skład Appalachów. 
Ciągnie się na długości ok. 400 km na osi północ-południe. Ich południową część stanowią Berkshires w Massachusetts, a północną Monts Sutton w kanadyjskim Quebecu.
Najwyższe szczyty:

</doc>
<doc id="1436309" url="https://pl.wikipedia.org/wiki?curid=1436309" title="Teuvo Moilanen">
Teuvo Moilanen

Teuvo Moilanen (ur. 12 grudnia 1973 w Oulu) - były fiński piłkarz występujący na pozycji bramkarza. Karierę zakończył w 2006 roku.
Jego pierwszym profesjonalnym klubem był FF Jaro. Po roku przeniósł się do angielskiego Prestonu. Pierwsze dwa sezony spędził na wypożyczeniach. Najpierw w Scarborough F.C., a później w Darlington F.C. Po powrocie regularnie występował w pierwszym składzie Prestonu. W 2003 roku został wypożyczony do szkockiego Heart of Midlothian F.C., a później wykupiony przez ten klub. Jednak z powodu braku gry w pierwszej drużynie postanowił wrócić do Finlandii, przechodząc do FC KooTeePee. Potem występował w Tampere United oraz w FC Hämeenlinna. W reprezentacji Finlandii wystąpił 3 razy.

</doc>
<doc id="1436312" url="https://pl.wikipedia.org/wiki?curid=1436312" title="Cunninlynguists">
Cunninlynguists



</doc>
<doc id="1436315" url="https://pl.wikipedia.org/wiki?curid=1436315" title="Autobus konny">
Autobus konny



</doc>
<doc id="1436319" url="https://pl.wikipedia.org/wiki?curid=1436319" title="Soy">
Soy

Soy - to płyta hiszpańskiego piosenkarza Julio Iglesiasa wydana w 1973 roku.

</doc>
<doc id="1436321" url="https://pl.wikipedia.org/wiki?curid=1436321" title="Bhutan na Letnich Igrzyskach Olimpijskich 2008">
Bhutan na Letnich Igrzyskach Olimpijskich 2008

Bhutan na Letnich Igrzyskach Olimpijskich 2008 reprezentowało dwoje zawodników. Oboje startowali w łucznictwie.
Reprezentanci.
Łucznictwo.
Kobiety
Mężczyźni

</doc>
<doc id="1436322" url="https://pl.wikipedia.org/wiki?curid=1436322" title="Baza lotnicza Chacor">
Baza lotnicza Chacor

Baza Lotnicza Chacor – wojskowa baza Sił Powietrznych Izraela położona przy kibucu Chacor-Aszdod, w centralnej części Izraela. Jest nazywana „Kanaf 4”.
Historia.
Lotnisko zostało wybudowane w 1945 przez Brytyjczyków. Służyło ono jako baza Royal Air Force, pod nazwą RAF Qastina. W noc 25 lutego 1946 członkowie paramilitarnej organizacji żydowskiej Irgun zaatakowali bazę i zniszczyli zaparkowane na pasie startowym samoloty bombowe Halifax. Bezpośrednio po tym ataku Brytyjczycy przegrupowali część swoich sił powietrznych z Mandatu Palestyny do Egiptu.
Podczas wojny domowej w Palestynie Brytyjczycy ewakuowali personel bazy 15 marca 1948. Opuszczoną bazę zajęły oddziały żydowskiej organizacji paramilitarnej Hagana. 9 listopada 1948 nastąpiło utworzenie izraelskiej bazy sił powietrznych Hatzor.
Rankiem 16 sierpnia 1966 na lotnisku wylądował iracki samolot myśliwski MiG-21, którego pilot Munir Redfa został namówiony przez izraelski wywiad Mosad do ucieczki do Izraela. W ten sposób uzyskano dostęp do zaawansowanej radzieckiej technologii lotniczej.
Eksploatacja bazy.
Poza prowadzeniem działań operacyjnych i rytunowych szkoleń baza lotnicza Chacor pełni funkcję ośrodka szkoleniowego dla samolotów wielozadaniowych F-16. W tym celu wykorzystuje się najbardziej zaawansowane technologicznie symulatory lotu F-16. Przyjęty system szkoleń zakłada, że każdy pilot izraelskich sił powietrznych przynajmniej cztery razy w roku przechodzi serię testów w symulatorach. Przygotowuje to pilotów do prowadzenia działań operacyjnych w najtrudniejszych warunkach pogodowych i umiejętności właściwego reagowania na różne usterki mechaniczne.
Eskadry.
W bazie stacjonuje kilka eskadr bojowych:

</doc>
<doc id="1436323" url="https://pl.wikipedia.org/wiki?curid=1436323" title="Muzeum Archeologiczne w Stambule">
Muzeum Archeologiczne w Stambule

Muzeum Archeologiczne (tr "İstanbul Arkeoloji Müzeleri") – muzeum znajdujące się w Stambule w dzielnicy Eminönü, w pobliżu Parku Gülhane i pałacu Topkapı.
Kompleks muzeum składa się z trzech działów: Muzeum Starożytnego Wschodu, Pawilonu fajansowego oraz Muzeum Dzieł Starożytnych.
Muzeum Starożytnego Wschodu.
Znajdują się tu dzieła ludów azjatyckich, pochodzące z Egiptu, Anatolii, Mezopotamii.
Pawilon fajansowy.
Został ufundowany w 1466 przez sułtana Mehmeta II i jest to jedna z najstarszych części pałacu Topkapı. W czasach Imperium osmańskiego był on wykorzystywany jako miejsce zabaw. Od 1967 znajdują się tu dzieła sztuki ceramicznej tureckiej i islamskiej.
Muzeum Dzieł Starożytnych.
Powstało w 1891. Wystawione prace pochodzą z okresu starożytnej Grecji i Rzymu. W ogrodzie i w salach wystawienniczych umieszczono posągi, sarkofagi i płaskorzeźby. Znajduje się tu ponad pół miliona monet greckich, rzymskich i bizantyjskich, oraz pochodzących z krajów islamskich. Również popiersia, biżuterię. Eksponaty uporządkowane są chronologicznie lub tematycznie.
Znajduje się tutaj między innymi:

</doc>
<doc id="1436324" url="https://pl.wikipedia.org/wiki?curid=1436324" title="Józef Pitschmann">
Józef Pitschmann

Józef Franciszek Jan Pitschmann (ur. 1758 w Trieście, zm. 1 września 1834 w Krzemieńcu) – malarz, głównie portrecista.
Życie i twórczość.
Był synem Józefa i Marii z domu Sexida. Wykształcenie zdobył w Akademii Wiedeńskiej pod kierunkiem Johanna Baptista Lampiego, Heinricha Friedricha Fügera i Heinricha Carla Brandta. W roku 1787 otrzymał złoty medal w konkursie malarstwa za obraz "Herkules zwracający Admetowi oswobodzoną Alcestę" i został członkiem akademii. Z okresu wiedeńskiego pochodzą pastelowe pejzaże przedstawiające sceny pasterskie (1783), znajdujące się obecnie w galerii obrazów we Lwowie.
W roku 1788 przybył do Polski na zaproszenie Józefa Klemensa Czartoryskiego i do 1789 mieszkał w jego posiadłości w Korcu na Wołyniu jako portrecista i nauczyciel rysunku. W latach 1789–1794 przebywał w Warszawie. Na okres ten przypada kilkumiesięczny pobyt malarza w Poznaniu. W stolicy zyskał uznanie jako portrecista wśród przeciętnej szlachty i mieszczaństwa. Pozostawił też kilka wizerunków Stanisława Augusta, za jeden z nich w 1794 władca nagrodził go brylantowym pierścieniem. 11 marca 1791 Pitschmann poślubił Agnieszkę – córkę Jana Baudoina de Courtenay – literata i lekarza mesmerysty. Lata 1794–1806 to okres lwowski, w którym namalował ok. 300 obrazów, głównie portretów. Zyskał popularność w kręgach arystokracji, szlachty i urzędników. W tym czasie wykonał też portrety cesarza Franciszka II i jego małżonki na zamówienie arcybiskupa lwowskiego Kajetana Ignacego Kickiego.
W roku 1806 przeniósł się na stałe do Krzemieńca, gdzie mieszkał do końca życia. Powołany został przez Tadeusza Czackiego na katedrę rysunku w Liceum Krzemienieckim, udzielał także lekcji prywatnych. W okresie tym stworzył ok. 150 obrazów (głównie portretów profesorów liceum i wołyńskiej szlachty). Wśród nich są portrety Euzebiusza i Salomei Słowackich (oba w Muzeum Literatury im. Adama Mickiewicza w Warszawie), Teofila i Hersylii Januszewskich (w Muzeum Narodowym we Wrocławiu). Z okazji dwudziestopięciolecia służby nadano mu honorowy tytuł radcy, dwukrotnie nagrodzony też został medalem: otrzymanym od cesarza złotym medalem "z czerwoną wstęgą dla noszenia go na szyi" oraz brązowym medalem "samej tylko szlachcie w Cesarstwie dawanym" (1812). Wśród jego uczniów byli także malarze, jak Bonawentura Klembowski czy Jan Ksawery Kaniewski. Pitschmann we wczesnym okresie twórczości nierzadko malował sceny mitologiczne i historyczne. Tworzył w duchu późnego klasycyzmu. Poza malarstwem olejnym uprawiał pastel.

</doc>
<doc id="1436328" url="https://pl.wikipedia.org/wiki?curid=1436328" title="Maria Ciach">
Maria Ciach

Maria Jadwiga Ciach-Michalak (ur. 7 września 1933 r. w Tomaszowie Mazowieckim, zm. 25 maja 2009 w Warszawie) – polska lekkoatletka-oszczepniczka.
Zawodniczka Włókniarza Tomaszów (w latach 1949-1956), potem CWKS Legia Warszawa. Podczas igrzysk olimpijskich w Helsinkach (1952) zajęła 7. miejsce – najlepsze z polskich lekkoatletów (44,31 m). 3-krotna mistrzyni Polski i 7-krotna rekordzistka kraju (do 48,99 m w 1955 r.). Nauczycielka wf, trenerka, działaczka i animatorka życia sportowego. Odznaczona m.in. Krzyżem Kawalerskim Orderu Odrodzenia Polski i Złotym Krzyżem Zasługi. Laureatka Plebiscytu Przeglądu Sportowego w 1952 r. (7. miejsce).
Kariera sportowa.
Zawodniczka Włókniarza Tomaszów (w latach 1949-1956), potem CWKS Legia Warszawa. Jako podopieczna trenera Zygmunta Szelesta, należała do znanego w latach 50. lekkoatletycznego "wundertimu". Podczas XV Igrzysk Olimpijskich w Helsinkach (1952) zajęła 7. miejsce – najlepsze z polskich lekkoatletów. Pobiła tam rekord Polski (44,31 m). Zajęła siódmą lokatę w plebiscycie Przeglądu Sportowego na dziesięciu najlepszych sportowców Polski w roku 1952. 3-krotna mistrzyni Polski i 7-krotna rekordzistka kraju (do 48,99 m w 1955 r.).
Działalność nauczycielska, trenerska i społeczna.
Studia na kierunku nauczycielskim AWF w Warszawie ukończyła w 1955 r. z tytułem magistra oraz uprawnieniami trenera klasy II lekkiej atletyki (klasa I w 1974 r.). W tym samym roku rozpoczęła pracę w szkole podstawowej na warszawskich Bielanach jako nauczycielka wf chłopców. W 1958 roku przeszła do Szkoły Podstawowej nr. 33 na warszawskim Mokotowie. Przygotowana przez nią młodzież tej placówki brała udział w międzyszkolnych imprezach sportowych. Wyniki: w Czwórboju Lekkoatletycznym 10-krotne zwycięstwo drużyny w Mistrzostwach Warszawy, 2-krotne drugie miejsce i 4-krotne pierwsze miejsce w Mistrzostwach Polski, 2-krotne trzecie miejsce w zawodach międzynarodowych; w siatkówce dziewcząt 8-krotne zwycięstwo w Mistrzostwach Warszawy. M. Michalak publikowała testy specjalistyczne w czasopiśmie "Wychowanie fizyczne i higiena szkolna" w latach 1968 – 69. W kwietniu 1974 r. podjęła się zorganizowania pierwszej podstawowej szkoły o profilu sportowym. W tej placówkce (nr 272 przy ul. Piaseczyńskiej w Warszawie) została wicedyrektorem. W drugim roku jej pracy szkoła zwyciężyła w Warszawskiej Olimpiadzie Młodzieży i powtórzyła to 2-krotnie w latach następnych. M.Michalak organizowała i osobiście prowadziła letnie i zimowe obozy szkoleniowo-wypoczynkowe na ponad 130 osób każdy w różnych regionach Polski. Jej sylwetkę w tamtym czasie zamieścił miesięcznik "Nowa szkoła". Na emeryturę przeszła w 1985 r. Była wieloletnim, aktywnym członkiem ZNP. W ramach pracy społecznej w Oddziale ZNP Warszawa-Mokotów organizowała imprezy sportowe dla nauczycieli i ich rodzin.
Filozofia życiowa i zawodowa.
Maria Michalak swe zainteresowania sportowe przejawiała od najmłodszych lat, o czym sama pisała we wspomnieniach zamieszczonych w zbiorze "Pamiętniki wychowawców fizycznych". W całym życiu zawodowym dobre efekty przynosiło jej przestrzeganie zasady, że nauczyciel sam musi być przykładem dla uczniów. Do późnych lat była aktywna na zajęciach, zawsze ubrana w strój sportowy, w każdej konkurencji starała się być autorytetem dla uczniów. Umiała pokazać na własnym przykładzie, jak dane ćwiczenie należy wykonać właściwie. Największą wagę przywiązywała do zwykłych, obowiązkowych lekcji wychowania fizycznego. Każda z tych lekcji a także zajęcia Szkolnego Koła Sportowego miały wytyczony na początku cel, określone zadanie, na końcu zaś następowało omówienie i stawianie plusów lub minusów za uzyskany postęp – a nie za sam wynik. Dzięki temu nawet mało sprawne dzieci miały szansę na uzyskanie oceny bardzo dobrej i chętnie uczestniczyły w zajęciach. Maria Michalak niejednokrotnie wypowiadała się na łamach prasy za zwiększeniem udziału i znaczenia kultury fizycznej w polskim szkolnictwie.
Odznaczona: Krzyżem Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej, Złotą Odznaką honorową „Za Zasługi dla Warszawy”, Odznaką „Zasłużony Działacz Kultury Fizycznej”, Odznaką „Błękitna Strzała” Sztandaru Młodych dla najlepszych wychowawców pracujących z młodzieżą; odznakami Szkolnego Związku Sportowego, Polskiego Związku Lekkiej Atletyki, Warszawskiego Związku Lekkiej Atletyki, Klubu Sportowego Warszawianka.
Została pochowana na komunalnym cmentarzu Północnym w Warszawie (B-III-1-2-13 - katakumby).

</doc>
<doc id="1436329" url="https://pl.wikipedia.org/wiki?curid=1436329" title="Baza lotnicza Newatim">
Baza lotnicza Newatim

Baza Lotnicza Newatim – największa wojskowa baza Sił Powietrznych Izraela położona przy moszawie Newatim, w południowej części Izraela.
Historia.
W 1947 członkowie żydowskiej organizacji paramilitarnej Hagana wybudowali tutaj prowizoryczny pas lotniczy, nazwany Malhata.
Po wycofaniu się izraelskich wojsk z Półwyspu Synaj rząd Stanów Zjednoczonych udzielił pomocy finansowej i technicznej przy budowie nowych baz izraelskich sił powietrznych. Budowa bazy lotniczej Newatim kosztowała prawie 3 mld $ i została ukończona w październiku 1983 roku.
W lipcu 1998 pojawiły się informacje, że w Newatim regularnie pojawiają się tureckie samoloty wojskowe. W ramach zawartego porozumienia pomiędzy Izraelem i Turcją, izraelskie samoloty mogły w ramach rewanżu prowadzić ćwiczenia nad rozległym terytorium Turcji.
25 sierpnia 2008 wszystkie samoloty transportowe, latające cysterny oraz samoloty zwiadu elektronicznego zostały przeniesione z bazy lotniczej Lod do Newatim. Koszt przystosowania bazy do obsługi nowych eskadr kosztował 1,6 mld NIS.
Obecna eksploatacja.
Przy bazie jest zlokalizowane podziemne stanowisko dowodzenia Sił Powietrznych Izraela. Dodatkowo na terenie bazy znajdują się siedziby wojskowego wywiadu Aman i C4I (wywiad i kontrola przekazów komputerowych itp.).
Eskadry.
W bazie stacjonuje kilka eskadr:

</doc>
<doc id="1436331" url="https://pl.wikipedia.org/wiki?curid=1436331" title="Ulica Tomasza Zana w Lublinie">
Ulica Tomasza Zana w Lublinie

Ulica Tomasza Zana w Lublinie – arteria komunikacyjna Lublina, w dzielnicach Konstantynów i Rury. Rozpoczyna się skrzyżowaniem z al. Kraśnicką, a kończąca skrzyżowaniem z ul. Nadbystrzycką. Ma dwa duże skrzyżowania okrężne, z ul. Bohaterów Monte Cassino i Wileńską (Rondo im. Nauczycieli Tajnego Nauczania) oraz z ul. Filaretów (rondo Mokrskiego).
Przebieg.
Ulica rozpoczyba się od skrzyżowania z al. Kraśnicką i jest przedłużeniem ul. Wojciechowskiej w stronę miasta. Odchodzą od niej ul. Struga i Balladyny. Dalej odchodzi od niej ul. Skierki i Zana krzyżuje się z ul. Z. Krasińskiego. Dalej ulica przechodzi przez rondo Nauczycieli Tajnego Nauczania, gdzie krzyżuje się z ul. Wileńską i ul. Bohaterów Monte Cassino. Od tego miejsca ulica ma po 2 pasy w każda stronę. Następnie krzyżuje się z ul. Konrada Wallenroda i ul. Juranda, następnie z ul. Jana Sawy. Kolejnym ważnym skrzyżowanie jest rondo im. por. Mariana Mokrskiego, przez które ulica przechodzi krzyżując się z ul. Filaretów. Dalej od ulicy odchodzą ul. Faraona, J. Ochockiego i M. Brzeskiej. Ulica kończy się wpadając do ul. Nadbystrzyckiej.
Otoczenie i obiekty.
Od połowy lat 90. rozpoczął się dynamiczny rozwój okolic tej ulicy. Tereny przy ul. Zana nabrały charakter mieszkaniowo-usługowego. Znajdują się tam siedziby przedsiębiorstw i instytucji, m.in. banki, sklepy wielkopowierzchniowe, gmach Zakładu Ubezpieczeń Społecznych i część wydziałów Sądu Rejonowego Lublin-Zachód. Powstają tam najnowocześniejsze budynki, jedne z najwyższych w Lublinie m.in. Centrum Zana (55 m, 10 kondygnacji), Gray Office Park (55 m, 14 kondygnacji). Niedaleko ul. Zana przy ul. Pana Balcera znajduje się najwyższy budynek w Lublinie Metropolitan Park budynek A (63 m, 19 kondygnacji)
Przy ulicy znajduje się także 6 poziomowy parking naziemny.
Komunikacja Miejska.
Przy ulicy znajduje się 16 przystanków autobusowych. Na całej długości ulicy rozwieszona jest trakcja trolejbusowa. Ulicą kursuje wiele linii autobusowych i trolejbusowych.

</doc>
<doc id="1436332" url="https://pl.wikipedia.org/wiki?curid=1436332" title="Kot australijski mist">
Kot australijski mist

Australijski mist – rasa kota domowego wyhodowana w Australii.
Historia.
Kontynent australijski jest pozbawiony naturalnych kotów. Obecnie żyjące na nim koty zostały tam przywiezione przez kolonistów z Europy i Azji. Nazwa australijski mist została skrócona przez Australijczyków na OzMist.
Dr Truda Straede wyhodowała tę rasę kotów w 1976 roku. Nowa rasa została zarejestrowana w Royal Agricultural Society Cat Control w Nowej Południowej Walii na początku lat 80. Możliwość uczestnictwa w wystawach i zdobywania tytułów uzyskał australian mist w roku 1986. Pierwszym czempionem tej rasy został kotka Nintu Dardanos w 1988 roku. Koty tej rasy są bardzo popularne w Australii, ale słabo znane poza nią.
W lipcu 1998 roku nastąpił rozłam wśród hodowców tej rasy na:
Aktualnie zwolennicy obu odmian czynią starania o uznanie ich za odrębne rasy. Koty zawdzięczają swój niepowtarzalny wzór na futerku działaniu podwójnego recesywnego genu.
Wygląd.
Misty są genetycznie spokrewnione z kotami:
Są to koty o umiarkowanej wielkości, okrągłej główce z dużymi uszami i oczami. Futerko mista jest krótkie i sprężyste. Ogon dosyć gruby, mięsisty. Dopuszcza się wszystkie odmiany barwne, ale najczęściej spotykane kolory futerka to: ciemnobrązowy, czekoladowy, niebieski, liliowy, złocisty. Oczy duże i ekspresywne są we wszystkich odcieniach koloru zielonego. Niepożądane dla tej rasy są wszelkie ekstremalne odchylenia w budowie.
Wadami dyskwalifikującymi dla tej rasy są oczy złote, pomarańczowe i bursztynowe, białe końcówki łap oraz delikatna budowa kości. Koty niebieskookie, choć dopuszczane do wystaw, są oceniane niżej.
Charakter.
Są to zgodne koty, lubiące żyć w małych grupkach zawierających także kastraty, młodzież i koty innych ras. Australijskie kotki są wspaniałymi i opiekuńczymi matkami.

</doc>
<doc id="1436333" url="https://pl.wikipedia.org/wiki?curid=1436333" title="Rak nosogardzieli">
Rak nosogardzieli



</doc>
<doc id="1436334" url="https://pl.wikipedia.org/wiki?curid=1436334" title="Women’s British Open">
Women’s British Open

Women's British Open jest jednym z kobiecych golfowych turniejów wielkoszlemowych i jedynym, którego przynależność do tej kategorii jest uznawana zarówno przez LPGA jak i Ladies European Tour.
Umowy podpisane ze sponsorami tytularnymi miały wpływ na obecność nazwy sponsora w nazwie zawodów. Od 1987 do 2006 turniej nosił pełną nazwę Weetabix Women's British Open, od 2007 brzmi ona Ricoh Women's British Open.
Tradycyjnie najwyżej klasyfikowana w tym turnieju zawodniczka amatorka otrzymuje trofeum "Salver Trophy".
Historia.
Women's British Open został ustanowiony przez Ladies' Golf Union w 1976 z zamysłem aby służyć za kobiecy odpowiednik The Open Championship. Początkowo głównym problemem organizatorów było zapewnienie gry na prestiżowych polach golfowych. Chlubnym wyjątkiem okazało się pole Royal Birkdale Golf Club, na którym w tym wczesnym okresie turniej został rozegrany w latach 1982 i 1986. W 1983 turniej się nie odbył i był bliski zawieszenia. Konsekwencją była organizacja zawodów w 1984 na jednym z obiektów "drugiego szeregu" angielskich pól golfowych – Woburn Golf and Country Club. Pole to służyło jeszcze za gospodarza Women's British Open w latach 1987-1996, oraz w 1999.
Wraz ze wzrostem prestiżu miejscem rozgrywania turnieju zaczęły być pola typu links znane z kalendarza The Open Championship, takie jak Turnberry (2002), Royal Lytham &amp; St Annes (1998, 2003, 2006, 2009), Royal Birkdale (2000, 2005, 2010), oraz Old Course at St Andrews (2007), które przy tej okazji po raz pierwszy w swej historii gościło kobiecy turniej golfowy. Obecna polityka organizatorów nie ogranicza wyboru gospodarza do pól konkretnego typu.
W 1993 Women's British Open oficjalnie wszedł do kalendarza turniejów LET, a rok później także LPGA Tour. Status turnieju wielkoszlemowego LPGA przyznała mu w 2001 w zastępstwie za du Maurier Classic. W 2005 liczebność uczestniczek zwiększono do 150, cut ustalony jest na poziomie 65 graczy.
Najwięcej zwycięstw w Women's British Open odnotowały Karrie Webb i Sherri Steinhauer. Obie wygrały ten turniej dwukrotnie zanim został turniejem klasy major oraz raz gdy już posiadał ten status. Więcej niż jeden raz wygrała go jeszcze tylko dwukrotna triumfatorka Debbie Massey, która wraz ze Steinhauer są jedynymi golfistkami, które zdobyły tytuł dwa lata z rzędu.
Zwyciężczynie.
Zwyciężczynie gdy Women's British Open miał już status turnieju wielkoszlemowego:
Zwyciężczynie przed otrzymaniem przez Women's British Open statusu turnieju wielkoszlemowego:
Zwyciężczynie przed włączeniem Women's British Open do kalendarza LPGA Tour:

</doc>
<doc id="1436336" url="https://pl.wikipedia.org/wiki?curid=1436336" title="Herb gminy Oborniki">
Herb gminy Oborniki



</doc>
<doc id="1436337" url="https://pl.wikipedia.org/wiki?curid=1436337" title="Plastic Tree">
Plastic Tree

Plastic Tree – japoński zespół muzyczny założony w 1993 roku w Ichikawa w Japonii. Wydali swój pierwszy mini-album w grudniu 1995 roku. Muzyka, którą grają to J-Rock.
Historia.
Zespół Plastic Tree, znany także jako , powstał w grudniu 1993 roku. Na początku kariery często można było usłyszeć ich na żywo i widzieć rozdających swoje płyty demo. W 1995 roku wypuszczony został pierwszy mini-album pt. „Strange Fruits”, po dwukrotnej zmianie perkusisty.
Dwa lata później wypromowali debiutancki singiel „Wareta Mado” z Warner Music Japan.
W roku 2001 zakończył się kontrakt z Warner Music Japan, więc podpisali kolejny, tym razem ze Sweet Hart Records i wydali singiel „Chiriyuku Bokura”. Było to wtedy, gdy Takashi opuścił zespół i został zastąpiony przez Sasabuchiego Hiroshi, który pomógł przy albumie „Träumerei”.
W 2002 roku mieli krótką styczność z ATMARK CORPORATION, gdzie zrealizowali „Aoi Tori” oraz „Träumerei”.
Rok później, w 2003 roku wypuścili dwa single „Baka ni Natta no ni” oraz „Moshimo Piano Ga Hiketa Nara” miesiąc po miesiącu w wytwórni Sweet Hart Records.
W 2005 roku przeszli ze Sweet Hart Records do J-ROCK, będącą pod wytwórnią Universal Music. Wtedy też zmieniono adres ich oficjalnej strony, a fanklub „Sickroom” przemianowano na „Jellyfish Breed”, ponieważ często nazywano ich fanów , co po japońsku oznacza meduzę.
Pierwsza zagraniczna trasa koncertowa Plastic Tree miała miejsce w 2006 roku i nosiła nazwę „Chendelier Tour”. Zagrali koncerty między innymi we Francji, Niemczech i Finlandii. Tournée przewidywało także koncert w Meksyku, lecz został on odwołany. Trasa była tak udana, że rok później wrócili, by zagrać na niemieckim konwencie AnimagiC.
17 października 2008 roku w klubie Blue Note w Poznaniu odbył się ich pierwszy koncert w Polsce.
Brzmienie.
Na początku kariery ich muzyka była gniewna i ciężka. W miarę upływu czasu ich brzmienie wydawało się zmieniać i rozwijać z każdym nowym albumem. Dlatego też członkowie zespołu uważają, że nie można jednoznacznie określić typu muzyki, którą tworzą.
Kontrowersje związane z nazwą zespołu.
Powszechnie domyślano się, że nazwa zespołu pochodzi od piosenki Radiohead – Fake Plastic Trees. Ryuutarou twierdzi, że gdy mieli nazwać zespół to wraz z Tadashim przeprowadzili doświadczenie ze słowami. Chcieli zrobić połączenie czegoś sztucznego z naturalnym. Pomysły były różne, padło wreszcie na „Plastic Tree” i nazwa została zatwierdzona.
Chociaż ich nazwa nie pochodzi od piosenki Radiohead, to ten właśnie zespół ma na nich ogromny wpływ.

</doc>
<doc id="1436338" url="https://pl.wikipedia.org/wiki?curid=1436338" title="War for War">
War for War



</doc>
<doc id="1436339" url="https://pl.wikipedia.org/wiki?curid=1436339" title="Cyclura nubila">
Cyclura nubila



</doc>
<doc id="1436342" url="https://pl.wikipedia.org/wiki?curid=1436342" title="Katastrofa lotu JK 5022 w Madrycie">
Katastrofa lotu JK 5022 w Madrycie



</doc>
<doc id="1436345" url="https://pl.wikipedia.org/wiki?curid=1436345" title="FF Jaro">
FF Jaro

FF Jaro - fiński klub piłkarski z siedzibą w mieście Jakobstad. Obecnie uczestniczy w rozgrywkach Ykkönen. Menedżerem klubu jest Alexei Eremenko Sr, a mecze rozgrywają na Jakobstads Centralplan.

</doc>
<doc id="1436349" url="https://pl.wikipedia.org/wiki?curid=1436349" title="Jadwiga Majka">
Jadwiga Majka

Jadwiga Majka, z d. Dobrzycka (ur. 9 czerwca 1931 w Możdżeniach, zm. 12 lipca 2016) – polska lekkoatletka, oszczepniczka. Mistrzyni, rekordzista i reprezentantka Polski.
Życiorys.
Była zawodniczka CWKS Warszawa (1951, 1954–1956), OWKS Lublin (1952–1953) i Legii Warszawa (1957–1962). Na mistrzostwach Polski seniorek wywalczyła w rzucie oszczepem pięć medali: złoty w 1954, srebrne w 1952, 1953 i 1956 oraz brązowy w 1955. 
W latach 1954–1955 pięciokrotnie poprawiała rekord Polski (od 47,03 – 15.08.1954 do 49,87 – 11.09.1955).
Reprezentowała Polskę na mistrzostwach Europy w 1954 zajmując 7. miejsce z wynikiem 44.80. W 1955 zajęła 3. miejsce w Międzynarodowych Igrzyskach Sportowych Młodzieży, siedem razy wystąpiła w meczach międzypaństwowych, odnosząc pięć zwycięstw indywidualnych.
Rekord życiowy w rzucie oszczepem: 49,87 (11.09.1955). 

</doc>
<doc id="1436352" url="https://pl.wikipedia.org/wiki?curid=1436352" title="Baza lotnicza Ramat Dawid">
Baza lotnicza Ramat Dawid

Baza lotnicza Ramat Dawid (hebr. בסיס חיל-האוויר רמת דוד, "Basis Kheil Ha-Avir Ramat Dawid"; ang. "Ramat David Air Force Base"; kod ICAO: LLRD; kod taktyczny "Skrzydło-1", כנף 1) – wojskowa baza Sił Powietrznych Izraela położona przy kibucu Ramat Dawid w północnej części Izraela. Została nazwana na cześć siódmego prezydent Izraela, Ezera Weizmana.
Położenie.
Baza wojskowa jest położona na wysokości 56 metrów n.p.m., w zachodniej części intensywnie użytkowanej rolniczo Doliny Jezreel, w Dolnej Galilei, na północy Izraela. Okoliczny teren jest płaski, jednak Dolina Jezreel otoczona jest wzgórzami. W odległości 5 km na północnym zachodzie wznoszą się wzgórza o wysokości dochodzącej do 200 metrów n.p.m., które oddzielają dolinę od równiny przybrzeżnej i Zatoki Hajfy. W odległości 10 km na zachodzie i południu wznosi się płaskowyż Wyżyny Manassesa (220 m n.p.m.), który w kierunku północno-zachodnim przechodzi w masyw góry Karmel (546 m n.p.m.). W odległości 4 km na północnym wschodzie wznosi się masyw Hare Nacerat, który dochodzi do wysokości ponad 500 metrów n.p.m. W odległości 10 km na południowym wschodzie wznosi się samotny masyw góry More (515 m n.p.m.), a bardziej na południu są Wzgórza Gilboa (536 m n.p.m.). W otoczeniu bazy znajdują się miasta Afula i Jokne’am, miasteczko Ramat Jiszaj, kibuce Ramat Dawid, Gewat, Sarid, Miszmar ha-Emek i Ha-Zore’a, moszawy Kefar Baruch, Kefar Jehoszua, Bet Sze’arim i Nahalal, oraz moszawa Jokne’am.
Historia.
Podczas II wojny światowej strategiczne interesy Wielkiej Brytanii w Królestwie Egiptu i na całym Bliskim Wschodzie zostały zagrożone szybkim natarciem niemieckiego korpusu ekspedycyjnego Afrika Korps generała Erwina Rommela. Prowadził on natarcie w Afryce Północnej w kierunku Kanału Sueskiego. W przypadku brytyjskiej porażki Niemcy mogliby z łatwością wkroczyć do Brytyjskiego Mandatu Palestyny i połączyć swoje siły z siłami Vichy we Francuskim Mandacie Syrii i Libanu. Sytuacja wymusiła na Brytyjczykach przyśpieszenie procesu tworzenia nowych baz wojskowych w Palestynie. W ten sposób, w 1942 roku w Dolinie Jezreel powstała baza lotnicza RAF Ramat Dawid (nazwana na cześć brytyjskiego męża stanu sir Dawida Lloyd George’a). Baza powstała w pobliżu ropociągu dostarczającego ropę naftową z Kirkuku w Brytyjskim Mandacie Mezopotamii do Portu Hajfa w Mandacie Palestyny. Jej głównym celem była ochrona strategicznego Portu Hajfa przed nalotami niemieckich samolotów. W jej pobliżu utworzono pomocniczą bazę lotniczą RAF Megiddo (było to awaryjne lotnisko zapasowe).
W poszukiwaniu skutecznego rozwiązania narastającego konfliktu izraelsko-arabskiego w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181. Zakładała ona między innymi, że baza lotnicza RAF Ramat Dawid miała znaleźć się w granicach nowo utworzonego państwa żydowskiego. Arabowie odrzucili tę Rezolucję i dzień później doprowadzili do wybuchu wojny domowej w Mandacie Palestyny, która następnie 15 maja 1948 roku przerodziła się w wojnę izraelsko-arabską (1948-1949). W dniu 26 maja 1948 roku Brytyjczycy formalnie przekazali bazę lotniczą Ramat Dawid w ręce żydowskiej organizacji paramilitarnej Hagana, którą reprezentował Joszua Gilutz. Został on pierwszym dowódcą nowej izraelskiej bazy lotniczej Ramat Dawid. Brytyjczycy pozostawili po sobie wszystkie hangary lotnicze z pełną infrastrukturą lotniska. Od samego początku bazowała tu 69 Eskadra, która była wówczas wyposażona w ciężkie amerykański samoloty bombowe Boeing B-17 Flying Fortress. Pierwszą operację bojową przeprowadzono 15 lipca 1948 roku, kiedy to zbombardowano cele w Kairze. Podczas całej wojny eskadra przeprowadziła ponad 200 misji bojowych, bez strat własnych. Z bazy Ramat Dawid korzystała także 103 Eskadra, która była wówczas wyposażona w samoloty transportowe DC-3 i DC-5, oraz ciężkie samoloty bombowe Bristol Beaufighter. Podczas wojny samoloty eskadry przeprowadziły liczne bombardowania miast w Egipcie, Transjordanii i Syrii, a także przeprowadzały misje transportowe (stracono ogółem 3 maszyny).
Po zakończeniu wojny, w 1949 roku dwa bombowce B-17 wyposażono w radar, z przeznaczeniem do morskich lotów patrolowych. Następnie w 1951 roku 69 Eskadrę przebazowano do bazy lotniczej Chacor. Na ich miejsce przybyła 101 Eskadra uzbrojona w samoloty myśliwskie North American P-51 Mustang i Supermarine Spitfire. W ten sposób baza Ramat Dawid zaczęła przyjmować charakter taktycznej bazy skrzydła myśliwców, z dodatkowym skrzydłem szkoleniowym. W styczniu 1953 roku w bazie sformowano nową 107 Eskadrę, którą uzbrojono w myśliwce Spitfire przeniesione ze 101 Eskadry (w 1954 r. eskadrę rozwiązano). W czerwcu 1953 roku w bazie sformowano także 117 Eskadrę, którą uzbrojono w odrzutowe samoloty myśliwskie Gloster Meteor. W październiku 1953 roku dowódcą bazy Ramat Dawid został Ezer Weizman (stanowisko piastował aż do lutego 1956 roku). W 1955 roku doszło do zawarcia współpracy zbrojeniowej Egiptu z ZSRR, w wyniku czego egipska armia zaczęła otrzymywać dostawy nowoczesnego radzieckiego uzbrojenia. Naruszyło to równowagę sił na Bliskim Wschodzie, gdyż Siły Powietrzne Izraela nie były wówczas w stanie technologicznie odeprzeć możliwy atak lotniczy państw arabskich. Gdy w lipcu 1956 roku Egipt ogłosił nacjonalizację Kanału Sueskiego, doszło do zawarcia tajnego porozumienia o współpracy wojskowej między Wielką Brytanią, Francją i Izraelem. Dzięki temu Siły Powietrzne Izraela otrzymały dostęp do nowoczesnych samolotów myśliwsko-bombowych Dassault Mystère. W sierpniu 1956 roku w Ramat Dawid sformowano 109 Eskadrę. Kolejne samoloty dotarły do Izraela w październiku 1956 roku i zostały dostarczone do Ramat Dawid. Sformowano z nich 199 Eskadrę i 201 Eskadrę, jednak zabrakło czasu na wyszkolenie izraelskich załóg lotniczych - były one obsługiwane przez francuskie załogi. Podczas kryzysu sueskiego na przełomie października i listopada 1956 roku eskadry te pozostawały w gotowości bojowej, ale nie wzięły udziału w walkach.
Podczas wojny sześciodniowej w 1967 roku w bazie stacjonowały 109 Eskadra (samoloty myśliwsko-bombowe Dassault MD 454 Mystère IV), 110 Eskadra (samoloty myśliwsko-bombowe Sud Aviation Vautour II i myśliwce Gloster Meteor) i 117 Eskadra (samoloty myśliwskie Dassault Mirage III). Podczas tej wojny rejon bazy został ostrzelany przez jordańską artylerię. Po wojnie, w nocy z 28 na 29 grudnia 1968 roku z bazy wystartowała grupa komandosów, którzy przeprowadzili atak na międzynarodowy port lotniczy w Bejrucie (Liban) niszcząc 14 arabskich samolotów. Był to odwet za akcje terrorystyczne prowadzone z terytorium Libanu. W 1971 roku do eksploatacji wprowadzono w bazie samoloty szturmowe Douglas A-4 Skyhawk, natomiast 117 Eskadra zaczęła używać izraelskich samolotów myśliwsko-bombowych Nesher. Podczas wojny Jom Kipur, rankiem 9 października 1973 roku w rejonie bazy spadła syryjska rakieta balistyczna ziemia-ziemia Frog-7. Trafiła ona w kompleks domów mieszkalnych położonych przy bazie, zabijając 1 osobę i raniąc kilku żołnierzy. Atak na Ramat Dawid był jednym z czynników, które doprowadziły do podjęcia decyzji o przeprowadzeniu odwetowego nalotu na Sztab Generalny syryjskiej armii w Damaszku. Wracające z ataku samoloty myśliwsko-bombowe McDonnell Douglas F-4 Phantom II lądowały w Ramat Dawid. W 1977 roku 109 Eskadra zaczęła używać izraelskie samoloty myśliwsko-bombowe Kfir.
Dzień 2 lipca 1980 roku był przełomowy w historii Sił Powietrznych Izraela. W tym dniu cztery pierwsze izraelskie samoloty wielozadaniowe General Dynamics F-16 Fighting Falcon (dwa F-16A i dwa F-16B) przyleciały do Izraela lądując w Ramat Dawid. Były one pilotowane przez amerykańskich pilotów, a w pobliżu Izraela dołączył do nich izraelski F-4 Phantom. W styczniu 1981 roku na F-16 zaczęli latać piloci 110 Eskadry, a potem z 117 Eskadry. W dniu 7 czerwca 1981 roku właśnie tutejsi piloci uczestniczyli w operacji „"Opera"”, zbombardowania i zniszczenia irackiego reaktora jądrowego w Osirak. W lipcu 1991 roku piloci 109 Eskadry również przesiedli się do myśliwców F-16. Podczas II wojny libańskiej w 2006 roku baza znajdowała się w zagrożeniu ostrzałem rakietowym prowadzonym przez organizację terrorystyczną Hezbollah z terytorium południowego Libanu.
Wykorzystanie.
Obecnie jest to jedna z trzech najważniejszych baz Sił Powietrznych Izraela - obok Tel Nof i Newatim. W 2010 roku była drugą co do wielkości bazą lotniczą, liczącą ponad 1100 żołnierzy.
W bazie stacjonuje kilka eskadr bojowych:
W północno-wschodniej części bazy znajduje się kompleks mieszkalny z koszarami. W jego sąsiedztwie jest położony kompleks obiektów sportowych z basenem pływackim, salą gimnastyczną i boiskami.
Transport.
Główna droga dojazdowa do bazy prowadzi od drogi nr 73 na południe przy kibucu Ramat Dawid.

</doc>
<doc id="1436354" url="https://pl.wikipedia.org/wiki?curid=1436354" title="Chausie">
Chausie

Chausie jest hybrydą nierasowego kota domowego z dzikim kotem błotnym ("Felis chaus") żyjącym w azjatyckiej dżungli.
Pierwsze osobniki wyhodowano w latach 60. i 70. Rasa została zarejestrowana w TICA w marcu 1995 roku. Od 2001 roku mogły być pokazywane na wystawach jako nowa rasa, a od 2013 roku mogą już walczyć o Championa rasy.
Wygląd.
Chausie występuje w trzech odmianach barwnych: czarnej (Solid Black), brązowej (Brown Ticked Tabby), srebrnej (Black Grizzled Ticked Tabby). Głowa kota jest średniej wielkości i długości, z wysokimi kośćmi policzkowymi i pełnymi policzkami. Oczy owalne, średniej wielkości, najbardziej pożądany kolor to złocisty lub żółty, dopuszczalne orzechowe do zielonkawych (zielone są cechą dyskwalifikującą), z jasną obwódką; uszy długie i szerokie, wysoko osadzone, zaokrąglone. Szyja muskularna, średniej długości i szerokości, klatka piersiowa głęboka. Ciało bardzo zwarte, silne i atletyczne, z wydłużonymi kończynami (tylne nieco dłuższe od przednich), stopy małe, kościec średniej grubości. Ogon długi (najlepiej ¾ długości ciała). Sierść gęsta, krótka i przylegająca, podszerstek delikatny, a włosy okrywowe twarde. Charakterystyczny mysi kolor włosa z podstawą od piaskowo-szarej do pomarańczowo-żółtej. Znaczenia tabby na pysku i ogonie. Brzuch jaśniejszy, może być znaczony, np. cętkowany. Kot musi przywodzić na myśl dzikiego łowcę, muskularnego, ale szczupłego i o niezwykłej „dzikiej” elegancji i gracji ruchów oraz skoków. Samce są proporcjonalnie większe od samic.
Zachowanie i charakter.
Chausie to bardzo inteligentna rasa kotów, niezwykle przywiązana do człowieka. Temperament odziedziczony po dzikich przodkach, jak i anatomiczne cechy budowy (muskularność, zwartość ciała, skoczność) czynią z nich niezwykłych dzikich łowców i towarzyszy zabaw. Jest to rasa wymagająca i dość mocno gadatliwa, a zarazem łagodna i bardzo towarzyska.
Zdrowie i pielęgnacja.
Chausie to zdrowe koty, o wyższym stopniu odporności i niekłopotliwe w utrzymaniu. Wymagają częstego czyszczenia uszu i obcinania pazurów.

</doc>
<doc id="1436359" url="https://pl.wikipedia.org/wiki?curid=1436359" title="Maria Malinowska">
Maria Malinowska

Maria Oczkowska z d. Malinowska pseud. "Lonka" herbu Pobóg (ur. 10 czerwca 1909 w Nowym Sączu, zm. 18 lipca 1979 w Krakowie) – polska lekkoatletka, oszczepniczka, dyskobolka, kulomiotka.
Zawodniczka klubu Cracovia w latach 1925-1929. 6-krotna mistrzyni Polski, 9-krotna rekordzistka kraju (w tym oszczepem 800 g), rekordzistka świata. Rekord życiowy - 36.90 (1928). 
Życiorys.
Maria Malinowska urodziła się w rodzinie Antoniego Malinowskiego i Anieli z d. Gawrzyckiej. 
Za namową brata w 1925 udała się na jeden z treningów krakowskiej Cracovii. Szesnastoletnia wówczas Malinowska, trenując razem z mężczyznami, spróbowała rzucić oszczepem. Rezultat był na tyle satysfakcjonujący, że oszczepnicy namówili ją na akces do sekcji. Malinowska, jako uczennica gimnazjum, oficjalnie nie mogła uprawiać lekkoatletyki. Ponadto, zawodowy sport kobiecy uchodził w Polsce przedwojennej za "siejący zgorszenie". Chcąc ukryć swoją tożsamość przed rodzicami i opinią publiczną przyjęła pseudonim "Lonka".
Pierwsze duże sukcesy odniosła podczas Mistrzostw KOZLA w dniach 27 czerwca - 29 czerwca 1926. Zdobyła wówczas 1. miejsce w pchnięciu kulą oraz w biegu 4x75m. Na V Mistrzostwach Polski Pań (7 sierpnia - 8 sierpnia 1926) zajęła 3. lokatę. 19 września 1926 zajęła 2. miejsce w Pięcioboju Pań Mistrzostw KOZLA.
Podczas I Ogólnopolskich Zawodów Pań, zorganizowanych przez klub Makkabi Kraków, Malinowska pobiła rekord Polski w rzucie oszczepem, osiągając wynik 28.56 poza konkursem.
22 maja 1927 podczas Ogólnopolskich Zawodów Pań klubu Makkabi Malinowska pobiła dwa rekordy świata: w rzucie oszczepem (600 g) osiągnęła wynik 33,30m, a w rzucie oszczepem oburącz - 49,40m. Na pamiątkę tego wydarzenia zawodniczka otrzymała od kolegów z klubu budzik z ustawioną godziną zdobycia rekordu. Niedługo potem Malinowska napotkała na zdecydowany opór rodziców w sprawie kontynuowania swojej kariery sportowej. Pomogła wówczas interwencja kolegów z sekcji lekkoatletycznej, którzy przeprowadzili z rodzicami zawodniczki "dłuższą pogawędkę". 
"Lonka" kontynuowała zwycięską serię. Zdobyła 1. miejsce w rzucie oszczepem podczas Mistrzostw Pań Okr. Kraków (29 lipca 1927) i dała się poznać jako utalentowana zawodniczka w innych konkurencjach lekkoatletycznych (3. miejsce w skoku w dal oraz skoku wzwyż podczas tych zawodów). Zdobyła 1. miejsce na VI Mistrzostwach Polski Pań (16 - 17 lipca 1927 r.) w rzucie oszczepem (29,50m) i rzucie oszczepem oburącz (46,29m). W tym samym roku kilkukrotnie zdobywała 1. miejsce w rzucie oszczepem na różnych zawodach: w zawodach organizowanych przez KS Warta (5-6 lipca 1927), tradycyjnie i oburącz podczas Lekkoatletycznych Mistrzostw Kobiet w Poznaniu (16-17 sierpnia 1927) oraz podczas II Ogólnopolskich Zawodów Lekkoatletycznych KS Jutrzenka w Krakowie (11 listopada 1927). 
Znakomite wyniki zawodniczki zaowocowały powołaniem jej do kobiecej reprezentacji na mecz lekkoatletyczny Polska - Austria (9 października 1927). "Lonka" zajęła 2. miejsce w rzucie oszczepem, co spotkało się z pewnym rozczarowaniem ówczesnych komentatorów. Cała reprezentacja Polski wypadła poniżej oczekiwań i uległa Austrii 45:61. Był to jedyny występ Malinowskiej w kadrze narodowej.
Rok 1928 był dla "Lonki" równie udany. Krakowski Okręg Związku Lekkiej Atletyki otrzymał od PZLA prawo organizacji VII Mistrzostw Polski Pań. W trakcie mistrzostw padły dwa rekordy świata. Halina Konopacka w pchnięciu kulą oburącz uzyskała wynik 19,31m, a Maria Malinowska w rzucie oszczepem oburącz - 54,56m. Ponadto, "Lonka" zdobyła Puchar Mistrzyni Polski w rzucie oszczepem. Mistrzostwa wygrał klub Konopackiej, AZS Warszawa, zdobywając 130 pkt., a Cracovia z wynikiem 86 pkt. uplasowała się na drugiej pozycji.
Cracovia pragnęła sięgnąć po drużynowe zwycięstwo kobiet w lekkoatletyce i na VII Mistrzostwa Polski Pań (5-7 lipca 1929) wystawiła zespół w składzie: Maria Gędziorowska, Irena Jaśnikowska, Helena Majer, Maria Malinowska, Helena Mazur i Janina Szewczak-Fischer. Zawodniczki łącznie zdobyły 14 medali w 16 konkurencjach. "Lonka" zdobyła 1. miejsce w rzucie oszczepem i rzucie oszczepem oburącz, uzyskując odpowiednio wyniki: 34,45 i 53,02. Ponadto, zdobyła 3. miejsce w trójboju lekkoatletycznym kobiet (133 pkt.), który jako dyscyplina pojawił się na Mistrzostwach Polski po raz pierwszy.
Po Mistrzostwach Polski, w wieku 20 lat, Malinowska zaczęła się wycofywać z życia sportowego, głównie ze względu na dotkliwą kontuzję barku oraz niechęć jej męża do startów na zawodach. Zdobyła jeszcze 3. miejsce w rzucie oszczepem podczas Zawodów Pań Wileńskiego Okr. PZLA 15 września 1929.
Później, Maria Malinowska rozpoczęła studia na kierunku wychowanie fizyczne, a następnie poświęciła się życiu rodzinnemu.
Pochowana jest na Cmentarzu Podgórskim w Krakowie (pas pod kopcem, grób 10).
W 1983 rodzina przekazała liczne medale, puchary oraz pamiątki zawodniczki Muzeum Sportu i Turystyki w Warszawie.
Życie prywatne.
Maria Malinowska była żoną Jana Oczkowskiego, chirurga Rejonowego Szpitala Wojskowego w Krakowie oraz Szpitala Miejskiego Specjalistycznego im. Gabriela Narutowicza w Krakowie. 
Ciekawostki.
Po pobiciu rekordu świata w rzucie oszczepem w maju 1927 Maria Malinowska otrzymała w prezencie od kolegów z klubu Cracovia pamiątkowy budzik z napisem "Lonce Cracovia" oraz ustawioną godziną tego wydarzenia.
W klasyfikacji medalowej Mistrzostw Polski w rzucie oszczepem kobiet Maria Malinowska zajmuje 10. miejsce z trzema złotymi medalami i jednym brązowym.
Maria Malinowska wspomina w wywiadzie dla Gazety Krakowskiej w 1966: Moja wielka forma sprawiała z początku nawet kłopoty. Omal nie spowodowałam wypadku. Podczas pierwszych oficjalnych zawodów grupa sędziów oczekujących na mój rzut prowadziła w pewnej odległości swobodną rozmowę, nie przypuszczając najwidoczniej, że mało znana zawodniczka może osiągnąć dużą odległość. Wyrzucony przeze mnie oszczep omal nie trafił w sam środek grupy. Krzyk zawodników ostrzegł jednak w porę sędziów, którzy zdążyli ujść przed grotem oszczepu.

</doc>
<doc id="1436360" url="https://pl.wikipedia.org/wiki?curid=1436360" title="McDonnell Douglas Corporation">
McDonnell Douglas Corporation



</doc>
<doc id="1436363" url="https://pl.wikipedia.org/wiki?curid=1436363" title="María Colón">
María Colón

María Caridad Colón Rueñes-Salazar (ur. 25 marca 1958 w Baracoi) – kubańska lekkoatletka specjalizująca się w rzucie oszczepem.
Mistrzyni olimpijska z Moskwy – wygrała dzięki rzutowi na odległość 68,40. Dwukrotna zwyciężczyni igrzysk panamerykańskich (w 1979 i 1983), jak również ich srebrna medalistka (1987). Uczestniczka mistrzostw świata 1983 w Helsinkach, gdzie zajęła 8 miejsce. Rekord życiowy: 70,14 (15 czerwca 1986, Hawana).

</doc>
<doc id="1436366" url="https://pl.wikipedia.org/wiki?curid=1436366" title="Tony Oller">
Tony Oller

Anthony Michael „(Tony)” Oller (ur. 25 lutego 1991 w Houston) – amerykański aktor i piosenkarz, a także tancerz.
Życiorys.
Urodził się i dorastał w Houston w Teksasie jako syn Mary Anne (z domu Brown) i Jeffa Ollera. Mając osiem lat zajął się aktorstwem i śpiewaniem. Rok później zagrał jedną z ról w przedstawieniu teatralnym "Grease". Brał także lekcje śpiewu przez sześć lat. W tym czasie uczył się również grać na pianinie i gitarze. Jako samouk starał się nauczyć przez cztery lata grać na perkusji i saksofonie (tenor i alt) na potrzeby jego szkolnej kapeli. We wczesnej młodości zajmował się także tańcem. Głównie hip-hopem i stepowaniem z elementami baletu. Jako nastolatek był dumnym członkiem grupy tanecznej Planet Funk's Slam Squad hip hop dance (Jasona Andersona, choreografa).
Popularność zdobył w serialu Disney Channel "Gdy zadzwoni dzwonek". W drugim sezonie zostały zaprezentowane jego trzy autorskie piosenki.

</doc>
<doc id="1436367" url="https://pl.wikipedia.org/wiki?curid=1436367" title="Metody rozpoznawania płodności">
Metody rozpoznawania płodności



</doc>
<doc id="1436368" url="https://pl.wikipedia.org/wiki?curid=1436368" title="Kwadrat (czasopismo)">
Kwadrat (czasopismo)

Kwadrat – dwutygodnik społeczno-zawodowy, organ Krajowej Komisji Koordynacyjnej Pracowników Poligrafii NSZZ „Solidarność”, założony na podstawie uchwały I Zjazdu KKK PP NSZZ „Solidarność” w Szczecinie 31 stycznia 1981 roku.
Historia.
Numer pierwszy pisma o zasięgu ogólnokrajowym – w formacie A3, liczący 16 stron i w nakładzie 10 000 egzemplarzy – ukazał się 9 kwietnia 1981 roku z charakterystyczną, pionowo rozśrodkowaną winietą symbolizującą literę K. Na stronie tytułowej umieszczone było motto, którym był cytat z "Kwiatów polskich" Juliana Tuwima: „Niech prawo zawsze prawo znaczy, a sprawiedliwość – sprawiedliwość”. 
Dwutygodnik redagowało kolegium w składzie: Leszek Sławiński (redaktor naczelny), Sławomir Majewski (dziennikarz), mecenas Roman Łyczywek (radca prawny), Barbara Owczarek (p.o. sekretarza redakcji), Wojciech Chocianowicz, Wacław Rynko (fotoreporter) i Tadeusz Szumigraj. W artykule wstępnym została objaśniona nazwa pisma: „Kwadrat to najczęściej używana miara poligraficzna, w której mieści się określona ilość nonparelu petitu i garmondu, ilość złożonych czcionek drukarskich wyznacza naszą pracę a co za tym idzie przekazuje ilość potrzebnych społeczeństwu słów”. Drugi numer wyszedł w nakładzie 45 000 egzemplarzy. Leszek Sławiński, który opracował główne założenia pisma i stworzył zespół redakcyjny, zrezygnował z funkcji redaktora naczelnego po wydaniu czterech numerów. Pismo samofinansowało się. Czasopismo było drukowane w Szczecińskich Zakładach Graficznych. Redakcja mieściła się na terenie zakładów przy ul. Wojska Polskiego 128, a w lipcu 1981 przeniosła się do nowej siedziby przy ul. Małkowskiego 28. 
Dwutygodnik społeczno-zawodowy – zgodnie z założeniami programowymi – podejmował nie tylko problemy środowiska poligrafów skupionych w NSZZ „Solidarność”, lecz także zagadnienia ogólnospołeczne, dotyczące codziennego życia mieszkańców miast i wsi w czasach PRL.
W okresie strajku czerwcowego 1981 roku, znanego jako „Dwa Dni Bez Prasy”, polegającego na odmowie składu, druku i kolportażu prasy komunistycznej, „Kwadrat” wyemitował jednodniówkę okolicznościową pod tytułem „Wesoły Strajkowicz”.
Z „Kwadratem” współpracowali stale lub okazjonalnie m.in.: Stefan Bratkowski, Teresa Remiszewska, Alicja Balińska, Robert Tomczak, Krzysztof Majewski, Zenon Henryk Dmochowski, Anna Przybyszowa, Bernard Bujnicki, Wojciech Chocianowicz, Helena Pilipiuk, Stefan Ancerewicz, Marzena Woźniak, Wanda Pudłowska-Gunia i wielu innych.
W grudniu 1981 roku, gdy wprowadzono stan wojenny, „Kwadrat” zawieszono, a redaktorów osadzono w obozach internowanych lub ścigano. W kwietniu 1982 pismo ostatecznie zlikwidowano. Ostatni, osiemnasty numer ukazał się w grudniu 1981 roku.

</doc>
<doc id="1436370" url="https://pl.wikipedia.org/wiki?curid=1436370" title="Adolf Schmal">
Adolf Schmal

Felix Adolf Schmal (ur. 18 sierpnia 1872 w Dortmundzie, zm. 28 sierpnia 1919 w Salzburgu) – austriacki kolarz i szermierz, uczestnik pierwszych nowożytnych igrzysk olimpijskich w Atenach.
Schmal wystartował w 4 z 6 konkurencji kolarskich podczas igrzysk w Atenach, medale zdobywał w wyścigach: brąz w jeździe indywidualnej na czas na 333 i 1/3 m, brąz na 10 km oraz złoto w wyścigu 12 godzinnym. Wyścigu na 100 km nie ukończył.
Austriak mógł też zdobyć drugie złoto, tym razem w szermierce. Wygrał bowiem dwa pierwsze pojedynki turnieju szablowego (3-0 z Joanisem Jeorjadisem i 3-1 z Holgerem Nielsenem), jednak wskutek przybycia do Zappeionu greckiego króla i jego rodziny zawody anulowano. Turniej został restartowany i tym razem Schmal w czterech pojedynkach pokonał tylko jednego rywala. W końcowej klasyfikacji wyprzedził tylko Jeorjosa Jatridisa.
Pracował m.in. jako dziennikarz sportowy, na igrzyskach w Atenach był korespondentem "Centralblatt für Radsport und Athletik" (wraz z Paulem Neumannem). Pisał najczęściej pod pseudonimami "Schmal-Filius" lub "Filius".

</doc>
<doc id="1436374" url="https://pl.wikipedia.org/wiki?curid=1436374" title="Simo Valakari">
Simo Valakari

Simo Johannes Valakari (ur. 28 kwietnia 1973 w Helsinkach) - fiński piłkarz występujący na pozycji defensywnego pomocnika.
Kariera klubowa.
Valakari karierę rozpoczynał w Käpylän Pallo, ale jego pierwszym profesjonalnym klubem było FinnPa. W 1996 roku przeniósł się do szkockiego Motherwell F.C. Spędził tam 4 sezony, w ciągu których był podstawowym zawodnikiem pierwszej drużyny. W maju 2000 podpisał czteroletni kontrakt z klubem angielskiej Premier League – Derby County. Jednak przez kolejnych menedżerów pomijany był przy ustalaniu składu, w efekcie czego postanowił odejść. W marcu 2004 roku przeszedł do występującego w MLS FC Dallas. W lutym 2007 wrócił do Finlandii, a konkretnie do Turun Palloseura, gdzie grał do 2009, po czym zakończył karierę.
Kariera reprezentacyjna.
Valakari rozegrał 31 spotkań w reprezentacji Finlandii.
Kariera trenerska.
W styczniu 2010 został trenerem ÅIFK Turku. W tym samym roku został trenerem juniorów Käpylän Pallo. W sierpniu 2012 został trenerem Seinäjoen Jalkapallokerho. W 2013 awansował z tym zespołem do fińskiej ekstraklasy, a rok później wywalczył z tym klubem wicemistrzostwo kraju i Puchar Ligi Fińskiej. W 2015 doprowadził zespół do mistrzostwa Finlandii, a także został trenerem roku w Finlandii. W sezonie 2016 zajął z klubem trzecie miejsce w lidze. W grudniu 2016 został asystentem nowo wybranego selekcjonera reprezentacji Finlandii Markku Kanervy, pozostając jednocześnie trenerem SJK. 17 lutego 2017 został zwolniony z posady szkoleniowca SJK. W lipcu 2017 został trenerem Tromsø IL. W listopadzie 2020 podpisał roczny kontrakt z Kuopion Palloseura z opcją przedłużenia o kolejny rok. W sezonie 2021 zdobył z tym klubem wicemistrzostwo i puchar Finlandii.
Życie prywatne.
Żonaty z Inkeri, z którą ma trzech synów: Paavo, Onniego i Toivo.

</doc>
<doc id="1436375" url="https://pl.wikipedia.org/wiki?curid=1436375" title="Zofia Chenclewska">
Zofia Chenclewska

Zofia Chenclewska także Henclewska pseudonim "Grażyna" (ur. 26 maja 1906 w Warszawie, zm. 4 sierpnia 1944 w Warszawie) – polska lekkoatletka, tancerka, sanitariuszka w powstaniu warszawskim.
Życiorys.
Zawodniczka klubu sportowego Sokół-Grażyna Warszawa, mistrzyni i rekordzistka Polski (1925) w rzucie oszczepem (rekord życiowy 25,25 m w 1933 r.). Podczas okupacji niemieckiej w konspiracji. Sanitariuszka patrolu sanitarnego WSK Rejonu II Obwodu AK Ochota. W powstaniu warszawskim w punkcie sanitarnym w pomieszczeniach szkoły A. Goldmanówny. Zmarła po postrzale w wątrobę.

</doc>
<doc id="1436376" url="https://pl.wikipedia.org/wiki?curid=1436376" title="Aksana Miańkowa">
Aksana Miańkowa

Aksana Miańkowa białorus. Аксана Мянькова (ur. 28 marca 1982 w Krzyczewiu) – białoruska lekkoatletka specjalizująca się w rzucie młotem.
W 2001 roku zajęła piąte miejsce na mistrzostwach Europy juniorów. Bez powodzenia startowała w 2002 roku na mistrzostwach Europy, a rok później zdobyła w Bydgoszczy młodzieżowe wicemistrzostwo Europy. Odpadła w eliminacjach mistrzostw świata (2003) oraz była piąta na uniwersjadzie (2005). Podczas kolejnych mistrzostw Starego Kontynentu w 2006 roku nie awansowała do finału. Mistrzyni olimpijska z Pekinu – zwycięstwo zapewniła sobie rzutem na odległość 76,34 (ustanowiła tym samym rekord olimpijski). W 2016 roku złoty medal został jej odebrany, a zawodniczka została zdyskwalifikowana pod wykryciu w jej organizmie niedozwolonych środków.
Występowała w pucharze Europy oraz zdobywała medale mistrzostw Białorusi.
W sezonie 2010 zawodniczka nie startowała, przeznaczając ten rok na plany macierzyńskie. 25 września 2010 urodziła córkę – Arinę.
Rekord życiowy: 77,32 (29 czerwca 2008, Mińsk) – rezultat ten jest rekordem Białorusi. 78,69 z 2012 roku został anulowany z powodu stosowania przez zawodniczkę dopingu.

</doc>
<doc id="1436377" url="https://pl.wikipedia.org/wiki?curid=1436377" title="Yedikule">
Yedikule

Yedikule ("Twierdza Siedmiu Wież", gre.: καστέλλιον) – forteca w Stambule w Turcji. Stanowi część murów miejskich dawnego Konstantynopola.
Jeszcze przed wzniesieniem murów miejskich cesarz Teodozjusz I wzniósł w miejscu dzisiejszej twierdzy łuk triumfalny. Został on w latach 413–439 włączony do budowanych murów miejskich i stał się miejscem świętowania zwycięstw. Wieża przy bramie została obłożona marmurem, ozdobiono ją posągami z brązu i złota, a wrota złotem i odtąd nazywano ją „Złotą Bramą”. Była ona przeznaczona wyłącznie dla cesarza. U schyłku Bizancjum brama została zamurowana, by ułatwić obronę miasta.
Pierwsza forteca za „Złotą Bramą” została wybudowana za panowania Jana I Tzimiskesa. Zwano go "Pentapyrgion", ponieważ posiadał pięć wież. W trakcie czwartej wyprawy krzyżowej fort uległ zniszczeniu. Jan VI Kantakuzen w 1350 odbudował go. Fort zdobiło pięć wież, co wraz z dwiema wieżami „Złotej Bramy” dawało siedem, stąd nazywano go "Heptapyrgion" (Siedem Wież). W 1391 Jan V Paleolog został zmuszony przez sułtana Bajazyda I do zburzenia fortecy w zamian za nieoślepienie syna Jana V – Manuela. W 1434 za panowania Jana VIII Paleologa próbowano odbudować twierdzę, zostało to udaremnione przez sułtana Murada II.
Po zdobyciu Konstantynopola sułtan Mehmed II Zdobywca odbudował twierdzę wraz z siedmioma wieżami: cztery wieże po wewnętrznej stronie murów oraz trzy po zewnętrznej. Twierdza zwana była odtąd "Yedikule Hisar" (Forteca Siedmiu Wież). Za panowania Mehmeda II forteca pełniła funkcję skarbca i najbardziej wysuniętej strażnicy miasta. Za panowania Murada III skarbiec został przeniesiony do pałacu, a twierdza do 1831 była więzieniem dla mężów stanu i posłów.
Po klęsce wojsk Rzeczypospolitej pod Cecorą w twierdzy przez trzy lata więziono Stanisława Koniecpolskiego, wówczas hetmana polnego koronnego. Wykupiło go dopiero w 1623 wielkie polskie poselstwo na czele z Krzysztofem Zbaraskim.
W Yedikule w dniu 27 czerwca 1622 roku na polecenie sułtana zamordowano słynnego polskiego dowódcę Samuela Koreckiego.

</doc>
<doc id="1436378" url="https://pl.wikipedia.org/wiki?curid=1436378" title="Cedric Berrest">
Cedric Berrest



</doc>
<doc id="1436379" url="https://pl.wikipedia.org/wiki?curid=1436379" title="San Marino na Letnich Igrzyskach Olimpijskich 2004">
San Marino na Letnich Igrzyskach Olimpijskich 2004

Reprezentacja San Marino na Letnich Igrzyskach Olimpijskich 2004 w Atenach – pięciu sportowców (czterech mężczyzn i jedna kobieta). Wystartowali oni w trzech konkurencjach: lekkoatletyce, pływaniu oraz w strzelectwie.
Jest to dziesiąty start San Marino jako niepodległego państwa na letnich igrzyskach olimpijskich. Wcześniej startowali w 1960 w Rzymie, a następnie po ośmiu latach w Meksyku. Od tamtego czasu zawodnicy z San Marino startują nieprzerwanie.
Reprezentanci.
Lekkoatletyka.
Gian Nicola Berardi bieg na 100 metrów mężczyzn – odpadł w 1. rundzie, 7 miejsce w biegu eliminacyjnym.

</doc>
<doc id="1436384" url="https://pl.wikipedia.org/wiki?curid=1436384" title="Nasionnica jabłoniowa">
Nasionnica jabłoniowa



</doc>
<doc id="1436387" url="https://pl.wikipedia.org/wiki?curid=1436387" title="Dariusz Ludwig">
Dariusz Ludwig

Dariusz Marek Ludwig (ur. 25 lutego 1955 w Siemiatyczach) – polski lekkoatleta, wieloboista.
Osiągnięcia.
Olimpijczyk z Moskwy (1980) – zajął 6. miejsce w dziesięcioboju z wynikiem 7978 pkt. Rekordzista (1981) i mistrz Polski (1979) w dziesięcioboju, 6-krotny mistrz kraju w halowym siedmioboju (1977, 1979, 1980, 1982, 1983 i 1984).

</doc>
<doc id="1436388" url="https://pl.wikipedia.org/wiki?curid=1436388" title="Mano cornuta">
Mano cornuta

Mano cornuta (wł. "dłoń rogata") lub corna ("rogi") – gest wywodzący się z obszaru basenu Morza Śródziemnego. W krajach anglosaskich nazywany horns ("rogi") lub devil horns ("diabelskie rogi"). Gest wykonuje się dłonią, prostując palec wskazujący i mały, przy równocześnie zwiniętych palcach środkowym i serdecznym oraz kciuku. Zwykle rogi pokazuje się wnętrzem dłoni ku odbiorcy.
W pogaństwie utożsamiany z Rogatym Bogiem. Jest symbolem siły, ochrony i błogosławieństwa. Wśród niektórych chrześcijan gest ten jest uznawany za obraźliwy (jako odwołanie do diabła). Ponadto kojarzony on jest ze społecznością fanów muzyki heavymetalowej.
W kulturze masowej corna został rozpropagowany przez amerykańskiego wokalistę Ronniego Jamesa Dio pod koniec lat 70. XX wieku, gdy dołączył do grupy muzycznej Black Sabbath.

</doc>
<doc id="1436390" url="https://pl.wikipedia.org/wiki?curid=1436390" title="Oleśnica (dopływ Kamiennej)">
Oleśnica (dopływ Kamiennej)

Oleśnica – struga, lewy dopływ Kamiennej o długości 17,41 km i powierzchni zlewni 70,5 km². Źródła Oleśnicy znajdują się w obrębie miejscowości Ciechostowice w powiecie szydłowieckim na wysokości 322 m n.p.m. Wpada do Kamiennej w Skarżysku-Kamiennej.

</doc>
<doc id="1436391" url="https://pl.wikipedia.org/wiki?curid=1436391" title="Ari Nyman">
Ari Nyman

Ari Nyman (ur. 7 lutego 1984 w Turku) – fiński piłkarz występujący na pozycji obrońcy. Obecnie jest zawodnikiem Intera Turku.
Kariera klubowa.
Nyman zawodową karierę rozpoczynał w Interze Turku. W pierwszej lidze fińskiej zadebiutował 28 października 2000 w meczu z Tampere United. Było to jedyne spotkanie rozegrane przez niego w sezonie 2000. W następnym sezonie w lidze zagrał dwa razy. Od początku sezonu 2002 stał się podstawowym graczem Interu. W tamtym sezonie otrzymał również nagrodę Najlepszego Młodego Piłkarza Roku Ligi Fińskiej. 20 sierpnia 2006 w zremisowanym 2:2 pojedynku z FF Jaro Nyman strzelił pierwszego gola w trakcie gry w ekstraklasie. W 2006 został wybrany Fińskim Piłkarzem Roku U-21. W Interze Nyman spędził siedem sezonów. W sumie rozegrał tam 125 ligowych spotkań i zdobył 3 bramki.
W styczniu 2007 przeszedł do szwajcarskiego FC Thun. W szwajcarskiej ekstraklasie zadebiutował 11 lutego 2007 w wygranym 2:1 pojedynku z FC Schaffhausen. W sezonie 2007/2008 zajął z klubem ostatnie, dziesiąte miejsce w lidze i spadł z nim do drugiej ligi. W tej lidze grał do kwietnia 2009. Potem odszedł z FC Thun. W jego barwach zagrał łącznie w 64 ligowych meczach i strzelił jednego gola.
W kwietniu 2009 powrócił do Interu Turku, którego barwy reprezentował już w latach 2000–2007.
Kariera reprezentacyjna.
Nyman zagrał 30 razy w reprezentacji Finlandii U-21. W kadrze seniorskiej zadebiutował 1 grudnia 2004 w przegranym 1:2 towarzyskim meczu z Bahrajnem. Był powoływany do kadry na mecze eliminacji MŚ 2006 oraz ME 2008, jednak na oba turnieju jego reprezentacja nie awansowała.

</doc>
<doc id="1436392" url="https://pl.wikipedia.org/wiki?curid=1436392" title="System kafeteryjny">
System kafeteryjny

System kafeteryjny, wynagrodzenia kafeteryjne – system wynagradzania, pozwalający pracownikom w ramach określonego limitu dokonywać wyboru spośród oferowanych świadczeń. 
Przykładowa oferta kafeteryjna:
Zalety systemu:
a w konsekwencji

</doc>
<doc id="1436393" url="https://pl.wikipedia.org/wiki?curid=1436393" title="Nathaniel Branden">
Nathaniel Branden

Nathaniel Branden, właśc. Nathan Blumenthal (ur. 9 kwietnia 1930 w Brampton w Kanadzie, zm. 3 grudnia 2014 w Los Angeles) – psychoterapeuta i pisarz, najbardziej znany z prac poświęconych poczuciu własnej wartości. Będąc współpracownikiem i partnerem Ayn Rand, Branden miał znaczący udział w propagowaniu filozofii Rand znanej jako obiektywizm. 
Branden ukończył psychologię na Uniwersytecie Kalifornijskim (BA), oraz Nowojorskim (MA), w 1973 zdobył tytuł doktorski (Ph. D.) w California Graduate Institute. W 1950 Branden poznał pisarkę Ayn Rand, której opowiadań był miłośnikiem. Rand oraz młodszy od niej o 25 lat Branden zostali kochankami i nawiązali współpracę, która trwała do roku 1968. Na ten związek zgodzili się również ówcześni małżonkowie obojga. Co ciekawe, Murray N. Rothbard w latach pięćdziesiątych skrytykował pogląd obiektywistów, jakoby wszyscy ludzie byli wyposażeni w zdolność posługiwania się rozumem, a potencjał ten nie zależał od genetyki i czynników zewnętrznych. Podważał on opinię, że ludzie są tylko „wiązkami przesłanek”, co prowadziło, według Rothbarda, do wniosku iż wszyscy dążący do racjonalności mieliby takie same wiązki, byliby tacy sami. Na podstawie tej dedukcji filozof twierdził: „logicznym wnioskiem jest to, że nie ma żadnej różnicy, czy Ayn Rand prześpi się z Nathanielem Brandenem, czy nie ani też, czy zrobi to jakakolwiek dwójka jej uczniów, gdyż wszyscy oni mają te same przesłanki, są takimi samymi ludźmi, a raczej nawzajem wymienialnymi częściami tej samej machiny”. Tym samym kilka miesięcy przed romansem przewidział go. W późniejszym okresie kanadyjski psychoterapeuta próbował wyleczyć Murraya N. Rothbarda z fobii przed podróżowaniem. Niestety wysiłek nie doprowadził do upragnionego celu. Terapia okazała się jednak brzemienna w skutki podczas późniejszego sporu, w ramach którego obiektywista zarzucał anarchokapitaliście kradzież idei, że człowiek przychodzi na świat bez żadnej wrodzonej wiedzy i musi działać zgodnie z naturą, a najlepszym przewodnikiem jest rozum. Ludwig von Mises skwitował ten zarzut pisząc: „Naprawdę nie zdawałem sobie sprawy, że koncepcja głosząca, iż człowiek nie ma żadnej wbudowanej wiedzy, jak przetrwać, a zadaniem jego rozumu jest odkrywanie wartości i cnót (celów i środków),potrzebnych mu do utrzymania się przy życiu, nie była znana ludzkości przed jesienią 1957 roku”. Niezależnie od przebiegu tego sporu, niedawny pacjent skarżył się w liście do Richarda Cornuelle'a, że Nathaniel Brandon zaczął rozpowiadać informację na temat jego terapii, także fałszywe. Podczas tej próba walki z fobią psychoterapeuta zasugerował, że neuroza spowodowana jest m.in. irracjonalnym wyborem małżonki. Żona libertarianina była chrześcijanką, a wiara w Boga naruszała randowską zasadę pierwszeństwa rozumu. Lekarz polecał zmianę partnerki, później próbował przekonać ją do ateizmu. Ostatecznie wtedy Rothbard zerwał współpracę z Brandenem, tłumacząc to zrozumieniem „jaki z niego niedorzeczny fanatyk”. Branden był płodnym pisarzem, współautorem biuletynów "The Objectivist Newsletter" oraz książek Rand, takich jak "Cnota egoizmu" (1964). Po konflikcie z Rand, Branden usunięty został z głównego nurtu rozwoju filozofii obiektywizmu. Swoje życie z Ayn Rand opisał później w książce "Judgement Day". 
Jako samodzielny autor stał się jednym z propagatorów koncepcji poczucia własnej wartości ("self-esteem"), tłumaczonego także na język polski jako „samouznanie”. Podstawową tezą nauczania Brandena jest konieczność wzięcia odpowiedzialności za swoje życie, szacunku dla postrzeganej rzeczywistości i poznanie samego siebie. 
Według Tadeusza Niwińskiego, kluczową u Brandena jest teoria „6 filarów poczucia własnej wartości”, którymi są:
Nathaniel Branden pracował jako psychoterapeuta i coach w Los Angeles.

</doc>
<doc id="1436394" url="https://pl.wikipedia.org/wiki?curid=1436394" title="Obregonia denegrii">
Obregonia denegrii

Obregonia denegrii Fric – gatunek sukulenta z rodziny kaktusowatych ("Cactaceae"), jedyny przedstawiciel monotypowego rodzaju Obregonia Fric. Występuje w Meksyku (Tamaulipas).
Systematyka.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Cacteae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Obregonia" Fric.
Zagrożenia.
Gatunek został uznany za narażony na wyginięcie i umieszczony w Czerwonej księdze gatunków zagrożonych (kategoria zagrożenia VU). Liczebność populacji maleje, głównie z powodu pozyskiwania okazów i nasion do celów hodowlanych.

</doc>
<doc id="1436395" url="https://pl.wikipedia.org/wiki?curid=1436395" title="Bułgaria na Letnich Igrzyskach Olimpijskich 2008">
Bułgaria na Letnich Igrzyskach Olimpijskich 2008

Bułgarię na Letnich Igrzyskach Olimpijskich 2008 reprezentowało 72 zawodników.
Bułgaria uczestniczyła podczas letnich igrzysk olimpijskich po raz osiemnasty. Już przed rozpoczęciem Letnich Igrzysk Olimpijskich w Pekinie jedenastu bułgarskich ciężarowców zostało przyłapanych na dopingu. Po pozytywnych wynikach testów cała drużyna ciężarowców została zdyskwalifikowana.

</doc>
<doc id="1436397" url="https://pl.wikipedia.org/wiki?curid=1436397" title="Oposek wielkooki">
Oposek wielkooki

Oposek wielkooki, oposik wielkooki ("Marmosa robinsoni") – gatunek niewielkiego ssaka z podrodziny dydelfów (Didelphinae) w rodzinie dydelfowatych (Didelphidae), przypominającego ryjówkę.
Zasięg występowania.
Oposek wielkooki występuje w Panamie (na zachód do Chiriquí i włącznie z Isla del Rey oraz Isla Saboga w Zatoce Panamskiej), północnej i zachodniej Kolumbii, północnej Wenezueli (na północ od Orinoko) oraz na kilku wyspach na szelfie kontynentalnym Ameryki Południowej i Karaibów (Margarita, Trynidad, Tobago i Grenada).
Morfologia.
Długość ciała (bez ogona) samic 8,3–13,5 cm, samców 11,1–21,8 cm, długość ogona samic 10,1–19,5 cm, samców 14,5–21,5 cm; masa ciała samic 16–72 g, samców 39–110 g. Ma wydłużony, zaostrzony pyszczek i duże oczy przystosowane do nocnego trybu życia. Kariotyp wynosi 2n = 14, FN = 24.
Ekologia.
Lasy, gęste zarośla. Codziennie na nowo buduje prowizoryczne gniazda w dziuplach drzew lub starych gniazdach ptasich. Zręcznie się wspina, przy czym długiego chwytnego ogona używa jako piątej kończyny.
Dwa lub trzy razy w roku samica rodzi do 10 młodych, które przychodzą na świat po trwającej 17 dni ciąży.
Oposek wielkooki należy do torbaczy, ale nie ma torby lęgowej, więc młode muszą mocno trzymać się sierści matki.

</doc>
<doc id="1436398" url="https://pl.wikipedia.org/wiki?curid=1436398" title="Marek Beylin">
Marek Beylin

Marek Gustaw Beylin (ur. 17 lutego 1957) – polski dziennikarz i publicysta.
Życiorys.
Jest synem Pawła Beylina. Ukończył studia z zakresu historii sztuki na Uniwersytecie Warszawskim. W latach 70. i 80. działał w opozycji demokratycznej, w tym w ramach „Solidarności”. Redagował „Krytykę”, współpracował również z podziemnym „Tygodnikiem Mazowsze”. Po wprowadzeniu stanu wojennego został internowany na okres od 13 grudnia 1981 do 26 października 1982.
Od początku lat 90. współpracuje z „Gazetą Wyborczą”. W 1997 został jej stałym felietonistą. Później obejmował stanowiska zastępcy i szefa działu kultury w „GW” i następnie w „Gazecie Świątecznej”. W 1995 opublikował książkę "Dziennik kampanii wyborczej. Klapa'95". W 2003 został szefem działu opinii „GW”.
Napisał biografię rzeźbiarki Aliny Szapocznikow, zatytułowaną "Ferwor. Życie Aliny Szapocznikow", wydaną w 2015 w ramach serii „mówi muzeum” przez wydawnictwo Karakter oraz Muzeum Sztuki Nowoczesnej w Warszawie.
W 2011 prezydent Bronisław Komorowski odznaczył go Krzyżem Oficerskim Orderu Odrodzenia Polski.

</doc>
<doc id="1436399" url="https://pl.wikipedia.org/wiki?curid=1436399" title="Zbigniew Bednarski">
Zbigniew Bednarski

Zbigniew Bednarski (ur. 4 czerwca 1960) – polski lekkoatleta, specjalizujący się w rzucie oszczepem.
Dwukrotny wicemistrz Polski, czołowy polski oszczepnik połowy lat 80. XX wieku. Reprezentował barwy AZS-u AWF-u Gorzów Wielkopolski (1976–1978) i Olimpii Poznań (od 1979). Rekord życiowy: 86,70 (stary model oszczepu, 9 czerwca 1985, Poznań), 80,82 (nowy model oszczepu, 18 maja 1988, Słupsk). Drugi rezultat był w latach 1988–1996 rekordem Polski.

</doc>
<doc id="1436400" url="https://pl.wikipedia.org/wiki?curid=1436400" title="Andre Heller">
Andre Heller



</doc>
<doc id="1436401" url="https://pl.wikipedia.org/wiki?curid=1436401" title="Niżnia Pisana Polana">
Niżnia Pisana Polana



</doc>
<doc id="1436402" url="https://pl.wikipedia.org/wiki?curid=1436402" title="Wyżnia Pisana Polana">
Wyżnia Pisana Polana



</doc>
<doc id="1436406" url="https://pl.wikipedia.org/wiki?curid=1436406" title="Sergio Dutra Santos">
Sergio Dutra Santos



</doc>
<doc id="1436408" url="https://pl.wikipedia.org/wiki?curid=1436408" title="Joanna Szczęsna">
Joanna Szczęsna

Joanna Szczęsna (ur. 2 grudnia 1949 w Łodzi) – polska dziennikarka, reporterka i pisarka, działaczka opozycji demokratycznej w okresie PRL.
Życiorys.
Studiowała na Uniwersytecie Łódzkim. Od 1968 związana z opozycją demokratyczną. W trakcie wydarzeń marcowych w tymże roku uczestniczyła w strajku okupacyjnym na UŁ. Później działała w niejawnej organizacji Ruch, redagowała podziemny biuletyn „Informator”. Po rozbiciu tej grupy w lipcu 1970 została aresztowana (na okres do kwietnia 1971), skazano ją na karę pozbawienia wolności z warunkowym zawieszeniem jej wykonania i usunięto z uczelni.
W 1976 ukończyła polonistykę na Katolickim Uniwersytecie Lubelskim. Rok wcześniej podjęła pracę w Rozgłośni Harcerskiej. Związana od 1976 Komitetem Obrony Robotników i następnie Komitetem Samoobrony Społecznej „KOR”. Zajmowała się dystrybucją prasy niezależnej, pisywała w „Biuletynie Informacyjnym KSS „KOR””. W maju 1977 uczestniczyła w pierwszej zorganizowanej przez środowisko KOR-u głodówce w kościele św. Marcina w Warszawie. Od tegoż roku do 1980 objęta zakazem pracy w szkolnictwie. W sierpniu 1980 brała udział w strajku w Stoczni Gdańskiej, współtworzyła Agencję Prasową Solidarności „AS” przy Regionie Mazowsze NSZZ „Solidarność”. Od powstania związana z „Tygodnikiem Mazowsze”, przygotowywała pierwszy numer, który nie wyszedł w związku z wprowadzeniem stanu wojennego. W 1982 współorganizowała podziemny „TM”, w którym publikowała do 1989. Pozostawała wówczas w ukryciu, została w lipcu 1982 została zatrzymana i następnie aresztowana, zwolniono ją w październiku tego samego roku. W późniejszych latach zatrzymywana przez funkcjonariuszy państwowych i poddawana rewizjom.
Od 1989 związana z „Gazetą Wyborczą”.
Wspólnie z Anną Bikont jest autorką książek: "Pamiątkowe rupiecie, przyjaciele i sny Wisławy Szymborskiej" (1997), "Limeryki, czyli O plugawości i promienistych szczytach nonsensu" (1998), "Epitafia, czyli Uroki roztaczane przez niektóre zwłoki" (1998), a także publikacji "Lawina i kamienie. Pisarze wobec komunizmu" (2006). Za tę ostatnią obie autorki uhonorowano w 2007 Nagrodą Wielką Fundacji Kultury.
Odznaczenia.
W 1999 otrzymała odznakę Zasłużony Działacz Kultury. W 2006 prezydent Lech Kaczyński odznaczył ją Krzyżem Komandorskim Orderu Odrodzenia Polski.

</doc>
<doc id="1436416" url="https://pl.wikipedia.org/wiki?curid=1436416" title="Bystrzyk dwupręgi">
Bystrzyk dwupręgi

Bystrzyk dwupręgi, bystrzyk żółtopłetwy, bystrzyk żółty ("Hyphessobrycon bifasciatus") – gatunek słodkowodnej ryby z rodziny kąsaczowatych (Characidae). Hodowana w akwariach.
Występowanie.
Ameryka Południowa: Brazylia.
Opis.
Samce osiągają długość około 4,7 cm. Dymorfizm płciowy: samiec bardziej ubarwiony, z dłuższą płetwą odbytową.

</doc>
<doc id="1436417" url="https://pl.wikipedia.org/wiki?curid=1436417" title="Hyphessobrycon bifasciatus">
Hyphessobrycon bifasciatus



</doc>
<doc id="1436418" url="https://pl.wikipedia.org/wiki?curid=1436418" title="Naim Saadawi">
Naim Saadawi

Naim Saadawi Sad (per. نعیم سعداوی, ur. 16 czerwca 1969 w Karadżu) – irański piłkarz grający na pozycji obrońcy.
Kariera klubowa.
Karierę piłkarską Saadawi rozpoczął w rodzinnym Karadżu, w tamtejszym klubie o nazwie Bahman Karadż. W 1995 roku osiągnął tym klubem swój pierwszy sukces w karierze, gdy zdobył Puchar Hazfi, czyli Puchar Iranu. 1 sierpnia 1997 roku zmienił barwy klubowe i podpisał kontrakt z Persepolis Teheran, wywodzącym się ze stolicy kraju, Teheranu. Jedyne sukcesy z tym klubem osiągnął w sezonie 1998/1999, gdy po raz pierwszy został mistrzem Iranu, a także wywalczył swój drugi krajowy puchar. Po tych sukcesach odszedł z Persepolis i przeszedł do Foolad Ahwaz. Tam grał do 2004 roku, czyli do końca swojej kariery. W tym okresie zespół z miasta Ahwaz nie osiągnął większych sukcesów.
Kariera reprezentacyjna.
W reprezentacji Iranu Saadawi zadebiutował w 1996 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam wystąpił jedynie w wygranym 2:1 meczu ze Stanami Zjednoczonymi. Po Mundialu przestał występować w drużynie narodowej.
Kariera trenerska.
Po zakończeniu kariery piłkarskiej Saadawi został trenerem. Najpierw szkolił piłkarzy Sanat Naft Abadan by w 2005 roku odejść do Szahin Buszehr, w którym zastąpił Humana Afazelego. W Szahinie pracował do 2007 roku i wtedy na krótko objął posadę asystenta selekcjonera reprezentacji Iranu U-23.

</doc>
<doc id="1436419" url="https://pl.wikipedia.org/wiki?curid=1436419" title="Asbel Kiprop">
Asbel Kiprop

Asbel Kipruto Kiprop (30 czerwca 1989 w dystrykcie Uasin Gishu) – kenijski biegacz, złoty medalista Igrzysk Olimpijskich w 2008 roku w biegu na 1500 m (po dyskwalifikacji Rashida Ramziego), 3-krotny mistrz świata.
Pochodzi z Kaptingi miejscowości niedaleko Eldoret. Jest synem Davida i Julii Kebenei. Jego ojciec David Kebenei również był biegaczem na dystansie 1500 m i zajął czwarte miejsce w igrzyskach afrykańskich w 1987 roku. Asbel Kiprop rozpoczął treningi w wieku 13 lat w Simat School. Obecnie jego trenerem jest Jimmy Beauttah.
Rok 2007 stał się dla niego przełomowy. Zdobył złoty na igrzyskach afrykańskich w Algierze. W tym samym roku zajął czwarte miejsce na lekkoatletycznych mistrzostwach świata w Osace, wywalczył dwa złote medale mistrzostw świata w biegach przełajowych (w kategorii juniorów, indywidualnie oraz w drużynie) i został uhonorowany nagrodą Sportową Osobowością Roku w Kenii. Zwycięzca łącznej punktacji Diamentowej Ligi 2010 w biegu na 1500 metrów.
Mierzy 188 cm i waży 62 kg.

</doc>
<doc id="1436424" url="https://pl.wikipedia.org/wiki?curid=1436424" title="Yage">
Yage



</doc>
<doc id="1436426" url="https://pl.wikipedia.org/wiki?curid=1436426" title="Laetamur Admodum">
Laetamur Admodum

Laetamur admodum – encyklika papieża Piusa XII o ponownej zachęcie do modlitw w intencji pokoju w Polsce, na Węgrzech i na Bliskim Wschodzie opublikowana 1 listopada 1956. Tytuł pochodzi od pierwszych słów, w tłumaczeniu "Cieszymy się bardzo".
Papież rozpoczął dokument od wyrazów radości, iż jego wcześniejsza encyklika (Luctuosissimi Eventus) została dobrze przyjęta i przyniosła owoce. Po pierwsze, uwolnieni zostali prymasi obu krajów: kardynał Stefan Wyszyński i kardynał József Mindszenty, co odczytywał jako zapowiedź końca prześladowań Kościoła – a było to przedmiotem stałej troski papieża w odniesieniu do krajów komunistycznych. Po drugie, sytuacja w Polsce i na Węgrzech zdawała się uspokajać. Papież wyraził nadzieję na ugruntowanie w nich trwałego pokoju. Miał na myśli burzliwe procesy postalinowskiej "odwilży" i demokratyzacji w Polsce po Poznańskim Czerwcu '56 oraz na Węgrzech w wyniku rządów Imre Nagya i powstania węgierskiego 1956 r. O ile jednak w Polsce wydarzenia te zakończył pokojowo tzw. Polski październik, o tyle nadzieje co do Węgier były płonne, bowiem powstanie węgierskie 1956 zostało wkrótce potem krwawo stłumione przez interwencję sowiecką. Pius XII potępił ją w kolejnej encyklice Datis Nuperrime.
Oprócz tych problemów Pius XII odniósł się do wybuchu wojny na Bliskim Wschodzie (kryzys sueski), niedaleko Ziemi Świętej. Pokój w Palestynie ze względu na święte miejsca chrześcijaństwa był bardzo ważną sprawą w nauczaniu Piusa XII (encykliki Auspicia quaedam i In Multiplicibus Curis z 1948 oraz Redemptoris Nostri Cruciatus z 1949). Papież zwrócił uwagę – kierując to przesłanie zwłaszcza do rządzących – że problemy międzyludzkie i międzynarodowe nie powinny być rozwiązywane drogą zbrojną, lecz na drodze rozumu, prawa, rozwagi i sprawiedliwości, z poszanowaniem praw wszystkich zainteresowanych stron dla wspólnego dobra. W intencji pokoju zalecił modlitwę do Boga za pośrednictwem Najświętszej Maryi Panny.

</doc>
<doc id="1436428" url="https://pl.wikipedia.org/wiki?curid=1436428" title="Edward Blyth">
Edward Blyth

Edward Blyth (ur. 23 grudnia 1810 w Londynie, zm. 27 grudnia 1873 tamże) – angielski zoolog i farmaceuta, jeden z pionierów indyjskiej ornitologii.
W nomenklaturze zoologicznej, gdy Edwarda Blytha uważa się za autora nazwy naukowej jakiegoś taksonu, przyjęło się stosowanie skrótu na oznaczenie jego pełnego imienia i nazwiska.
Biografia.
Edward Blyth urodził się w Londynie 23 grudnia 1810. Jego ojciec był sukiennikiem. Blyth wykształcił się i pracował jako aptekarz. W 1841 roku zaproponowano mu posadę kuratora Muzeum Królewskiego Towarzystwa Azjatyckiego w Bengalu (). Towarzystwo, które go zatrudniło, nie spodziewało się, iż znajdzie Europejczyka chętnego do przyjęcia posady przynoszącej 300 funtów dochodu rocznie. Uposażenie nie było zmieniane od dwudziestu lat, a dodatek na opłacenie mieszkania wynosił zaledwie cztery funty miesięcznie. Do jego obowiązków należało przeprowadzenie aktualizacji muzealnych katalogów. W 1845 ożenił się. Szukając sposobów na polepszenie swojej sytuacji materialnej pisał pod pseudonimem do „Indian Sporting Review”. Łapał też zwierzęta i sprzedawał je bogatym kolekcjonerom w Indiach i Wielkiej Brytanii. Zwracał się ze swoją ofertą do różnych znanych osób, m.in. do Karola Darwina i Johna Goulda. Obaj odrzucili jego oferty.
Pracodawcy nie byli jednak zadowoleni z jego pracy, gdyż nie udało mu się uaktualnić muzealnego katalogu. Poświęcił się całkowicie indyjskiej awifaunie. W 1849 roku opublikował "Catalogue of the Birds of the Asiatic Society". Nie musiał prowadzić obserwacji w terenie, gdyż większość okazów otrzymał od innych ornitologów: Allana Octaviana Hume’a, Samuela Tickella i Roberta Swinhoe’a. Funkcję kuratora pełnił do 1862 roku, kiedy to zły stan zdrowia zmusił go do powrotu do Anglii.
Do Londynu powrócił 9 marca 1862 roku. W 1865 roku pomagał Thomasowi C. Jerdonowi w przygotowaniu jego publikacji "Birds of India". Z powodu depresji musiał jednak zrezygnować i poddać się leczeniu. Ornitolog był korespondencyjnym członkiem Towarzystwa Zoologicznego. Wybrano go na nadzwyczajnego członka Brytyjskiej Unii Ornitologicznej. Przyczynił się do tego Alfred Newton. Jego prace dotyczące ptaków zapewniły mu tytuł ojca indyjskiej ornitologii. Z czasem przydomek ten przeszedł jednak na Allana Octaviana Hume’a.
Z czasem Blyth zaczął pić i został skazany za napaść na dorożkarza. Umarł na chorobę serca 27 grudnia 1873 roku. W 1875 roku wydano pośmiertnie jego "Catalogue of the Mammals and Birds of Burma", zaś w 1881 roku "The Natural History of the Cranes".
Angielskie nazwy kilku gatunków ptaków mają człon będący odwołaniem do jego nazwiska: Blyth’s Hawk-eagle (), Blyth’s Reed Warbler (), Southern Blyth’s Leaf-Warbler () i Blyth’s Pipit ().
Prekursor myśli ewolucyjnej.
Edward Blyth akceptował zasadę dotyczącą modyfikacji gatunków na przestrzeni wieków. Jego pisma miały wpływ na Karola Darwina. Napisał trzy ważne artykuły o zróżnicowaniu, zajmując się w nich efektami selekcji sztucznej i procesów związanych z doborem naturalnym. Chciał w nich odnaleźć swego rodzaju archetyp konkretnych gatunków. Teksty te zostały opublikowane na łamach „The Magazine of Natural History” w latach 1835–1837. Blyth był jednym z pierwszych, który zwrócił uwagę na znaczenie dzieła Alfreda Russela Wallace’a "On the Law Which has Regulated the Introduction of Species". Zasygnalizował istnienie tego eseju Darwinowi w jednym z listów wysłanym z Kalkuty 8 grudnia 1855 roku.

</doc>
<doc id="1436436" url="https://pl.wikipedia.org/wiki?curid=1436436" title="LEMD">
LEMD



</doc>
<doc id="1436437" url="https://pl.wikipedia.org/wiki?curid=1436437" title="Trinlej Gjaco">
Trinlej Gjaco

Trinlej Gjaco (tyb. འཕྲིན་ལས་རྒྱ་མཚོ་, Wylie: "ʼphrin-las-rgya-mtsho", ZWPY: "Chinlai Gyaco"; ur. 1856 albo 1857, zm. 25 kwietnia 1875) – najwyższy inkarnowany lama szkoły Gelug buddyzmu tybetańskiego, dwunasty dalajlama.
Życiorys.
Urodził się na południu Tybetu, niedaleko jeziora Olkha. Jego ojciec, Bakdrok Niangcangła, należał do klanu Bak, znanego już w czasach Padmasambhawy. Matka, Cering Judonma, była kobietą oddaną praktyce duchowej, osiągnęła też wysoki stopień medytacyjnego urzeczywistnienia. Według źródeł tybetańskich ciążę zniosła wyjątkowo dobrze, nie doświadczając żadnych niedogodności. Miała też wiele pomyślnych snów. Przekazy buddyjskie mówią, że w dniu porodu wokół domu pojawiły się liczne jelenie i okrążając go, wydawały radosne odgłosy. Chłopiec przyszedł na świat ze złożonymi w geście medytacji rękami.
Rozpoznanie.
W Lhasie regent Reteng Rinpocze rozpoczął poszukiwania kolejnej inkarnacji Gjałły Rinpocze. Po około dwóch latach na liście kandydatów pozostały trzy imiona. Osoby te poddano testowi, nad którego prawidłowym przeprowadzeniem czuwali licznie zgromadzeni mnisi. Polegał on na poprawnym wyborze trzech przedmiotów należących do XI Dalajlamy (wadżry, dzwonka i bębenka) spośród szeregu innych należących do poprzednich dalajlamów. Zadanie to wykonało poprawnie jedynie dziecko z okolic jeziora Olkha. Pokazano mu wówczas posążek Congkhapy, założyciela szkoły Gelug. Chłopiec pokłonił się przed nim z szacunkiem, wedle interpretacji buddyjskiej udowadniając w ten sposób, że rozpoznaje tą postać. Wybrał również skromną malę, spośród kilku, bogato zdobionych, czym wykazał swoje skłonności do ubóstwa charakteryzującego życie prawdziwego mnicha. Pomimo że większość Tybetańczyków oczekiwało ogłoszenia odnalezienia kolejnej emanacji Awalokiteśwary, regent zdecydował, że tak, jak w przypadku X i XI Dalajlamy, zostanie przeprowadzone rytualne losowanie z wykorzystaniem podarowanej w 1792 przez cesarza Qianlonga złotej urny. Wyniki tej procedury potwierdziły tożsamość chłopca.
Dalajlama.
Młody tulku zamieszkał w niewielkim klasztorze w stolicy. Na początku nowego roku księżycowego został przewieziony do klasztoru Norzang Kelsang Podrang w Norbulince. Tam regent udzielił mu święceń poprzedzających święcenia nowicjusza i nadał mu imię Lobsang Trinlej Gjaco. Intronizacja odbyła się 19 sierpnia 1860 w Potali w obecności najważniejszych dostojników religijnych, członków rządu i licznych mnichów. Rodzina dalajlamy otrzymała, zgodnie z protokołem, liczne posiadłości ziemskie i dobra. Bakdroka Niangcangłę obdarzono tytułem "kung", porównywalnym do tytułu książęcego.
Trinlej Gjaco rozpoczął intensywny trening duchowy pod kierunkiem specjalnie wyznaczonych rinpoczów. Zdobywał także wiadomości z zakresu filozofii buddyjskiej, sanskrytu czy języka tybetańskiego. Jego edukacji nie zakłócił zamach stanu przeprowadzony przez Łangczuka Gjalpo Szetrę. Ten prominentny świecki członek Kaszagu po nieudanej próbie ograniczenia władzy regenta, wkroczył do Lhasy na czele niewielkiego oddziału żołnierzy i obalił Retenga Rinpocze, który udał się na wygnanie do Chin. Szetra przejął pełnię władzy w państwie, przyjmując, zniesiony na początku XVIII wieku tytuł "desi". Doprowadził też do ceremonialnego objęcia przez małoletniego Gjałłę Rinpocze pełnej władzy politycznej. W 1863 z jego inicjatywy regentem mianowano Gandena Tripę Khjenraba Łanguczuka, do którego obowiązków należała wyłącznie opieka nad władcą. "Desi" rządził do swojej śmierci 25 września 1864, okazując demonstracyjnie swój szacunek dla młodego dalajlamy. Po zgonie Szetry władzę w kraju przejął Kaszag. Bezpośrednie rządy gabinetu trwały jednak tylko dwa lata. W 1866, w wyniku kolejnego zamachu stanu pełną kontrolę na rządem lhaskim przejął skarbnik Gandenu, Palden Dondrup. Odsunięcie go w 1871 spowodowało kolejne uzyskanie pełnej kontroli nad administracją przez kalonów. Trinlej Gjaco nie odegrał w opisywanych wydarzeniach żadnej roli, niemniej był na bieżąco informowany o wszystkich politycznych decyzjach. Gdy 19 października 1872 zmarł Khjenrab Łangczuk Kaszag Zgromadzenie Narodowe poprosiło go o przejęcie pełni władzy. Ceremonia objęcia przez młodego tulku pełnego zwierzchnictwa politycznego nad krajem odbyła się w Potali 12 marca 1873. Uczestniczyli w niej między innymi przedstawiciele największych klasztorów Tybetu, członkowie Kaszagu i przedstawiciele cesarza Chin.
Bezpośrednie rządy Trinleja Gjaco trwały nieco ponad 2 lata. Władca nie interesował się polityką, większość czasu spędzając na studiach i praktyce duchowej. Podczas pielgrzymki do klasztoru Czokhogjal nad świętym jeziorem Lhamo Laco zachorował i niedługo potem zmarł. Pojawiły się podejrzenia, że mógł zostać zamordowany. W związku z krążącymi na ten temat pogłoskami aresztowano, poddano torturom, a następnie skazano na wygnanie dwóch faworytów zmarłego.

</doc>
<doc id="1436443" url="https://pl.wikipedia.org/wiki?curid=1436443" title="Wioślarstwo na Letnich Igrzyskach Olimpijskich 2008 – jedynka mężczyzn">
Wioślarstwo na Letnich Igrzyskach Olimpijskich 2008 – jedynka mężczyzn

Jedynka mężczyzn (M1x) – konkurencja rozgrywana podczas Letnich Igrzysk Olimpijskich 2008 w Pekinie między 9 a 16 sierpnia w Parku Olimpijskim Shunyi.

</doc>
<doc id="1436447" url="https://pl.wikipedia.org/wiki?curid=1436447" title="Marmosa robinsoni">
Marmosa robinsoni



</doc>
<doc id="1436449" url="https://pl.wikipedia.org/wiki?curid=1436449" title="Chaplin (film)">
Chaplin (film)

Chaplin – film biograficzny z 1992 roku w reżyserii Richarda Attenborough opowiadający o życiu Charliego Chaplina. W rolach głównych wystąpili Robert Downey Jr., Dan Aykroyd, Geraldine Chaplin, Kevin Kline i Anthony Hopkins. Scenariusz jest adaptacją autobiografii ("My Autobiography") Charliego Chaplina i biografii ("Chaplin: His Life and Art") Davida Robinsona.

</doc>
<doc id="1436451" url="https://pl.wikipedia.org/wiki?curid=1436451" title="Kominiarski Przysłop">
Kominiarski Przysłop



</doc>
<doc id="1436452" url="https://pl.wikipedia.org/wiki?curid=1436452" title="Niżnia Kominiarska Polana">
Niżnia Kominiarska Polana



</doc>
<doc id="1436462" url="https://pl.wikipedia.org/wiki?curid=1436462" title="Alan Campbell">
Alan Campbell



</doc>
<doc id="1436476" url="https://pl.wikipedia.org/wiki?curid=1436476" title="Edgar Berillon">
Edgar Berillon

Edgar Bérillon (ur. 23 maja 1859, zm. 6 marca 1948) – francuski lekarz neurolog i psycholog, specjalizujący się w badaniach nad hipnozą. Był uczniem i współpracownikiem Victora Dumont-Palliera w "l'École d'hypnologie de la Pitié", sekretarzem generalnym Ligi Hipnologii i Psychologii ("Société d'Hypnologie et de Psychologie"), od 1887 roku redagował założony przez siebie "Journal of Hypnotisme". Był założycielem Towarzystwa Patologii Porównawczej ("Société de pathologie comparée").

</doc>
<doc id="1436480" url="https://pl.wikipedia.org/wiki?curid=1436480" title="Paul Masson">
Paul Masson

Paul Michel Pierre Adrien Masson (ur. 11 października 1876 w Mustaghanim, zm. 30 listopada 1944) – francuski kolarz torowy i szosowy, trzykrotny mistrz olimpijski i brązowy medalista mistrzostw świata.
Kariera.
Na pierwszych nowożytnych igrzyskach olimpijskich w Atenach Masson wziął udział w trzech konkurencjach kolarskich, wygrywając w każdej z nich. W wyścigu na 1 okrążenie (333 1/3 metra) zwyciężył z przewagą 1 sekundy nad Stamatiosem Nikopoulosem i Adolfem Schmalem. W sprincie na 1 km ponownie wyprzedził Greka Nikolopoulosa, a także swojego rodaka Léona Flamenga. Zwyciężył ponadto w wyścigu na 10 km, wyprzedzając tym razem Flamenga i Schmala. Podczas rozgrywanych rok później mistrzostw świata w Glasgow zajął trzecie miejsce w sprincie zawodowców, ulegając Niemcowi Willy’emu Arendowi i Brytyjczykowi Charlesowi Bardenowi.

</doc>
<doc id="1436481" url="https://pl.wikipedia.org/wiki?curid=1436481" title="Dzmitryj Łukaszenka">
Dzmitryj Łukaszenka

Dzmitryj Alaksandrawicz Łukaszenka (, – Dmitrij Aleksandrowicz Łukaszenko; ur. 23 marca 1980 w Mohylewie) – białoruski działacz sportowy, przedsiębiorca.
Życiorys.
Syn Haliny i Alaksandra Łukaszenków, młodszy brat Wiktara. Ukończył studia na wydziale stosunków międzynarodowych Białoruskiego Uniwersytetu Państwowego w Mińsku. Pracę dyplomową pisał na temat "występów białoruskich sportowców na arenie międzynarodowej". Po ukończeniu studiów odbył służbę w elitarnej jednostce wojsk pogranicza rozpracowującej kontrabandę; otrzymał kilka medali i awans do stopnia kapitana.
Od 2005 roku jest przewodniczącym rady centralnej stowarzyszenia pod nazwą „Prezydencki Klub Sportowy”. Od 6 lipca 2006 roku wchodzi w skład Białoruskiego Komitetu Olimpijskiego. Wszedł również w skład komitetu ds. organizacji i zabezpieczenia występów sportowców białoruskich podczas Letnich Igrzysk Olimpijskich w Pekinie i Letnich Igrzysk Paraolimpijskich w Pekinie, powołanego przez Prezydenta Republiki Białorusi.
Sankcje z UE i innych krajów.
2 lutego 2011 roku został wpisany na „ UE”. W decyzji Rady Unii Europejskiej z dnia 15 października 2012 roku Dzmitryj Łukaszenka został wyznaczony jako "„przedsiębiorca aktywnie uczestniczący w operacjach finansowych, w które zaangażowana jest rodzina Aleksandra Łukaszenki”". Sankcje europejskie zostały zniesione 15 lutego 2016 roku.
21 czerwca 2021 roku jako syn Aleksandra Łukaszenki i biznesmen, który jest przewodniczącym państwowo-publicznego stowarzyszenia „Prezydencki Klub Sportowy”, ponownie został wpisany na „ UE”. Rada Unii Europejskiej zauważyła, że Dzmitryj Łukaszenka prowadzi interesy za pośrednictwem klubu i kontroluje szereg przedsiębiorstw, on był także obecny na potajemnej inauguracji Aleksandra Łukaszenki we wrześniu 2020 roku, osiąga zatem korzyści z i wspiera ten reżim. 6 lipca 2021 roku Albania, Islandia, Liechtenstein, Norwegia, Macedonia Północna, Czarnogóra dołączyły do czerwcowego pakietu sankcji UE, 7 lipca – Szwajcaria.
2 grudnia 2020 roku Dzmitryj Łukaszenka (jak również „Prezydencki Klub Sportowy”) został wpisany na Stanów Zjednoczonych i listę sankcji Kanady.

</doc>
<doc id="1436482" url="https://pl.wikipedia.org/wiki?curid=1436482" title="Dmitrij Łukaszenko">
Dmitrij Łukaszenko



</doc>
<doc id="1436483" url="https://pl.wikipedia.org/wiki?curid=1436483" title="Otto Zuckerkandl">
Otto Zuckerkandl

Otto Zuckerkandl (ur. 28 grudnia 1861 w Raab, zm. 1 lipca 1921 w Wiedniu) – austriacki lekarz chirurg i urolog. Młodszy brat Emila Zuckerkandla. Od 1896 roku profesor na Uniwersytecie Wiedeńskim.
Żona Ottona Zuckerkandla, Amalie, została sportretowana przez Gustava Klimta, który był przyjacielem rodziny Zuckerkandlów. Amalie i córka Nora zginęły w obozie koncentracyjnym w Bełżcu w 1942 roku.

</doc>
<doc id="1436485" url="https://pl.wikipedia.org/wiki?curid=1436485" title="Léon Flameng">
Léon Flameng

Léon Flameng (ur. 30 kwietnia 1877 w Paryżu, zm. 2 stycznia 1917 w Ève) – francuski kolarz, uczestnik I nowożytnych Igrzysk Olimpijskich w Atenach.
Flameng wystartował na 4 dystansach podczas ateńskich igrzysk. Swój pierwszy start – na najkrótszym dystansie 333 1/3 metra zakończył na piątej pozycji z czasem 27 sekund. Im większa odległość do pokonania – tym lepiej spisywał się Francuz: w sprincie na 2 km zdobył brązowy medal, na 10 km był drugi (za swym rodakiem Paulem Massonem), natomiast w wyścigu na 100 km zwyciężył zdobywając swój jedyny złoty medal olimpijski. Nigdy nie zdobył medalu mistrzostw świata. W czasie I wojny światowej walczył w armii francuskiej jako pilot. Zginął 2 stycznia 1917 r. w okolicach Ève, ponieważ nie otworzył mu się spadochron.

</doc>
<doc id="1436489" url="https://pl.wikipedia.org/wiki?curid=1436489" title="Stamatios Nikolopulos">
Stamatios Nikolopulos

Stamatios Nikolopulos (gr. Σταμάτιος Νικολόπουλος) – grecki kolarz, uczestnik I nowożytnych Igrzysk Olimpijskich w Atenach.
Nikolopulos wystartował na dwóch dystansach podczas kolarskiej rywalizacji w Atenach. Zarówno w wyścigu na 333 1/3 m, jak i na 2 km finiszował drugi, za Paulem Massonem z Francji.

</doc>
<doc id="1436493" url="https://pl.wikipedia.org/wiki?curid=1436493" title="Hell Comes to Quahog">
Hell Comes to Quahog

„Hell Comes to Quahog” – trzeci odcinek piątego sezonu serialu "Family Guy". Premiera odbyła się 24 września 2006 na kanale telewizyjnym Fox. Według Nielsen ratings tego dnia odcinek obejrzało 9,66 miliona widzów. Tytuł jest nawiązaniem do filmu "Hell Comes to Frogtown", a fabuła obraca się wokół walki obywateli Quahog z rujnującym ich miasto supermarketem. Kilka scen zostało wyciętych w procesie produkcji. Gościnnie występuje Carrie Fisher, która wciela się w rolę szefowej Petera, Angeli. Odcinek zebrał pozytywne recenzje.
Fabuła.
Peter ma za zadanie odebrać Meg z wrotkowiska. Po tym, jak zjawia się na miejscu i ostatecznie wraca do domu zapomniawszy o niej, wściekła Meg domaga się własnego samochodu. Peter udaje się z nią do salonu samochodowego, jednak zamiast samochodu kupuje jej czołg, który niedługo po tym konfiskuje Joe. Meg postanawia więc samodzielnie zarobić pieniądze na auto i zatrudnia się w "Superstore USA", nowo otwartym supermarkecie w Quahog. Tymczasem jego pojawienie się powoduje bankructwo lokalnych kupców oraz przerwy dostaw prądu w całym mieście z powodu wysokiego zapotrzebowania supermarketu na elektryczność.
Produkcja.
Duża część muzyki pojawiającej się w odcinku została napisana przez Waltera Murphy’ego. Podczas sceny na wrotkowisku wykorzystano utwór "A Fifth of Beethoven", który Murphy skomponował w 1976 roku i który później został wykorzystany na ścieżce dźwiękowej filmu "Gorączka sobotniej nocy". Natomiast w scenie, w której Brian i Stewie niszczą "Superstore USA", słychać muzykę Murphy’ego, która stylistycznie naśladuje temat muzyczny autorstwa Elmera Bernsteina z filmu "Szarże". W procesie produkcji powstało kilka wersji gagu z Icemanem. Pierwotnie miał on walczyć ze swoją żoną, jednak zrezygnowano z tego pomysłu ze względu na kwestie prawne. Niektóre sceny i gagi zostały wycięte z wersji emitowanej w telewizji i są dostępne jedynie w wersji DVD, gdyż uznano je za niestosowne. Na przykład w nieocenzurowanej scenie, w której Brian jest za mocno głaskany przez upośledzonego umysłowo chłopca, bierze on na nim odwet, gryząc go w rękę. Innym wyciętym elementem jest scena, w której Chris tak mocno śmieje się ze swojego dowcipu, że w końcu popuszcza. Ocenzurowano też gag z kierowcą Hummera oglądającym film "Madagaskar" i krzyczącym "Dude, those animals are so fucking funny" ("Stary, te zwierzaki są zajebiście śmieszne"). Jednak scena ta została omyłkowo wyemitowana z nieocenzurowanym przekleństwem w Kanadzie.
Odniesienia do kultury.
Tytuł odcinka jest nawiązaniem do filmu "Hell Comes to Frogtown". Gdy na początku Peter, Joe, Quagmire i Cleveland podczas gry w ping-ponga tracą swoją ostatnią piłeczkę, Peter, by zdobyć nową, korzysta z pomocy "Mr. Moose", postaci z amerykańskiego programu dla dzieci pt. "Captain Kangaroo". W tej samej scenie Peter wspomina czasy, kiedy występował w fikcyjnej broadwayowskiej adaptacji filmu "Czerwony świt". W domu Griffinowie oglądają reklamę ciastek „Pepperidge Farm”, nawiązującą do prawdziwych reklam tej firmy ze starszym woźnicą, który przypominał telewidzom o starych, dobrych czasach. Reklamy te jednak nie były pokazywane w telewizji od 10-15 lat. W następnej scenie Peter nawiązuje do Icemana, superbohatera z uniwersum komiksów Marvela. W innej scenie podczas jazdy kierowca Hummera ogląda film "Madagaskar". Kiedy Peter celuje lufę czołgu w kierunku Lois, ta krzyczy „Bocce Balls!”, podobnie jak jedna z postaci w filmie "Plusk". W kinie samochodowym Lois i Peter oglądają fikcyjny film "The Even Couple", z Billem Pullmanem i Jeffem Danielsem w rolach głównych. Jest to odniesienie do sztuki Neila Simona pt. "Dziwna para" opowiadającej o Oscarze Madisonie i Feliksie Ungarze, dwóch mieszkających ze sobą mężczyznach, którzy nie mogą się ze sobą dogadać. Scenarzyści tego odcinka sugerują, iż Pullman i Daniels, ogólnie uznawani za „miłych facetów”, prawdopodobnie byliby lepszymi współlokatorami niż wspomniana dwójka. Peter cieszy się, gdy dowiaduje się o emisji filmu "Showgirls", ponieważ film zawiera dużo scen erotycznych. Jednak jego radość szybko znika, gdy okazuje się, że film zostanie wyświetlony na kanale TBS, który nie pozwala na nagość w swoich filmach. Rodzina Griffinów w telewizji ogląda serial "Zaklinacz dusz". W retrospekcji Peter wspomina przysługę, którą wykonał dla leśniczego, która polegała na zabiciu Misia Yogi. Podczas pracy w supermarkecie jednym z obowiązków Meg jest karmienie Slotha, postaci z filmu "Goonies". W innej scenie Peter wspomina fikcyjny gang Toma Brokawa, popularnego amerykańskiego dziennikarza. Scena z Richardem Gere’em jest nawiązaniem do popularnej miejskiej legendy jakoby ten trafił na pogotowie z myszoskoczkiem w odbycie. Gdy w wiadomościach poruszany jest temat przerw w dostawie prądu, pojawia się animowana wersja sekwencji tytułowej programu edukacyjnego dla dzieci "The Electric Company". Podczas protestu przed "Superstore USA" Peter krzyczy "Gattaca! Gattaca!", przekręcając okrzyk bohatera filmu "Pieskie popołudnie", który skandował "Attica! Attica!". Attica to więzienie w Stanach Zjednoczonych, w którym w 1971 roku wybuchły zamieszki, natomiast "Gattaca" to film z 1997 roku. Później, po wejściu do środka, Peter mówi „kiedy wszedłem do Superstore USA, poczułem się jak gdybym (kontynuuje krzycząc) stał na szczycie góry i czuł wiatr we włosach”. Jest to nawiązanie do reklam „York Peppermint Pattie”, amerykańskiej marki słodyczy z miętowym nadzieniem. W końcowej scenie Peter przywołuje tytuł amerykańskiego serialu "Hardcastle i McCormick".
Odbiór.
Recenzent "IGN" Dan Iverson ocenił "Hell Comes to Quahog" pozytywnie, komentując, że niektóre gagi były „niesamowicie śmieszne”. Uznanie w jego oczach znalazł zarówno dobry (choć, jak zaznaczył, nie oryginalny) główny wątek dotyczący supermarketu, jak i kilka gagów pojawiających się w międzyczasie. Mimo „lekkiego dłużenia się w środku” odcinek dostał ocenę 8/10. Podobnie pozytywnie ocenił odcinek Brett Love z bloga "TV Squad". Zaznaczył on jedynie, że nie podobały mu się wygłupy Petera w supermarkecie oraz „wyraził niepokój” co do kierunku rozwoju postaci Stewiego, który stopniowo odchodzi od modelu „złego geniusza chcącego zabić matkę. Według Nielsena "Hell Comes to Quahog" uzyskał wskaźnik oglądalności 5,7 i udział 8.

</doc>
<doc id="1436495" url="https://pl.wikipedia.org/wiki?curid=1436495" title="Jeorjos Koletis">
Jeorjos Koletis

Jeorjos Koletis "(data urodzenia i śmierci nieznana)" – grecki kolarz, uczestnik I nowożytnych Igrzysk Olimpijskich w Atenach.
Koletis wystartował na dwóch dystansach podczas kolarskiej rywalizacji w Atenach. W wyścigu na 10 kilometrów po kolizji z Aristidisem Konstandinidisem musiał się wycofać na 7 kilometrze, natomiast dwa dni wcześniej zajął 2. miejsce w wyścigu na 100 km. Pierwsze miejsce w tym wyścigu zajął Léon Flameng, a gdy Francuz finiszował, Grekowi zostało jeszcze 11 okrążeń do końca.

</doc>
<doc id="1436497" url="https://pl.wikipedia.org/wiki?curid=1436497" title="Frank Keeping">
Frank Keeping

Frederick „Frank” Keeping (ur. w 1867 w Pennington - zm. 21 lutego 1950 w Lymington) – brytyjski kolarz, uczestnik I nowożytnych Igrzysk Olimpijskich w Atenach.
Keeping wystartował na dwóch dystansach podczas kolarskiej rywalizacji w Atenach. W wyścigu na 333 1/3 m zajął piąte miejsce z czasem 27 sekund. Srebrny medal zdobył w wyścigu dwunastogodzinnym, tracąc zaledwie jedno okrążenie do zwycięzcy Adolfa Schmala z Austrii.

</doc>
<doc id="1436498" url="https://pl.wikipedia.org/wiki?curid=1436498" title="Edward Battell">
Edward Battell

Edward Battell – brytyjski kolarz, uczestnik I nowożytnych Igrzysk Olimpijskich w Atenach.
Battell wystartował na dwóch dystansach podczas wyścigów torowych oraz w wyścigu drogowym. W wyścigu na 333 1/3 m był czwarty, a wyścigu na 100 km nie ukończył. Brązowy medal zdobył w wyścigu drogowym.

</doc>
<doc id="1436500" url="https://pl.wikipedia.org/wiki?curid=1436500" title="André Vonarburg">
André Vonarburg

Andre Vonarburg (ur. 16 stycznia 1978 w Lucernie) – szwajcarski wioślarz, reprezentant Szwajcarii w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436502" url="https://pl.wikipedia.org/wiki?curid=1436502" title="Płaskowiec cesarski">
Płaskowiec cesarski

Płaskowiec cesarski ("Platysaurus imperator") – gatunek jaszczurki z rodziny szyszkowcowatych.
Występowanie i biotop.
Północno-wschodnie Zimbabwe, Mozambik. Ostańce granitowe i piaskowce na sawannie.
Wygląd.
Głowa, tułów, ogon i nogi tej jaszczurki są bardzo spłaszczone, dzięki temu może się ona wcisnąć w wąskie szczeliny między i pod blokami skalnymi, wśród których żyje. W kryjówce nadyma ciało, klinując się, co praktycznie uniemożliwia wydobycie jej. Samce wyznaczają rewiry, których bronią, przyjmując postawę imponującą wobec intruzów – unoszą się, demonstrując jaskrawą barwę podgardla i piersi.
Duże łuski pokrywają jedynie kark, natomiast grzbiet jest gładki. Samiec jest znacznie większy od samicy. Ma żółto-czerwoną głowę, tułów i ogon – czerwone, nogi – czarne. Ubarwienie samicy jest bardziej matowe, czarne, jedynie na głowie występują 3 żółte smugi, przechodzące na kark.
Tryb życia.
Płaskowiec cesarski jest zwierzęciem dziennym. Poluje w godzinach przed- i popołudniowych. W środku dnia chroni się przed palącym żarem w kryjówkach skalnych.
Odżywianie.
Żywi się owadami, głównie szarańczakami i chrząszczami.

</doc>
<doc id="1436503" url="https://pl.wikipedia.org/wiki?curid=1436503" title="Janis Christu (wioślarz)">
Janis Christu (wioślarz)

Janis Christu (ur. 23 czerwca 1983 r. w Kastorii) – grecki wioślarz, reprezentant Grecji w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436504" url="https://pl.wikipedia.org/wiki?curid=1436504" title="Santiago Fernández (wioślarz)">
Santiago Fernández (wioślarz)

Santiago Fernandez (ur. 23 września 1976 w Buenos Aires) – argentyński wioślarz, reprezentant Argentyny w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436506" url="https://pl.wikipedia.org/wiki?curid=1436506" title="Nate Richert">
Nate Richert

Nathaniel Eric Richert (ur. 28 kwietnia 1978 w Saint Paul, w stanie Minnesota) – amerykański aktor filmowy i telewizyjny. Występował w roli Harveya Dwighta Kinkle'a w sitcomie "Sabrina, nastoletnia czarownica".

</doc>
<doc id="1436508" url="https://pl.wikipedia.org/wiki?curid=1436508" title="Mohsen Shadi">
Mohsen Shadi

Mohsen Shadi (ur. 4 czerwca 1988 r.) – irański wioślarz, reprezentant Iranu w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436511" url="https://pl.wikipedia.org/wiki?curid=1436511" title="Matthew Lidaywa Mwange">
Matthew Lidaywa Mwange

Matthew Lidaywa Mwange (ur. 2 stycznia 1979 r. w Vihiga) – kenijski wioślarz, reprezentant Kenii w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436513" url="https://pl.wikipedia.org/wiki?curid=1436513" title="Anderson Nocetti">
Anderson Nocetti

Anderson Nocetti (ur. 5 marca 1974 we Florianópolis) – brazylijski wioślarz, reprezentant Brazylii w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436515" url="https://pl.wikipedia.org/wiki?curid=1436515" title="Katastrofa lotnicza w Madrycie">
Katastrofa lotnicza w Madrycie



</doc>
<doc id="1436516" url="https://pl.wikipedia.org/wiki?curid=1436516" title="Oscar Vasquez">
Oscar Vasquez

Oscar Vasquez (ur. 15 listopada 1986 r. w Valdivia) – chilijski wioślarz, reprezentant Chile w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436518" url="https://pl.wikipedia.org/wiki?curid=1436518" title="Manana Gamsachurdia">
Manana Gamsachurdia

Manana Gamsachurdia, pierwotnie "Manana Arczwadze" – żona pierwszego prezydenta Gruzji Zwiada Gamsachurdii, w latach 1991–1993 pierwsza dama II Republiki.
Życiorys.
Z wykształcenia jest lekarzem pediatrą. W latach 1991–1993 pełniła obowiązki pierwszej damy. Po obaleniu prezydenta Gamsachurdii w 1992 uciekła wraz z nim do Armenii, później do Groznego, gdzie mieszkała do 1997.
W 1997 zdecydowała się na powrót do Tbilisi, stanęła na czele „gabinetu cieni” opozycyjnego wobec rządów Eduarda Szewardnadzego. Od czasu powrotu do Gruzji walczy o rehabilitację pamięci o mężu. Odnosi się krytycznie do aktualnych władz Gruzji wyłonionych w wyniku rewolucji róż. 1 kwietnia 2007 wraz z prezydentem Saakaszwilim wzięła udział w uroczystym pochowaniu szczątków swego męża w katedrze w Tbilisi.

</doc>
<doc id="1436519" url="https://pl.wikipedia.org/wiki?curid=1436519" title="Andrei Jämsä">
Andrei Jämsä

Andrei Jämsä (ur. 15 lutego 1982 w Parnawie) – estoński wioślarz, brązowy medalista olimpijski z Rio de Janeiro, mistrz Europy, dwukrotny brązowy medalista mistrzostw świata
Reprezentant Estonii w wioślarskiej jedynce podczas Letnich Igrzysk Olimpijskich 2008 w Pekinie.
W 2016 roku zdobył brązowy medal olimpijski na igrzyskach w Rio de Janeiro w rywalizacji wioślarskich czwórek podwójnych mężczyzn. W estońskiej czwórce wystąpił wraz z Kasparem Taimsoo, Allarem Rają i Tõnu Endreksonem. Czwórka zwyciężyła w rundzie eliminacyjnej, a w finale przegrała z Niemcami i Australią.

</doc>
<doc id="1436520" url="https://pl.wikipedia.org/wiki?curid=1436520" title="Andrei Jämsa">
Andrei Jämsa



</doc>
<doc id="1436521" url="https://pl.wikipedia.org/wiki?curid=1436521" title="Caroline Rhea">
Caroline Rhea

Caroline Gilchrist Rhea (ur. 13 kwietnia 1964 w Montrealu) – kanadyjska aktorka filmowa i telewizyjna.

</doc>
<doc id="1436522" url="https://pl.wikipedia.org/wiki?curid=1436522" title="Dhison Alexander Hernández">
Dhison Alexander Hernández

Dhison Alexander Hernandez (ur. 14 października 1984 r. w Caracas) – wenezuelski wioślarz, reprezentant Wenezueli w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436525" url="https://pl.wikipedia.org/wiki?curid=1436525" title="Zhang Liang">
Zhang Liang

Zhang Liang (; ur. 14 stycznia 1987 r. w Jinzhou) – chiński wioślarz, mistrz świata, trzykrotny złoty medalista igrzysk azjatyckich, uczestnik dwóch igrzysk olimpijskich.
Igrzyska olimpijskie.
Zyskał sławę w 2008 roku, kiedy podczas igrzysk olimpijskich w Pekinie nie pojawił się na eliminacjach w konkurencji jedynek i tym samym został zdyskwalifikowany. Zgodnie z międzynarodowymi zasadami wioślarstwa został zdyskwalifikowany także w konkurencji dwójki podwójnej, w której miał wystąpić razem z Su Hui.
Cztery lata później w Londynie zajął piąte miejsce w finale B jedynek i ostatecznie został sklasyfikowany na jedenastej pozycji.

</doc>
<doc id="1436528" url="https://pl.wikipedia.org/wiki?curid=1436528" title="Kosmoceratidae">
Kosmoceratidae

Kosmoceratidae – rodzina amonitów z rzędu Ammonitida i nadrodziny Stephanocerataceae, której przedstawiciele występowali niemal na całym świecie od środkowej jury do wczesnej kredy. Kosmoceratidae są jedną z prawdopodobnie najbardziej polimorficznych grup jurajskich amonitów. Należą do niej rodzaje:

</doc>
<doc id="1436529" url="https://pl.wikipedia.org/wiki?curid=1436529" title="Yves-Marie Adeline">
Yves-Marie Adeline

Yves-Marie Adeline (ur. 24 marca 1960, Poitiers) – francuski polityk, filozof, publicysta, poeta i muzykolog. 
Życiorys.
Doktorat z filozofii uzyskał na Uniwersytecie Paryskim. W latach 1986–1989 był wykładowcą na Université de Poitiers. w 2001 roku założył Sojusz Rojalistyczny, pierwszą w historii monarchizmu francuskiego sformalizowaną partię polityczną. 

</doc>
<doc id="1436530" url="https://pl.wikipedia.org/wiki?curid=1436530" title="Sojusz Królewski">
Sojusz Królewski



</doc>
<doc id="1436531" url="https://pl.wikipedia.org/wiki?curid=1436531" title="Kunsthalle Wien">
Kunsthalle Wien

Kunsthalle Wien jest galerią sztuki współczesnej, znajdującą się w MuseumsQuartier w centrum Wiednia. Dysponuje dwoma miejscami wystawowymi, w MuseumsQuartier oraz na pl. Karola ("Karlsplatz"). 
Historia obiektów.
Pierwszą siedziba galerii był żółty budynek przy "Karlsplatz", zaprojektowany przez Adolfa Krischanitza. Przypominał on kontener transportowy co wywołało spore kontrowersje wśród wiedeńczyków . Jednak główna siedziba Kunsthalle powstała wraz z rewitalizacją barokowych stajni cesarza Karola VI (wybudowanych w latach 1713-1725), dokonaną w 2001 r. 
Popularność.
Przez New York Timesa nazwana została w 2001 r. mekką dla przedstawicieli sztuki nowych mediów . Od początku istnienia odwiedziło ją ponad milion osób. Do tej pory na 70 wystawach, ponad 1000 artystów, zaprezentowano niemal 100 000 dzieł. Plasuje to Kunsthalle Wien wśród jednych z najczęściej odwiedzanych galerii sztuki współczesnej w Europie .
W 2002 r. włoski magazyn "ARTE" sklasyfikował Kunsthalle Wien wśród sześciu najlepszych instytucji prezentujących sztukę współczesną w Europie (m.in. obok londyńskiego Tate Modern, paryskiego Centrum Pompidou czy Muzeum Guggenheima w Bilbao).
Dzieła.
Galeria prezentuje szerokie spektrum sztuki, od fotografii i kinematografii do instalacji. Zakres czasowy prezentowanych dzieł, to nurty od modernizmu do zupełnie współczesnych prac z całego świata.
Część wystawy poświęcona jest przeglądowi twórczości najważniejszych austriackich modernistów tworzących sztukę tego kraju po 1945 r.

</doc>
<doc id="1436532" url="https://pl.wikipedia.org/wiki?curid=1436532" title="Ignacio Agustí">
Ignacio Agustí

Ignasi Agustí y Peypoch (ur. 1913 w Llissá de Vall, zm. 1974 w Barcelonie) – hiszpański pisarz i publicysta. 
Debiutował jako autor wierszy i artykułów pisanych w języku katalońskim. Od 1936 roku tworzył już wyłącznie w języku hiszpańskim. Redaktor – wydawanego przez narodowo-syndykalistyczną Falangę – tygodnika "Destino" ("Przeznaczenie"). W młodości działał w prawicowej regionalistycznej partii Lliga. Tematyka jego dzieł dotyczy losów rodzin katalońskich przemysłowców.

</doc>
<doc id="1436536" url="https://pl.wikipedia.org/wiki?curid=1436536" title="Andżelika (Włatcy móch)">
Andżelika (Włatcy móch)



</doc>
<doc id="1436537" url="https://pl.wikipedia.org/wiki?curid=1436537" title="Atrani">
Atrani

Atrani – miejscowość i gmina we Włoszech, w regionie Kampania, w prowincji Salerno. Powierzchnia gminy Atrani wielkości 0,1206 km² daje jej status najmniejszej gminy w całych Włoszech.
Demografia.
Według danych na rok 2004 gminę zamieszkiwało 965 osób, 5000 os./km².

</doc>
<doc id="1436540" url="https://pl.wikipedia.org/wiki?curid=1436540" title="Fiera di Primiero">
Fiera di Primiero

Fiera di Primiero – miejscowość i gmina we Włoszech, w regionie Trydent-Górna Adyga, w prowincji Trydent.
1 stycznia 2016 gmina została zlikwidowana.
Demografia.
Według danych na rok 2004 gminę zamieszkiwało 441 osób, 25,9 os./km².

</doc>
<doc id="1436543" url="https://pl.wikipedia.org/wiki?curid=1436543" title="Ventnor">
Ventnor

Ventnor – nadmorskie miasto na południowym wybrzeżu Wyspy Wight, w Anglii. Ośrodek wypoczynkowy i sportów wodnych o znaczeniu regionalnym. Posiada specyficzny subtropikalny mikroklimat, co umożliwia funkcjonowanie ogrodu botanicznego z roślinami tropikalnymi. 
Największe w Wielkiej Brytanii skupisko jaszczurki murowej. Dla zachowania gatunku jaszczurkom wybudowano specjalną ścianę w ogrodzie botanicznym.
Położenie.
Jest położone u podnóża "St Boniface Down" – najwyższego punktu wyspy (241 m n.p.m., na zboczu stromych klifów opadających do morza. Miasto leży na podłożu gliniastym, co powoduje obsuwanie się gruntu wskutek erozji. 

</doc>
<doc id="1436545" url="https://pl.wikipedia.org/wiki?curid=1436545" title="Pierścień Atlantydów">
Pierścień Atlantydów



</doc>
<doc id="1436546" url="https://pl.wikipedia.org/wiki?curid=1436546" title="Brian Robertson">
Brian Robertson

Brian "Robbo" Robertson (ur. 12 lutego 1956 w Glasgow) – szkocki muzyk, kompozytor i gitarzysta. Robertson współpracował z takimi grupami muzycznymi jak Thin Lizzy, Motörhead czy Wild Horses.

</doc>
<doc id="1436547" url="https://pl.wikipedia.org/wiki?curid=1436547" title="Phil Taylor (muzyk)">
Phil Taylor (muzyk)

Phil Taylor znany jako "Philthy Animal" Taylor (ur. 21 września 1954 w Chesterfield, zm. 11 listopada 2015 w Londynie) – brytyjski perkusista.
Taylor współpracował z takimi grupami muzycznymi jak The Web Of Spider, Motörhead czy Capricorn.
Wybrana dyskografia.
Motörhead

</doc>
<doc id="1436548" url="https://pl.wikipedia.org/wiki?curid=1436548" title="Pete Gill">
Pete Gill

Pete Gill (ur. 9 czerwca, 1951 roku), brytyjski perkusista. Gill współpracował z takimi grupami muzycznymi jak The Glitter Band, Son of a Bitch, Saxon czy Motörhead.
Dyskografia.
Saxon
Motörhead
Son Of A Bitch

</doc>
<doc id="1436549" url="https://pl.wikipedia.org/wiki?curid=1436549" title="Lucas Fox">
Lucas Fox



</doc>
<doc id="1436551" url="https://pl.wikipedia.org/wiki?curid=1436551" title="Paracravenoceras">
Paracravenoceras

Paracravenoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow - baszkir).

</doc>
<doc id="1436552" url="https://pl.wikipedia.org/wiki?curid=1436552" title="Paradimorphoceras">
Paradimorphoceras

Paradimorphoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (wizen).

</doc>
<doc id="1436553" url="https://pl.wikipedia.org/wiki?curid=1436553" title="Paragattendorfia">
Paragattendorfia

Paragattendorfia – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej).

</doc>
<doc id="1436554" url="https://pl.wikipedia.org/wiki?curid=1436554" title="Parahomoceras">
Parahomoceras

Parahomoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436555" url="https://pl.wikipedia.org/wiki?curid=1436555" title="Paralegoceras">
Paralegoceras

Paralegoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (moskow).

</doc>
<doc id="1436556" url="https://pl.wikipedia.org/wiki?curid=1436556" title="Paralytoceras">
Paralytoceras

Paralytoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej).

</doc>
<doc id="1436557" url="https://pl.wikipedia.org/wiki?curid=1436557" title="Paraschartymites">
Paraschartymites

Paraschartymites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436558" url="https://pl.wikipedia.org/wiki?curid=1436558" title="Paraschistoceras">
Paraschistoceras

Paraschistoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (kasimow - gżel).

</doc>
<doc id="1436559" url="https://pl.wikipedia.org/wiki?curid=1436559" title="Parashumardites">
Parashumardites

Parashumardites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (kasimow - gżel).

</doc>
<doc id="1436560" url="https://pl.wikipedia.org/wiki?curid=1436560" title="Parayakutoceras">
Parayakutoceras

Parayakutoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436561" url="https://pl.wikipedia.org/wiki?curid=1436561" title="Pennoceras">
Pennoceras

Pennoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (kasimow - gżel).

</doc>
<doc id="1436562" url="https://pl.wikipedia.org/wiki?curid=1436562" title="Pericleites">
Pericleites

Pericleites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436563" url="https://pl.wikipedia.org/wiki?curid=1436563" title="Pericyclus">
Pericyclus

Pericyclus – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej).

</doc>
<doc id="1436564" url="https://pl.wikipedia.org/wiki?curid=1436564" title="Peytonoceras">
Peytonoceras

Peytonoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436565" url="https://pl.wikipedia.org/wiki?curid=1436565" title="Phaneroceras">
Phaneroceras

Phaneroceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir - moskow).

</doc>
<doc id="1436566" url="https://pl.wikipedia.org/wiki?curid=1436566" title="Phillipsoceras">
Phillipsoceras

Phillipsoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436567" url="https://pl.wikipedia.org/wiki?curid=1436567" title="Physematites">
Physematites

Physematites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436569" url="https://pl.wikipedia.org/wiki?curid=1436569" title="Platygoniatites">
Platygoniatites

Platygoniatites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (wizen - serpuchow).

</doc>
<doc id="1436570" url="https://pl.wikipedia.org/wiki?curid=1436570" title="Polaricyclus">
Polaricyclus

Polaricyclus – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej).

</doc>
<doc id="1436572" url="https://pl.wikipedia.org/wiki?curid=1436572" title="Politoceras">
Politoceras

Politoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir - moskow).

</doc>
<doc id="1436573" url="https://pl.wikipedia.org/wiki?curid=1436573" title="Proshumardites">
Proshumardites

Proshumardites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow - gżel).

</doc>
<doc id="1436574" url="https://pl.wikipedia.org/wiki?curid=1436574" title="Pseudoglaphyrites">
Pseudoglaphyrites

Pseudoglaphyrites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436575" url="https://pl.wikipedia.org/wiki?curid=1436575" title="Pseudonomismoceras">
Pseudonomismoceras

Pseudonomismoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (wizen).

</doc>
<doc id="1436576" url="https://pl.wikipedia.org/wiki?curid=1436576" title="Pseudoparalegoceras">
Pseudoparalegoceras

Pseudoparalegoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir - moskow).

</doc>
<doc id="1436577" url="https://pl.wikipedia.org/wiki?curid=1436577" title="Palmityna">
Palmityna

Palmityna, olej palmitynowy, – organiczny związek chemiczny z grupy trójglicerydów, triester glicerolu i kwasu palmitynowego.

</doc>
<doc id="1436578" url="https://pl.wikipedia.org/wiki?curid=1436578" title="Qiannanites">
Qiannanites

Qiannanites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej).

</doc>
<doc id="1436579" url="https://pl.wikipedia.org/wiki?curid=1436579" title="Quasicravenoceras">
Quasicravenoceras

Quasicravenoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436581" url="https://pl.wikipedia.org/wiki?curid=1436581" title="Quasintoceras">
Quasintoceras

Quasintoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (wizen).

</doc>
<doc id="1436582" url="https://pl.wikipedia.org/wiki?curid=1436582" title="Quinnites">
Quinnites

Quinnites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436583" url="https://pl.wikipedia.org/wiki?curid=1436583" title="Ramosites">
Ramosites

Ramosites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow - baszkir).

</doc>
<doc id="1436584" url="https://pl.wikipedia.org/wiki?curid=1436584" title="Sandown">
Sandown

Sandown - miasto i ośrodek wypoczynkowy w Anglii na wyspie Wight, na jej wschodnim wybrzeżu, nad zatoką Sandown Bay. Sandown graniczy od południa z Shanklin. Miejsce jedynego na wyspie ogrodu zoologicznego. 
Historia.
Początkowo Sandown miał znaczenie tylko wojskowe - ze względu na piaszczyste płaskie nadbrzeże umożliwiające atak nieprzyjaciół. Od XVIII w. miejscowość zaczęła zyskiwać znaczenie w turystyce. Pod koniec XVIII wieku konserwatywny polityk John Wilkes zbudował tu pierwszy budynek o przeznaczeniu pozamilitarnym, zwany "Villakin", inicjując modę na ośrodek. Popularność miejscowości zwiększyła linia kolejowa, działająca do dzisiaj.

</doc>
<doc id="1436586" url="https://pl.wikipedia.org/wiki?curid=1436586" title="Reticuloceras">
Reticuloceras

Reticuloceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436587" url="https://pl.wikipedia.org/wiki?curid=1436587" title="Retites">
Retites

Retites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436589" url="https://pl.wikipedia.org/wiki?curid=1436589" title="Rhadinites">
Rhadinites

Rhadinites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436590" url="https://pl.wikipedia.org/wiki?curid=1436590" title="Rhiphaeocyclus">
Rhiphaeocyclus

Rhiphaeocyclus – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (wizen).

</doc>
<doc id="1436591" url="https://pl.wikipedia.org/wiki?curid=1436591" title="Rhymmoceras">
Rhymmoceras

Rhymmoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436592" url="https://pl.wikipedia.org/wiki?curid=1436592" title="Richardsonites">
Richardsonites

Richardsonites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436594" url="https://pl.wikipedia.org/wiki?curid=1436594" title="Rotopericyclus">
Rotopericyclus

Rotopericyclus – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej - wizen).

</doc>
<doc id="1436595" url="https://pl.wikipedia.org/wiki?curid=1436595" title="Schartymites">
Schartymites

Schartymites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436596" url="https://pl.wikipedia.org/wiki?curid=1436596" title="Schistoceras">
Schistoceras

Schistoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (kasimow - gżel).

</doc>
<doc id="1436597" url="https://pl.wikipedia.org/wiki?curid=1436597" title="Schuichengoceras">
Schuichengoceras

Schuichengoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436598" url="https://pl.wikipedia.org/wiki?curid=1436598" title="Beniaminek. Rzecz o Boyu Żeleńskim">
Beniaminek. Rzecz o Boyu Żeleńskim

Beniaminek. Rzecz o Boyu Żeleńskim – pamflet autorstwa Karola Irzykowskiego, który został opublikowany w Warszawie w 1933 r. nakładem Księgarni F. Hoesicka.
Irzykowski zaatakował w książce nie tyle osobę Tadeusza Boya-Żeleńskiego, ile jego poglądy na rolę, jaką intelektualista powinien pełnić w życiu kulturowym. Głównym celem krytyki uczynił autor tzw. "życie ułatwione", które wiązał z Boyowskim spłycaniem problemów kulturowych, z ich daleko posuniętą "praktycznością". Irzykowski odniósł się też polemicznie do kampanii "antybrązowniczych" Boya. Metodom Żeleńskiego przeciwstawił Irzykowski własne, które miały polegać na merytorycznej problematyzacji zagadnień.
"Beniaminek" - w szerszym ujęciu - stał się rozrachunkiem Irzykowskiego z epoką Młodej Polski i z jej dziedzictwem.
Książkę kończą artykuły publikowane w prasie w latach 1925-1932 – polemiczne wobec Boya i Antoniego Słonimskiego.

</doc>
<doc id="1436599" url="https://pl.wikipedia.org/wiki?curid=1436599" title="Simmoceras">
Simmoceras

Simmoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (wizen).

</doc>
<doc id="1436600" url="https://pl.wikipedia.org/wiki?curid=1436600" title="Stenocyclus">
Stenocyclus

Stenocyclus – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej).

</doc>
<doc id="1436602" url="https://pl.wikipedia.org/wiki?curid=1436602" title="Stenoglaphyrites">
Stenoglaphyrites

Stenoglaphyrites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow - baszkir).

</doc>
<doc id="1436603" url="https://pl.wikipedia.org/wiki?curid=1436603" title="Subitoceras">
Subitoceras

Subitoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436605" url="https://pl.wikipedia.org/wiki?curid=1436605" title="Subshumardites">
Subshumardites

Subshumardites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (kasimow - gżel).

</doc>
<doc id="1436606" url="https://pl.wikipedia.org/wiki?curid=1436606" title="Sudeticeras">
Sudeticeras

Sudeticeras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (wizen).

</doc>
<doc id="1436608" url="https://pl.wikipedia.org/wiki?curid=1436608" title="Sulcimitoceras">
Sulcimitoceras

Sulcimitoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej).

</doc>
<doc id="1436610" url="https://pl.wikipedia.org/wiki?curid=1436610" title="Sulcodimorphoceras">
Sulcodimorphoceras

Sulcodimorphoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436611" url="https://pl.wikipedia.org/wiki?curid=1436611" title="Sulcogirtyoceras">
Sulcogirtyoceras

Sulcogirtyoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (wizen).

</doc>
<doc id="1436613" url="https://pl.wikipedia.org/wiki?curid=1436613" title="Surenites">
Surenites

Surenites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436615" url="https://pl.wikipedia.org/wiki?curid=1436615" title="Dimitrios Mastrowasilis">
Dimitrios Mastrowasilis

Dimitrios Mastrowasilis, gr. Δημήτριος Μαστροβασίλης (ur. 12 czerwca 1983) – grecki szachista, arcymistrz od 2003 roku.
Kariera szachowa.
W latach 1992–2003 był stałym reprezentantem Grecji na mistrzostwach świata i Europy juniorów we wszystkich kategoriach wiekowych (łącznie 25 razy startował w rozgrywkach z tych cykli), dwukrotnie zdobywając srebrne medale ME: w 1993 r. (Szombathely, do 10 lat) oraz 2000 r. (Kallithea, do 18 lat). W 2004 r. zakwalifikował się do pucharowego turnieju o mistrzostwo świata, przegrał jednak w I rundzie z Konstantinem Sakajewem i odpadł z dalszej rywalizacji.
Wielokrotnie reprezentował Grecję w turniejach drużynowych, m.in.:
Spośród startów w finałach indywidualnych mistrzostw Grecji, do najbardziej udanych zaliczyć może wyniki z lat 2003 (dz. I m. wspólnie z Christosem Banikasem i Steliosem Chalkiasem) oraz 2005 (dz. II m. za Hristosem Banikasem, wspólnie ze swoim bratem, Atanasiosem). 
Na arenie międzynarodowej sukcesy odniósł m.in. w:
Najwyższy ranking w dotychczasowej karierze osiągnął 1 stycznia 2012 r., z wynikiem 2631 punktów zajmował wówczas 1. miejsce wśród greckich szachistów.

</doc>
<doc id="1436616" url="https://pl.wikipedia.org/wiki?curid=1436616" title="Tectiretites">
Tectiretites

Tectiretites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436617" url="https://pl.wikipedia.org/wiki?curid=1436617" title="Terektites">
Terektites

Terektites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej).

</doc>
<doc id="1436620" url="https://pl.wikipedia.org/wiki?curid=1436620" title="Karlin (Zawiercie)">
Karlin (Zawiercie)

Karlin – sołectwo przyłączone do miasta Zawiercie 1 lutego 1977 r., położone na Wyżynie Krakowsko-Częstochowskiej, najbardziej na wschód wysunięta dzielnica miasta (ok. 7 km od centrum). Obejmuje kolonie: Celiny, Zadąbrowy, Biały Kamień, Nad Dołem, Za Skałą.
Historia.
Pierwsze pisemne wzmianki o istnieniu Karlina pochodzą z 1320 r. – ze spisu dóbr należących do rodziny Firlejów. Karlin liczył wtedy 20 mieszkańców. Był gniazdem rodowym Karlińskich herbu Ostoja – z tego rodu wywodził się między innymi słynny obrońca zamku Olsztyn Kasper Karliński. W 1827 wieś miała 80 osób w 12 domostwach, pod koniec XIX w. – 140 mieszkańców i 19 domów.

</doc>
<doc id="1436622" url="https://pl.wikipedia.org/wiki?curid=1436622" title="Trettinoceras">
Trettinoceras

Trettinoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (moskow - gżel).

</doc>
<doc id="1436623" url="https://pl.wikipedia.org/wiki?curid=1436623" title="Trizonoceras">
Trizonoceras

Trizonoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (wizen - serpuchow).

</doc>
<doc id="1436624" url="https://pl.wikipedia.org/wiki?curid=1436624" title="Tumilites">
Tumilites

Tumilites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436625" url="https://pl.wikipedia.org/wiki?curid=1436625" title="Tympanoceras">
Tympanoceras

Tympanoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436626" url="https://pl.wikipedia.org/wiki?curid=1436626" title="Umbetoceras">
Umbetoceras

Umbetoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436627" url="https://pl.wikipedia.org/wiki?curid=1436627" title="Vallites">
Vallites

Vallites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436629" url="https://pl.wikipedia.org/wiki?curid=1436629" title="Verancoceras">
Verancoceras

Verancoceras – rodzaj głowonogów z wymarłej podgromady amonitów, z rzędu "Goniatitida".
Żył w okresie karbonu (serpuchow).

</doc>
<doc id="1436630" url="https://pl.wikipedia.org/wiki?curid=1436630" title="Verneuilites">
Verneuilites

Verneuilites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436631" url="https://pl.wikipedia.org/wiki?curid=1436631" title="Vidrioceras">
Vidrioceras

Vidrioceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (kasimow - gżel).

</doc>
<doc id="1436632" url="https://pl.wikipedia.org/wiki?curid=1436632" title="Voehringerites">
Voehringerites

Voehringerites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej).

</doc>
<doc id="1436633" url="https://pl.wikipedia.org/wiki?curid=1436633" title="Melaine Walker">
Melaine Walker

Melaine Walker (ur. 1 stycznia 1983 w Kingston) – jamajska biegaczka specjalizująca się w biegu na 400 metrów przez płotki, złota medalistka Igrzysk Olimpijskich w Pekinie. Mistrzyni świata z Berlina (2009).

</doc>
<doc id="1436635" url="https://pl.wikipedia.org/wiki?curid=1436635" title="Wellerites">
Wellerites

Wellerites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (moskow).

</doc>
<doc id="1436636" url="https://pl.wikipedia.org/wiki?curid=1436636" title="Wewokites">
Wewokites

Wewokites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (kasimow - gżel).

</doc>
<doc id="1436637" url="https://pl.wikipedia.org/wiki?curid=1436637" title="Wiedeyoceras">
Wiedeyoceras

Wiedeyoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir - moskow).

</doc>
<doc id="1436638" url="https://pl.wikipedia.org/wiki?curid=1436638" title="Stożek literacki">
Stożek literacki



</doc>
<doc id="1436639" url="https://pl.wikipedia.org/wiki?curid=1436639" title="Winchelloceras">
Winchelloceras

Winchelloceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej - wizen).

</doc>
<doc id="1436641" url="https://pl.wikipedia.org/wiki?curid=1436641" title="Winslowoceras">
Winslowoceras

Winslowoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436642" url="https://pl.wikipedia.org/wiki?curid=1436642" title="Yakutoceras">
Yakutoceras

Yakutoceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir).

</doc>
<doc id="1436643" url="https://pl.wikipedia.org/wiki?curid=1436643" title="Yakutoglaphyrites">
Yakutoglaphyrites

Yakutoglaphyrites – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (baszkir - gżel).

</doc>
<doc id="1436644" url="https://pl.wikipedia.org/wiki?curid=1436644" title="Światowy Finał IAAF 2007">
Światowy Finał IAAF 2007

Światowy Finał IAAF 2007 (ang. "2007 IAAF World Athletics Final") – zawody lekkoatletyczne, które odbyły się 22 i 23 września 2007 na Gottlieb-Daimler-Stadion. Po raz drugi Światowy Finał Lekkoatletyczny zorganizowano w niemieckim Stuttgarcie. Była to 5. edycja imprezy.

</doc>
<doc id="1436645" url="https://pl.wikipedia.org/wiki?curid=1436645" title="Zadelsdorfia">
Zadelsdorfia

Zadelsdorfia – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (turnej).

</doc>
<doc id="1436648" url="https://pl.wikipedia.org/wiki?curid=1436648" title="Zephyroceras">
Zephyroceras

Zephyroceras – rodzaj głowonogów z wymarłej podgromady amonitów, z rzędu Goniatitida.
Żył w okresie karbonu (serpuchow).

</doc>
<doc id="1436649" url="https://pl.wikipedia.org/wiki?curid=1436649" title="Afszin Pejrowani">
Afszin Pejrowani

Mohammad Ali Pejrawani lub Afszin Esfandiar Pejrowani (per. افشين پيروانى, ur. 6 lutego 1970 w Szirazie) – piłkarz irański grający na pozycji obrońcy.
Kariera klubowa.
Karierę piłkarską Pejrawani rozpoczął w rodzinnym mieście Sziraz. Trafił do młodzieżowej drużyny Bargh Sziraz. Następnie wyjechał do stolicy kraju, Teheranu i tam grał w Bank Melli Teheran, między innymi najlepszym strzelcem reprezentacji Iranu, Alim Daeim. W 1993 roku przeszedł do innego stołecznego klubu, Persepolis Teheran. Tam zaczął osiągać swoje największe sukcesy w karierze. W 1994 roku został z Persepolis wicemistrzem Iranu. Z kolei w 1996 roku wywalczył swoje pierwsze w karierze sportowej mistrzostwo kraju. Rok później obronił tytuł mistrzowski oraz dotarł do półfinału Azjatyckiej Ligi Mistrzów. W 1999 roku zdobył Puchar Hazfi, czyli Puchar Iranu oraz kolejne już mistrzostwo Iranu. Mistrzem kraju zostawał także w latach 2000 i 2002. Trzykrotnie docierał do 1/2 finału Ligi Mistrzów. W 2004 roku odszedł do Paykan FC, ale po roku zdecydował się zakończyć piłkarską karierę.
Kariera reprezentacyjna.
W reprezentacji Iranu Pejrowani zadebiutował w 1993 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam wystąpił jedynie w wygranym 2:1 meczu ze Stanami Zjednoczonymi. Ostatni mecz w reprezentacji rozegrał w 2003 roku. Łącznie w kadrze narodowej zagrał 66 razy.

</doc>
<doc id="1436651" url="https://pl.wikipedia.org/wiki?curid=1436651" title="Mohammad Peyravani">
Mohammad Peyravani



</doc>
<doc id="1436652" url="https://pl.wikipedia.org/wiki?curid=1436652" title="Louis Michel de Jeney">
Louis Michel de Jeney



</doc>
<doc id="1436658" url="https://pl.wikipedia.org/wiki?curid=1436658" title="Bośnia i Hercegowina na Letnich Igrzyskach Olimpijskich 2008">
Bośnia i Hercegowina na Letnich Igrzyskach Olimpijskich 2008

Bośnię i Hercegowinę na Letnich Igrzyskach Olimpijskich 2008 reprezentowało 5 zawodników, którzy nie zdobyli żadnego medalu.
Bośnia i Hercegowina uczestniczyła w letnich igrzyskach olimpijskich po raz piąty.

</doc>
<doc id="1436659" url="https://pl.wikipedia.org/wiki?curid=1436659" title="Actiones honorariae">
Actiones honorariae

Actiones honorariae – powództwa urzędnicze, oparte na prawie urzędniczym. W prawie rzymskim grupa powództw przyznawanych przez urzędników wyposażonych we władzę jurysdykcyjną (np. pretora) ale nieznajdujących oparcia w "ius civile". Rozwój skarg urzędniczych przypada więc na okres kiedy występował proces formułkowy.
Powództwa takie przedawniały się przeważnie z upływem jednego roku ("actiones annales").
"Actiones honorariae" a powództwa oparte na prawie pretorskim.
Ponieważ najważniejszym urzędem jurysdykcyjnym w starożytnym Rzymie był pretor, większość powództw urzędniczych była oparta na prawie pretorskim. Stąd niekiedy pojęcie "actiones honorariae" utożsamia się z powództwami pretorskimi. Istniały jednak powództwa udzielane przez innych urzędników, np. edylów kurulnych ("actiones aediliciae")
Rodzaje powództw urzędniczych.
Na szczególną uwagę, wśród powództw urzędniczych, zasługują:

</doc>
<doc id="1436664" url="https://pl.wikipedia.org/wiki?curid=1436664" title="Actiones in factum">
Actiones in factum

Actiones in factum (actiones in factum conceptae) – powództwa oparte na fakcie. W prawie rzymskim grupa powództw pretorskich w których powód nie opierał swojego żądania na prawie cywilnym, bo mu ono nie przysługiwało, a jedynie na pewnym opisanym stanie faktycznym (zdarzeniu) wymienionym w "intentio" formułki ("intentio in factum concepta").
Formułki powództw opartych na fakcie były tworzone przez pretora i umieszczane w jego edykcie. Pretor deklarował tym gotowość udzielania powództw na podstawie samego opisu określonego stanu faktycznego, nieznanego prawu cywilnemu. W ten sposób pretor zapewniał ochronę prawną nowym stosunkom życiowym nieuwzględnianym przez dawne prawo cywilne.
"Actiones in factum" należały do powództw, przy których z chwilą dokonania "litis contestatio", nie następowała tzw. konsumpcja skargi. Oznaczało to, iż powód mógł w przyszłości - wbrew zasadzie "bis de eadem re ne sit actio" - ponownie wnieść powództwo w tej samej sprawie. Aby temu zapobiec pretor udzielał osobie, ponownie pozwanej w sprawie już poprzednio przeprowadzonej przez "litis contestatio", specjalnego zarzutu procesowego - "exceptio rei in iudicium deductae". Jeżeli spór został już rozstrzygnięty wyrokiem, udzielano pozwanemu zarzutu sprawy osądzonej - "exceptio rei iudicatae". Zarzuty te można było podniosić zarówno w fazie "in iure" jak i "apud iudicem" i powodowały oddalenie powództwa.

</doc>
<doc id="1436665" url="https://pl.wikipedia.org/wiki?curid=1436665" title="Actiones in ius conceptae">
Actiones in ius conceptae

Actiones in ius conceptae (actiones civiles) – powództwa oparte na prawie cywilnym. W prawie rzymskim grupa powództw, w których powód opierał swoje żądanie na prawie cywilnym, np. na własności "ex iure Quiritium" lub wierzytelności cywilnej.
Przeciwstawiane im były powództwa oparte na prawie urzędniczym ("actiones honorariae").
Powództwa tego rodzaju miały formułkę z "intentio" "in us concepta". Dodatkowo przy powództwach obligacyjnych, jeżeli powód nie żądał określonej sumy pieniężnej ani rzeczy ("intentio incerta"), wówczas "intentio" poprzedzane było zwięzłym wyjaśnieniem stanu faktycznego ("demonstratio").
Jeżeli sprawa wszczęta powództwem opartym na prawie o charakterze osobistym prowadzona była w "iudicium legitimum", wówczas z chwilą "litis contestatio" następowała konsumpcja skargi – dotychczasowy stosunek obligacyjny między stronami gasł. W szczególności gasło roszczenie materialne powoda. Jednocześnie powstawało dla niego uprawnienie do uzyskania wyroku opartego na treści formułki. Dla pozwanego z kolei powstawał obowiązek poddania się wyrokowi. Wygaśnięcie dotychczasowego roszczenia materialnego powoda powodowało, że nie mógł on w przyszłości w tej samej sprawie ponownie wytoczyć powództwa. Odpowiadało to zasadzie "bis de eadem re ne sit actio". W konsekwencji pretor z urzędu paraliżował ponowne próby rozpoczęcia sporu, odmawiając przyznania powództwa ("denegatio actionis").

</doc>
<doc id="1436668" url="https://pl.wikipedia.org/wiki?curid=1436668" title="Sachsen">
Sachsen



</doc>
<doc id="1436669" url="https://pl.wikipedia.org/wiki?curid=1436669" title="Österreich">
Österreich



</doc>
<doc id="1436670" url="https://pl.wikipedia.org/wiki?curid=1436670" title="Actiones civiles">
Actiones civiles



</doc>
<doc id="1436673" url="https://pl.wikipedia.org/wiki?curid=1436673" title="Dubissański Park Regionalny">
Dubissański Park Regionalny

Dubissański Park Regionalny (lit. "Dubysos regioninis parkas") - park regionalny na Litwie, położony na Żmudzi, w pobliżu miejscowości Rosienie, w środkowym biegu rzeki Dubissy. Utworzony został w 1992 roku i obejmuje powierzchnię 10 571 ha.

</doc>
<doc id="1436674" url="https://pl.wikipedia.org/wiki?curid=1436674" title="Petr Rada">
Petr Rada

Petr Rada (ur. 21 sierpnia 1958 w Pradze) – czeski piłkarz i trener, reprezentant Czechosłowacji, były selekcjoner czeskiej drużyny narodowej.
Kariera piłkarska.
Jako piłkarz grał na pozycji pomocnika. Przez wiele sezonów związany był z Duklą Praga, jedną z najlepszych wówczas drużyn czechosłowackich. W barwach Dukli w 1982 zdobył Mistrzostwo Czechosłowacji, a w 1986 dotarł do półfinału europejskiego Pucharu Zdobywców Pucharów. W 1988 wyjechał do RFN, gdzie został zawodnikiem Fortuny Düsseldorf. W Niemczech występował również w barwach Rot-Weiß Essen i Jahn Regensburg. Po powrocie do Czech w 1996 zakończył karierę jako zawodnik Bohemians 1905.
W latach 1982–1986 rozegrał 11 meczów w czechosłowackiej reprezentacji, strzelając 2 bramki.
Kariera szkoleniowa.
Pracę trenerską rozpoczął w sezonie 1996–1997 w roli asystenta pierwszego trenera Fortuny Düsseldorf. Przez trzy lata pracował w praskiej Slavii, pełniąc funkcje asystenta oraz pierwszego trenera. W 1998 rozpoczął współpracę z selekcjonerem reprezentacji Czech Jozefem Chovancem. Samodzielnie prowadził drużyny FK Teplice, Viktorii Pilzno, FK Jablonec. W 2006 został ponownie włączony do sztabu szkoleniowego czeskiej drużyny narodowej, tym razem w roli asystenta Karela Brücknera. W lipcu 2008 zastąpił Brücknera na stanowisku szkoleniowca czeskiej kadry, którą prowadził do kwietnia 2009. Został zdymisjonowany za słabe wyniki w meczach eliminacji MŚ 2010 – za jego kadencji zespół z ośmiu meczów wygrał dwa i cztery zremisował.

</doc>
<doc id="1436675" url="https://pl.wikipedia.org/wiki?curid=1436675" title="Marcel Hacker">
Marcel Hacker

Marcel Hacker (ur. 29 kwietnia 1977 w Magdeburgu) – niemiecki wioślarz, brązowy medalista w wioślarskiej jedynce podczas Letnich Igrzysk Olimpijskich w Sydney.

</doc>
<doc id="1436676" url="https://pl.wikipedia.org/wiki?curid=1436676" title="Tuomas Haapala">
Tuomas Haapala

Tuomas Haapala (ur. 20 kwietnia, 1979 w Lahti) – fiński piłkarz grający na pozycji defensywnego pomocnika. Od 2011 roku pozostaje bez klubu.
Haapala zawodową karierę rozpoczynał w FC Lahti (2000–2003). Był zawodnikiem tej drużyny przez trzy sezony, po czym przeniósł do innego klubu - Myllykosken Pallo -47 (2004–2005). W 2004 roku zdobył Puchar Finlandii oraz był kapitanem drużyny w 2005, kiedy zdobyli Mistrzostwo Finlandii. Po świetnym sezonie 2005 był na testach w angielskim Manchesterze City. Dwa tygodnie później menedżer "The Citizens" Stuart Pearce zdecydował o podpisaniu kontraktu z Finem do końca sezonu 2005/2006. Jednak występował tylko meczach rezerw. Po odejściu z Manchesteru związał się z norweskim klubem Sandefjord Fotball. W 2007 roku przeszedł do HJK Helsinki. W 2010 roku grał w Tampere United.
W reprezentacji Finlandii zadebiutował 12 grudnia 2005 w meczu przeciwko Estonii.

</doc>
<doc id="1436677" url="https://pl.wikipedia.org/wiki?curid=1436677" title="Law Hiu Fung">
Law Hiu Fung

Law Hiu Fung (羅曉鋒; ur. 13 listopada 1983 w Hongkongu) – chiński wioślarz, reprezentant Hongkongu w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436678" url="https://pl.wikipedia.org/wiki?curid=1436678" title="Henryk Czyż (muzyk)">
Henryk Czyż (muzyk)

Henryk Modest Czyż (ur. 16 czerwca 1923 w Grudziądzu, zm. 16 stycznia 2003 w Warszawie) – polski dyrygent, kompozytor, literat, pedagog.
Życiorys.
Późne dzieciństwo i młodość spędził w Wilnie. Uczęszczał tam na pierwsze lekcje muzyki wespół z kolegą, późniejszym skrzypkiem Jarosławem Pacakiem, w domu Emanuela Pacaka, właściciela zakładów muzycznych na wileńskim Zwierzyńcu. W drugiej połowie lat 30. był uczniem wileńskiego Gimnazjum Ojców Jezuitów. Od 1937 roku w szkole tej prowadził zespół muzyczny „Pocket Jazz”, gdzie grał na saksofonie. W początkach okupacji zespół ten występował w znanej wileńskiej restauracji „Biały Strahl” – występowało w nim wielu cenionych później muzyków, m.in. znany z sal koncertowych i audycji TV w PRL pianista-akompaniator Marian Suchocki, dyrektor Filharmonii Wrocławskiej Radomir Reszke czy skrzypek-koncertmistrz Jarosław Pacak.
Żołnierz AK, po udziale w akcji „Burza” (1944) aresztowany i wraz z tysiącami innych wywieziony do obozu sowieckiego w Kałudze.
Po wojnie studiował prawo i filozofię na Uniwersytecie Mikołaja Kopernika w Toruniu (1946-1948), równocześnie współpracując z W. Horzycą w Teatrze Ziemi Pomorskiej, oraz dyrygenturę (w klasie Waleriana Bierdiajewa) i kompozycję (w klasie Tadeusza Szeligowskiego) w Państwowej Wyższej Szkole Muzycznej w Poznaniu, którą ukończył w 1952 roku. W latach 1952-1953 pracował jako dyrygent w Operze im. Stanisława Moniuszki w Poznaniu, 1953-1957 był drugim dyrygentem Wielkiej Orkiestry Symfonicznej Polskiego Radia. W latach 1957-1960 i 1972-1980 kierownik artystyczny i pierwszy dyrygent Filharmonii Łódzkiej, 1961-1962 – dyrygent Opery w Warszawie, 1963-1967 – kierownik artystyczny i pierwszy dyrygent Filharmonii Krakowskiej. Od 1962 do 1966 prowadził klasę dyrygentury w Państwowej Wyższej Szkole Muzycznej w Krakowie. Do jego uczniów należeli m.in. A. Pałka, Antoni Wit i Jerzy Salwarowski. W latach 1971-1974 pełnił funkcję dyrektora muzycznego (Generalmusikdirektora) w Düsseldorfie. W tym samym okresie był twórcą i prezenterem popularnego programu telewizyjnego "Nie taki diabeł straszny", który w TVP 1 popularyzował muzykę poważną w Polsce. W latach 1980-1995 prowadził klasę dyrygentury w Akademii Muzycznej w Warszawie. Do jego uczniów należeli m.in.: Warcisław Kunc, José Maria Florêncio, Barbara Sobolczyk.
Występował w niemal wszystkich krajach europejskich, w Ameryce Południowej i Stanach Zjednoczonych, dyrygował orkiestrami filharmonii leningradzkiej, berlińskiej, sztokholmskiej, madryckiej, orkiestrą BBC, Santa Cecilia i innymi. Nagrał szereg płyt dla firm: Polskie Nagrania, Philips, Harmonia Mundi, Miełodija, Electrola, które zdobyły nagrody międzynarodowe, m.in. Grand Prix du Disque i nagroda Edisona za nagranie "Pasji Pendereckiego" – Philips 1967, Grand Prix Mondial za kwadrofoniczne nagranie "Raj i Peri" Schumanna – Electrola 1974. W rozległym repertuarze Czyża dużo miejsca zajmowały formy oratoryjne, muzyka klasyczna i współczesna. Na polskie sceny operowe i estrady koncertowe wprowadził szereg utworów Strawińskiego, Honeggera, Debussy’ego i innych. W latach 1966-1969 blisko współpracował z Krzysztofem Pendereckim, dyrygując prawykonaniami "Pasji, Dies irae, Diabłów z Loudun" i prezentując jego dzieła w wielu krajach. Pochowany na Cmentarzu Wojskowym na Powązkach w Warszawie (kwatera G-15-6).

</doc>
<doc id="1436679" url="https://pl.wikipedia.org/wiki?curid=1436679" title="Leandro Salvagno">
Leandro Salvagno

Leandro Salvagno (ur. 13 listopada 1983 r. w Colonii) – urugwajski wioślarz, reprezentant Urugwaju w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436681" url="https://pl.wikipedia.org/wiki?curid=1436681" title="Cząstki alfa">
Cząstki alfa



</doc>
<doc id="1436682" url="https://pl.wikipedia.org/wiki?curid=1436682" title="Jean Dutourd">
Jean Dutourd

Jean Dutourd (ur. 14 stycznia 1920 w Paryżu, zm. 17 stycznia 2011) - francuski pisarz. Konserwatysta i reakcjonista.
Życiorys.
Gdy miał siedem lat, zmarła jego matka. Piętnaście dni po inwazji Niemiec na Francję w 1940 dostał się do niewoli. Uciekł stamtąd sześć tygodni później i powrócił do Paryża. Studiował filozofię na Sorbonie.
Za swoje pierwsze dzieło "Le Complexe de César" wydane w 1946 otrzymał Nagrodę Stendhala. 
Zasiadał w jury konkursu głównego na 15. MFF w Cannes (1962). 30 listopada 1978 został wybrany do Académie française. W 1997 został członkiem Departamentu Literatury i Języka Serbskiej Akademii Nauk i Sztuk.

</doc>
<doc id="1436683" url="https://pl.wikipedia.org/wiki?curid=1436683" title="Jabłonica (rzeka)">
Jabłonica (rzeka)

Jabłonica – rzeka w Polsce, lewobrzeżny dopływ Szabasówki o długości 30,77 km.

</doc>
<doc id="1436684" url="https://pl.wikipedia.org/wiki?curid=1436684" title="Paul Etia Ndoumbè">
Paul Etia Ndoumbè

Paul Etia Ndoumbè (ur. 20 kwietnia 1984 r.) – kameruński wioślarz, reprezentant Kamerunu w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436689" url="https://pl.wikipedia.org/wiki?curid=1436689" title="Kwatera główna">
Kwatera główna



</doc>
<doc id="1436690" url="https://pl.wikipedia.org/wiki?curid=1436690" title="Chaouki Dries">
Chaouki Dries

Chaouki Dries (ur. 16 stycznia 1981 r. w Annabie) – algierski wioślarz, reprezentant Algierii w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436691" url="https://pl.wikipedia.org/wiki?curid=1436691" title="Józef Antoni Boretti">
Józef Antoni Boretti

Józef Antoni Boretti (ur. 17 sierpnia 1825 w Warszawie, zm. 9 kwietnia 1878 tamże) – polski architekt i konserwator zabytków.
Życiorys.
Wykształcenie odebrał w warszawskiej Akademii Sztuk Pięknych u profesora architektury Stanisława Balińskiego, a doświadczenie zdobył praktykując m.in. na budowach u swojego dziadka i ojca.
W 1853 wziął ślub z Antoniną Emilią Janikowską córką nieżyjącego już wówczas wielkiego społecznika Warszawskiego Teofila Mikołaja Janikowskiego. 
Miał z nią ośmioro dzieci:
Do jego czołowych osiągnięć należą prace konserwatorskie na Zamku Królewskim, których 
był równocześnie projektantem i wykonawcą.
Zbudował:
i wiele innych.
Mieszkał w pałacyku, który sam zaprojektował i zbudował, na rogu Siennej i Sosnowej, gdzieś 
wśród gęstego zadrzewienia istniały także stajnie. Był miłośnikiem teatru, muzyki i sztuk pięknych.
Został pochowany na Powązkach w grobowcu rodzin Boretti-Maringe, razem ze swoim dziadkiem Józefem i ojcem Feliksem Janem Marią (kwatera 4-1-29).

</doc>
<doc id="1436693" url="https://pl.wikipedia.org/wiki?curid=1436693" title="Slowenien">
Slowenien



</doc>
<doc id="1436696" url="https://pl.wikipedia.org/wiki?curid=1436696" title="Provinz Hannover">
Provinz Hannover



</doc>
<doc id="1436697" url="https://pl.wikipedia.org/wiki?curid=1436697" title="Norberto Bernárdez Ávila">
Norberto Bernárdez Ávila

Norberto Bernárdez Ávila (ur. 20 kwietnia 1987 r.) – honduraski wioślarz, reprezentant Hondurasu w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436701" url="https://pl.wikipedia.org/wiki?curid=1436701" title="Priscilla Tommy">
Priscilla Tommy

Priscilla Tommy (ur. 23 maja 1991 na wyspie Espiritu Santo, Vanuatu) – reprezentantka Vanuatu w tenisie stołowym kobiet, olimpijka.
Była chorążym ekipy Vanuatu podczas ceremonii otwarcia Letnich Igrzysk Olimpijskich 2008. Jest dwukrotną mistrzynią Igrzysk Południowego Pacyfiku (w grze pojedynczej i podwójnej) z 2007 roku.
Obecnie zajmuje 224. miejsce w światowym, 6. w oceańskim i 1. w narodowym rankingu ITTF.

</doc>
<doc id="1436703" url="https://pl.wikipedia.org/wiki?curid=1436703" title="Väinö I">
Väinö I



</doc>
<doc id="1436704" url="https://pl.wikipedia.org/wiki?curid=1436704" title="Mindaugas Griškonis">
Mindaugas Griškonis

Mindaugas Griškonis (ur. 17 stycznia 1986 w Wilnie) – litewski wioślarz, wicemistrz olimpijski z Rio de Janeiro, reprezentant Litwy w wioślarskiej jedynce podczas Letnich Igrzysk Olimpijskich w Pekinie oraz Letnich Igrzysk Olimpijskich w Londynie, wielokrotny mistrz Europy, brązowy medalista Mistrzostw Świata w 2015 roku.

</doc>
<doc id="1436705" url="https://pl.wikipedia.org/wiki?curid=1436705" title="Hanower (prowincja)">
Hanower (prowincja)

Hanower – od 1866 r. nazwa pruskiej prowincji, a w 1946 r. nazwa niemieckiego landu Hanower, włączonego następnie do landu Dolna Saksonia. W przeprowadzonym 18 maja 1924 plebiscycie mieszkańcy prowincji opowiedzieli się za pozostaniem w granicach Prus, a więc przeciwko utworzeniu odrębnego kraju o nazwie "Land Hannover".

</doc>
<doc id="1436710" url="https://pl.wikipedia.org/wiki?curid=1436710" title="Beijing 2008">
Beijing 2008



</doc>
<doc id="1436711" url="https://pl.wikipedia.org/wiki?curid=1436711" title="Andżelika (Włatcy Móch)">
Andżelika (Włatcy Móch)



</doc>
<doc id="1436718" url="https://pl.wikipedia.org/wiki?curid=1436718" title="CFA">
CFA



</doc>
<doc id="1436719" url="https://pl.wikipedia.org/wiki?curid=1436719" title="Reakcja pilomotoryczna">
Reakcja pilomotoryczna

Reakcja pilomotoryczna (pot. „gęsia skórka”) – skurcz mięśni przywłosowych położonych u podstaw mieszków włosowych na znacznym obszarze skóry, powodujący wyprostowanie włosów. Zjawisko to zachodzi na skutek chłodu lub niektórych bodźców psychicznych (np. strachu).

</doc>
<doc id="1436720" url="https://pl.wikipedia.org/wiki?curid=1436720" title="Bajranglal Takhar">
Bajranglal Takhar

Bajrang Lal Takhar (ur. 5 stycznia 1981 w Sikarze) – indyjski wioślarz, reprezentant Indii w wioślarskiej jedynce podczas Letnich Igrzysk Olimpijskich w Pekinie. Laureat nagrody Arjuna Award.

</doc>
<doc id="1436723" url="https://pl.wikipedia.org/wiki?curid=1436723" title="Bajrang Lal Takhar">
Bajrang Lal Takhar



</doc>
<doc id="1436724" url="https://pl.wikipedia.org/wiki?curid=1436724" title="Chorwacja na Letnich Igrzyskach Olimpijskich 2008">
Chorwacja na Letnich Igrzyskach Olimpijskich 2008

Chorwację na Letnich Igrzyskach Olimpijskich 2008 reprezentowało 105 zawodników.
Chorwacja uczestniczyła w letnich igrzysk olimpijskich po raz piąty.

</doc>
<doc id="1436725" url="https://pl.wikipedia.org/wiki?curid=1436725" title="Zygmunt Jaślar">
Zygmunt Jaślar

Zygmunt Jaślar (ur. 15 stycznia 1920 w Haczowie, zm. 26 kwietnia 1942 w KL Auschwitz) – autor monografii o Haczowie.
Życiorys.
Urodził się 15 stycznia 1920 w Haczowie jako syn rolnika, a potem pracownika w przemysłu naftowego, Jana Jaślara i Heleny. Do szkoły podstawowej uczęszczał w Haczowie. Rodzice przenieśli się do Jasła i tam uczęszczał do Gimnazjum Państwowego im. Króla Stanisława Leszczyńskiego i tam zdał maturę w 1938. Pod kierunkiem prof. J. Staśki opracował monografię swej rodzinnej wsi, która ukazała się drukiem w Jaśle w 1936 pt. "Haczów, niezwykła osada szwedzko-niemiecka" (niem. Hanshau, eine eigenartige schwedisch-dt. Siedlung. Jessel 1938). W roku akademickim 1938/1939 odbywał studia prawnicze na Wydziale Prawa Uniwersytetu Jagiellońskiego, które przerwał wybuch II wojny światowej. Wraz z innymi haczowiakami został aresztowany przez Gestapo w Haczowie i osadzony w niemieckim obozie koncentracyjnym Auschwitz-Birkenau 15 grudnia 1941. Otrzymał tam numer obozowy 24550. Poniósł śmierć 26 kwietnia 1942.

</doc>
<doc id="1436732" url="https://pl.wikipedia.org/wiki?curid=1436732" title="Fryderyk Karol Heski">
Fryderyk Karol Heski

Fryderyk Karol Ludwik Konstantyn, książę Hesji-Kassel (ur. 1 maja 1868 w Gut Panker; zm. 28 maja 1940 w Kassel) – tytularna głowa rodu Hessen-Kassel, pod koniec 1918 niekoronowany król Finlandii.
Młodość.
Był trzecim synem Fryderyka Wilhelma, tytularnego władcy Hesji-Kassel i księżniczki Anny Pruskiej. W 1891 roku był zamieszany w skandal z udziałem cesarza Wilhelma II, zwany aferą Kotze. Wraz z wieloma innymi członkami rodów arystokratycznych został oskarżony o ekscesy seksualne. Książę Fryderyk Karol miał nieskomplikowany charakter. Zdaniem cesarza Wilhelma II miał melancholijną, skłonną do filozofowania naturę. Poza tym był pilny. Miał zamiłowanie do archeologii, sztuki i literatury.
Król Finlandii.
9 października 1918 fiński parlament wybrał Fryderyka na dziedzicznego króla Finlandii pod imieniem Karola I. Wkrótce imię zmieniono na fińskie Väinö I. Miał nosić tytuł „król Finlandii i Karelii, książę Alandii, wielki książę Laponii, pan Północy”. Sporządzono dla niego koronę i szykowano się do koronacji. Fryderyk nie zdążył jednak wyjechać do Finlandii, a po klęsce Niemiec abdykował 14 grudnia 1918.
Małżeństwo i potomstwo.
25 stycznia 1893 w Berlinie poślubił Małgorzatę Hohenzollern (1872–1954), najmłodszą córkę Fryderyka III (1831–1888), cesarza Niemiec, i Wiktorii Koburg (1840–1901). Małżeństwo miało sześciu synów:
Późniejsze życie i śmierć.
15 marca 1925 został oficjalnie głową rodu heskiego. Zmarł 28 maja 1940 roku w Kassel.

</doc>
<doc id="1436733" url="https://pl.wikipedia.org/wiki?curid=1436733" title="Mathias Raymond">
Mathias Raymond

Mathias Raymond (ur. 13 stycznia 1986 r. w Monako) – monakijski wioślarz, reprezentant Monako w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436734" url="https://pl.wikipedia.org/wiki?curid=1436734" title="Metelys">
Metelys



</doc>
<doc id="1436737" url="https://pl.wikipedia.org/wiki?curid=1436737" title="Grupa PSB">
Grupa PSB



</doc>
<doc id="1436738" url="https://pl.wikipedia.org/wiki?curid=1436738" title="Grupa Polskie Składy Budowlane">
Grupa Polskie Składy Budowlane



</doc>
<doc id="1436740" url="https://pl.wikipedia.org/wiki?curid=1436740" title="Służba inżynieryjno-saperska (II RP)">
Służba inżynieryjno-saperska (II RP)

Służba inżynieryjno-saperska - dział administracji Wojska Polskiego.
Zadania i personel.
Zadania:
Personel:
Służbą inżynieryjno-saperską kierowali oficerowie korpusu inżynierii i saperów posiadający dyplom inżynierski.
Pozostały personel oficerski, chorążowie i szeregowi służby inżynierii i saperów, wojskowy personel niewykwalifikowany - przydzielony do służby inżynierii i saperów oraz personel cywilny — pełnili funkcję organów wykonawczych.
Macierzystą formacją wszystkich instytucji służby inżynierii i saperów każdego Okręgu Korpusu był pułk saperów (lub kadra jego batalionu zapasowego), przynależny organizacyjnie do Okręgu Korpusu.
Prowadził on ewidencję, szkolił i uzupełniał personel służby inżynierii i saperów wszystkich instytucji tej służby swojego Okręgu Korpusu oraz dysponował materiałem dla tych zakładów, z wyjątkiem materiałów technicznych, złożonych w Okręgowych Składach Inżynierii.
Centralne organy służby inżynieryjno-saperskiej.
Ogólne kierownictwo służby inżynieryjno-saperskiej sprawował Minister Spraw Wojskowych, którego bezpośrednim doradcą był Szef Departamentu Inżynierii i Saperów Ministerstwa Spraw Wojskowych.
Służba inżynieryjno-saperska posiadała centralne magazyny, składy i warsztaty dla potrzeb całych sił zbrojnych, zgrupowane w jednym zakładzie:
Główny Zakład Inżynieryjno-Saperski, jako instytucja centralna, podlegała dowódcy Okręgu Korpusu Nr I w Warszawie (bezpośrednio Szefowi Inżynierii i Saperów). Kierownictwo i zarządzanie składami i magazynami należało wyłącznie do Ministra Spraw Wojskowych.
Formacją macierzystą Głównego Zakładu Inżynieryjno-Saperskiego był pułk saperów Okręgu Korpusu Nr I w Warszawie.
Główny Zakład Inżynieryjno-Saperski miał za zadanie zaopatrzenie w sprzęt saperski służb lądowych, wodnych i minierskich oraz szkolenie majstrów służby inżynieryjno-saperskiej.
Główny Zakład Inżynieryjno-Saperski przyjmował, wytwarzał, przechowywał i regenerował wszelkiego rodzaju sprzęt saperski oraz prowadził ogólny nadzór nad wytwarzaniem sprzętu saperskiego przez wytwórnie krajowe.
Skład:
Zadania:
Kierownik Głównego Zakładu Inżynieryjno-Saperskiego posiadał wobec podległego mu personelu Zakładu prawa dowódcy pułku.
Kierownik biura technicznego oraz kierownik Głównego Warsztatu Inżynieryjno-Saperskiego posiadali, w stosunku do podległego im personelu, prawa dowódców batalionów, kierownicy poszczególnych składów oraz dowódca Szkoły Majstrów Służby Inżynieryjno-Saperskiej, prawa dyscyplinarne dowódców kompanii.
Służba inżynieryjno-saperska w Okręgach Korpusów.
Działalnością administracyjno-techniczną służby inżynierii i saperów na obszarze Okręgu Korpusu kierował Szef Inżynierii i Saperów Okręgu Korpusu, wchodzący w skład Dowództwa Okręgu Korpusu.
Szefowi Inżynierii i Saperów Okręgu Korpusu podlegały:
Szefowi Inżynierii i Saperów Okręgu Korpusu, jako szefowi broni, podlegał dowódca pułku saperów, dyslokowanego na obszarze danego Okręgu Korpusu.
W każdym Okręgu Korpusu istniał zakład służby inżynieryjno-saperskiej, podlegający bezpośrednio Szefowi Inżynierii i Saperów Okręgu Korpusu.
Okręgowy Skład Inżynieryjno-Saperski był miejscem składowania materiałów saperskich, fortyfikacyjnych, budowlanych i wybuchowych oraz środków pomocniczych do robót wybuchowych i minerskich dla potrzeb bieżących i szkoleniowych Okręgu Korpusu oraz posiadał pełne, mobilizacyjne zapasy materiałowe dla Okręgu Korpusu, uzupełniane przez Główny Zakład Inżynieryjno-Saperski.
Okręgowy Skład Inżynieryjno-Saperski dzielił się na: "skład materiałów służby lądowej" i "skład materiałów minerskich". Pozostawały one pod rozkazami Kierownika Okręgowego Składu Inżynieryjno-Saperskiego, który posiadał, w stosunku do podległego mu personelu, prawa dowódcy kompanii.
Każdy Okręg Korpusu dzielił się na 2 do 5 rejonów administracyjnych służby inżynieryjno-saperskiej, w zależności od warunków terenowych, ilości obiektów fortyfikacyjnych i koszarowych.
Rejony inżynieryjno-saperskie oznaczone były nazwą miejscowości siedziby odnośnego kierownika rejonu inżynieryjno-saperskiego.
W każdym rejonie inżynieryjno-saperskim działalnością administracyjną i techniczną służby kierował kierownik rejonu inżynieryjno-saperskiego.
Kierownik rejonu inżynieryjno-saperskiego posiadał specjalistyczny etatowy personel, który łącznie z nim stanowił kierownictwo rejonu inżynieryjno-saperskiego.
W skład kierownictwa rejonowego wchodził także etatowy personel, przewidziany do podręcznego składu sprzętu i materiałów budowlano-fortyfikacyjnych, zawierający materiały dla:
W stosunku do podległego sobie personelu, kierownik rejonu inżynieryjno-saperskiego miał prawa dowódcy samodzielnego batalionu.
Istniały dwa typy kierownictw rejonów inżynieryjno-saperskich: fortyfikacyjny i budowlany. Pierwszy, ustanowiony w rejonach obozów warownych, drugi, o przeważającym charakterze budowlanym, w pozostałych rejonach.
Do zakresu działania kierownika rejonu inżynieryjno-saperskiego należało:
Kierownik rejonu inżynieryjno-saperskiego podlegał Szefowi Inżynierii i Saperów Okręgu Korpusu.
Kierownicy tych rejonów inżynieryjno-saperskich, w obrębie których znajdowały się obozy warowne, podlegali, pod względem garnizonowo-lokalnym i w sprawach rozlokowania formacji wojskowych w samym obozie warownym, Komendantowi odnośnego obozu warownego.
Kierownicy rejonów inżynieryjno-saperskich współpracowali bezpośrednio z Szefem Inżynierii i Saperów Okręgu Korpusu, od którego otrzymywali rozkazy i instrukcje, oraz z formacjami wojskowymi, zajmującymi obiekty koszarowe w danym rejonie, udzielając im instrukcji, odnośnie do konserwacji i utrzymywania w należytym stanie zajmowanych przez nie obiektów oraz udzielając im kredytów i sprawdzając zasadne ich wydanie, przyznanych na konserwację budynków i na prowadzenie we własnym zakresie drobnych napraw i innych robót.
Kierownik rejonu inżynieryjno-saperskiego, na którego obszarze znajdował się obóz warowny, miał obowiązek informowania komendanta obozu warownego (na jego żądanie), o wszelkich wydanych zarządzeniach i zmianach, w sprawach budowlano-fortyfikacyjnych, odnośnie do danego obozu warownego.
Służba inżynieryjno-saperska w oddziałach i zakładach wojskowych.
Formacje wojskowe, zajmujące na stałe budynki państwowe, wydzielały ze swego personelu specjalnych oficerów (podoficerów) do administracji budynków, którzy odpowiedzialni byli przed swym dowódcą za należyte używanie i konserwację zajmowanych przez formację obiektów, a także kierowali bezpośrednio wykonywaniem drobnych robót budowlanych przeprowadzanych samodzielnie przez formacje wojskowe.
Formacje wojskowe, które w zajmowanych przez siebie obiektach posiadały urządzenia, do obsługi których potrzebny był stały personel techniczny, (centralne ogrzewanie, urządzenia elektryczne, wodociągowe itd.), zatrudniały odpowiedni personel.
Personel ten podlegał oficerowi administrującemu budynkami.
Oficer (podoficer) administrujący budynkami otrzymywał instrukcje co do konserwacji i utrzymywania zajmowanych przez daną formację obiektów bezpośrednio od kierownika rejonu inżynieryjno-saperskiego.

</doc>
<doc id="1436743" url="https://pl.wikipedia.org/wiki?curid=1436743" title="Peter Hardcastle">
Peter Hardcastle

Peter Hardcastle (ur. 14 lipca 1978 r. w Rochford) – australijski wioślarz, reprezentant Australii w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436746" url="https://pl.wikipedia.org/wiki?curid=1436746" title="Bitwa pod Pastrengo">
Bitwa pod Pastrengo

Bitwa pod Pastrengo – starcie zbrojne, które miało miejsce 30 kwietnia 1848 r. w trakcie wojny austriacko-piemonckiej (1848–1849).
Po zajęciu miejscowości Pastrengo przez wojska austriackie pod wodzą generała Wochera (9 500 ludzi), rozpoczęto przygotowania do odparcia piemonckiej armii króla Karola I Alberta. W dniach 29 i 30 kwietnia doszło do pierwszych ataków Piemontczyków. Po wzmocnieniu sił, Karol Albert zadecydował o przeprowadzeniu generalnego szturmu na pozycje austriackie w mieście siłami 20 000 ludzi (30 kwietnia). Atak trzech kolumn piemonckich zakończył się zdobyciem Pastrengo, kontratak austriacki odparty został przez włoską brygadę kawalerii. Austriacy zmuszeni zostali do wycofania się za Adygę. Straty austriackie wyniosły 500 zabitych i rannych oraz 400 jeńców, Włosi stracili 400 ludzi. 

</doc>
<doc id="1436748" url="https://pl.wikipedia.org/wiki?curid=1436748" title="Kenneth Jurkowski">
Kenneth Jurkowski

Kenneth Jurkowski (ur. 2 września 1981 r. w Nowym Jorku) – amerykański wioślarz, reprezentant Stanów Zjednoczonych w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436753" url="https://pl.wikipedia.org/wiki?curid=1436753" title="Patrick Loliger">
Patrick Loliger

Patrick Loliger (ur. 20 czerwca 1985 w Meksyku) – meksykański wioślarz, reprezentant kraju w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436755" url="https://pl.wikipedia.org/wiki?curid=1436755" title="Wyżnia Miętusia Kira">
Wyżnia Miętusia Kira



</doc>
<doc id="1436757" url="https://pl.wikipedia.org/wiki?curid=1436757" title="Niżnia Miętusia Kira">
Niżnia Miętusia Kira



</doc>
<doc id="1436761" url="https://pl.wikipedia.org/wiki?curid=1436761" title="Ruslan Naurzaliyev">
Ruslan Naurzaliyev

Ruslan Naurzaliyev (ur. 21 grudnia 1984 r. w Shirin) – uzbecki wioślarz, reprezentant Uzbekistanu w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436763" url="https://pl.wikipedia.org/wiki?curid=1436763" title="Marco Ricci">
Marco Ricci

Marco Ricci (ur. 5 czerwca 1676 w Belluno, zm. 21 stycznia 1730 w Wenecji – włoski pejzażysta, wedutysta, malarz teatralny i akwaforcista okresu rokoka.
Bratanek malarza Sebastiana Ricciego, u którego w Wenecji zapewne otrzymał pierwsze wykształcenie. W jego dziełach widać także wpływ działającego w Wenecji holenderskiego pejzażysty Cavaliera Tempesty (ok. 1637-1701). W 1708 przyjął zaproszenie do pracy w Anglii jako malarz teatralny. Również w Wenecji działał na tym polu. Malował pejzaże architektoniczne dla teatru oraz jako obrazy i krajobrazy nadrzeczne z daleką perspektywą. 
Wywarł wpływ na rozwój weneckiego malarstwa wedutowego w XVIII w., m.in. na twórczość Canaletta.
Dużą wystawę jego dzieł zorganizowano w Bassano w 1963.

</doc>
<doc id="1436765" url="https://pl.wikipedia.org/wiki?curid=1436765" title="Ruslan Naurzaliev">
Ruslan Naurzaliev



</doc>
<doc id="1436766" url="https://pl.wikipedia.org/wiki?curid=1436766" title="Sjoerd Hamburger">
Sjoerd Hamburger

Sjoerd Hamburger (ur. 8 lutego 1983 r. w Oosstellingwerf) – holenderski wioślarz, reprezentant Holandii w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436770" url="https://pl.wikipedia.org/wiki?curid=1436770" title="Shericka Williams">
Shericka Williams

Shericka Williams (ur. 17 września 1985) – jamajska lekkoatletka, sprinterka specjalizująca się w biegu na 400 metrów, srebrna i brązowa medalistka Igrzysk Olimpijskich w Pekinie i brązowa medalistka Igrzysk Olimpijskich w Londynie.
Rekordy życiowe.
Shericka Williams, razem z koleżankami z reprezentacji, jest aktualną rekordzistką kraju w sztafecie 4 × 400 metrów (3:18,71 2011).

</doc>
<doc id="1436771" url="https://pl.wikipedia.org/wiki?curid=1436771" title="Aly Ibrahim">
Aly Ibrahim

Aly Ibrahim (ur. 19 grudnia 1971 w El Sharkia, zm. 28 marca 2010) – egipski wioślarz, reprezentant Egiptu w wioślarskiej jedynce podczas Letnich Igrzysk Olimpijskich w Pekinie.
Osiągnięcia.
Zginął w wypadku samochodowym w 2010.

</doc>
<doc id="1436775" url="https://pl.wikipedia.org/wiki?curid=1436775" title="Wang Ming-hui">
Wang Ming-hui

Wang Ming-hui (; ur. 24 października 1985 r. w Hualian) – tajwański wioślarz, reprezentant Chińskiego Tajpej w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436778" url="https://pl.wikipedia.org/wiki?curid=1436778" title="Francesco Zuccarelli">
Francesco Zuccarelli

Francesco Zuccarelli (ur. 15 sierpnia 1702, zm. 30 grudnia 1788) – włoski malarz rokokowy. Współzałożyciel Royal Academy.
Urodził się w Pitigliano we wschodniej Toskanii. Początkowo pobierał praktyki u Paola Anesiego. Następnie pracował w Rzymie wraz z Morandim, Nellim, i być może, z Locatellim. W 1732 osiedlił się w Wenecji, gdzie szybko zdobył uznanie. W latach 1752-1773 przebywał w Anglii. W 1773 zamieszkał we Florencji, gdzie zmarł w 1788.

</doc>
<doc id="1436779" url="https://pl.wikipedia.org/wiki?curid=1436779" title="Rodrigo Ideus">
Rodrigo Ideus

Rodrigo Ideus (ur. 7 marca 1987 r. w Reading) – kolumbijski wioślarz, reprezentant Kolumbii w wioślarskiej jedynce podczas Letnich Igrzysk Olimpijskich w Pekinie.

</doc>
<doc id="1436781" url="https://pl.wikipedia.org/wiki?curid=1436781" title="Synagoga w Murowanej Goślinie">
Synagoga w Murowanej Goślinie

Synagoga w Murowanej Goślinie – nieistniejąca synagoga, która znajdowała się w Murowanej Goślinie, przy ulicy Żydowskiej, obecnie Szkolnej.
Synagoga została zbudowana na początku XIX wieku. Swą konstrukcją przypominała miejscowy kościół farny św. Jakuba. 6 maja 1847 roku budynek spłonął podczas pożaru, jaki nawiedził północną część miasta. Wkrótce została odbudowana i gruntownie wyremontowana. Podczas II wojny światowej hitlerowcy zdewastowali i następnie nakazali rozebrać synagogę. Po zakończeniu wojny nie została odbudowana.

</doc>
<doc id="1436782" url="https://pl.wikipedia.org/wiki?curid=1436782" title="Asbel Kipruto Kiprop">
Asbel Kipruto Kiprop



</doc>
<doc id="1436784" url="https://pl.wikipedia.org/wiki?curid=1436784" title="Tamaz Gelaszwili">
Tamaz Gelaszwili

Tamaz Gelaszwili (ur. 8 kwietnia 1978) – gruziński szachista, arcymistrz od 1999 roku.
Kariera szachowa.
Na arenie międzynarodowej pojawił się po rozpadzie Związku Radzieckiego, w latach 1993 – 1995 czterokrotnie reprezentując Gruzję na mistrzostwach Europy juniorów do 16 i 18 lat, a w 1995 – w mistrzostwach świata juniorów do 18 lat. Największy sukces w tych rozgrywkach odniósł w 1994 r. w Băile Herculane, gdzie zdobył brązowy medal ME do 16 lat.
W drugiej połowie lat 90. XX wieku awansował do ścisłej czołówki gruzińskich szachistów. W 1999 r. zadebiutował w reprezentacji kraju na drużynowych mistrzostwach Europy (drugi start w tych zawodach odnotował w 2007 r.), natomiast w latach 2000, 2004 i 2006 trzykrotnie wystąpił na szachowych olimpiadach. Wielokrotnie startował w finałach indywidualnych mistrzostw Gruzji, największy sukces odnosząc w 2000 r. w Tbilisi, gdzie zdobył złoty medal. Oprócz tego, w 2002 i 2006 r. dwukrotnie w mistrzostwach kraju zajmował III miejsca.
Wielokrotnie startował w turniejach międzynarodowych, zwyciężając bądź dzieląc I m. m.in. w:
Najwyższy ranking w dotychczasowej karierze osiągnął 1 października 2007 r., z wynikiem 2623 punktów zajmował wówczas 4. miejsce wśród gruzińskich szachistów.

</doc>
<doc id="1436786" url="https://pl.wikipedia.org/wiki?curid=1436786" title="III liga polska w piłce siatkowej mężczyzn">
III liga polska w piłce siatkowej mężczyzn

III liga polska w piłce siatkowej mężczyzn jest czwartą w hierarchii - po PLS (PlusLidze i I lidze) i II lidze - klasą męskich ligowych rozgrywek siatkarskich w Polsce. Rywalizacja w niej toczy się - co sezon, systemem ligowym - o awans do II ligi, a za jej prowadzenie odpowiadają Wojewódzkie Związki Piłki Siatkowej. W niektórych województwach gra się rundy play-off. Najlepsze dwie drużyny każdego z województw mają prawo wystąpić w turniejach o awans do II ligi organizowanych przez Polski Związek Piłki Siatkowej - półfinałowych i finałowych. W każdym turnieju niezależnie od etapu udział biorą 4 drużyny, w półfinałowych 2 najlepsze z każdego z turniejów awansują dalej, w turniejach finałowych również dwie najlepsze drużyny każdego z nich awansują finalnie do II ligi (punktacja w każdym z turniejów o awans do II ligi to 2 pkt. za zwycięstwo i 1 pkt. za porażkę). W niektórych województwach najsłabsze drużyny są relegowane do IV ligi, jeśli w danym województwie ona funkcjonuje.

</doc>
<doc id="1436792" url="https://pl.wikipedia.org/wiki?curid=1436792" title="Lista trylobitów">
Lista trylobitów

Alfabetyczna lista rodzajów trylobitów
Bibliografia.
Lista sporządzona na podstawie list Sepkoski (2002) oraz Jell &amp; Adrain (2003).

</doc>
<doc id="1436793" url="https://pl.wikipedia.org/wiki?curid=1436793" title="Berta Zuckerkandl-Szeps">
Berta Zuckerkandl-Szeps

Berta Zuckerkandl-Szeps (ur. 13 kwietnia 1864 w Wiedniu, zm. 16 października 1945 w Paryżu) – austriacka pisarka, dziennikarka, krytyczka sztuki żydowskiego pochodzenia. Pisała dla „Wiener Allgemeine Zeitung” oraz „Neue Wiener Journal”. Jej salony stały się ważnymi miejscami spotkań przedstawicieli świata artystycznego Wiednia. Córka Moritza Szepsa, żona Emila Zuckerkandla, szwagierka Georges’a Clemenceau. Salon Zuckerkandlów był miejscem spotkań najważniejszych postaci świata artystycznego Wiednia; bywali tam Gustav Klimt, Gustav Mahler, Max Reinhardt, Arthur Schnitzler i inni. Zuckerkandl-Szeps była współzałożycielką Festiwalu w Salzburgu; w 1938 roku emigrowała do Paryża, potem do Algieru. Zmarła 16 października 1945 roku w Paryżu.
Życiorys.
Pochodzenie i młodość.
Berta Zuckerkandl urodziła się 13 kwietnia 1864 roku w Wiedniu jako Bertha Szeps (swoje imię zapisywała jednak bez użycia litery „h”). Jej ojciec, Moritz Szeps był potentatem na rynku prasy austriackiej i wydawcą gazety „Neues Wiener Tagblatt”. Razem z żoną Amalie (Schlesinger) Szeps miał jednego syna i dwie córki. Rodzina Szepsów należała do akulturowanych Żydów wiedeńskich. Religia nie odgrywała w ich życiu ważnej roli. Dużą wagę przykładano zaś do wszechstronnego wykształcenia. Dzieci Szepsów miały prywatnego nauczyciela, historyka sztuki, Alberta Ilga (1847-1896). Uczył on Bertę i jej siostrę Sophie i to właśnie on był kluczową postacią, która wpłynęła na ich zainteresowanie sztuką.
Ważną częścią życia rodziny było zaangażowanie polityczne. Berta już jako mała dziewczynka mogła poznać znane osobistości światowej polityki (m.in.: brytyjskiego premiera Benamina Disraeliego), które odwiedzały dom rodziców i salon prowadzony przez jej matkę Amalie. Mortiz Szeps był bliskim doradcą arcyksięcia austriackiego Rudolfa Habsburga-Lotaryńskiego. Był zwolennikiem sojuszu austriacko-francuskiego i przyjaźnił się z liberalnymi politykami francuskimi: Leonem Gambettą oraz Georges’em Clemenceau. W maju 1880 roku cała rodzina towarzyszyła Mortizowi Szepsowi w podróży do Paryża na kongres pisarzy. Wyprawa ta zapoczątkowała fascynację Berty kulturą francuską.
Małżeństwo i pierwszy salon.
W 1883 roku dziennikarz Berthold Fischer przyprowadził do domu Szepsów Emila Zuckerkandla. Trzy lata później, 15 kwietnia 1886 roku, Zuckerkandl został mężem Berty. Na życzenie państwa młodych ceremonia ślubna miała miejsce w ogrodzie zimowym domu Szepsów przy ulicy Lichtensteierstraße. Po ślubie przeprowadzili się do Grazu, gdzie Emil Zuckerkandl był od 1882 roku profesorem zwyczajnym kierującym katedrą anatomii. W 1888 roku Emil Zuckerkandl został profesorem anatomii opisowej i topograficznej na Uniwersytecie Wiedeńskim i wraz z Bertą wrócił do Wiednia.
Zainspirowana swoją siostrą Sophie, która prowadziła w Paryżu salon, Berta Zuckerkandl otworzyła w Wiedniu swój własny. Mieścił się on przy ulicy Nusswaldgasse nr 22 (obecnie Villa Knips) i stał się miejscem spotkań literatów i artystów, głównie przedstawicieli wiedeńskiej awangardy. Do ówczesnego kręgu jej salonowych gości należeli: Gustav Klimt, Josef Hoffmann, Kolo Moser, Carl Moll, Otto Wagner, Oskar Kokoschka oraz Egon Schiele. Salon Berty odwiedzali także przyjaciele Emila, Julius Wagner-Jauregg, Julius Tandler oraz Ernst Mach. Ponadto do innych ważnych osobistości skupionych przy Nusswaldgasse nr 22 należy należeli: Stefan Zweig, Franz Werfel, Felix Salten, Raoul Auerheimer, Richard Beer-Hofmann, Egon Friedell, Taddäus Rittner, Max Burckhard, Richard Specht, David Josef Bach, Max Reinhardt, Anton Hanak oraz Hermann Bahr.
W tym samym czasie Berta zaangażowała się w działalność dziennikarską, kulturową oraz, kontynuując dziedzictwo swojego ojca, polityczną. W „Wiener Allgemeine Zeitung” prowadziła swoją własną kolumnę „Kunst und Cultur”.
I wojna światowa i okres międzywojenny.
19 sierpnia 1914 opublikowała w prasie manifest młodych francuskich autorów nawołujący do szybkiego zakończenia działań wojennych i zawarcia pokoju. Krótko potem spotkała się w paryskim salonie swojej siostry z Harrym Grafem Kesslerem, pisarzem, kolekcjonerem sztuki i dyplomatą. Za jego namową postanowiła wyjechać do Szwajcarii, gdzie miała za zadanie przechwytywać austriackie pisma propagandowe. Pobyt w Szwajcarii wykorzystywała również do tego, aby w tamtejszych gazetach publikować swoje pacyfistyczne artykuły. Opublikowała odezwę do komisji humanitarnej, w której zwróciła uwagę na ciężkie położenie galicyjskich Żydów. Wzywała także mieszkańców Wiednia do większej tolerancji względem imigrantów wojennych, głównie Żydów ze wschodnich prowincji Imperium.
Po wojnie została uznana za nieoficjalnego austriackiego dyplomatę zarówno przez partie socjalistyczne, jak i konserwatywne. Zajmowała się w organizacją nieformalnych spotkań austriackich władz z francuskimi politykami. O jej znaczącej pozycji świadczyło również osobiste zaangażowanie w sprawę Philippa Halsmanna. Był on Żydem z Rygi, który przyjechał do Tyrolu. Został oskarżony przez jednego z lokalnych antysemitów o zabójstwo swojego ojca, a następnie skazany na karę pozbawienia wolności. Na skutek interwencji Berty, Halsmann został uniewinniony.
Po zakończeniu wojny Berta została zmuszona do przeprowadzki do centrum Wiednia. Jej dom przy Nusswaldgasse nie nadawał się do ponownego zamieszkania. Nowe mieszkanie Zuckerkandl mieściło się w Palais Auspitz-Lieben przy Oppolzergasse 6, gdzie do dnia dzisiejszego mieści się Cafe Landtmann. W nim w 1922 roku otworzyła swój drugi salon, który w okresie międzywojennym stał się znaczącym miejscem spotkań artystów i polityków. Ponadto Zuckerkandl nadal publikowała artykuły i recenzje. Po zamknięciu po 28 latach działalności „Wiener Allgemeine Zeitung”, zamieszczała swoje teksty w gazetach takich jak „Wiener Tag”, „Volkszeitung”, „Bühne” i „Neues Wiener Journal”. W 1924 roku opublikowała serię wywiadów z prominentnymi politykami francuskimi i brytyjskimi, w tym z premierami i ministrami finansów.
II wojna światowa i emigracja do Paryża.
Po dojściu do władzy koalicji partii prawicowych i utworzeniu reżimowego Frontu Ojczyźnianego o charakterze austrofaszystowskim, Berta Zuckerkandl zaprzestała działalności politycznej. Po aneksji terytorium Federalnego Państwa Austriackiego przez Rzeszę Niemiecką 12 marca 1938 roku postanowiła wyjechać do Paryża. Ze względu na to, że rząd francuski nie uznawał już wiz austriackich, opuszczenie Wiednia było możliwe dopiero po osobistej interwencji Paula Clemenceau. Dzięki niemu Berta, jej synowa Trude oraz wnuk Emil 26 marca 1938 udali się do Paryża, gdzie czekał na nich jej jedyny syn, Fritz.
W Paryżu zamieszkała w kamienicy przy Rue Belles-Feuilles 22 i dołączyła do zrzeszenia austriackich imigrantów, Zentralvereinigung Österreichischer Emigranten. Do jego członków należeli także Bruno Walter, Franz Werfel, Alma Werfel, Alfred Polgar oraz Friederike Zweig. Zrzeszenie pomagało uchodźcom przy załatwianiu różnorodnych formalności takich jak wizyta w urzędzie czy uzyskanie zezwolenia na pobyt we Francji.
Ostatnie lata.
Po zajęciu Paryża przez niemieckie oddziały dnia 14 czerwca 1940 roku, rodzina Fritza Zuckerkandla uciekła do Algierii. Niedługo potem dołączyła do nich Berta. W Algierii zajmowała się pisaniem artykułów do tygodnika TAM. Pisała o przyszłych zadaniach z dziedziny polityki i kultury, jakie będą czekały Austrię po zakończeniu wojny. Prowadziła również audycję radiową, a także kończyła książkę o Clemenceau. Praca zatytułowana „Clemenceau, tel que je l’ai connu” ukazała się w Algierii w 1944 roku.
W liście do Theodora Csokora z dnia 24 lipca 1945 roku Berta Zuckerkandl wspominała, że to najprawdopodobniej jej ostatni list. Skarżyła się na zły stan zdrowia oraz wspominała, że lekarze doradzają jej powrót do Paryża, gdyż w Afryce nie ma dla niej lekarstwa. We wrześniu Zuckerkandl wróciła do Paryża na pokładzie wojskowego samolotu. Zmarła 16 października 1945 roku. Została pochowana na cmentarzu Père Lachaise w Paryżu.

</doc>
<doc id="1436794" url="https://pl.wikipedia.org/wiki?curid=1436794" title="Edward Battel">
Edward Battel



</doc>
<doc id="1436796" url="https://pl.wikipedia.org/wiki?curid=1436796" title="Zuckerkandl">
Zuckerkandl

Nazwisko Zuckerkandl nosili m.in.:
Zuckerkandlowie:

</doc>
<doc id="1436797" url="https://pl.wikipedia.org/wiki?curid=1436797" title="Chińska Republika Ludowa na Letnich Igrzyskach Olimpijskich 2008">
Chińska Republika Ludowa na Letnich Igrzyskach Olimpijskich 2008

Chińską Republikę Ludową na Letnich Igrzyskach Olimpijskich 2008 reprezentowało 639 sportowców, którzy zdobyli 100 medali, w tym 51 złotych.

</doc>
<doc id="1436798" url="https://pl.wikipedia.org/wiki?curid=1436798" title="KIAA1811">
KIAA1811



</doc>
<doc id="1436801" url="https://pl.wikipedia.org/wiki?curid=1436801" title="Technologia Hit-To-Kill">
Technologia Hit-To-Kill



</doc>
<doc id="1436804" url="https://pl.wikipedia.org/wiki?curid=1436804" title="PSB-Mrówka">
PSB-Mrówka

PSB Mrówka – polska sieć samoobsługowych placówek handlowych typu „zrób-to-sam”, tworzonych jako wspólne przedsięwzięcie Centrali Grupy PSB, oraz lokalnego akcjonariusza spółki. W założeniu sklepy PSB Mrówka mają uzupełnić oferty handlowe składów PSB o nowy asortyment. Sklepy Mrówka to placówki o powierzchni powyżej 800 m² i powstają głównie w miastach powiatowych, zaś placówki o powierzchni 400–800 m² to sklepy Mini-Mrówka, zlokalizowane są w małych miejscowościach do 10 tys. mieszkańców. Asortyment typowego sklepu PSB Mrówka obejmuje od 5 do 20 tys. pozycji (m.in.: ogród i otoczenie domu, materiały konstrukcyjne oraz wykończeniowe, chemia budowlana i gospodarcza, wyposażenie łazienek i kuchni, sprzęt AGD i elektronarzędzia, oświetleniowe, meble, drzwi, okna oraz artykuły służące do dekoracji i aranżacji wnętrz).
Sklepy PSB Mrówka w połączeniu z oddziałami PSB Profi pozwalają na kompletne wybudowanie i wykończenie domu od fundamentów po dach oraz kompleksową aranżacje ogrodu i podjazdu wraz z ogrodzeniem.

</doc>
<doc id="1436805" url="https://pl.wikipedia.org/wiki?curid=1436805" title="St John Brodrick">
St John Brodrick

William St John Fremantle Brodrick (ur. 14 grudnia 1856, zm. 13 lutego 1942) – brytyjski arystokrata i polityk, członek Partii Konserwatywnej, minister w rządach lorda Salisbury’ego i Arthura Balfoura.
Życiorys.
Był synem Williama Brodricka, 8. wicehrabiego Midleton, i Augusty Fremantle, córki 1. barona Cottesloe. Wykształcenie odebrał w Eton College oraz w Balliol College na Uniwersytecie Oksfordzkim. Na studiach był przewodniczącym Oxford Union.
W 1880 r. został wybrany do Izby Gmin jako reprezentant okręgu West Surrey. Od 1885 r. reprezentował okręg wyborczy Guildford. W 1883 r. został członkiem królewskiej komisji ds. irlandzkich więzień. W latach 1886–1892 był finansowym sekretarzem w Ministerstwie Wojny. W latach 1895-1898 był podsekretarzem stanu w tym resorcie, a następnie objął analogiczne stanowisko w Ministerstwie Spraw Zagranicznych. W 1900 r. został członkiem gabinetu jako minister wojny. W latach 1903-1905 był ministrem ds. Indii.
Miejsce w Izbie Gmin Brodrick utracił po przegranych wyborach w 1906 r. W marcu 1907 r. został aldermanem rady hrabstwa Londyn. W tym samym roku zmarł jego ojciec i Brodrick, jako 9. wicehrabia Midleton, zasiadł w Izbie Lordów. W 1920 r. tytuł podniesiono do rangi hrabiego.
Rodzina.
4 grudnia 1880 r. poślubił lady Hildę Wemyss-Charteris (13 października 1854 – 1 sierpnia 1901), córkę Francisa Wemyssa-Charterisa, 10. hrabiego Wemyss, i lady Anne Anson, córki 1. hrabiego Lichfield. St John i Hilda mieli razem syna i cztery córki:
5 stycznia 1903 r. poślubił Madeleine Stanley (ur. 2 lipca 1876), córkę pułkownika John Stanleya i Susan Stewart-Mackenzie, córki Keitha Stewarta-Mackenzie. St John i Madeleine mieli razem dwóch synów:

</doc>
<doc id="1436806" url="https://pl.wikipedia.org/wiki?curid=1436806" title="PSB Mrówka">
PSB Mrówka



</doc>
<doc id="1436808" url="https://pl.wikipedia.org/wiki?curid=1436808" title="Voorschoten">
Voorschoten

Voorschoten – gmina w zachodniej Holandii, w prowincji Holandia Południowa. Wchodzi w skład konurbacji Randstad.
Jest gminą partnerską dla litewskich Druskienik.

</doc>
<doc id="1436809" url="https://pl.wikipedia.org/wiki?curid=1436809" title="Szlaki turystyczne w powiecie stargardzkim">
Szlaki turystyczne w powiecie stargardzkim

Szlaki turystyczne w powiecie stargardzkim:
Piesze.
Szlak "Stargard - Klejnot Pomorza".
Stargardzki Szlak Staromiejski "Stargard - Klejnot Pomorza"- (kolor żółty) biegnie po okręgu stargardzkich plant oraz przechodzi przez Rynek Staromiejski. Trasa ma długość ok. 3 km i można ją zacząć z dowolnego miejsca. Podczas ok. dwugodzinnej wycieczki można zobaczyć najsłynniejsze i najcenniejsze zabytki, wejść na punk widokowy na Baszcie Morze Czerwone, czy obejrzeć wystawy muzealne, a przy tym można pooddychać świeżym powietrzem wśród trzystuletnich drzew.
Szlak Anny Jagiellonki.
Szlak Anny Jagiellonki - (kolor niebieski) szlak został nazwany dla uczczenia Anny Jagiellonki, która w dniu 2 lutego 1491 wraz z orszakiem wyruszyła ze Stargardu do Szczecina w celu ożenku z Bogusławem X. Swój początek ma w Załomiu dzielnicy Szczecina i dalej wiedzie przez Kliniska, Strumiany, Sowno, Grzędzice, osiedle Kossaka w Stargardzie i kończy się przy dworcu PKP, jego długość to 35,2 km.
Szlak Błękitny Pojezierza Ińskiego.
Szlak Błękitny Pojezierza Ińskiego o długości ok. 42km przebiega przez tereny Pojezierza Ińskiego z Ińska przez wschodnie obszary Ińskiego Parku Krajobrazowego do Węgorzyna i dalej na zachód przez Powalice, Sarnikierz, Dłusko (skrzyżowanie ze szlakiem zielonym), Sątyż i Kamienny Most do Chociwla. Pomiędzy Ińskiem a Węgorzynem tereny lesiste i bagniste, miejscami w okolicy wsi Granica pagórkowate. W okolicy Dłuska, znaczne wysokości względne. Pomiędzy Sątyżem a Chociwlem rozległe panoramy.
Szlak im. Hetmana Stefana Czarnieckiego.
Szlak Hetmana Stefana Czarnieckiego - (kolor czerwony) nazwa szlaku upamiętnia pobyt wojsk polskich pod dowództwem hetmana, w tej okolicy. Wiedzie z dworca PKP w Stargardzie przez Strachocin, Pęzino, Czarnkowo, Marianowo, Wiechowo, Szadzko, Dobrzany, Bytowo, Suliborek i kończy się przed Bramą Drawieńską w Reczu, łączna długość to 62,5 km.
Szlak im. Stanisława Jansona.
Szlak im. Stanisława Jansona 
Szlak „Wzniesienia Moreny Czołowej”.
Szlak „Wzniesienia Moreny Czołowej” bierze początek na stacji Cieszyno Łobeskie i przebiega przez Dłusko, okolice Głowacza, wzdłuż północnego i wschodniego brzegu jeziora Ińsko, następnie z Ińska drogą wojewódzką nr 151 do jeziora Stubnica. Stąd drogą z licznymi zakrętami do Dobrzan wśród lasów bukowych. Dalej przez Szadzko, Recz do Choszczna. Długość 70 km.
Szlak im Bolesława Czwójdzińskiego.
Szlak im Bolesława Czwójdzińskiego 
Szlak Miedwiecki.
Szlak Miedwiecki (do 2000 czarny), utworzony przez PTTK, długość 3,6 km, w całości przebiega przez gminę Kobylanka.
Szlak Grzędzicki.
Szlak Grzędzicki 
Szlak na Głowacz.
Szlak na Głowacz o długości 500 metrów; łączy Głowacz (180 m n.p.m.) ze szlakiem zielonym "Wzniesieniami Moreny Czołowej".

</doc>
<doc id="1436810" url="https://pl.wikipedia.org/wiki?curid=1436810" title="Wioślarstwo na Letnich Igrzyskach Olimpijskich 2008 – dwójka podwójna mężczyzn">
Wioślarstwo na Letnich Igrzyskach Olimpijskich 2008 – dwójka podwójna mężczyzn

Dwójka podwójna mężczyzn (M2x) – konkurencja rozgrywana podczas Letnich Igrzysk Olimpijskich 2008 w Pekinie między 9 a 16 sierpnia w Parku Olimpijskim Shunyi.

</doc>
<doc id="1436811" url="https://pl.wikipedia.org/wiki?curid=1436811" title="Dogiel">
Dogiel

Nazwisko Dogiel nosili m.in.:

</doc>
<doc id="1436812" url="https://pl.wikipedia.org/wiki?curid=1436812" title="Aleksander Dogel">
Aleksander Dogel



</doc>
<doc id="1436813" url="https://pl.wikipedia.org/wiki?curid=1436813" title="Walentin Aleksandrowicz Dogiel">
Walentin Aleksandrowicz Dogiel



</doc>
<doc id="1436814" url="https://pl.wikipedia.org/wiki?curid=1436814" title="Aleksander Stanisławowicz Dogiel">
Aleksander Stanisławowicz Dogiel



</doc>
<doc id="1436816" url="https://pl.wikipedia.org/wiki?curid=1436816" title="Wicehrabia Midleton">
Wicehrabia Midleton

Wicehrabiowie Midleton 1. kreacji (parostwo Irlandii)
Najstarszy syn 12. wicehrabiego Midleton: Ashley Rupert Brodrick

</doc>
<doc id="1436817" url="https://pl.wikipedia.org/wiki?curid=1436817" title="Jan Markowski">
Jan Markowski

Jan Krzysztof Markowski ps. „Krzysztof” (ur. 14 marca 1913 w Lublinie, zm. 2 kwietnia 1980 w Monachium) – polski kompozytor i pianista, oficer Wojska Polskiego. 
Życiorys.
Jan Krzysztof Markowski urodził się 14 marca 1913 roku w Lublinie, w rodzinie Tadeusza (1881–1969), śpiewaka i aktora, i Marianny. Był starszym bratem Andrzeja (1924–1986), dyrygenta i kompozytora.
Komponować zaczął w okresie międzywojennym. Pisał piosenki wykonywane w kawiarniach przed wojną i podczas okupacji niemieckiej w Warszawie („Bluzeczka zamszowa”, „I zawsze będzie czegoś ci brak”, „Zielony kapelusik”). Komponował muzykę do komedii wystawianych w czasie okupacji w teatrze warszawskim (jawnym) „Miniatury”. Żołnierz Armii Krajowej, brał udział w powstaniu warszawskim jako ppor. pułku Baszta. Stworzył najbardziej znane powstańcze piosenki: „Marsz Mokotowa”, „Sanitariuszka Małgorzatka”, „Mała dziewczynka z AK”. Po powstaniu w niewoli niemieckiej, następnie w 2 Korpusie Polskim we Włoszech i w Wielkiej Brytanii. Działał wśród emigracji w Londynie. Kierownik muzyczny teatrzyku „Niebieski Balonik” (1949–52); prowadził (wraz z Wiktorem Budzyńskim) cykliczną audycję w Radio Wolna Europa – „Podwieczorek przy mikrofonie”. Od 1962 w Monachium, związany z rozgłośnią Wolna Europa; był autorem piosenek, muzyki do słuchowisk radiowych, ilustracji teatralnych.

</doc>
<doc id="1436818" url="https://pl.wikipedia.org/wiki?curid=1436818" title="Dzianis Mihal">
Dzianis Mihal

Dzianis Mihal (białor. Дзяніс Мігаль, ros. Денис Мигаль, ur. 5 października 1985 r. w Mińsku) – białoruski wioślarz, reprezentant Białorusi w wioślarskiej dwójce podwójnej podczas Letnich Igrzysk Olimpijskich w Pekinie.

</doc>
<doc id="1436820" url="https://pl.wikipedia.org/wiki?curid=1436820" title="Kuber">
Kuber

Kuber – chan koczowników Bułgarów i ludności osiadłej w rejonie Sirmium, przez część historyków utożsamiany z czwartym synem Kubrata.
Informacje o Kuberze pochodzą wyłącznie z "Żywota i cudów świętego Demetriusza". Nie są znane okoliczności w jakich w II połowie VII wieku pojawił się na czele koczowników bułgarskich w granicach państwa awarskiego. Ponieważ nastąpiło to w okresie po śmierci chana Kubrata i po najeździe Chazarów na Wielką Bułgarię, jest możliwe, że opuścił Wielką Bułgarię pod naporem Chazarów i przeniósł się ze swym ludem na zachód. Historyk bizantyjski Teofanes piszący w IX wieku podaje informację, że synowie Kubrata po śmierci ojca, pokonani przez Chazarów, w większości opuścili ziemie Wielkiej Bułgarii. O czwartym z synów pisze tak: „poddawszy się kaganowi awarskiemu został ze swoim ludem w Panonii awarskiej”. Zdaniem części historyków jest całkiem możliwe, że nieznany z imienia syn Kubrata jest Kuberem, o którym mówi "Żywot i cuda św. Demetriusza".
Po uznaniu zwierzchnictwa kagana awarskiego Kuber został ustanowiony przez władcę awarskiego chanem nad ludnością uprowadzoną z ziem cesarstwa w początkach panowania cesarza Herakliusza i osiedloną przez Awarów w rejonie Sirmium (obecnie Sremska Mitrovica) na południu ich państwa. Około 670 roku Kuber zbuntował się przeciw kaganowi awarskiemu, rozbił jego wojsko i wraz ze swym ludem opuścił państwo awarskie. Poprowadził swój lud na południe w granice cesarstwa bizantyjskiego, ponieważ wielu chciało powrócić w swe rodzinne strony: do Tesaloniki, Konstantynopola czy Tracji. Ostatecznie lud Kubera osiedlił się na równinie Keramesjon (prawdopodobnie koło Bitoli) w Macedonii. Autor "Żywota" określa go mianem "Sermisianoi" (od Sirmium) albo "Kermisianoi" (od nowego ich miejsca zamieszkiwania). W skład ludu wchodziła, oprócz Bułgarów Kubera, ludność mówiąca dialektami romańskimi oraz prawdopodobnie Słowianie.
Około 680 roku, po osiedleniu się w Macedonii, Kuber podjął kroki pojednawcze w stosunku do władz bizantyjskich, prowadząc jednocześnie ze swym towarzyszem Maurosem przygotowania do zajęcia Tesaloniki. Miejscowe władze przejrzały jednak zamiary chana Bułgarów i napływających do miasta ludzi Kubera zaczęły odsyłać do Konstantynopola. Cesarz Konstantyn IV dla zabezpieczenia miasta przed ewentualnym atakiem wysłał do Tesaloniki dostawy zboża oraz flotę pod dowództwem Sisiniosa. Ostatecznie próba zdobycia Tesaloniki podjęta przez Kubera i Maurosa zakończyła się niepowodzeniem. Została podjęta równolegle z działaniami prowadzonymi przeciw Bizancjum przez chana Bułgarów Asparucha nad dolnym Dunajem. Nie jest wykluczone, że jej ujawnienie było od początku zamierzone i miało na celu osłabienie armii bizantyjskiej wyruszającej przeciw Asparuchowi.
Po 687 roku Bułgarzy Kubera przenieśli się na lewy brzeg rzeki Strumy. Na początku VIII wieku ziemie te zostały przyłączone do chanatu bułgarskiego.

</doc>
<doc id="1436823" url="https://pl.wikipedia.org/wiki?curid=1436823" title="Homajra Begum">
Homajra Begum

Homajra Begum, Humaira Begum (ur. 1918 w Kabulu – zm. 26 czerwca 2002 w Rzymie) – królowa Afganistanu, żona króla Zahira (ślub 7 listopada 1931). Miała dziewięcioro dzieci i 14 wnucząt. 
Pochodziła z królewskiego rodu, była kuzynką swego męża. W 1973 roku rodzina królewska wyemigrowała w wyniku puczu księcia Dauda.
Królowa z mężem mieszkali przez 29 lat na wygnaniu w Rzymie. W kwietniu 2002 roku do Kabulu przybyli król Zahir i Hamid Karzaj. Królowa z powodu złego stanu zdrowia nie towarzyszyła mężowi w powrocie do ojczyzny. Trzy dni po jej śmierci trumna z jej szczątkami została przewieziona do Kabulu. Została pochowana w Mauzoleum królewskim niedaleko Kabulu, z honorami przysługującymi królowej.

</doc>
<doc id="1436826" url="https://pl.wikipedia.org/wiki?curid=1436826" title="Bitwa pod Santa Lucia">
Bitwa pod Santa Lucia

Bitwa pod Santa Lucia – starcie zbrojne, które miało miejsce 6 maja 1848 r. w trakcie wojny austriacko-piemonckiej (1848–1849).
Po sukcesie pod Pastrengo, król Karol Albert obległ Peschierę i postanowił oblec także Weronę, ale działał mało energicznie. 6 maja 1848 r. uderzył siłami 13 tys. żołnierzy na wzgórza dominujące nad Weroną. Złe rozpoznanie trudnego (winnice) terenu przez sztab piemoncki, oraz siła dobrze okopanych wojsk austriackich spowodowała, że atak włoski, mimo odwagi żołnierzy, zakończył się niepowodzeniem.
Oddziały włoskie wycofały się w dobrym porządku do Sommacampagna. Starcie nie było szczególnie znaczące, ale ujawniło braki w piemonckim dowodzeniu i zasiało brak zaufania do dowództwa wśród żołnierzy. Austriacy nie podjęli akcji zaczepnej i na froncie zapanował na jakiś czas spokój.
W bitwie swój żołnierski chrzest bojowy przeszedł wówczas niespełna 18-letni Franciszek Józef I, który pod koniec 1848 został cesarzem Austrii.

</doc>
<doc id="1436827" url="https://pl.wikipedia.org/wiki?curid=1436827" title="Iwan Dogiel">
Iwan Dogiel

Iwan Michajłowicz Dogiel (ur. w Zalesiu, zm. w Kazaniu) – rosyjski farmakolog polskiego pochodzenia, profesor Uniwersytetu w Kazaniu. 
Urodził się w Zalesiu w guberni witebskiej, jako syn drobnego właściciela ziemskiego Michała Dogiela. Ukończył gimnazjum w Kownie i Akademię Medyko-Chirurgiczną w Sankt Petersburgu. W 1864 roku został doktorem medycyny. Profesorem farmakologii na Uniwersytecie w Kazaniu został w 1869 roku. Publikował w języku polskim, niemieckim i rosyjskim.
Żonaty z księżną Oboleńską. 

</doc>
<doc id="1436828" url="https://pl.wikipedia.org/wiki?curid=1436828" title="Iwan Michaiłowicz Dogiel">
Iwan Michaiłowicz Dogiel



</doc>
<doc id="1436829" url="https://pl.wikipedia.org/wiki?curid=1436829" title="Stanisłau Szczarbaczenia">
Stanisłau Szczarbaczenia

Stanisłau Szczarbaczenia (białor. Станіслаў Шчарбачэня, ros. Станислав Щербаченя, ur. 5 marca 1985 w Bobrujsku) – białoruski wioślarz, mistrz świata w 2012 roku, dwukrotny wicemistrz Europy, reprezentant Białorusi na letnich igrzyskach olimpijskich w 2004, 2008, 2012 i 2016 roku.

</doc>
<doc id="1436830" url="https://pl.wikipedia.org/wiki?curid=1436830" title="Clemens Wenzel">
Clemens Wenzel

Clemens Wenzel (ur. 23 sierpnia 1988 w Poczdamie) – niemiecki wioślarz, reprezentant Niemiec w wioślarskiej dwójce podwójnej podczas Letnich Igrzysk Olimpijskich w Pekinie.

</doc>
<doc id="1436835" url="https://pl.wikipedia.org/wiki?curid=1436835" title="Okręg wyborczy West Surrey">
Okręg wyborczy West Surrey

Okręg wyborczy West Surrey powstał w 1832 r. i wysyłał do brytyjskiej Izby Gmin dwóch deputowanych. Okręg obejmował zachodnią część hrabstwa Surrey. Został zlikwidowany w 1885 r.

</doc>
<doc id="1436837" url="https://pl.wikipedia.org/wiki?curid=1436837" title="Karsten Brodowski">
Karsten Brodowski

Karsten Brodowski (ur. 22 czerwca 1985 r. w Neuruppin) – niemiecki wioślarz, reprezentant Niemiec w wioślarskiej dwójce podwójnej podczas Letnich Igrzysk Olimpijskich w Pekinie.

</doc>
<doc id="1436838" url="https://pl.wikipedia.org/wiki?curid=1436838" title="Moorhead (Minnesota)">
Moorhead (Minnesota)

Moorhead – miasto w Stanach Zjednoczonych, w hrabstwie Clay (którego jest siedzibą władz administracyjnych), w stanie Minnesota. Miasto liczyło w 2000 roku 32 177 mieszkańców i jest największe w północno-zachodniej części stanu. Na zachodzie styka się z miastem Fargo wchodzącym już w skład innego stanu (Dakota Północna), ale wraz z nim i jeszcze dwoma innymi miastami (West Fargo w Płn. Dakocie i Dilworth w Minnesocie) zaliczane jest do głównych ośrodków (ang. "core cities") obszaru metropolitalnego Fargo-Moorhead, liczącego łącznie ok. 200 tysięcy mieszkańców.
Jest miastem partnerskim dla litewskich Druskienik.

</doc>
<doc id="1436839" url="https://pl.wikipedia.org/wiki?curid=1436839" title="Bart Poelvoorde">
Bart Poelvoorde

Bart Poelvoorde (ur. 18 maja 1981 r. w Ostendzie) – belgijski wioślarz, reprezentant Belgii w wioślarskiej dwójce podwójnej podczas Letnich Igrzysk Olimpijskich w Pekinie.

</doc>
<doc id="1436840" url="https://pl.wikipedia.org/wiki?curid=1436840" title="Christophe Raes">
Christophe Raes

Christophe Raes (ur. 21 lutego 1982 w Gandawie) – belgijski wioślarz, reprezentant Belgii w wioślarskiej dwójce podwójnej podczas Letnich Igrzysk Olimpijskich w Pekinie.

</doc>
<doc id="1436841" url="https://pl.wikipedia.org/wiki?curid=1436841" title="Droga magistralna A3 (Litwa)">
Droga magistralna A3 (Litwa)

Droga magistralna A3 (lit. "Magistralinis kelias A3") – droga magistralna długości 33,99 km. Łączy Wilno z granicą białoruską, gdzie przechodzi w drogę M7.
Natężenie ruchu.
Dzienne natężenie ruchu wynosi 13 tys. pojazdów w okolicach Wilna oraz około 2800 pojazdów przy granicy z Białorusią.
Opłaty.
Przejazd A3 jest płatny dla samochodów ciężarowych oraz autobusów. Opłatę uiszcza się za pomocą winiety.
Trasy europejskie.
Arteria w całości stanowi fragment trasy europejskiej E28.

</doc>
<doc id="1436843" url="https://pl.wikipedia.org/wiki?curid=1436843" title="Erich Dagobert von Drygalski">
Erich Dagobert von Drygalski

Erich Dagobert von Drygalski (ur. 9 lutego 1865 w Królewcu, zm. 10 stycznia 1949 w Monachium) – niemiecki geograf, geofizyk i polarnik.
W latach 1882-1887 studiował matematykę i nauki przyrodnicze na Uniwersytecie w Królewcu, Bonn, Berlinie i Lipsku. W latach 1888-1891 był asystentem w Instytucie Geodezyjnym i Centralnym Biurze Międzynarodowej Geodezji w Berlinie. Między 1891 a 1893 poprowadził dwie ekspedycje sfinansowane przez berlińskie Towarzystwo Nauk o Ziemi. Jedna z tych ekspedycji spędziła zimę 1892/1893 w zachodniej Grenlandii. W 1889 Drygalski habilitował się z geografii i geofizyki. W 1898 roku został docentem, a w 1899 profesorem nadzwyczajnym geografii i geofizyki na Uniwersytecie w Berlinie.
W latach 1901–1903 przewodził niemieckiej wyprawie antarktycznej na pokładzie szkunera „Gauss”, badając Ziemię Wilkesa i nadając nazwę Ziemi Wilhelma II. Na jego cześć nazwano góry antarktydzkie. 

</doc>
<doc id="1436844" url="https://pl.wikipedia.org/wiki?curid=1436844" title="St John Brodrick, 1. hrabia Midleton">
St John Brodrick, 1. hrabia Midleton



</doc>
<doc id="1436845" url="https://pl.wikipedia.org/wiki?curid=1436845" title="Wes Piermarini">
Wes Piermarini

Wes Piermarini (ur. 19 listopada 1982 w Northampton) – amerykański wioślarz, reprezentant Stanów Zjednoczonych w wioślarskiej dwójce podwójnej podczas Letnich Igrzysk Olimpijskich w Pekinie.

</doc>
<doc id="1436846" url="https://pl.wikipedia.org/wiki?curid=1436846" title="Elliot Hovey">
Elliot Hovey

Elliot Hovey (ur. 17 lutego 1983 r.) – amerykański wioślarz, reprezentant Stanów Zjednoczonych w wioślarskiej dwójce podwójnej podczas Letnich Igrzysk Olimpijskich w Pekinie.

</doc>
<doc id="1436847" url="https://pl.wikipedia.org/wiki?curid=1436847" title="Ante Kušurin">
Ante Kušurin

Ante Kušurin (ur. 9 czerwca 1983 w Novej Gradišce) – chorwacki wioślarz, reprezentant Chorwacji w wioślarskiej dwójce podwójnej podczas Letnich Igrzysk Olimpijskich w Pekinie.
Obecnie mieszka w Londynie.

</doc>
<doc id="1436849" url="https://pl.wikipedia.org/wiki?curid=1436849" title="Mario Vekić">
Mario Vekić

Mario Vekić (ur. 27 grudnia 1982 w Osijeku) – chorwacki wioślarz, reprezentant Chorwacji w wioślarskiej dwójce podwójnej podczas Letnich Igrzysk Olimpijskich w Pekinie i w jedynce podczas Letnich Igrzysk Olimpijskich w Londynie.
Aktualnie mieszka w Zagrzebiu.

</doc>
<doc id="1436850" url="https://pl.wikipedia.org/wiki?curid=1436850" title="Stanisław Tkocz (duchowny)">
Stanisław Tkocz (duchowny)

Stanisław Tkocz (ur. 31 lipca 1931 w Jastrzębiu-Zdroju, zm. 13 listopada 2003 w Katowicach) − polski duchowny katolicki, infułat, w latach 1974- 2003 redaktor naczelny tygodnika „Gość Niedzielny”.
Biogram.
Po ukończeniu szkoły średniej rozpoczął studia dziennikarskie na Uniwersytecie Jagiellońskim. W 1952 roku przerwał je i wstąpił do Wyższego Śląskiego Seminarium Duchownego w Krakowie. Dnia 14 sierpnia 1957 przyjął święcenia kapłańskie. Po święceniach pracował jako wikariusz w Parafii pw. Wniebowzięcia Najświętszej Maryi Panny w Wodzisławiu Śląskim (w latach 1957–1960). Następnie został notariuszem w Kurii Diecezjalnej w Katowicach w latach 1960-1968 i jej kanclerzem w latach 1968–1974.
W latach 1974–2003 był redaktorem naczelnym tygodnika „Gość Niedzielny”, który przekształcił w czasopismo o charakterze ogólnopolskim, kierowane do ambitniejszego czytelnika, ze znaczną ilością publicystki kulturalnej i społecznej. Poza tym był referentem prasowym w Kurii Metropolitalnej w Katowicach (1982–2000), a od 1987 roku wykładowcą środków społecznego przekazu w Wyższym Śląskim Seminarium Duchownym w Katowicach. W 1989 roku był współzałożycielem Związku Górnośląskiego .
Zmarł 13 listopada 2003 roku w szpitalu w Katowicach. Został pochowany na cmentarzu przy ul. Henryka Sienkiewicza w Katowicach.

</doc>
<doc id="1436852" url="https://pl.wikipedia.org/wiki?curid=1436852" title="Zespół delecji 2q37">
Zespół delecji 2q37

Zespół delecji 2q37 (ang. 2q37 deletion syndrome) – zespół wad wrodzonych spowodowanych nieprawidłowością cytogenetyczną, jaką jest delecja fragmentu długiego ramienia chromosomu 2.
Na obraz zespołu składają się opóźnienie umysłowe, cechy dysmorficzne twarzy, niskorosłość, guz Wilmsa i brachydaktylia.

</doc>
<doc id="1436853" url="https://pl.wikipedia.org/wiki?curid=1436853" title="Aleksandr Korniłow">
Aleksandr Korniłow

Aleksandr Korniłow (ros. Александр Корнилов, ur. 12 kwietnia 1985 r.) – rosyjski wioślarz, reprezentant Rosji w wioślarskiej dwójce podwójnej podczas Letnich Igrzysk Olimpijskich w Pekinie.

</doc>
<doc id="1436855" url="https://pl.wikipedia.org/wiki?curid=1436855" title="Aleksiej Swirin">
Aleksiej Swirin

Aleksiej Swirin (ros. Алексей Свирин, ur. 15 grudnia 1978 r. w Moskwie) – rosyjski wioślarz, reprezentant Rosji w wioślarskiej dwójce podwójnej podczas Letnich Igrzysk Olimpijskich w Pekinie.

</doc>
<doc id="1436856" url="https://pl.wikipedia.org/wiki?curid=1436856" title="Korienizacja">
Korienizacja

Korienizacja (, – korzeń) – polityka narodowościowa Związku Radzieckiego na początku lat 20. XX wieku.
Polityka korienizacji (powrotu do korzeni) została sformułowana w 1913 r. przez Józefa Stalina. Wprowadzanie jej w życie rozpoczęto po rewolucji październikowej.
Korienizacja zakładała podział terytorialny wedle kryteriów etnicznych i wprowadzenie jako urzędowego języka miejscowego (opartego na alfabecie łacińskim), troskę o rozwój kultur poszczególnych narodów wchodzących uprzednio w skład Imperium Rosyjskiego, tworzenie lokalnych partii komunistycznych.
Owocami korienizacji były m.in. utworzenie w Azji Środkowej republik narodowościowych (Uzbeckiej, Tadżyckiej, Kazachskiej, Kirgiskiej i Turkmeńskiej), wprowadzenie alfabetów do języków ałtajskich, a przede wszystkim polityka ukrainizacji w USRR w latach 1923–1929.
Korienizacja ustąpiła miejsca rusyfikacji w latach 30.

</doc>
<doc id="1436858" url="https://pl.wikipedia.org/wiki?curid=1436858" title="Chaperon">
Chaperon



</doc>
<doc id="1436859" url="https://pl.wikipedia.org/wiki?curid=1436859" title="Martin Janakiew">
Martin Janakiew

Martin Janakiew (bułg. Мартин Янакиев, ur. 8 marca 1983 w Burgasie) – bułgarski wioślarz, reprezentant Bułgarii w wioślarskiej dwójce podwójnej podczas letnich igrzysk olimpijskich w Pekinie.

</doc>
<doc id="1436861" url="https://pl.wikipedia.org/wiki?curid=1436861" title="Germaine Mason">
Germaine Mason

Germaine Mason (ur. 20 stycznia 1983 w Kingston, zm. 20 kwietnia 2017 na Jamajce) – jamajski i brytyjski skoczek wzwyż. Medalista Letnich Igrzysk Olimpijskich w Pekinie. Od 2006 r. reprezentował barwy Wielkiej Brytanii.
Kariera.
Zdobywał srebrne i brązowe medale Mistrzostw Świata Juniorów w 2000 i 2002 r. Te ostatnie odbyły się w jego rodzinnym Kingston. Jego pierwszym osiągnięciem na wyższym szczeblu był złoty medal igrzysk panamerykańskich 2003 r. w Santo Domingo. Skoczył tam 2,34 m. W tym samym roku zajął 5. miejsce na Mistrzostwach Świata w Paryżu. W następnych sezonach zaliczył spadek do 2,25 m (2004) i 2,27 m (2005). Jednakże 2,25 m wystarczyło do brązowego medalu na Halowych Mistrzostwach Świata w Budapeszcie (ex aequo z Jaroslavem Baba i Ștefanem Vasilache).
Mason był uprawniony do reprezentowania Wielkiej Brytanii. Jego ojciec David urodził się w Londynie. W 2006 r. Mason zaczął startować dla Wielkiej Brytanii.
Mason zdobył srebro na Letnich Igrzysk Olimpijskich w Pekinie wyrównując swój rekord życiowy 2,34 m. Przegrał tylko z Rosjaninem Silnowem, który skoczył 2,36 m.
Trenował go Sue Humphrey, który trenował też mistrza olimpijskiego z Atlanty – Charlesa Austina.
Był kuzynem brytyjskiego sprintera Simeona Williamsona.
Zginął 20 kwietnia w 2017 r. w wypadku motocyklowym.

</doc>
<doc id="1436864" url="https://pl.wikipedia.org/wiki?curid=1436864" title="Iwo Janakiew">
Iwo Janakiew

Iwo Janakiew (bułg. Иво Янакиев, ur. 12 października 1975 w Burgasie) – bułgarski wioślarz, brązowy medalista olimpijski, reprezentant Bułgarii w wioślarskiej dwójce podwójnej podczas letnich igrzysk olimpijskich w Pekinie.

</doc>
<doc id="1436865" url="https://pl.wikipedia.org/wiki?curid=1436865" title="Zgierz Północny">
Zgierz Północny



</doc>
<doc id="1436867" url="https://pl.wikipedia.org/wiki?curid=1436867" title="Geldanamycyna">
Geldanamycyna

Geldanamycyna (GA) – benzochinonowy antybiotyk ansamycynowy, wiążący i hamujący białko szoku cieplnego Hsp90 (Heat Shock Protein 90). Białka regulowane przez Hsp90 (sp90 client proteins) odgrywają istotną rolę w regulacji cyklu komórkowego, wzrostu komórki, jej przeżycia, apoptozy, angiogenezy i tumorogenezy.
Geldanamycyna przez swoje działanie indukuje degradację produktów białkowych genów zmutowanych w komórkach nowotworowych, takich jak v-Src, Bcr-Abl i P53, wykazując preferencję wobec nieprawidłowych białek. Mimo korzystnych działań zastosowanie geldanamycyny jako leku jest problematyczne, głównie ze względu na liczne działania niepożądane (np. hepatotoksyczność). Otrzymano analogi geldanamycyny: 17-AAG i 17-DMAG.

</doc>
<doc id="1436869" url="https://pl.wikipedia.org/wiki?curid=1436869" title="Haider Nawzad">
Haider Nawzad

Haider Nawzad (ur. 20 kwietnia 1983 r. w Bagdadzie) – iracki wioślarz, reprezentant Iraku w wioślarskiej dwójce podwójnej podczas Letnich Igrzysk Olimpijskich w Pekinie.
Haider Nawzad zakwalifikował się wraz z Husseinem Jeburem na igrzyska w Pekinie dzięki zaproszeniu, przyznanemu pierwotnie reprezentacji Korei Północnej. Iraccy wioślarze trenowali na Tygrysie w centrum Bagdadu. Nozad mieszkał w Szwecji, ale powrócił do Iraku, aby trenować na olimpiadę.

</doc>
<doc id="1436871" url="https://pl.wikipedia.org/wiki?curid=1436871" title="Haidar Nozad">
Haidar Nozad



</doc>
<doc id="1436872" url="https://pl.wikipedia.org/wiki?curid=1436872" title="Bobby Franks">
Bobby Franks

Bobby Franks, właśc. Robert Emanuel Franks (ur. 19 września 1909, zm. 21 maja 1924) – czternastoletnia ofiara morderstwa, zabity przez nastoletnich kryminalistów Nathana Leopolda i Richarda Loeba.
Był synem milionera z Chicago, Jacoba Franksa, oraz sąsiadem Richarda Loeba. Leopold i Loeb nie mieli rozsądnego motywu, porwali i zamordowali chłopca, ponieważ chcieli popełnić zbrodnię doskonałą. Franks, którego rodzina mieszkała naprzeciwko rezydencji Loebów, został wybrany jako przypadkowa ofiara w dniu morderstwa.
Zwłoki Franksa zostały znalezione nad Wolf Lake, około 15 mil (ok. 24 km) na południe od Chicago Loop. Nathan Leopold i Richard Loeb, bronieni przez znanego adwokata Clarence'a Darrowa, zostali skazani na karę dożywotniego pozbawienia wolności za morderstwo i 99 lat za porwanie, podczas procesu nazwanego przez prasę "procesem stulecia". Loeb został zamordowany przez współwięźnia z celi w 1936 roku. Leopold został zwolniony warunkowo za poręczeniem i przeniesiony do Puerto Rico. Zmarł na zawał serca w 1971 roku.
Gdyby nie wizyta u lekarza, ofiarą tego morderstwa byłby jedenastoletni Armand Deutsch. Tego dnia, Deutsch został odebrany ze szkoły przez szofera. Zamiast niego zabójcy wybrali Franksa. Deutsch dożył 92 lat.

</doc>
<doc id="1436875" url="https://pl.wikipedia.org/wiki?curid=1436875" title="Powrót ojca chrzestnego">
Powrót ojca chrzestnego

Powrót ojca chrzestnego (ang. "The Godfather Returns") – kontynuacja powieści "Ojciec chrzestny" autorstwa Marka Winegardnera. 
Fabuła i czas akcji.
Akcja powieści rozgrywa się w latach 1955-1962. Pierwsza część książki rozpoczyna się w dniu morderstwa na Salvatore'a Tessio, którego dokonuje jego były "soldati", Nick Geraci. Wkrótce potem zajmuje on jego miejsce i staje się wpływowym członkiem rodziny. Rodzina Corleone jest na etapie zmian takich jak przeprowadzka do Nevady, legalizacja interesów czy mianowanie nowych stanowisk w rodzinie (m.in. brat Dona Michaela, Fredo Corleone awansuje na nowe stanowisko w rodzinie, "sottocapo", czyli wiceszefa). Ta część jest uzupełnieniem wątków powieści "Ojciec chrzestny" i filmu "Ojciec chrzestny II". Równocześnie w powieści pojawiają się zupełnie nowe postacie, poza Nickiem Geraci są to np. bracia Shea (Micky filantrop, Danny prokurator i Jimmy gubernator). Inne postacie, w powieści Maria Puzo jedynie wspomniane, zostają bliżej opisane i związane z fabułą, np. donowie Vincent Forlenza czy Joe Zaluchi.
Druga część powieści jest wspomnieniem młodości Michaela Corleone od jego narodzin w 1920 do roku 1945, w którym powrócił z wojny.
W trzeciej części powieści Nick Geraci, sottocapo rodziny Corleone w miejsce zamordowanego Freda, zostaje zdradzony przez Michaela, który próbuje go zamordować pozorując katastrofę lotniczą. Od tej pory rozpoczyna się zaciekła wojna między Geracim a Donem Corleone.
Powieść jest nie tylko kontynuacją bestsellera Maria Puzo, ale też i jej uzupełnieniem. Wyjaśnione są zagadki powieści Puzo, biografie istniejących postaci są urozmaicone o nowe elementy (np. biseksualizm Freda) oraz ich własne wspomnienia.
Dedykacja i podziękowania.
Pierwsza strona dedykacji zawiera włoską sentencję "Alla mia familia" (W mojej rodzinie). Kolejne zawiera przysłowie sycylijskie - "Ten kto porzuca stare życie dla nowego, wie co traci, ale nie wie co znajdzie.". Pod tym umieszczony jest cytat "Oni zabijali moich kolegów" i wyjaśnienie, że powiedział to Audie Murphy tłumacząc skąd brał odwagę by walczyć z Niemcami na wojnie. Na końcu powieści są też podziękowania, w której autor miesza postacie realne z fikcyjnymi z własnej powieści, wymienione są też instytucje, które pomogły mu w tworzeniu dzieła.
Bohaterowie.
Ważne postaci powieści wymienione są na początku powieści.
Niektóre z nich to:

</doc>
<doc id="1436877" url="https://pl.wikipedia.org/wiki?curid=1436877" title="Hussein Jebur">
Hussein Jebur

Hussein Jebur (ur. 1 marca 1976 w Bagdadzie) – iracki wioślarz, reprezentant Iraku w wioślarskiej dwójce podwójnej podczas Letnich Igrzysk Olimpijskich w Pekinie.
Hussein Jebur zakwalifikował się wraz z Haiderem Nawzadem na igrzyska w Pekinie dzięki zaproszeniu, przyznanemu pierwotnie reprezentacji Korei Północnej. Iraccy wioślarze trenowali na Tygrysie w centrum Bagdadu.

</doc>
<doc id="1436881" url="https://pl.wikipedia.org/wiki?curid=1436881" title="Su Hui">
Su Hui

Su Hui (; ur. 23 marca 1982 r. w Xi’an, Shaanxi) – chiński wioślarz, reprezentant Chińskiej Republiki Ludowej w wioślarskiej dwójce podwójnej podczas Letnich Igrzysk Olimpijskich w Pekinie.
Su Hui został wykluczony z konkurencji dwójek podwójnych, kiedy Zhang Liang nie pojawił się na eliminacjach w konkurencji jedynek i tym samym został zdyskwalifikowany. Zgodnie z międzynarodowymi zasadami wioślarstwa został zdyskwalifikowany także w konkurencji dwójki podwójnej.

</doc>
<doc id="1436884" url="https://pl.wikipedia.org/wiki?curid=1436884" title="Olkusko-Siewierska (gmina)">
Olkusko-Siewierska (gmina)

Olkusko-Siewierska – dawna zbiorowa gmina wiejska, istniejąca od początku XIX wieku do końca 1949 roku (zniesiona przejściowo w trakcie I i II wojny światowej i tuż po niej) w woj. kieleckim i woj. śląskim. Siedzibą gminy był początkowo Gołonóg, następnie Strzemieszyce. Jednostka obejmowała miejscowości leżące obecnie na terenie miast Dąbrowa Górnicza (Gołonóg, Strzemieszyce, Ząbkowice) i Sosnowiec (Zagórze, Kazimierz Górniczy, Porąbka, Maczki). Na uwagę zasługuje fakt, że wbrew nazwie ani Olkusz ani Siewierz nie wchodziły w skład gminy.
Królestwo Polskie.
Początki istnienia gminy przypadają na okres istnienia Księstwa Warszawskiego. Dekret z 23 lutego 1809 roku dopuszczał istnienie gminy zbiorowej, złożonej z kilku przyległych gmin lub gromad. Na zasięg terytorialny gminy wpływ miała tradycja administracyjna (w jej skład weszła większość miejscowości należących niegdyś do Księstwa siewierskiego) oraz czynnik gospodarczy, jakim był rozwój przemysłu na przełomie XVIII i XIX wieku. Zgodnie z ukazem z 30 maja 1818 roku w każdej gminie działał wójt, jako ostatnie ogniwo administracji krajowej, który wykonywał rozkazy rządowe. W gminie zbiorowej w każdej wsi był sołtys. Zgodnie z ukazem z 3 marca 1859 r. ich wyboru wójta i sołtysa dokonywali mieszkańcy wsi spośród siebie, a zatwierdzali naczelnicy powiatowi. Wójt był organem samorządu gminnego i organem wykonawczym administracji rządowej.
Gmina objęła swym zasięgiem prawie całe Zagłębie Dąbrowskie z wyjątkiem części południowej (Będzina, Grodźca, Czeladzi, Sosnowca, Zagórza i Niwki). Siedzibą wójta była od chwili powstania gminy aż do 1864 roku wieś Dąbrowa. W okresie Księstwa Warszawskiego gmina leżała w powiecie siewierskim, departamencie krakowskim, następnie weszła w skład Królestwa Polskiego.
W 1816 r. województwo krakowskie podzielono na cztery obwody: kielecki, stopnicki, miechowski i olkuski z komisarzami obwodowymi na czele. Gmina olkusko-siewierska znalazła się w obwodzie olkuskim. W 1842 r. w miejsce zniesionego województwa krakowskiego powstała gubernia kielecka, a obwód olkuski przemianowano na powiat. W latach 1845-1867 gmina olkusko-siewierska znajdowała się w guberni radomskiej i podlegała naczelnikowi powiatu olkuskiego. W tym czasie obejmowała ona swym zasięgiem terytorialnym około 50 miejscowości. Podział gminy na mniejsze jednostki administracyjne nastąpił w roku 1864. Za Królestwa Polskiego gmina należała do powiatu będzińskiego w guberni piotrkowskiej.
Nazwa gminy olkusko-siewierskiej utrzymała się przy niewielkiej grupie wsi, w skład której weszły: Gołonóg, Ząbkowice, Strzemieszyce Wielkie i Małe, Maczki, Porąbka oraz Niemce. Siedziba gminy przeniesiona została do Strzemieszyc Wielkich, następnie w 1867 roku do Gołonoga, a cała gmina weszła w skład nowo utworzonego powiatu będzińskiego w guberni piotrkowskiej. Ten stan przetrwał aż do 1914 roku.
W 1912 gmina olkusko-siewierska (z siedzibą w Gołonogu) liczyła 26 236 mieszkańców i obejmowała:
I wojna światowa.
Gmina została zlikwidowana przez okupantów austriackich w latach 1915-1919, kiedy to jej część znalazła się w obrębie nowo utworzonego przez nich powiatu dąbrowskiego, a którą Austriacy przekształcili w gminę Gołonóg, liczącą w 1916 roku 28.790 mieszkańców.
II Rzeczpospolita.
Rozporządzeniem MSW z 3 marca 1919 (ogłoszonym 20 marca 1919) utworzonej przez okupantów gminie Gołonóg przywrócono nazwę "olkusko-siewierska". W 1919 roku powstał w woj. kieleckim powiat będzińsko-dąbrowski (przemianowany na będziński) z 23 gminami, w tym Olkusko-Siewierską.
Po wydzieleniu z powiatu będzińskiego w 1924 r. powiatu zawierciańskiego, gmina olkusko-siewierska została jedną z 9 gmin wiejskich Jej urząd znajdował się w Strzemieszycach Wielkich.
W 1928 zajmowała 16 758 mórg i liczyła 37 150 mieszk. Składała się z 7 wsi z koloniami:
Jak zauważa Wiktor Bronikowski (rok 1929), gmina Olkusko-Siewierska była dziwolągiem, zarówno ze względu na nazwę, jak i na swą wielkość, obejmującą w 1921 roku 37.150 ludzi i 89 km2. Ponadto gmina ta miała być podzielona podczas międzywojnia (co zresztą planowano od 50 lat), jednak wykonanie wstrzymano do czasu wybudowania szkół publicznych i dróg, ponieważ po podziale na trzy gminy – jedna z nich miałaby z tym trudności, gdyż zostałaby z ludnością robotniczą bez zakładów przemysłowych (podatki).
31 października 1933 gminę Olkusko-Siewierską podzielono na osiem gromad:
II wojna światowa.
Gminę Olkusko-Siewierska zniesiono pod okupacją z dniem 15 marca 1941, tworząc z niej dwie odrębne gminy Strzemieszyce i Gołonóg, natomiast Ząbkowice połączono z obszarem zniesionej gminy Wojkowice Kościelne w nową gminę Ząbkowice (Zombkowitz).
Gmina Gołonóg składała się z jednej gromady (Gołonóg), natomiast gmina Strzemieszyce z siedmiu gromad (z gromady Strzemieszyce Wielkie wyodrębniono nową gromadę Ostrowy):
PRL.
Po wojnie władze polskie utrzymały podział na gminy Strzemieszyce, Gołonóg i Ząbkowice, jako pozostałości po jednostkach utworzonych za okupacji hitlerowskiej w miejsce dotychczasowej gminy Olkusko-Siewierskiej. W przypadku gminy Strzemieszyce, zachowano utworzoną podczas wojny nową gromadę Ostrowy i utworzono jeszcze dwie nowe, Grabocin (z gromady Strzemieszyce Wielkie) i Kazimierz (z gromady Porąbka). Od 1 grudnia 1945 gmina Strzemieszyce składała się zatem już z 9 gromad, natomiast gmina Gołonóg składała się nadal z tylko jednej gromady: 
Jednostka znajdowała się od 18 sierpnia 1945 wraz z całym powiatem będzińskim w woj. śląskim.
Ostatecznie powrócono do przedwojennego nazewnictwa,przywracając nazwę "gmina Olkusko-Siewierska" w przypadku gminy Strzemieszyce; utrzymano jednak gminy Gołonóg i Ząbkowice.
1 kwietnia 1949 zmieniono wewnętrzny skład gminy Olkusko-Siewierskiej poprzez zmianę nazwy gromady Niemce na "Ostrowy Górnicze" i zlikwidowanie gromady Ostrowy poprzez włączenie jej do gromady Ostrowy Górnicze, składającej się odtąd ze wsi Ostrowy, wsi Ostrowy Górnicze i kolonii Feliks. Gmina Olkusko-Siewierska składała się od 1 kwietnia 1949 z ośmiu gromad:
Dopiero 1 stycznia 1950 roku jednostka o nazwie Olkusko-Siewierska zostaje "formalnie" zniesiona, a jej obszar w składzie z 1949 włączony do nowych gmin Strzemieszyce Wielkie (gromady Grabocin, Strzemieszyce Małe, Strzemieszyce Wielkie i Strzemieszyce Folwark) i Kazimierz (gromady Kazimierz, Maczki, Ostrowy Górnicze i Porąbka); zatwierdzono też formalnie istnienie gmin Gołonóg (gromada Gołonóg) i Ząbkowice (gromada Ząbkowice z dawnej gminy Olkusko-Siewierskiej oraz 10 gromad z formalnie zniesionej gminy Wojkowice Kościelne.

</doc>
<doc id="1436885" url="https://pl.wikipedia.org/wiki?curid=1436885" title="Zemsta ojca chrzestnego">
Zemsta ojca chrzestnego

Zemsta ojca chrzestnego (ang. "The Godfather’s Revenge") – kontynuacja sagi "Ojciec chrzestny" autorstwa Marka Winegardnera. 
Nick Geraci wraz z CIA zaplanował nieudany zamach na prezydenta Kuby. Michael Corleone postanawia raz na zawsze pozbyć się swojego głównego przeciwnika. Pomaga mu w tym prokurator generalny USA, Danny Shea; razem wywołują wojnę z wrogą rodziną, lecz Michael nie może uwierzyć w szczerość swoich sprzymierzeńców. 

</doc>
<doc id="1436889" url="https://pl.wikipedia.org/wiki?curid=1436889" title="Rewaz Mindoraszwili">
Rewaz Mindoraszwili

Rewaz Mindoraszwili, gruz. რევაზ მინდორაშვილი (ur. 1 lipca 1976 w Gurdżaani), gruziński zapaśnik. Złoty medalista olimpijski z Pekinu, mistrz świata, mistrz Europy.
Walczy w stylu wolnym. Brał udział w igrzyskach w Atenach, gdzie zajął 13 miejsce, a w Pekinie stanął na najwyższym stopniu podium. W 2005 zdobył tytuł mistrza świata, w następnym roku zajął drugie miejsce, a w 2003 był trzeci. Jest złotym medalistą mistrzostw Europy z 2003 roku. Piąty w Pucharze Świata w 2007 roku.

</doc>
<doc id="1436890" url="https://pl.wikipedia.org/wiki?curid=1436890" title="Richard Sukuta-Pasu">
Richard Sukuta-Pasu

Richard Sukuta-Pasu (ur. 24 czerwca 1990 w Wuppertalu) – niemiecki piłkarz pochodzenia kongijskiego występujący na pozycji napastnika w niemieckim klubie MSV Duisburg. Wychowanek Grün-Weiß Wuppertal, skąd przeszedł do Bayeru 04 Leverkusen. Następnie przebywał na wypożyczeniu do zespołu Bundesligi FC Sankt Pauli. W 2011 przeszedł do 1. FC Kaiserslautern. Z reprezentacją Niemiec U-19 zdobył Mistrzostwo Europy.

</doc>
<doc id="1436894" url="https://pl.wikipedia.org/wiki?curid=1436894" title="USS Vella Gulf (CG-72)">
USS Vella Gulf (CG-72)

USS Vella Gulf (CG-72) – amerykański krążownik rakietowy typu "Ticonderoga". Dwudziesta szósta jednostka tego typu, drugi okręt w historii US Navy, który nazwano dla upamiętnienia bitwy morskiej w zatoce Vella stoczonej w związku z walkami o Guadalcanal.
Historia.
Zamówienie na okręt zostało złożone 25 lutego 1988. Stępkę pod "Vella Gulf" położono 22 kwietnia 1991 w stoczni Ingalls Shipbuilding w Pascagoula w stanie Missisipi. Wodowanie okrętu miało miejsce 13 czerwca 1992, wejście do służby 12 lipca 1993. Po próbach morskich zakończonych w lutym 1998, okręt został skierowany do wykonywania misji eskortowych w ramach grup okrętów wyposażonych w lotniskowce i okręty desantowe. W czerwcu 1998 okręt wziął udział w mających miejsce na Bałtyku manewrach morskich BALTOPS. W marcu 1999 okręt działał na Adriatyku, gdzie w ramach sił międzynarodowych uczestniczył w operacji związanej z kryzysem w Kosowie. Podczas tych działań okręt odpalał na cele serbskie pociski BGM-109 Tomahawk. Po 11 września 2001 okręt włączył się w działania związane z wojną z terroryzmem. W ramach tych działań wchodził m.in. w skład grup okrętów składających się z lotniskowców USS "George Washington" i USS "Theodore Roosevelt". 5 stycznia 2007 okręt rozpoczął półroczną misję wraz z zespołem okrętów którego trzonem był uniwersalny okręt desantowy USS Bataan (LHD-5). Celem misji był głównie rejon Zatoki Perskiej.

</doc>
<doc id="1436907" url="https://pl.wikipedia.org/wiki?curid=1436907" title="MTV Video Music Awards 2008">
MTV Video Music Awards 2008



</doc>
<doc id="1436909" url="https://pl.wikipedia.org/wiki?curid=1436909" title="Cmentarz żydowski w Wiżajnach">
Cmentarz żydowski w Wiżajnach

Cmentarz żydowski w Wiżajnach – został założony w XIX wieku i uległ zniszczeniu podczas II wojny światowej. Teren nekropolii - na którym nie zachowały się żadne nagrobki - jest obecnie wykorzystywany jako boisko do gry w piłkę. Cmentarz miał powierzchnię 2 ha.

</doc>
<doc id="1436913" url="https://pl.wikipedia.org/wiki?curid=1436913" title="Simone Denkinger">
Simone Denkinger



</doc>
<doc id="1436916" url="https://pl.wikipedia.org/wiki?curid=1436916" title="Iain Percy">
Iain Percy

Iain Percy (ur. 21 marca 1976 w Southampton) – brytyjski żeglarz sportowy, mistrz (dwukrotnie) i wicemistrz olimpijski, dwukrotny mistrz świata.
W 2000 w Sydney triumfował w Finnie. Wkrótce później przeniósł się do klasy Star i w Atenach w 2004 roku zajął 6. miejsce. W 2008 roku w Pekinie wspólnie z Andrew Simpsonem sięgnął po złoto. Z tym samym partnerem zdobył srebro podczas igrzysk w Londynie.
Dwukrotny mistrz świata (2002, 2010), wicemistrz (2012) oraz czterokrotny brązowy medalista mistrzostw (2003, 2004, 2005 i 2007). Wszystkie zdobyte medale w mistrzostwach świata wywalczył w klasie Star, natomiast w klasie Finn najlepszym osiągnięciem poza olimpijskim triumfem w 2000 roku było czwarte miejsce w 1999 roku w mistrzostwach świata w Melbourne.
Jego partnerem w klasie Star był Steve Mitchell (zdobywali medale w latach 2002–2005), a potem Andrew Simpson (reszta medali).
Na początku sportowej kariery występował w klasie Laser, zajmując w 1996 roku piąte miejsce w mistrzostwach świata w Południowej Afryce.
Oficer Orderu Imperium Brytyjskiego (OBE).

</doc>
<doc id="1436922" url="https://pl.wikipedia.org/wiki?curid=1436922" title="Wioślarstwo na Letnich Igrzyskach Olimpijskich 2008 – dwójka bez sternika mężczyzn">
Wioślarstwo na Letnich Igrzyskach Olimpijskich 2008 – dwójka bez sternika mężczyzn

Dwójka bez sternika mężczyzn (M2-) – konkurencja rozgrywana podczas Letnich Igrzysk Olimpijskich 2008 w Pekinie między 9 a 16 sierpnia w Parku Olimpijskim Shunyi.

</doc>
<doc id="1436923" url="https://pl.wikipedia.org/wiki?curid=1436923" title="Changzhi">
Changzhi

Changzhi (chiń. 長治, pinyin: "Chángzhì") – miasto o statusie prefektury miejskiej w środkowych Chinach, w prowincji Shanxi. Położone jest pomiędzy miastem Huozhou a miastem Hebi (prowincja Henan). W 2010 roku liczba mieszkańców miasta wynosiła 730 188. Prefektura miejska w 1999 roku liczyła 3 146 345 mieszkańców.
Miasto jest ośrodkiem komunikacyjnym oraz przemysłowym, włączając przetwórstwo żelaza, stali i produkcję maszyn. W pobliżu miasta wydobywa się również węgiel, rudy żelaza i azbest.
Historia miasta sięga czasów dynastii Shang (Yin) (1600–1046 p.n.e.).

</doc>
<doc id="1436927" url="https://pl.wikipedia.org/wiki?curid=1436927" title="Radomír Malý">
Radomír Malý

Radomir Malý (ur. 4 czerwca 1947 w Kromierzyżu) − czeski historyk, dziennikarz, polityk, dr filozofii, wykładowca Historii Kościoła i Patrystyki na Wydziale Teologicznym Uniwersytetu w Czeskich Budziejowicach, tłumacz języka polskiego. W czasach komunizmu (prawie przez cały okres jego trwania) pisał pod pseudonimem "Karel Bor".
Życiorys.
Radomir Malý ukończył studia na wydziale Sztuk Pięknych, dzisiejszym Uniwersytecie Masaryka. Następnie pracował jako historyk w Muzeum w Kromierzyżu, z którego został zwolniony ze względów politycznych. Działał w podziemnym wydawnictwie "Samizdat" i stał się sygnatariuszem Karty 77. Przez komunistów nazywany był “religijnym fanatykiem”. Za swoją działalność był prześladowany przez StB. Po Aksamitnej Rewolucji był w Brnie zastępcą redaktora gazety "Ludowa Demokracja", a między 1993 a 1994 redaktorem tygodnika "Chrześcijańskie światło". Od 1994 jest wykładowcą na Wydziale Teologicznym Uniwersytetu w Budziejowicach. W 2004 bezskutecznie kandydował do czeskiego Senatu z listy Narodowego Zjednoczenia z okręgu Brno-prowincja. W drugiej połowie lat 90 rozpoczął współpracę z polskim "Radiem Maryja" i "Telewizją Trwam", na antenie których kilkukrotnie uczestniczył w "Rozmowach niedokończonych". Od 2006 współpracuje z wydawanym w Czechach dwumiesięcznikiem katolickim "Te Deum".
Dorobek twórczy.
Radomír Malý jest autorem szeregu artykułów i publikacji, m.in. na temat masonerii, lewicy i walki z Kościołem. Jest znawcą działalności politycznej i poglądów Tomáša Masaryka, z którymi często się utożsamia oraz powołuje w swoich publikacjach.
W Polsce jego artykuły publikuje katolicki tygodnik "Niedziela", dwumiesięcznik Christianitas oraz "Nasz Dziennik", natomiast książki wydaje "Fundacja Nasza Przyszłość" i "Wydawnictwo św. Tomasza z Akwinu".
Wielką popularnością cieszyła się w środowiskach chrześcijańskich w Czechach przetłumaczona przez niego książka prof. Jerzego Roberta Nowaka pt."Kościół a rewolucja francuska".

</doc>
<doc id="1436930" url="https://pl.wikipedia.org/wiki?curid=1436930" title="Komitet na rzecz jedności i postępu">
Komitet na rzecz jedności i postępu



</doc>
<doc id="1436932" url="https://pl.wikipedia.org/wiki?curid=1436932" title="Dave Calder">
Dave Calder



</doc>
<doc id="1436934" url="https://pl.wikipedia.org/wiki?curid=1436934" title="David Sommeil">
David Sommeil

David Sommeil (ur. 10 sierpnia 1974 w Pointe-à-Pitre) – piłkarz francuski grający na pozycji środkowego obrońcy. Grał w klubach takich jak: SM Caen, Stade Rennais FC, Girondins Bordeaux, Manchester City, Olympique Marsylia, Sheffield United i Valenciennes FC, w barwach którego zakończył karierę.
Dnia 20 sierpnia 2008 roku, 34-letni zawodnik podczas treningu stracił przytomność, prawdopodobnie na skutek ataku serca, skąd zawodnik został przewieziony do szpitala, gdzie trafił na oddział intensywnej terapii.

</doc>
<doc id="1436935" url="https://pl.wikipedia.org/wiki?curid=1436935" title="Narzeczeństwo">
Narzeczeństwo



</doc>
<doc id="1436936" url="https://pl.wikipedia.org/wiki?curid=1436936" title="Nowiny Raciborskie">
Nowiny Raciborskie

Nowiny Raciborskie, najstarszy tytuł prasowy Raciborszczyzny. Czasopismo zaczęło ukazywać się z początkiem 1889 r. jako pierwsza polskojęzyczna gazeta na terenie Raciborza. Założycielem czasopisma był Jan Karol Maćkowski, a redaktorami m.in. Józef Rostek i Wacław Rzepecki.
Historia.
Pismo zostało założone w 1889 roku z inicjatywy Józefa Rostka, a jego redaktorem naczelnym został zaproszony z Wielkopolski Jan Maćkowski. Osiągnęło ono w 1892 roku nakład 3 tys. egzemplarzy, a w 1894 5 tysięcy. Z inicjatywy redakcji gazety na Górnym Śląsku zorganizowano akcję zbierania podpisów pod petycją domagającą się uwzględnienia języka polskiego w nauczaniu szkolnym, pod którą podpisało się prawie 100 tysięcy Ślązaków. W 1894 roku z powodu licznych procesów oraz kar więzienia wytaczanych redakcji "Nowin" z funkcji naczelnego zrezygnował Maćkowski. W ciągu 3 lat funkcjonowania gazety wytoczono mu 15 procesów w wyniku których 8 miesięcy spędził w więzieniu oraz zapłacił 5 tysięcy marek kar oraz kosztów sądowych. Po jego odejściu funkcję red. naczelnego objął Jan Eckert związany z "Katolikiem". Pismo kupił za posag ze ślubu ze Stefanią Kaszad. Z czasem czasopismo przyjęło łagodniejszą linię publicystyki i stało się częścią koncernu prasowego stworzonego przez Karola Miarkę.
Po plebiscycie, kiedy Racibórz pozostał w Niemczech zaniechano ich wydawania. Nowiny Raciborskie ukazały się ponownie dopiero w roku 1992.
Nowiny Raciborskie po 1992 r..
redaktor naczelna - Iwona Weryńska, 
sekretarz redakcji – Andrzej Derwisz, 
dziennikarze – Arkadiusz Gruchot, Marek Jakubiak, Bolesław Wołk, Katarzyna Gruchot, 
redaktor techniczny – Jacek Dziewior, 
sekretarka – Maria Łatka.
„Nowiny Raciborskie” drukowane są od 1992 roku i ukazują się w każdy wtorek w nakładzie ok. 10.000 egz. Obecnie Tygodnik swym zasięgiem obejmuje powiat raciborski (Gminy: Racibórz, Krzyżanowice, Krzanowice, Kornowac, Pietrowice Wielkie, Nędza, Rudnik, Kuźnia Raciborska). Obszar dystrybucji zamieszkuje ok. 120 tys. osób. Według badań czytelnictwa przeprowadzonych przez Lokalne Badania Społeczne we współpracy ze Stowarzyszeniem Gazet Lokalnych Nowiny Raciborskie są najpoczytniejszą gazetą w powiecie raciborskim. Cotygodniowy, rzetelny serwis informacyjny z regionu ukazuje się w objętości 48-56 stron. „Nowiny Raciborskie” są również liderem na rynku reklamy prasowej.

</doc>
<doc id="1436938" url="https://pl.wikipedia.org/wiki?curid=1436938" title="Zenomena Płużek">
Zenomena Płużek

Zenomena Płużek (ur. 17 kwietnia 1926 w Górach Laszowskich, zm. 16 sierpnia 2005) – uczona polska, psycholog, profesor Katolickiego Uniwersytetu Lubelskiego. 
Działalność naukowa.
Doktorat zatytułowany "Wartość diagnostyczna testów do wykrywania organicznych uszkodzeń mózgu" obroniła w 1963 roku u profesor Marii Susułowskiej. Pracę habilitacyjną zatytułowaną "Wartość diagnostyczna testu MMPI-WISKAD dla diagnozy różnicowej w zakresie nozologii psychiatrycznej" obroniła w 1967 roku. Była profesorem zwyczajnym od 1988 roku. 
Od 1961 roku do przejścia na emeryturę była kierownikiem Pracowni Psychologicznej, zorganizowanej przez M. Choynowskiego w Szpitalu Psychiatrycznym w Krakowie-Kobierzynie. 
Wprowadziła do praktyki psychologicznej testy neuropsychologiczne, zajmowała się zagadnieniami samobójstw, rehabilitacją chorych psychicznie i psychoterapią. 
W 2000 otrzymała Nagrodę im. Księdza Idziego Radziszewskiego Towarzystwa Naukowego KUL za rok (1999), za całokształt dorobku naukowego w duchu humanizmu chrześcijańskiego.
Dorobek jej zawiera około 400 prac magisterskich, 48 rozpraw doktorskich, 17 recenzji prac habilitacyjnych, 8 recenzji dorobku naukowego na tytuł profesorski, 7 książek, których była autorem lub współautorem, 90 artykułów naukowych.

</doc>
<doc id="1436941" url="https://pl.wikipedia.org/wiki?curid=1436941" title="Przysłup (szczyt w Górach Słonnych)">
Przysłup (szczyt w Górach Słonnych)

Przysłup (658 m n.p.m.) – szczyt w Górach Słonnych, należących do Gór Sanocko-Turczańskich.
Jest niewybitną kulminacją głównego grzbietu Gór Słonnych, położoną na wschód od przełęczy Przysłup (620 m n.p.m.). Grzbiet jest tu wyrównany, występuje w pobliżu wiele szczytów o wybitności zaledwie kilku metrów, np. na wschód od Przysłupu znajduje się bezimienny wierzchołek 666 m n.p.m. Stoki Przysłupu są zalesione; z południowego zbocza odgałęzia się grzbiet, rozwidlający się następnie na dwie odnogi, z których zachodnia kulminuje w Paproci (503 m n.p.m.).

</doc>
<doc id="1436944" url="https://pl.wikipedia.org/wiki?curid=1436944" title="Ułożenie soborowe">
Ułożenie soborowe

Ułożenie soborowe (ros. Соборное уложение, "Sobornoje ułożenije") – zbiór praw, przyjęty w roku 1649 w Rosji na skutek zmian w organizacji państwa.
Ustrój państwa rosyjskiego w pierwszej połowie XVII wieku.
Po śmierci cara Iwana Groźnego w 1584 roku bojarstwo rosyjskie zdobywało coraz większe wpływy na politykę państwową. W XVII wieku car rosyjski używał tytułu "samodzierżca". Sprawował władzę przy pomocy dumy bojarskiej i soborów ziemskich. Duma składała się z potomków niegdysiejszych książąt dzielnicowych i diaków, którzy sprawowali funkcje w administracji centralnej. Liczba członków dumy nieustannie rosła, spychając na dalszy plan sobory ziemskie i pomniejszając autorytet cara. Sobory ziemskie były zwoływane przez cara. Tematyka obrad dotyczyła przede wszystkim bezpieczeństwa państwowego i interesów władcy. W soborach ziemskich brała udział duma bojarska, wyższe duchowieństwo prawosławne, przedstawiciele mieszczaństwa moskiewskiego. Prowincjonalni bojarzy rzadko przybywali do Moskwy.
W skład centralnej administracji państwowej wchodziły liczne prikazy. Znikomy stopień koordynacji pracy prikazów doprowadził w XVII wieku do wzrostu biurokracji i zamętu w załatwianiu spraw rangi państwowej. Poza tym nie były w sposób precyzyjny podzielone kompetencje poszczególnych prikazów, brakowało jednolitego systemu i kontroli nad nimi. W okresie od 1550–1648, czyli od wydania "Sudiebnika" przez Iwana Groźnego do zwołania soboru ziemskiego, na którym miała nastąpić kodyfikacja prawa w państwie rosyjskim wydano 445 ukazów, często przestarzałych i przeczących sobie samym. Prawo rosyjskie miało charakter kazusowy, co doprowadziło do zmniejszenia jego skuteczności. Założeniem nowego prawa miało być przejście do jego normatywnej interpretacji.
Podział administracyjny państwa i zarząd lokalny był realizowany za pomocą systemu ujezdów. Na czele ujezdu stał wojewoda ujezdny. Niekiedy powiaty były łączone w razriady na czele z wojewodą. Wojewodowie posiadali pełnię władzy na swoim obszarze i podlegali prikazom moskiewskim. Nadużyciom władzy przez wojewody próbowano zapobiegać poprzez zmiany na stanowisku co dwa lata. Ujezdy dzieliły się na guby, na czele których stali gubni starostowie, wybierani przez lokalne bojarstwo. Ponadto istniały samorządy ziemskie, kierowani przez starostów ziemskich. Podlegały one wojewodom. Wyjątek stanowiły samorządy ziemskie w dobrach czarnososznych i miastach. Do zadań samorządów należały sprawy podatkowe i policyjne.
W XVII wieku w Rosji nastąpiło odejście od pospolitego ruszenia (opołczenije) na rzecz pułków regularnych, tworzonych na wzór zachodnioeuropejski. Powoływano dragonie i rajtarie. Za służbę wojskową wynagradzano pomiestiami (majątki ziemskie).
Przekształcenia w ustroju państwa rosyjskiego w XVII wieku spowodowały konieczność kodyfikacji prawa. Do przyśpieszenia decyzji o rozpoczęciu prac nad kodyfikacją prawa przyczynił się bunt solny w Moskwie. Jednym z postulatów powstańców było zwołanie soboru ziemskiego i unormowania kwestii prawnych w państwie. Na rozpoczęty dnia 1 września 1648 roku w Moskwie sobór ziemski przybyło ponad 330 bojarów, duchownych i mieszczan.
Praca nad kodyfikacją prawa.
Na soborze 1648 roku powołano komisję, która miała opracować nowy kodeks prawny. Na jej czele stał Nikita Odojewski. W skład komisji weszli kniaziowie Siemion Prozorow, Fiodor Wołkonski, diakowie Gawriła Leontjew i Fiodor Gribojedow. Opracowany projekt miał zostać rozpatrzony przez dwie izby soboru ziemskiego. Do wyższej należeli car, duma bojarska i Święty sobór, w skład niższej wchodzili przedstawiciele ludzi służebnych i posadzkich.
Prace nad zwodem przebiegały w kilku etapach. Kodyfikacja polegała na redagowaniu i unowocześnianiu dotychczasowych przepisów prawnych. Następnie rozpatrywano supliki członków niższej izby. Na trzecim etapie, rewizyjnym, wniesiono poprawki redakcyjne, zaproponowane przez cara i dumę. Na czwartym etapie nastąpiło przyjęcie decyzji w odniesieniu do poszczególnych punktów kodeksu. Jego opracowanie przebiegało w trybie przyspieszonym w obliczu coraz bardziej naglącej potrzeby wydania nowych norm prawnych. Ponadto przyśpieszenie prac było spowodowane nadchodzącymi wieści o buntach w Solwyczegodsku, Kozłowie, Talicku (k. Jelca), Ustiugu. Zwód podzielono na 967 artykułów, zawartych w 25 rozdziałach. Już 3 października 1648 roku odbyło się pierwsze słuchanie pierwszych 12 rozdziałów. Pozostałą część, 13 rozdziałów, zatwierdzono w styczniu 1649 roku. Pracę uznano za zakończoną po złożeniu podpisów przez wszystkich członków soboru ziemskiego 29 stycznia 1649 roku.
Źródła do "Ułożenia soborowego".
Do opracowania "Ułożenia" użyto istniejące kodeksy i przepisy prawne. Wykorzystano drugą część księgi kormczej, sudiebnik Iwana Groźnego wraz z dołączonymi do niego ukazami i wyrokami bojarskimi. "Statut litewski" z 1588 roku posłużył za wzór do sporządzenia początkowych rozdziałów zwodu. Wzorowano się na nim przy porządkowaniu poszczególnych artykułów i stosowaniu terminologii prawniczej, jednak nie przy rozwiązaniach prawnych, których szukano we własnym prawodawstwie. Ponadto w niektórych rozdziałach wykorzystano w całości niektóre istniejące już prikazy, supliki szlacheckie i posadzkie. Ponieważ zwód był opracowywany pod presją czasu, nie zagłębiano się dostatecznie w badania źródeł prawnych, pochodzących z prikazów. Choć do sporządzenia "Ułożenia soborowego" wykorzystano dotychczasowy dorobek ustawodawstwa rosyjskiego i litewskiego, to jednak pewne przepisy prawne zostały skonstruowane na nowo z myślą o określeniu statusu prawnego ludzi służebnych i posadzkich.
Struktura kodeksu.
"Ułożenie soborowe" składało się z 25 rozdziałów. Każdy rozdział był podzielony na artykuły, których łączna liczba wynosiła 967. Choć zwód jeszcze nie zawierał wyraźnych podziałów na poszczególne gałęzie prawa, obecne we współczesnym prawodawstwie, wyróżniane są normy, regulujące następujące zagadnienia prawne: państwowe, administracyjne, karne, procesowe, cywilne i rodzinne.
"Ułożenie soborowe" określało status panującego, tytułując go „władcą, carem, wielkim księciem wszech Rosji i samodzierżcą”.
"Ułożenie soborowe" zawierało wykaz przestępstw, za które osoba je popełniająca ponosiła odpowiedzialność karną. W kodeksie wymieniono przestępstwa przeciwko Cerkwi (bluźnierstwo, przerywanie liturgii i złorzeczenie podczas niej hierarchom, bójkę i morderstwo w cerkwi, zakłócenie liturgii poprzez podawania suplik carowi i hierarchom), przeciwko carowi i carskiej rodzinie (spiskowanie przeciwko carowi, próba zamachu i zdrada stanu, poddanie miasta nieprzyjacielowi, zniszczenie miasta przez podpalenie), przeciwko porządkowi administracyjnemu (samowolne opuszczenie kraju, fałszowanie pieniędzy, donosy i krzywoprzysięstwo, prowadzenie lokalu z alkoholem bez pozwolenia administracyjnego), współudział w przestępstwie (utrzymywanie lokali przestępczych, ukrywanie zbiegów, handel kradzionym oraz mieniem cudzym, pobieranie daniny od osób z niej zwolnionych), służbowe (wymuszenie korzyści majątkowych, łapownictwo, wydanie niesprawiedliwego wyroku, fałszerstwa dokumentacji), wojskowe (dezercja, szabrownictwo), przeciwko życiu i zdrowiu (morderstwo – za zabójstwo złodzieja nie ponoszono kary – pobicie, okaleczenie, zniesławienie), przeciwko mieniu (kradzież, koniokradztwo, kradzież warzyw z pola i ryby ze stawu, rozbój, oszustwo, podpalenie, niszczenie cudzego mienia), przeciwko obyczajowości (nieczczenie rodziców, stręczycielstwo, kuplerstwo, wszeteczeństwo żony, stosunek płciowy pana z czeladniczką).
"Ułożenie soborowe" zawierała wykaz kar, stosowanych w poszczególnych przypadkach: od kary śmierci poprzez karę cielesną, pozbawienie wolności, banicję, pohańbienie dobrego imienia, konfiskatę majątku, pozbawienie stanowiska do grzywny. Zastosowanie określonej kary zależało od przestępstwa. Kara śmierci odbywała się poprzez powieszenie, ścięcie, poćwiartowanie, spalenie, wlewanie płynnego żelaza do gardła. Kary cielesne dzieliły się na przynoszące trwały uszczerbek na zdrowiu (odcięcie ręki, nozdrzy, piętnowanie) i wywołujące ból (chłosta). Kara pozbawienia wolności wynosiła od trzech dni do dożywocia. Więźniowie byli żywieni przez krewnych lub utrzywywali się z datków i odbywali karę w więzieniach murowanych, drewnianych lub wykopanych w ziemi. Banicję i pohańbienie dobrego imienia stosowano w przypadku popełnienia przestępstwa przez przedstawiciela szlachty. Wygnanie było następstwem nieprzychylności monarchy. Pohańbienie dobrego imienia odbywało się publicznie lub w obecności osób ze środowiska, z którego także pochodził skazany. Polegało na obniżeniu stopnia zajmowanego stanowiska. Kara konfiskaty majątku mogła zostać rozszerzona na majątek bliskich krewnych. Wykonywano ją na urzędnikach, którzy nadużywali swojego stanowiska. Grzywny były zarówno podstawową karą za mniejsze przestępstwa, jak i towarzyszącymi karom za poważniejsze.
Znaczenie zwodu.
Z punktu widzenia historii najważniejsze postanowienie "Ułożenia" dotyczyło prawa szlachty do sprawowania władzy absolutnej nad swoimi poddanymi. Postanowienie kodeksu pozbawiło zbiegłych chłopów korzystania z prawa przedawnienia, a właścicielowi zbiega dawało możliwość do jego ścigania dopóki żył.
Stojący znacznie wyżej w technice legislacyjnej od wcześniejszych tego typu aktów. Przetrwał 200 lat, aż do podjęcia prac kodyfikacyjnych w XIX w.
Z zakresu prawa karnego cechował się dużą nie-humanitaryzacją bazując na innych europejskich zbiorach prawa karnego (Carolina). Przewidywał oprócz wielu kwalifikowanych kar śmierci (kary „worka”, zalania gardła ciekłym metalem etc.) okrutne kary bicia knutem, które w rzeczywistości i tak doprowadzały do śmierci skazanego.
W roku 2015 "Ułożenie soborowe" wpisano na listę UNESCO "Pamięć Świata".

</doc>
<doc id="1436947" url="https://pl.wikipedia.org/wiki?curid=1436947" title="Joseph Chamberlain">
Joseph Chamberlain

Joseph Chamberlain (ur. 8 lipca 1836 w Londynie, zm. 2 lipca 1914) – brytyjski polityk i przedsiębiorca, jako członek Partii Liberalnej w rządach Williama Ewarta Gladstone’a. Po rozłamie wśród liberałów na tle "Home Rule Bill" stanął na czele secesjonistów, którzy założyli Partię Liberalno-Unionistyczną. W trakcie sojuszu z Partią Konserwatywną członek rządów lorda Salisbury’ego i Arthura Balfoura. Ojciec Austena, późniejszego ministra spraw zagranicznych, i Neville’a, premiera w latach 1937–1940.
Wczesne lata życia.
Urodził się w londyńskiej dzielnicy Camberwell. Był synem szewca, Josepha Chamberlaina (1796–1874). Wykształcenie odebrał w University College School (1850–1852). Ponieważ ojca nie było stać na dalszą edukację syna, Joseph w wieku 16 lat rozpoczął pracę w Cordwainers' Company. W wieku 18 lat wyjechał do wuja w Birmingham, który również był szewcem. Razem z Josephem Nettlefoldem założył firmę Nettlefold and Chamberlain. Firma odniosła sukces biznesowy i kiedy Chamberlain odszedł z niej w 1874 r., wysyłała swoje produkty do Stanów Zjednoczonych, Europy, Indii, Japonii, Kanady i Australii.
W 1860 r. Chamberlain poznał Harriet Kenrick, którą poślubił w lipcu 1861 r. W maju 1862 r. przyszła na świat ich córka, Beatrice. W październiku 1863 r. Harriet wydała na świat syna, Josepha Austena, późniejszego kanclerza Skarbu i ministra spraw zagranicznych. Po porodzie zachorowała i zmarła po trzech dniach. Chamberlain poświęcił się wówczas pracy w Nettlefold and Chamberlain, podczas gdy wychowywanie rodzeństwa wzięli na siebie rodzice Harriet.
Chamberlain ponownie ożenił się w 1868 r. z kuzynką Harriet, Florence Kenrick. Małżonkowie doczekali się razem pięciorga dzieci - późniejszego premiera Arthura Neville’a (1869), Idy (1870), Hildy (1871) i Ethel (1873), a piąte dziecko przyszło na świat 13 lutego 1875 r., ale zmarło następnego dnia razem ze swoją matką.
Początki kariery politycznej.
W Birmingham Chamberlain związał się radykalnymi liberalnymi politykami. W 1868 r. brał udział w kampanii wyborczej liberalnych polityków Johna Brighta i George’a Dixona. W 1867 r. był jednym z założycieli Birmingham Education League, która działała na rzecz wolnego, świeckiego i powszechnego szkolnictwa. Chamberlain sprzeciwiał się również związkom państwa z Kościołem Anglikańskim. W 1870 r. prowadził lokalną kampanię poparcia dla przedstawionej przez rząd Gladstone’a "Irish Church Disestablishment Bill". Atakował również prerogatywy Izby Lordów. W listopadzie 1869 r. został wybrany do rady miejskiej Birmingham z okręgu St. Paul’s.
Protestował przeciwko zbyt niewielkim zmianom w systemie edukacji w przedstawionym przez rząd w 1870 r. "Elementary Education Bill". Aby przekonać premiera Gladstone’a do większych zmian (m.in. do wycofania rządowego poparcia dla szkolnictwa kościelnego), Chamberlain przybył 9 marca 1870 r. na czele delegacji Narodowej Ligi Edukacji na Downing Street i spotkał się z Gladstone’em. Premier poszedł na ustępstwa, ale te zdaniem Chamberlaina wciąż nie były wystarczające i protestował przeciwko uchwaleniu ustawy. Szczególnie sprzeciwiał się artykułowi 25, który dawał radom szkolnym prawo do tworzenia szkół dla ubogich dzieci, co zdaniem Chamberlaina było furtką dla tworzenia szkół kościelnych. W 1873 r. wybrano go do rady szkolnej Birmingham i został jej przewodniczącym.
W listopadzie 1873 r. Chamberlain został wybrany burmistrzem Birmingham. Jako burmistrz Chamberlain zapewnił miastu stałe dostawy gazu, wykupując w imieniu miasta za 1 953 050 funtów dwie rywalizujące ze sobą kompanie gazowe - Birmingham Gas Company i Birmingham and Staffordshire Gas Company. Poprawił również zaopatrzenie ludności w wodę pitną. W 1875 r. doprowadził do wytyczenia przez miejskie slumsy Corporation Street. Dawnych mieszkańców tego obszaru osiedlono w lepszych warunkach na przedmieściach Birmingham. Za czasów urzędowania Chamberlaina nastąpił również rozwój kulturalny miasta. Budowano biblioteki, pływalnie i szkoły. Zbiory Museum &amp; Art Gallery zostały powiększone. Otworzono również nowe parki.
W parlamencie i rządzie.
Pierwszą, nieudaną próbę uzyskania mandatu parlamentarnego Chamberlain podjął w 1874 r., niedługo po wyborze na burmistrza. Dopiero 17 czerwca 1876 r. wygrał wybory uzupełniające w okręgu Birmingham i zasiadł w ławach Izby Gmin. 4 sierpnia po raz pierwszy zabrał głos na forum Izby, podczas debaty o szkolnictwie podstawowym. W parlamencie dążył do zebrania wokół siebie radykalnych liberałów i uczynienie z nich głównej siły w Partii Liberalnej. Krytykował również politykę zagraniczną konserwatywnego rządu Beaconsfielda. W tym czasie stanął na czele Narodowej Federacji Liberalnej. Zyskał również spore poparcie wśród radykałów i nonkonformistów.
Po wygranych przez Partię Liberalną wyborach 1880 r. Chamberlain, mimo krótkiego stażu w parlamencie, został członkiem gabinetu jako przewodniczący Zarządu Handlu. Na tym stanowisku doprowadził do uchwalania "Grain Cargoes Act", który zabezpieczał transporty zboża, "Electric Lighting Act", który zobowiązał rady municypalne do wsparcia procesu elektryfikacji, oraz "Seaman's Wages Act". Chamberlain popierał również działalność Irlandzkiej Ligi Ziemskiej, która prowadziła walkę z anglo-irlandzkimi landlordami na tle obrotu ziemią w Irlandii. Poparcie to nie było jednak pełne, gdyż Chamberlain uważał, że spełnienie żądań Ligi wzmocni w Irlandii dążenia do autonomii.
Chamberlain był zdecydowanym przeciwnikiem przyznania Irlandii autonomii, gdyż uważał, że będzie to pierwszy krok na drodze do rozpadu Imperium Brytyjskiego. Zgłosił on propozycję utworzenia Irlandzkiej Rady Centralnej, wyposażonej w kompetencje decydowania o sprawach ziemi, edukacji i komunikacji. Propozycja ta została odrzucona przez rząd w 1885 r.
9 czerwca 1885 r. Irlandzka Partia Parlamentarna poparła poprawki konserwatystów do przedstawionego przez rząd Gladstone’a budżetu. W tej sytuacji gabinet podał się do dymisji. Na czele konserwatywnego rządu stanął lord Salisbury. W sierpniu poprosił on królową Wiktorię o rozwiązanie parlamentu. Wybory odbyły się w listopadzie i grudniu 1885 r. Podczas kampanii przedwyborczej Chamberlain występował jako kandydat radykalny. Krytykował prerogatywy Izby Lordów, domagał się reformy rolnej, bezpośredniego opodatkowania, darmowej publicznej edukacji, równouprawnienia mężczyzn i uznania związków zawodowych. Wybory wygrała Partia Liberalna, ale większość w Izbie Gmin uzyskała koalicja Partii Konserwatywnej i Irlandzkiej Partii Parlamentarnej. Chamberlain uzyskał mandat z okręgu Birmingham West.
Rozłam.
17 grudnia Herbert Gladstone ogłosił, że jego ojciec gotowy jest stanąć na czele rządu, aby przeprowadzić przez parlament ustawę nadającą Irlandii autonomię. Chamberlain nie zajął wobec tego stanowiska, czekając na dalszy rozwój wypadków. Kiedy Gladstone został na początku 1886 r. premierem, Chamberlain został przewodniczącym Rady Samorządu Lokalnego. Na forum gabinetu krytykował rządowy projekt Irish Government Bill. Kiedy stało się jasne, że Gladstone zamierza utworzyć irlandzki parlament z pełnymi kompetencjami w zakresie spraw irlandzkich, Chamberlain podał się do dymisji, która została przyjęta.
Podczas debaty parlamentarnej 9 kwietnia Chamberlain skrytykował ten projekt. Uzyskał poparcie większości członków prawego skrzydła partii. Utracił natomiast wsparcie Narodowej Federacji Liberalnej, która poparła działania Gladstone’a. 8 czerwca Irish Government Bill została odrzucona przez Izbę Gmin różnicą 30 głosów. Za odrzuceniem ustawy głosowało 93 liberałów. Parlament został rozwiązany. Kampania wyborcza została zdominowana przez kwestię irlandzką. Chamberlain i jego stronnicy wystartowali w wyborach jako Partia Liberalno-Unionistyczna.
Wybory 1886 r. zakończyły się zwycięstwem Partii Konserwatywnej i wspierającej ją Partii Liberalno-Unionistycznej. Wielu liberalnych unionistów weszło w skład rządu lorda Salisbury’ego. Chamberlain nie przyjął żadnego stanowiska rządowego, nie chcąc odrywać się od radykalnego zaplecza. Spotkał się jednak z wrogością w szeregach Partii Liberalnej. Spróbował więc nawiązać porozumienie z radykalnym reprezentantem konserwatystów, lordem Randolphem Churchillem, ale ten został wkrótce zmuszony do dymisji, co zakończyło jego karierę polityczną i pokrzyżowało plany Chamberlaina. Fiaskiem zakończyły się również próby porozumienia z Partią Liberalną.
W sierpniu 1887 r. Chamberlain wszedł w skład brytyjskiej delegacji na rokowania ze Stanami Zjednoczonymi w sprawie sporu o połowy ryb między Stanami a Nową Fundlandią. W Waszyngtonie Chamberlain oświadczył się Mary Endicott. Ich ślub odbył się w listopadzie 1888 r. W tym czasie Chamberlain zbliżył się do Partii Konserwatywnej, która realizowała wiele jego postulatów wyborczych, m.in. utworzenie rad dla poszczególnych hrabstw. W 1891 r. Chamberlain stanął na czele Partii Liberalno-Unionistycznej w Izbie Gmin. W okresie rządów liberałów w latach 1892–1895 krytykował postulat rządu nadania Irlandii autonomii.
Na czele Ministerstwa Kolonii.
Po powrocie Partii Konserwatywnej i Partii Liberalno-Unionistycznej do władzy w 1895 r. Chamberlain otrzymał tekę ministra kolonii. Na tym stanowisku działał na rzecz rozbudowy brytyjskiego imperium kolonialnego. Sprzeciwił się jednak rajdowi Jamesona przeprowadzonemu z Kolonii Przylądkowej w głąb republik burskich. W 1896 r. negocjował z rządem amerykańskim warunki ustalenia granic między brytyjską Gujaną a Wenezuelą. W 1899 r. doprowadził do utworzenia Londyńskiej Szkoły Chorób Tropikalnych, która miała za zadanie przeciwdziałać rozprzestrzenianiu się chorób przenoszonych z kolonii.
W 1895 r. nastąpił podbój państwa Aszanti, gdzie w 1902 r. powstała kolonia Złote Wybrzeże. Chamberlain popierał również II wojnę burską. Mimo niekorzystnego dla Wielkiej Brytanii początku wojny, dzięki aktywnej kampanii Chamberlaina unionistyczna koalicja odniosła zwycięstwo w wyborach powszechnych 1900 r. W tym czasie bez powodzenia próbował doprowadzić do zawarcia sojuszu brytyjsko-niemieckiego.
W 1902 r. lord Salisbury zaczął rozważać rezygnację ze stanowiska premiera. Jako swojego następcę widział swojego siostrzeńca, Arthura Balfoura. Wielu członków gabinetu widziało na tym stanowisku właśnie Chamberlaina. 7 lipca 1902 r. Chamberlain uległ jednak poważnemu wypadkowi. Salisbury, bez porozumienia z gabinetem, udał się do króla Edwarda i złożył na jego ręce dymisję. Za radą Salisbury’ego król mianował premierem Balfoura. Ten pozostawił Chamberlaina na jego dotychczasowym stanowisku.
Wkrótce jednak nastąpił rozłam w łonie koalicji. Przyczyną sporu stał się kształt polityki gospodarczej Wielkiej Brytanii. O ile większość konserwatystów opowiadała się za wolnym handlem, to Chamberlain był zwolennikiem protekcjonizmu. Kiedy w gabinecie większość uzyskali zwolennicy wolnego handlu, Chamberlain podał się we wrześniu 1903 r. do dymisji.
Ostatnie lata.
Już poza gabinetem Chamberlain wciąż działał na rzecz wprowadzenia protekcjonistycznej polityki gospodarczej. Spowodowało to narastanie konfliktów w łonie rządzącej koalicji. W ich efekcie w grudniu 1905 r. upadł gabinet Balfoura. Na czele nowego rządu stanął liberał Henry Campbell-Bannerman. Wybory parlamentarne 1906 r. zakończyły się zwycięstwem Partii Liberalnej. Koalicjanci uzyskali łącznie 157 mandatów. Ponieważ poza parlamentem znalazł się Arthur Balfour, Chamberlain przez kilka miesięcy był Liderem Opozycji, dopóki Balfour nie powrócił do parlamentu po wyborach uzupełniających.
W lipcu 1906 r. Chamberlain doznał udaru mózgu, który zakończył się paraliżem prawej części ciała. Paraliż ustąpił po kilku miesiącach, ale stan zdrowia Chamberlaina wciąż się pogarszał. Pozostał pomimo to w Izbie Gmin i dopiero w 1912 r. zrezygnował z przewodzenia Partii Liberalno-Unionistycznej.
Zmarł 2 lipca 1914 r. na atak serca. Został pochowany w Birmingham.

</doc>
<doc id="1436949" url="https://pl.wikipedia.org/wiki?curid=1436949" title="Ivana Brlić-Mažuranić">
Ivana Brlić-Mažuranić

Ivana Brlić-Mažuranić (ur. 18 kwietnia 1874 w Ogulinie, zm. 21 września 1938 w Zagrzebiu) – chorwacka poetka, dziennikarka i eseistka, znana przede wszystkim z pisania baśni. Nazywana niekiedy chorwackim Andersenem lub Tolkienem ze względu na bogactwo stworzonego przez nią mitycznego świata. Ogólnie uznana jest za jednego z najbardziej znaczących pisarzy tworzących dla dzieci. 
Dwukrotnie była nominowana do Nagrody Nobla w dziedzinie literatury (1931, 1938). Jako pierwsza kobieta została przyjęta w 1937 do JAZU (obecnie znanej jako HAZU – "Hrvatska akademija znanosti i umjetnosti"). Ustanowiono także w 1971 roku literacką nagrodę Ivany Brlić-Mažuranić, dla promowania literackiej twórczości dla dzieci i młodzieży.
Ivana Brlić-Mažuranić pochodzi z intelektualnej, mieszczańskiej rodziny Mažuranićów. Ojciec Vladimir Mažuranić był pisarzem, adwokatem i historykiem. Jej dziadkiem był sławny polityk, chorwacki ban i poeta - Ivan Mažuranić, a babką Aleksandra Mažuranić – siostra językoznawcy Dimitrija Demetra. Ucząc się prywatnie, zyskała doskonałe wykształcenie. Z rodzinnego Ogulina najpierw przeniosła się do Karlovca, potem do Jastrebarska, aż w końcu zamieszkała w Zagrzebiu.
Kiedy w 1892 roku wyszła za mąż za adwokata i polityka – Vatroslava Brlića, przeprowadziła się 
do małej miejscowości Brod, leżącej nad rzeką Sawą (dzisiaj Slavonski Brod). Mieszkała tam większą część swojego życia, poświęcając się rodzinie i literackiej praktyce. Jako matka sześciorga dzieci, miała możliwość dogłębnej analizy ich niewinnej psychiki, co wyraźnie wpłynęło na jej twórczą postawę. 
Wychowana w duchu patriotyzmu, czynnie uczestniczyła w życiu publicznym, popierając działania jednego z przywódców ówczesnego ruchu narodowego – biskupa Josipa Juraja Strossmayera, postulującego między innymi za zjednoczeniem języków i ludności południowosłowiańskiej. 
Ivana Brlić-Mažuranić zaczęła pisać poezję, eseje i dzienniki bardzo wcześnie, ale jej pierwsze prace zostały opublikowane dopiero początkiem XX wieku. Jako pierwszy wydała (we własnym wydawnictwie) zbiór opowiadań i wierszy dla dzieci „Valjani i nevaljani“. Opowiadania i teksty, takie jak serie kształcących artykułów zatytułowanych „Škola i praznici“, były wydawane w porządku od 1903 roku. Większe zainteresowanie wśród czytelników i krytyków literatury wywołała wydana w 1913 roku powieść dla dzieci „Čudnovate zgode i nezgode šegrta Hlapića“. Za jej koronne dzieło krytycy uznali zbiór opowiadań „Priče iz davnine”, wydane w 1916 r. Jest to dzieło, w którym baśniowość, zainspirowana słowiańską mitologią, miesza się z codziennością świata rzeczywistego. Pisarka poprzez taki gatunek literacki, jakim jest bajka, na nowo pobudza do życia zatracony świat przedchrześcijańskich wierzeń Chorwatów. Postaci, które stworzyła są ucieleśnieniami ludzkich cech i uczuć – zarówno wierności, miłości i dobrotliwości, jak i niestabilności i słabości. Chęć bogactwa, a także tęsknota za odległymi światami, jako symbol ludzkiego pożądania prawdy i wiedzy, również często pojawiają się w jej opowiadaniach.

</doc>
<doc id="1436952" url="https://pl.wikipedia.org/wiki?curid=1436952" title="Okręg wyborczy Birmingham">
Okręg wyborczy Birmingham

Okręg wyborczy Birmingham powstał w 1832 r. i wysyłał do brytyjskiej Izby Gmin dwóch deputowanych. Okręg obejmował miasto Birmingham. W 1868 r. liczbę mandatów zwiększono do trzech. Okręg zlikwidowano w 1885 r.

</doc>
<doc id="1436953" url="https://pl.wikipedia.org/wiki?curid=1436953" title="Costa Nhamoinesu">
Costa Nhamoinesu

Costa Nhamoinesu (ur. 6 stycznia 1986 w Harare) – zimbabwejski piłkarz występujący na pozycji obrońcy w klubie Podbeskidzie Bielsko-Biała.
Kariera.
Do Polski Nhamoinesu został sprowadzony przez Wiesława Grabowskiego, który zajmował się transferami graczy z Afryki. Początkowo zimbabwejski piłkarz grał w KS Wisła, z którego 30 lipca 2008 roku został wypożyczony do Zagłębia Lubin, gdzie wywalczył sobie miejsce w podstawowym składzie. Po zakończeniu sezonu 2008/2009, w którym lubińska drużyna awansowała do Ekstraklasy, działacze Zagłębia starali się wykupić go definitywnie, jednak cena okazała się za wysoka i do transferu nie doszło – przedłużono jedynie okres wypożyczenia o kolejny rok. W 2010 roku Nhamoinesu ostatecznie został wykupiony przez klub. Po wygaśnięciu umowy w czerwcu 2013 roku zawodnik opuścił Zagłębie. Jeszcze w tym samym miesiącu podpisał kontrakt z czeską Spartą Praga.

</doc>
<doc id="1436954" url="https://pl.wikipedia.org/wiki?curid=1436954" title="The Coffin Caddies">
The Coffin Caddies

The Coffin Caddies – zespół grający horror punk z Miami na Florydzie. Grupa powstała w 1999 roku z inicjatywy wokalisty o pseudonimie Rei Horror i gitarzysty zwanego Alex Nameless. Postanowili tworzyć muzykę wychodzącą się gatunkowo od The Misfits, ale tematycznie obejmującą znacznie większy zakres. Poza typowymi dla horror punka tematami zombie i śmierci w ich piosenkach pojawia się także wiele tekstów nawiązujących do znanych komiksów, gier i współczesnych filmów grozy. Inną cechą charakterystyczną ich grania są momentami typowo metalowe brzmienia gitar, które muzycy wprowadzili z twórczości innych zespołów, w których się udzielali.

</doc>
<doc id="1436955" url="https://pl.wikipedia.org/wiki?curid=1436955" title="Marsa el Brega">
Marsa el Brega



</doc>
<doc id="1436959" url="https://pl.wikipedia.org/wiki?curid=1436959" title="Patricio Albacete">
Patricio Albacete

Patricio Albacete (ur. 9 lutego 1981 w Buenos Aires) – argentyński zawodnik rugby union, wielokrotny reprezentant kraju. Występuje na pozycji wspieracza młyna. Od 2006 roku jest zawodnikiem francuskiego klubu Stade Toulousain.
Kariera klubowa.
Do 2003 roku Albacete był zawodnikiem argentyńskiego Club Manuel Belgrano. Następnie przeniósł się do Francji – w sezonie 2003/2004 grał w klubie Colomiers Rugby, a w sezonach 2004/2005 i 2005/2006 – w Pau. W 2006 roku dołączył do Stade Toulousain. Z klubem tym w latach 2008, 2011 i 2012 zdobył tytuł mistrza Francji, a w 2010 roku Puchar Heinekena. W sezonie 2010/2011 był jednym z kapitanów drużyny.
Kariera reprezentacyjna.
W drużynie narodowej Albacete zadebiutował 27 kwietnia 2003 roku w meczu przeciwko Paragwajowi (Argentyna wygrała 144:0). Brał udział w trzech turniejach finałowych Pucharu Świata w Rugby – w 2003, 2007 i 2011 roku (w 2007 roku Argentyna zajęła 3. miejsce).

</doc>
<doc id="1436963" url="https://pl.wikipedia.org/wiki?curid=1436963" title="Martin Yanakiev">
Martin Yanakiev



</doc>
<doc id="1436964" url="https://pl.wikipedia.org/wiki?curid=1436964" title="Ivo Yanakiev">
Ivo Yanakiev



</doc>
<doc id="1436966" url="https://pl.wikipedia.org/wiki?curid=1436966" title="Sudiebnik Iwana III">
Sudiebnik Iwana III

Sudiebnik Iwana III – zbiór praw, wprowadzony w państwie rosyjskim w 1497 roku na zlecenie Iwana III.
Powstanie.
W czasie walk z Tatarami Wielkie Księstwo Moskiewskie podjęło próbę zjednoczenia ziem ruskich, tworząc potężny ośrodek polityczny nazywany Trzecim Rzymem. Jednym z przejawów jednoczenia była potrzeba wprowadzenia zunifikowanego prawa.
Rozwiązania szczególne.
Sudiebnik był zbiorem praw ogólnorosyjskich, regulując organizację sądów, postępowanie sądowe oraz w mniejszym zakresie prawo materialne prywatne i karne. Bazował po części na postanowieniach Ruskiej Prawdy i Nowogrodzkiej Sudnej Gramoty, po części zawierał oryginalne rozwiązania.
Znaczenie.
Sudiebnik ten miał na celu zjednoczenie i scentralizowanie aparatu władzy. Był dość szeroko krytykowany przez bojarów, którzy zarzucali mu umacnianie władzy monarszej.
W 1550 roku na żądanie cara Iwana IV został wydany nowy zbiór pod nazwą „Carski Sudiebnik” zawierający 100 art. i nowe postanowienia dotyczące sądownictwa i procesu.

</doc>
<doc id="1436967" url="https://pl.wikipedia.org/wiki?curid=1436967" title="Tiber Septim">
Tiber Septim



</doc>
<doc id="1436968" url="https://pl.wikipedia.org/wiki?curid=1436968" title="Lalola">
Lalola

Lalola - argentyński serial z 2007 roku w reżyserii Diego Suáreza.
W rolach głównych występują Carla Peterson i Luciano Castro. Aktorka wciela się w mężczyznę, uwięzionego przez czarownicę w ciele kobiety. W Polsce emitowana przez TV4 od poniedziałku do środy od 1 września o godz.22. Od stycznia codziennie o godzinie 15.00. A od 6 marca o 12.30.
Fabuła.
Ramiro „Lalo” Padilla sądzi, że nikt ani nic nie może go powstrzymać. Żyje w świecie interesu, kierując popularnym magazynem „Don”. Jego życie toczy się pomiędzy pracą a nowymi zdobyczami. W związkach z kobietami unika zobowiązań i ponoszenia konsekwencji.
Korzysta z nocy spędzonej z Rominą, jego ostatnią ofiarą, i następnego dnia znika bez słowa. Jednak tym razem nie wie, z kim miał do czynienia. Romina, czując się sponiewierana i wykorzystana, z pomocą „czarownicy” zrealizuje swoją zemstę, zamieniając Lalo w kobietę. Produkt tych czarów, Lalo budzi się przemieniony w piękną pannę i nie pozostaje mu nic innego, jak zmierzyć się z życiem jako „Lola”.
Aby udźwignąć ciężar, jaki na niego spadł po transformacji, prosi o pomoc Grace, sławną spikerkę radiową, najlepszą przyjaciółkę, sekretnie zakochaną w Lalo, która wprowadza go w tajemniczy świat kobiecości. Lola będzie musiała przyzwyczaić się nie tylko do nowego ciała, ale również podążać nową ścieżką, która z początku wydaje się nie do przejścia. Zaskakuje go, że wszystko to, co jako mężczyźnie wydawało mu się atrakcyjne, dla kobiet jest nieprzyjemne i niedorzeczne. Największym wyzwaniem Lalo / Loli jest bez wątpienia życie z nową wrażliwością. Teraz czuje jak kobieta, która odrywa się od męskiej osobowości, z której była tak dumna, a którą stopniowo będzie musiał porzucić.
Lola jednak tak łatwo się nie poddaje. Jej misja to odnaleźć Rominę, aby odwrócić czar, jednak do tego potrzebuje pieniędzy i czasu. Dlatego będzie musiała stawić czoło światu i profesjonalnie zadbać o wszystkie osiągnięcia Lalo. Podając się za swoją kuzynkę, zajmie swoje miejsce w wydawnictwie oraz stanie się ofiarą wszystkich przepisów, które zdefiniowała będąc mężczyzną.
Lola posiadając wszystkie „kwalifikacje”, które zazwyczaj przyciągają mężczyzn, czuje się niedoceniana z bycia kobietą. Jest jednak ostatnim z marzeń mężczyzn, albowiem zna ich wewnętrzny świat i myśli i może je wykorzystać dla własnego celu, w kontrataku stosując kobiece taktyki. Jednak poza wewnętrznymi sprzecznościami, kolejną przeszkodą do pokonania są współpracownicy. Pośród nich Lola znajdzie swoich rywali: Gastóna, wicedyrektora magazynu, którego będąc Lalo uważała za swojego przyjaciela; Victorię, koordynatora produkcji i kochankę Gastóna; i Teo, reprezentanta grupy inwestorów. Nie pozostanie jednak sama znajdując sojuszników w Soledad, zarządzającej działem mody; Patricio, który zarządza działem show-biznesu i sekretarką Julią. Z Aguirre, prezesem, łączyć ją będzie wyjątkowe uczucie, już jako Lalo traktowała go jak ojca. Wydawnictwo, odzwierciedla walkę o władzę, tradycje, oraz zawiść i zazdrość, jaka istnieje między mężczyznami i kobietami w każdej firmie.
Wszystko jednak się skomplikuje, gdy poczuje się adorowana przez Facundo, fotografa, który od pierwszego wejrzenia zostaje nią oślepiony. Facundo otworzy dla niej swoje prawdziwe wnętrze, uczucia i nie spocznie dopóki nie zdobędzie jej miłości. Choć na początku Lola będzie stawiać opór temu związkowi, nie mogąc oderwać się od Lalo. Dopiero, kiedy Facundo przestanie ją uwodzić i skupi całą swoją uwagę na Natalii, córce właściciela magazynu, Lola nie będzie mogła wyrzucić z siebie „miłości”, coraz bardziej zakazanej.
Lola będzie próbować na tysiąc sposobów odsunąć się od Facunda, jednak zawsze z odwrotnym skutkiem i to właśnie dla niego będzie w stanie zaakceptować swoją nową rzeczywistość i jak nigdy dotąd, podjąć najważniejszą decyzję życia: pożegnać się z byciem Lalo, aby na zawsze żyć jako Lola.

</doc>
<doc id="1436969" url="https://pl.wikipedia.org/wiki?curid=1436969" title="Jorge Poza">
Jorge Poza

Jorge Poza, właściwie Jorge Alberto Poza Pérez (ur. 26 czerwca 1977 roku w Tulancingo, w stanie Hidalgo) - meksykański aktor telewizyjny, który zdobył popularność w Polsce w telenowelach "Porywy serca", "Tajemnice pocałunku", "Serce z kamienia", emitowanych przez TVN i TVN Siedem.
Życiorys.
Dorastał wraz z bratem Javierem w Texcoco. Swoją karierę aktorską zapoczątkował w wieku szesnastu lat występem w filmie przygodowo-sensacyjnym "Bandyci" ("Bandidos", 1991). Rok później pojawił się w telenoweli "Dziadek i ja" ("El Abuelo y yo", 1992) u boku Ludwiki Palety i Gaela Garcíi Bernala. Prestiżowy sukces zawdzięcza roli kapitana Francisco Romero w telenoweli "Klasa 406" ("Clase 406", 2002).
Wystąpił nago w sztuce "Epilog, twój kot umarł" ("Postdata, tu gato ha muerto") z Sebastianem Rulli. Pojawił się w webnovelach - internetowych telenowelach: "Wezwanie Marii w tle" ("La llaman María sombra"), "Grzech Juliana" ("El pecado de Julián"), "Słodka zemsta" ("Dulce venganza") i "Miłość opery mydlanej" ("Un amor de telenovela") jako Emiliano, młody producent.
W 2004 roku wziął udział w reality show "Big Brother". Jako prezenter programu "Dzisiaj" ("Hoy", 2006, 2007) zdobył nominację do nagrody TVyNovelas.
W 1997 roku poślubił Mayrín Villanueva. Mają bliźniaki - córkę Rominę i syna Sebastiána (ur. 2003). Para rozwiodła się w 2008 roku.

</doc>
<doc id="1436975" url="https://pl.wikipedia.org/wiki?curid=1436975" title="Przejście graniczne Kunowice-Frankfurt">
Przejście graniczne Kunowice-Frankfurt

Przejście graniczne Kunowice-Frankfurt – istniejące do 2007 roku polsko-niemieckie kolejowe przejście graniczne, położone w województwie lubuskim, w powiecie słubickim, w gminie Słubice, w miejscowości Kunowice.
Opis.
Przejście graniczne Kunowice-Frankfurt z miejscem odprawy granicznej po stronie polskiej w miejscowości Kunowice, następnie w Rzepinie i po stronie niemieckiej w miejscowości Frankfurt oraz na trasie przejazdu pociągu Poznań–Berlin czynne było przez całą dobę. Dopuszczone było przekraczanie granicy dla ruchu osobowego i towarowego oraz mały ruch graniczny. Kontrolę graniczną osób, towarów i środków transportu wykonywała kolejno: Graniczna Placówka Kontrolna Straży Granicznej w Kunowicach, Placówka Straży Granicznej w Świecku z siedzibą w Słubicach.
21 grudnia 2007 roku na mocy układu z Schengen przejście graniczne zostało zlikwidowane.
Za czasów istnienia Niemieckiej Republiki Demokratycznej funkcjonowało w tym miejscu polsko-niemieckie kolejowe przejście graniczne Kunowice. Czynne było codziennie przez całą dobę. Dopuszczone było przekraczanie granicy dla ruchu osobowego i towarowego. Kontrolę graniczną osób, towarów i środków transportu wykonywała Graniczna Placówka Kontrolna Kunowice.

</doc>
<doc id="1436978" url="https://pl.wikipedia.org/wiki?curid=1436978" title="Stagonolepis">
Stagonolepis

Stagonolepis – rodzaj dużych, opancerzonych archozaurów z kladu Crurotarsi, z rodziny Stagonolepididae, szeroko rozprzestrzenionych w późnym triasie (karnik, około 225 milionów lat temu).
Morfologia.
"Stagonolepis" osiągał długość od 2,5 do około 2,7 m i masę prawdopodobnie około 200 kg. Miał małą głowę z bezzębnym przodem szczęk, długi, wąski tułów, opancerzony kostnymi płytami od strony grzbietowej i brzusznej, potężny ogon i dość krótkie, lecz silne kończyny – rozstawione na boki, choć w większym stopniu wyprostowane i umieszczone pod tułowiem niż w przypadku większości współczesnych gadów.
Taksonomia.
Rodzaj "Stagonolepis" i jego gatunek typowy, "S. robertsoni" z formacji Lossiemouth Sandstone, zostały nazwane w 1844 roku przez Louisa Agassiza, jednak dopiero Thomas Henry Huxley jako pierwszy zidentyfikował je jako gady. W 1985 roku Long i Ballew opisali drugi gatunek, "S. wellesi" z Arizony, jednak jego przynależność do rodzaju "Stagonolepis" została zakwestionowana przez Parkera (2007). Do "Stagonolepis" przypisywano również osteodermy z Niemiec, Argentyny i Brazylii, jednak również te identyfikacje są dyskusyjne.
Skamieniałości aetozaurów z tego rodzaju znaleziono także w Krasiejowie na Śląsku Opolskim. Lucas i współpracownicy zaliczyli je do "S. robertsoni", z czym nie zgodził się Tomasz Sulej, który wskazał na różnice w morfologii czaszki pomiędzy "S. robertsoni" a materiałem krasiejowskim, który opisał jako nowy gatunek "S. olenkae". Antczak (2016) opisał dodatkowe skamieniałości aetozaurów z Krasiejowa, u których występują zarówno cechy budowy kości czaszki charakterystyczne dla "S. robertsoni", jak i cechy charakterystyczne dla "S. olenkae"; w ocenie autora nie jest pewne, czy różnice w budowie szkieletów "S. robertsoni" i "S. olenkae" istotnie dowodzą ich odrębności gatunkowej, czy też wynikają one jedynie ze zmienności wewnątrzgatunkowej.
Heckert i Lucas uznali, że szczątki "Aetosauroides scagliai" należą do aetozaurów z rodzaju "Stagonolepis" – "S. robertsoni" (większe osobniki) i "S. wellesi" (mniejsze) i zsynonimizowali rodzaje "Aetosauroides" ze "Stagonolepis". Nowsze analizy wskazują jednak na odrębność "Aetosauroides" od "Stagonolepis".
"Stagonolepis" należy do najwcześniejszego rzędu roślinożernych gadów naczelnych – aetozaurów, do której należy jedynie rodzina Stagonolepididae. Rodzaj ten należy do podrodziny Stagonolepidinae, obejmującej wszystkie aetozaury bliżej spokrewnione ze "Stagonolepis robertsoni" niż z "Desmatosuchus haplocerus".
Paleobiologia.
Większość autorów uważa, że "Stagonolepis" żywił się nisko rosnącymi roślinami oraz bulwami i korzeniami, które mógł wykopywać z ziemi bezzębnym pyskiem. Niektórzy naukowcy uważają jednak, że aetozaury były wszystkożerne lub owadożerne, na co – zdaniem autorów – wskazują analogie w budowie pomiędzy aetozaurami a współczesnymi pancernikami, ich piłkowane zęby i budowa mózgu sugerująca dobry węch, będący cechą zwierząt owadożernych. Opancerzenie ciała chroniło "Stagonolepis" przed atakami największych lądowych drapieżników żyjących w okresie późnego triasu – archozaurów z grupy rauizuchów.

</doc>
<doc id="1436985" url="https://pl.wikipedia.org/wiki?curid=1436985" title="Sirus Dinmohammadi">
Sirus Dinmohammadi

Sirus Dinmohammadi (per. سیروس دین‌محمدی, ur. 2 lipca 1970 w Tebrizie) – irański piłkarz grający na pozycji pomocnika.
Kariera klubowa.
Karierę piłkarską Dinmohammadi rozpoczął w klubie Teraktor Sazi Tebriz, wywodzącym się z rodzinnego miasta Tebriz. W 1993 roku zadebiutował w jego barwach w pierwszej lidze irańskiej i występował tam bez większych sukcesów do 1997 roku. Wtedy też latem odszedł do innego klubu z Tabrizu, Szahrdari Tebriz i spędził tam rok. W 1998 roku trafił na jeden sezon do stołecznego Esteghlal Teheran, z którym został wicemistrzem kraju oraz dotarł do finału Pucharu Hazfi, czyli Pucharu Iranu.
Latem 1999 roku Irańczyk wyjechał do Niemiec i został zawodnikiem klubu 1. FSV Mainz 05. W drugiej lidze zadebiutował 13 sierpnia w zremisowanym 1:1 spotkaniu z Kickers Offenbach. W całym sezonie wystąpił w 28 spotkaniach 2. Bundesligi, ale latem 2000 powrócił do Iranu.
Kolejnym klubem w karierze Dinmohammadiego był ponownie Esteghlal Teheran. Już rok później został mistrzem Iranu, a w 2002 roku sięgnął po krajowy puchar oraz wicemistrzostwo swojego kraju. W 2003 roku odszedł do Pegah Gilan Raszt. Spędził tam dwa lata, a w 2005 roku przeżył spadek z pierwszej ligi. Po tym wydarzeniu zakończył piłkarską karierę.
Kariera reprezentacyjna.
W reprezentacji Iranu Dinmohammadi zadebiutował w 1993 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam wystąpił jedynie w przegranym 0:2 meczu z Niemcami. Ostatni mecz w reprezentacji rozegrał w 2001 roku. Łącznie w kadrze narodowej zagrał 42 razy i strzelił 6 goli.

</doc>
<doc id="1436986" url="https://pl.wikipedia.org/wiki?curid=1436986" title="Jan Nepomucen Neumann">
Jan Nepomucen Neumann

Jan Nepomucen Neumann CSsR (ur. 28 marca 1811 w Prachticach, Czechy – zm. 5 stycznia 1860 w Filadelfii) – czeski duchowny katolicki, biskup Filadelfii w USA i święty Kościoła katolickiego.
Przyszedł na świat w Czechach i tamże w 1831 wstąpił do seminarium duchownego. Dwa lata później rozpoczął studia teologiczne na Uniwersytecie w Pradze. Interesował się też astronomią i botaniką. Jego biskup diecezjalny odmówił święceń z powodu zbyt dużej liczby księży w jego diecezji. Szukał więc w całej Europie biskupa, który mógłby dokonać tego obrzędu, a za namową biskupa misyjnego Frederica Baragi skierował prośbę do biskupów Ameryki. Za niewielkie pieniądze udał się do Stanów Zjednoczonych i tam został ordynowany do kapłaństwa przez ordynariusza Nowego Jorku Johna Dubois'a. Pracował m.in. wśród niemieckich imigrantów w okolicach Nowego Jorku. W 1842 złożył śluby w zakonie redemptorystów.
W marcu 1852 został mianowany biskupem Filadelfii. Sakry udzielił arcybiskup Baltimore Francis Patrick Kenrick, prymas Stanów Zjednoczonych. Był znakomitym organizatorem sieci szkół katolickich. Za jego rządów szkoły te wzrosły liczebnie od jednej do ok. dwustu. Założył też wiele gazet i czasopism katolickich, opublikował dwa katechizmy i tłumaczenie Biblii na język niemiecki.
Zmarł podczas spaceru jedną z ulic Filadelfii na udar mózgu w wieku zaledwie 48 lat. Od tej pory ludzie zaczęli mówić o nim jak wielką był postacią w życiu Kościoła.
Beatyfikowany w 1963, a kanonizowany 19 czerwca 1977 przez Pawła VI.
Wspomnienie liturgiczne w Kościele katolickim obchodzone jest 5 stycznia.

</doc>
<doc id="1436987" url="https://pl.wikipedia.org/wiki?curid=1436987" title="Daniele Masala">
Daniele Masala

Daniele Masala (ur. 12 lutego 1955 w Rzymie) – włoski pięcioboista nowoczesny, zawodnik GS Fiamme Oro, trzykrotny medalista igrzysk olimpijskich.
Treningi rozpoczął od pływania. Brał udział w IO 76, w tym samym roku wywalczył także pierwszy z dziesięciu tytułów mistrza Włoch w rywalizacji indywidualnej. Z powodu bojkotu nie mógł wystartować w Moskwie w 1980. W Los Angeles zwyciężył w konkurencji indywidualnej oraz w drużynie. Cztery lata później w Seulu wywalczył srebro w drużynie. Był indywidualnym mistrzem świata (1982) i stawał na podium tej imprezy. Zwyciężał także w drużynie (1986). 
Po zakończeniu kariery pracował jako trener i dziennikarz.

</doc>
<doc id="1436990" url="https://pl.wikipedia.org/wiki?curid=1436990" title="Máire Ní Bhraonáin">
Máire Ní Bhraonáin



</doc>
<doc id="1436991" url="https://pl.wikipedia.org/wiki?curid=1436991" title="Olej drzewny">
Olej drzewny



</doc>
<doc id="1436992" url="https://pl.wikipedia.org/wiki?curid=1436992" title="Gregorio, kardynał S. Angelo">
Gregorio, kardynał S. Angelo



</doc>
<doc id="1436994" url="https://pl.wikipedia.org/wiki?curid=1436994" title="Izumo">
Izumo



</doc>
<doc id="1436995" url="https://pl.wikipedia.org/wiki?curid=1436995" title="Górzyca Odrzańska">
Górzyca Odrzańska



</doc>
<doc id="1436998" url="https://pl.wikipedia.org/wiki?curid=1436998" title="Carlo Massullo">
Carlo Massullo

Carlo Massullo (ur. 13 sierpnia 1957 w Rzymie) – włoski sportowiec uprawiający pięciobój nowoczesny, wielokrotny medalista igrzysk olimpijskich.
W latach 80. XX w. należał do światowej czołówki w swojej dyscyplinie. Dwukrotnie stawał na podium igrzysk w rywalizacji indywidualnej, w 1986 został mistrzem świata. W tym samym roku zwyciężył w drużynie, a na igrzyskach w drużynie zdobył po jednym medalu w każdym z kolorów.

</doc>
<doc id="1437002" url="https://pl.wikipedia.org/wiki?curid=1437002" title="Paulina Maślanka">
Paulina Maślanka

Paulina Maślanka (ur. 22 czerwca 1981 w Skawinie) – polska wokalistka i autorka tekstów. Maślanka działalność artystyczną rozpoczęła w 1997 roku w skawińskiej formacji Sator. W 2000 roku grupa przyjęła nazwę Delight. W 2004 roku wystąpiła gościnnie na debiutanckim albumie grupy Neuron pt. "Neverending Search". W 2009 roku wystąpiła gościnnie na albumie zespołu Thy Disease zatytułowanym "Anshur-Za". Maślanka zaśpiewała w interpretacji piosenki z repertuaru Madonny pt. "Frozen". 
Z wykształcenia jest magistrem farmacji.

</doc>
<doc id="1437005" url="https://pl.wikipedia.org/wiki?curid=1437005" title="Brzanka czarnoplama">
Brzanka czarnoplama

Brzanka czarnoplama, brzanka czarnoplamka ("Dawkinsia filamentosus") – gatunek ryby karpiokształtnej z rodziny karpiowatych (Cyprinidae).
Występowanie.
Wody słodkie i słonawe Indii, Sri Lanki i Birmy. Gatunek introdukowany na Hawajach.
Wygląd.
Nie ma wąsików. U samców promienie płetwy grzbietowej są wydłużone.
Dorasta do 15 cm długości ciała.
Rozmnażanie.
W okresie godowym u samca na górnej szczęce występuje wysypka tarłowa. Tarło odbywa się w dużym zbiorniku w proporcji 2 samce i 4 samice w temperaturze wody ok. 26 °C, pH 7,0 bardzo miękkiej. Samo tarło przebiega burzliwie wśród drobnych roślin pod powierzchnią wody. Aby zapobiec zjadaniu ikry wskazane jest umieszczenie na dnie chroniącej ją siatki.
Po tarle należy tarlaki odłowić, a w zbiorniku dokonać częściowej wymiany wody na świeżą o podobnym składzie chemicznym z dodatkiem błękitu metylenowego.
Narybek wylęga się po około 48 godzinach. Pierwszym pokarmem są larwy solowca. Młode ryby w pierwszych tygodniach są inaczej ubarwione niż dorosłe. Ubarwienie upodabnia się w późniejszym okresie życia, gdy trzecia ciemna pręga przekształci się w czarną plamę, typową dla osobników dorosłych.

</doc>
<doc id="1437009" url="https://pl.wikipedia.org/wiki?curid=1437009" title="Sternotherus odoratus">
Sternotherus odoratus



</doc>
<doc id="1437014" url="https://pl.wikipedia.org/wiki?curid=1437014" title="Marin Držić">
Marin Držić

Marin Držić (ur. 1508 w Dubrowniku, zm. 1567 w Wenecji) – poeta i dramatopisarz. Jeden z najbardziej znanych chorwackich pisarzy okresu renesansu, a zarazem najbarwniejsza postać w galerii znakomitych Dubrowniczan. Mieszczanin, bratanek poety Džore Držicia.
Życiorys.
Pochodził ze znanej kupieckiej rodziny mieszczańskiej. Zgodnie z tradycją rodzinną został klerykiem i przejął po stryju pieczę nad kościołem Wszystkich Świętych w Dubrowniku oraz kościołem św. Piotra na wyspie Koločep. Równocześnie brał udział w rodzinnych operacjach handlowych. Kiedy w 1538 rodzina Držicia popadła w poważne tarapaty finansowe, Držić, mający już wtedy lat trzydzieści, skorzystał z jednorazowej zapomogi rządowej i udał się na studia do Sieny. Został rektorem domu studenckiego "Domus Sapientae", co było automatycznie związane ze stanowiskiem prorektora uniwersytetu, i opracował projekt nowego statutu uniwersyteckiego. W 1542 Držić opuścił Sienę nie ukończywszy studiów, co, jak się przypuszcza, było spowodowane m.in. powtórnym krachem finansowym rodziny. Od tego czasu większość zachowanych dokumentów dotyczących Držicia to dokumenty świadczące o ciągłych kłopotach finansowych: długi, żądania wierzycieli itp. Wkrótce po powrocie do Dubrownika Držić zaciągnął się do służby austriackiego awanturnika, hrabiego Rogendorfa, w charakterze pokojowca i tłumacza. Najpierw udał się z nim do Wiednia, a później do Konstantynopola. Po niepowodzeniach, jakie spotkały Rogendorfa na dworze sułtańskim, Držić rozstał się z nim, tłumacząc później ten krok wobec władz dubrownickich względami natury patriotycznej. Wtedy też zaczął po raz pierwszy myśleć poważnie o swojej karierze duchownej i bardzo szybko został diakonem (1548/49), następnie księdzem (1550). Dochody z kościoła Wszystkich Świętych, którym nadal zarządzał, ciągle były dla niego niewystarczające. Zaciągał wciąż nowe długi i próbował w miarę możliwości nie płacić starych. W 1562 wyjechał do Wenecji. W 1566 przybył do Florencji, gdzie usiłował zmontować spisek przeciwko rządowi dubrownickiemu.
Ze względu na dziedziczne w rodzinie Držiców beneficja obrał karierę duchowną, ale święcenia kapłańskie przyjął dopiero po 40. roku życia. Wiecznie w długach, imał się najróżnorodniejszych zajęć. Był m.in. tłumaczem, pokojowcem, muzykiem, pisarzem w urzędzie solnym. Gnany ciekawością świata oraz nadzieją na dodatkowe źródła utrzymania przemierzył Włochy, odwiedził Austrię i Turcję. Pod koniec życia usiłował daremnie skłonić Kuźmę Medyceusza, by pomógł mu dokonać przewrotu polityczno-społecznego w Dubrowniku. Poezję liryczną uprawiał marginesowo. Sławę literacką zawdzięcza Držić przede wszystkim utworom dramatycznym: komediom, sielankom dramatycznym, które zajmują trwałe miejsce w dziejach teatru europejskiego.
Dzieła.
Do jego najbardziej znanych utworów należą komedie: "Dundo Maroje" (wystawiana również w Polsce), "Skup"(Skąpiec) oraz "Plakir i vila" (Plakir i rusałka) uważana za prekursorską w stosunku do Szekspirowskiego "Snu nocy letniej""." Twórca sielanek ("Tirena", "Grižula", "Džuho Kerpeta"), farsy "Novela od Stanca", komedii ("Pomet", "Dundo Maroje", "Tripče de Utolče", "Pjerin" "Arkulin"), tragedii "Hekuba".
Twórczość Držicia obejmuje wiele dziedzin: poezję liryczną, pastorałkę, listy polityczne i broszury oraz komedię. Podczas gdy jego pastorałki (Tirena, Venus and Adon i Plakir) są nadal wysoko oceniane jako mistrzowskie przykłady tego gatunku. Jego komedie należą do najlepszych w europejskiej literaturze renesansu. Podobnie jak w przypadku innych wielkich pisarzy komediowych, takich jak Lope de Vega, Ben Jonson czy Molière, komedie Držicia są pełne bujnego życia i witalności, celebrują miłość, wolność i szczerość oraz szyderczą chciwość, egoizm i drobnych tyranów - zarówno w rodzinie, jak i w państwie.
Literatura dubrownicka pozostawiła obraz miasta jako oazy szczęśliwości, gdzie odmienia się nieustannie przez wszystkie przypadki słowo "libertas;" napięcia zaś i konflikty wewnętrzne wolała pomijać wstydliwym milczeniem
Wiersze.
Większość wierszy wydanych przez Držicia w książce "Pjesni Marina Držcia ujedno stavljene s mnozim druzim lijepim stvarmi"(1551), pol. "Wiersze Marina Držicia wraz z wielu innymi pięknymi rzeczami)." Są to wiersze miłosne, powstałe prawdopodobnie przed pobytem we Włoszech i całkowicie niemal pozostające w kręgu tradycji starszej liryki dubrownickiej.
Komedia.
Utwory komediowe stanowią przykład typowy erudycyjnych komedii renesansowych. Ich największą zaletą jest mocne osadzenie w realiach życia dubrownickiego. Niezależnie od tego, gdzie toczy się akcja poszczególnych utworów, postacie są autentycznie dubrownickie. Wszystkie konwencjonalne typy komediowe – skąpi starcy, sprytne służące, kurtyzany, naiwne dziewczęta, zdradzani mężowie i niewierne żony – zostały urealnione i zindywidualizowane. Indywidualizacja obejmuje również warstwę językową, wszystkie postacie posługują się językiem potocznym, ale każda z nich, zależnie od regionu i kręgu społecznego, ma swój własny, specyficzny sposób wypowiedzi, służący często osiąganiu dodatkowych efektów komicznych. Akcja komedii jest wartka i pełna niespodzianek. Utwory stanowią pochwałę uroków życia, miłości, zaradności i sprytu. Ich podstawowym założeniem było pragnienie zabawienia publiczności, bez żadnych moralizatorskich tendencji. Humor Drżicia jest na ogół pozbawiony goryczy i satyrycznego jadu, choć w niektórych fragmentach jego utworów, przede wszystkim w prologu do komedii Dundo Maroje, w niektórych kwestiach wypowiadanych przez służących, w samej interpretacji postaci ze świata ludowego, które nie tylko służą rozśmieszaniu publiczności, lecz mają również pewne cechy głęboko ludzkie i godne szacunku, zawarte są elementy krytycznego stosunku do rzeczywistości społecznej, którego pozbawiona była na ogół ówczesna komedia włoska. 
"Dundo Maroje (1551)".
Utwór opowiada o perypetiach ojca poszukującego w Rzymie lekkomyślnego syna. Komedia jest uważana za podstawowy element chorwackiego teatru i jedno z największych dzieł literackich w języku chorwackim. Mówi się, że został wykonany po raz pierwszy w 1551 roku w sali głównej Wielkiej Rady Republiki Raguzy. Akcja tocząca się w Rzymie z postaciami z Dubrownika składa się z dwóch prologów i pięciu aktów, z których nie zachowało się zakończenie. Na język polski komedię przełożyli J. Brzechwa i Z. Stoberski; wystawiły ją teatry w Nowej Hucie, Poznaniu i Warszawie." Odwróciłem plac, na którym siedzieliście, i stał się sceną, i wyście się na niej znaleleźli "
Dramat.
Z dramatów pasterskich Držicia zachowały się jeszcze "Plakir i vila" (Plakir i rusałka) oraz "Žuho Krpeta", wystawiony między 1553 a 1556, z którego ocalały tylko niewielkie fragmenty. Te dwa ostatnie utwory, w odróżnieniu od wierszowanych "Tinery i Venery" pisane były prozą z wierszowanymi wstawkami (Plakir). Oprócz "Noveli od Stanca" napisał jeszcze jeden utwór typu farsowego, małą scenkę "Dživko Oblizalo i Savo Vragolov" (Jaś Oblizucha i Savo Czartołap).
"Tirena (1549)".
Są to jedyne utwory Drzicia opublikowane drukiem za życia autora. Reszta pozostała w rękopisie i doczekała się pierwszego wydania dopiero w 1875. 
Tirena, napisana gładkim wierszem, skomponowana nader starannie i wdzięcznie, pełna uczuć subtelnych i wytwornych nie zajęłaby wszelako tak poczesnego miejsca w dziejach dramatu chorwackiego, gdyby Drżić obok fantastyczno-idyllicznego wątku nie wprowadził na scenę, w rolach postaci komicznych, chłopów z okolic Dubrownika. Stają się oni ofiarami igraszek Kupidyna na równi ze "szlachetnymi" pasterzami, co powoduje mnóstwo komplikacji, a całemu utworowi dodaje świeżości i autentycznego humoru. Tę metodę łączenia wątku idyllicznego z komediowym zastosował Drżić we wszystkich swoich pastersko-mitologicznych dramatach.
„ "Jak miło na wzgórza zielone iść, Boże,"
"Gdy dzień się wynurza i pierwsze lśnią zorze,"
"Gdy trawka wyrośnie wśród pól rozmaita" 
"I kwiat w niej o wiośnie przeróżny zakwita,"
"Gdy rzewne piosenki słowiki śpiewają,"
"By rzec - do Jutrzenki moc różnych spraw mają,"
"Z pagórków dokoła dobiega woń róży"
"I długi szlak zgoła wędrowca nie nuży."
"Na polu igrają wietrzyki-wesołki"
"I tkliwie muskają traw chwiejnych wierzchołki."
"Dokoła listowie i wód głębie rośne,"
"Nad nimi ptaszkowie igrają miłośnie."
"Co lubych kwiateczków! Ich zapach uroczy"
"Wnet słodycz w serdeczku i w duszy roztoczy."
"Wśród łąk, przy potoku jak miło byłoby" 
"Dni spędzać u boku kochanej osoby.”"Przeł. Jerzy Litwiniuk
"Pripovijes kako se Venere bozica uzeze u ljubav lijepoga Adona".
W utworze Pripovijes kako se Venere...świat postaci komicznych egzystuje co prawda niemal niezależnie od świata sentymentalnego i ma raczej typowy dla intermediów, farsowy charakter.
"Plakir i Vila".
W dramacie "Plakir i vila" akcja obu wątków jest ściśle ze sobą związana, fantazja i rzeczywistość łączą się w jedną, pełną wdzięku i dowcipu całość. Trzeba zaznaczyć, iż Plakir wyprzedza Szekspirowski Sen nocy letniej. Ze względu na to, że pisany był prozą ceniono go w swoim czasie mniej od Tireny, obecnie jednak uważa się go za najbardziej interesujący dramat pasterski Držicia.
Listy.
Odkrycie listów (1938) stanowiło wielką sensację w świecie naukowym, gdyż nagle przedstawiły one lekkomyślnego, wesołego, o nieco awanturniczym usposobieniu księdza w zupełnie odmiennym świetle – jako spiskowca i rewolucjonistę. Zarówno zawarte w utworach Držicia akcenty krytyki społecznej, jak i wspomniana działalność, ujawniają nastroje istniejące w ówczesnym społeczeństwie, o których literatura dubrownicka na ogół milczy. Dotychczas najpełniejszą (nie obejmującą jedynie farsy "Dżivko Oblizalo...") i najstaranniej opracowaną edycją dzieł Drżicia jest wydanie Milana Rešetara "Djela Marina Drzića" (1930).
Polityka.
Jak twierdzi "Genealogia Držiciów," ulubieniec patrycjuszy – odnajduje się we Florencji, gdzie wystosowuje jeden po drugim listy do Cosmy Medyceusza i jego syna Franciszka, w których przedstawia plan spisku zmierzającego do obalenia w Dubrowniku rządów " dwudziestu szalonych potworów", jak określa Senat dubrownicki. Patronat nad spiskiem miałby przejąć Cosma, który powinien się też wystarać o obłożenie miasta klątwą (prawdziwą bądź fałszywą), przeprowadzenie zaś zamachu stanu bierze na siebie sam Držić, licząc na poparcie całego społeczeństwa. Prosi jedynie Cosmę o kilkudziesięciu ludzi, którzy by pojedynczo i w tajemnicy przybywali do Dubrownika udając, że chcą kupić konie lub podając się za poszukujących pracy rzemieślników. Zdaje się, że pomysłów takich ma więcej i nie wątpi w powodzenie całej akcji oraz powstanie Republiki, w której pod zwierzchnictwem Cosmy rządy podzielone zostałyby sprawiedliwie między szlachtę i mieszczan. Nie zapomina też poeta upomnieć się w listach o pieniądze, których jednak nie otrzyma nigdy, gdyż Cosma, jeden z najtrzeźwiejszych polityków swej epoki, na listy Držicia po prostu nie odpowiada. Odnalezione dopiero w XX w. w archiwach florenckich - wywołują prawdziwą burzę. Dla współczesnych jednak pozostały tajemnicą. O Drziciu-polityku pisano jako o zdrajcy ojczyzny, niepoważnym awanturniku bądź też jako fantaście czy rewolucjoniście. Był też tym wszystkim po trochu, a współczesne kategorie niezbyt są przydatne do oceny jego postaci. Jakkolwiek plany Drzicia były dziecinne i teatralne, jakkolwiek często nieuzasadnione były zarzuty, które postawił ludziom rządzącym miastem i jakkolwiek żałosna była sytuacja, w jakiej się znalazł przed śmiercią, to jednak również Drzić-spiskowiec pozostanie postacią budzącą nie litość, lecz szacunek – za autentyzm swej nienawiści i za odwagę; za to, że swym szalonym i śmiesznym gestem ocalił od zapomnienia tych wszystkich, dla których Dubrownik nie był Arkadią, Starej Indii podobną.
Dziedzictwo.
Od czasu odzyskania niepodległości przez Chorwację w 1991 roku, przyznawana jest przez Ministerstwo Kultury Chorwacji nagroda im. Marina Držicia. Jej celem jest stymulowanie pracy dramatycznej i teatralnej. Uroczystość wręczenia nagród odbywa się tradycyjnie w Splicie w dniu otwarcia Dni Marulića. Nagroda obejmuje honorarium oraz rzeźbę z brązu wykonaną przez Damira Matušića. 
Chorwacki parlament ogłosił również rok 2008 Rokiem Marina Držicia, gdyż przypada 500. rocznica jego urodzin. 
Jego imieniem nazwano aleję w Zagrzebiu. Na ulicy Draškovićeva (centrum Zagrzebia) znajduje się scena sceniczna nazwana imieniem Marina Vidra. Pseudonimy podawane są z różnych powodów. W języku chorwackim słowo "vidra" może również odnosić się do osoby, która jest perfidna i zaradna.

</doc>
<doc id="1437016" url="https://pl.wikipedia.org/wiki?curid=1437016" title="Marino Darza">
Marino Darza



</doc>
<doc id="1437017" url="https://pl.wikipedia.org/wiki?curid=1437017" title="Niklas Peter von Gedda">
Niklas Peter von Gedda

Niklas Peter von Gedda (1676–1758) – szwedzki urzędnik państwowy i dyplomata.
Baron von Gedda był szwedzkim rezydentem w Wersalu i Paryżu od 1721 roku, od 1730 ministrem pełnomocnym. Gedda współpracował często i chętnie z misją brytyjską w Paryżu. Stanisław Leszczyński przyjął go na swym dworze w Lotaryngii, a Ludwik XV uczynił francuskim baronem. W 1736 powrócił do Szwecji.

</doc>
<doc id="1437019" url="https://pl.wikipedia.org/wiki?curid=1437019" title="Dorota Szwarcman">
Dorota Szwarcman

Dorota Szwarcman (ur. 24 września 1952 w Warszawie) – polska publicystka i krytyczka muzyczna, siostra Belli Szwarcman-Czarnoty.
Życiorys.
Jest absolwentką Wydziału Kompozycji, Dyrygentury i Teorii Muzyki Akademii Muzycznej im. Fryderyka Chopina w Warszawie. Obecnie związana jest z tygodnikiem „Polityka”, gdzie prowadzi blog i sporadycznie publikuje na łamach papierowej wersji tygodnika. Wcześniej publikowała m.in. w „Ruchu Muzycznym”, „Gazecie Wyborczej”, „Wprost”, „Tygodniku Powszechnym”, „Jazz Forum”. Okazjonalnie publikuje w „Midraszu”. Członkini Związku Kompozytorów Polskich.

</doc>
<doc id="1437022" url="https://pl.wikipedia.org/wiki?curid=1437022" title="Biskup Porto e S. Rufina">
Biskup Porto e S. Rufina



</doc>
<doc id="1437023" url="https://pl.wikipedia.org/wiki?curid=1437023" title="Clannad (album)">
Clannad (album)

Clannad to debiutancki album irlandzkiej grupy folkowej o nazwie Clannad. Został wydany w roku 1973 przez wydawnictwo Philips Ireland. Wznowiony pod nazwą "The Pretty Maid" w 1982 roku. W 1997, wydany w formacie CD przez Royal Records International znowu pod tytułem "Clannad", a także z dodatkowym utworem z roku 1975. Na albumie znalazły się utwory zarówno w języku irlandzkim jak i angielskim, między innymi także cover utworu Bonnie Dobson o tytule "Morning Dew" oraz inne utwory oparte głównie na tradycyjnej muzyce irlandzkiej.

</doc>
<doc id="1437028" url="https://pl.wikipedia.org/wiki?curid=1437028" title="Marija Abakumowa">
Marija Abakumowa

Marija Wasiljewna Abakumowa ("Мария Васильевна Абакумова"; ur. 15 stycznia 1986 w Stawropolu) – rosyjska lekkoatletka specjalizująca się w rzucie oszczepem.
Dwukrotna uczestniczka igrzysk olimpijskich – w Pekinie (2008) zdobyła srebrny medal poprawiając swoim wynikiem rekord Europy, w Londynie (2012) była w finale dziesiąta. Trzykrotna medalistka mistrzostw świata (2009, 2011 i 2013). Pierwszy sukces na arenie międzynarodowej odniosła w 2003 zajmując czwarte miejsce w mistrzostwach świata juniorów młodszych. Wielokrotna medalistka mistrzostw Rosji, rekordzistka kraju oraz reprezentantka w pucharze Europy, zimowym pucharze w rzutach lekkoatletycznych i drużynowym czempionacie Starego Kontynentu. Jesienią 2012 poślubiła rosyjskiego oszczepnika Dmitrija Tarabina.
Po decyzji MKOL z dnia 13 września 2016 został jej odebrany srebrny medal wywalczony na Igrzyskach w Pekinie, a dwa lata później Athletics Integrity Unit anulowało jej wyniki od sierpnia 2008 roku do sierpnia 2012 roku.
Rekord życiowy: 70,53 (1 sierpnia 2013, Berlin) – rezultat ten jest aktualnym rekordem Rosji i 4. wynikiem w historii światowej lekkoatletyki.
Kariera.
Początki.
W dzieciństwie oszczepniczka startowała w gimnastyce artystycznej. W związku ze zbyt dużym wzrostem musiała zaprzestać treningów w tej dyscyplinie sportu i zajęła się piłką nożną, pływaniem, tenisem oraz ostatecznie lekkoatletyką, z którą zawodowo związana była jej matka. Na początku zajęła się siedmiobojem, który porzuciła przez problemy z jedną z konkurencji – biegiem na 800 metrów. Po tej decyzji zaczęła uprawiać biegi przez płotki jednak w wieku 16 lat podczas mistrzostw Rosji juniorów młodszych uderzyła nogą w płotek i doznała kontuzji, która uniemożliwiła jej treningi przez pół roku. W swoim pierwszym starcie w rzucie oszczepem, na którym skupiła się po wyleczeniu urazu, zajęła drugą lokatę i pojechała na mistrzostwa świata juniorów młodszych.
2003–2005.
W międzynarodowych zawodach zadebiutowała w 2003 roku zajmując w Kanadzie czwarte miejsce podczas mistrzostwa świata juniorów młodszych. Rok później – już w gronie juniorek – nie udało jej się przebrnąć przez eliminacje na mistrzostwa globu do lat 20. Największe sukcesy w tym okresie kariery święciła w 2005 – najpierw była druga w zawodach zimowego pucharu w rzutach lekkoatletycznych, później zadebiutowała w pucharze Europy i zdobyła mistrzostwo Europy juniorów. Na koniec tego sezonu zajęła ósme miejsce na uniwersjadzie w Izmirze. W lutym 2005 wynikiem 59,53 ustanowiła nowy rekord Rosji juniorów, który następnie wyrównała w lipcu.
2006–2007.
W 2006 nie odnosiła znaczących sukcesów na arenie międzynarodowej, jednak zdobyła brązowy medal mistrzostw Rosji. Sezon 2007 rozpoczęła od dwóch zwycięstw w sezonie zimowym – odniosła triumfy podczas zimowego czempionatu Rosji oraz zimowego pucharu Europy w rzutach. W czerwcu wygrała mistrzostwa swojego kraju w kategorii młodzieżowców, a kilka tygodni później uplasowała się na szóstym miejscu (z wynikiem 54,25) młodzieżowych mistrzostw Starego Kontynentu. Brała udział w mistrzostwach świata w Osace, w których zajęła siódme miejsce – oszczepniczka uznała je za swój sukces. Na koniec roku, w październiku, zdobyła srebrny medal światowych igrzysk wojskowych w Hajdarabadzie przegrywając tylko z Chinką Zhang Li.
2008.
Najważniejszymi zawodami 2008 roku były igrzyska olimpijskie w Pekinie. Abakumowa przed tą imprezą wygrała m.in. zimowy puchar Europy w rzutach oraz mistrzostwa Rosji. Dwa tygodnie przed igrzyskami, 2 sierpnia, poprawiła rekord kraju należący od 2000 do Natalii Szykolenko i wynoszący 67,20 rzucając w Irkucku 67,25. Eliminacje do konkursu olimpijskiego rozegrano na stadionie narodowym w stolicy Chin 19 sierpnia od 9 rano czasu miejscowego – Rosjanka w pierwszej próbie osiągnęła 61,23 (minimum kwalifikacyjne ustalono na poziomie 61,50), a w drugiej posłała oszczep na odległość 63,48 i ostatecznie została sklasyfikowana na trzeciej lokacie eliminacji. Finałowa rywalizacja oszczepniczek odbyła się 21 sierpnia. Abakumowa prowadziła w finale od pierwszej kolejki, w której osiągnęła wynik 69,32 – drugie miejsce z wynikiem 69,22 zajmowała reprezentantka Czech Barbora Špotáková. Rosjanka w drugim rzucie osiągnęła wynik 69,08, a w czwartej serii posłała oszczep na odległość 70,78 ustanawiając nowy rekord Europy. W ostatniej – szóstej kolejce – rzucająca jako przedostatnia Czeszka Špotáková poprawiła wynik Abakumowej na 71,42 i ostatecznie to ona zdobyła złoty medal igrzysk olimpijskich (w swoim ostatnim podejściu Rosjanka rzuciła 67,52). Po olimpijskim sukcesie rodzina Abakumowej otrzymała nowe mieszkanie w Krasnodarze – wcześniej oszczepniczka przez dwa lata (od czasu przeprowadzki z rodzinnego Stawropolu) mieszkała w akademiku.
2009.
Abakumowa sezon rozpoczęła od zwycięstwa w mityngu w Krasnodarze już 17 stycznia, a następnie wygrała zimowe mistrzostwa Rosji oraz okazała się najlepszą oszczepniczką rozegranego na Teneryfie zimowego pucharu Europy w rzutach. Latem, po zajęciu trzeciego miejsca w superlidze drużynowego czempionatu Starego Kontynentu, została wicemistrzynią Rosji. 16 sierpnia wygrała eliminacje na mistrzostwach świata uzyskując najlepszy wynik w sezonie – 68,92. Dwa dni później po rzucie na odległość 66,06 stanęła na trzecim stopniu podium mistrzostw globu przegrywając z reprezentantką Niemiec Steffi Nerius i Czeszką Špotákovą. Po czempionacie wygrała wszystkie pozostałe zawody, w których startowała m.in. ostatnią edycję światowego finału lekkoatletycznego. Z powodu zażywania środków dopingowych w 2018 roku zostały anulowane jej wyniki od 2008 do 2012. Na skutek decyzji straciła medal.
2010.
Na początku 2010 wygrała zimowe mistrzostwa Rosji oraz zajęła drugą pozycję w zawodach zimowego pucharu Europy w rzutach lekkoatletycznych w Arles (przegrała ze Słowenką Martiną Ratej, która ustanowiła rekord swojego kraju). 14 maja wygrała zawody diamentowej ligi Qatar Athletic Super Grand Prix 2010 z wynikiem 68,89 – najlepszym na świecie w sezonie. Po zawodach w Katarze zdiagnozowano u niej kontuzję kolana jednak już po miesiącu oszczepniczka wróciła do treningu. Po zajęciu trzeciego miejsca w superlidze drużynowego czempionatu Starego Kontynentu wystartowała w mistrzostwach Europy – w Barcelonie uzyskała trzeci wynik eliminacji (62,52), a w finale uplasowała się na piątym miejscu z rezultatem 61,46. Na koniec sezonu znalazła się w składzie Europy na puchar interkontynentalny – Abakumowa wygrała te zawody z rezultatem 68,14.
2011.
W swoim pierwszym starcie w sezonie 2011 – 24 lutego – Abakumowa wygrała zimowe mistrzostwa Rosji osiągając najlepszy wynik na świecie – 65,12. 26 maja zwyciężyła w mityngu Golden Gala w Rzymie. Podczas zawodów w Bańskiej Bystrzycy Martina Ratej odebrała Rosjance najlepszy wynik w sezonie na świecie rzucając 65,89 – rezultat ten kilka tygodni później poprawiła Niemka Christina Obergföll, która osiągnęła rezultat 66,22 podczas superligi drużynowych mistrzostw Europy (Abakumowa zajęła czwartą lokatę). 28 czerwca na mityngu w Velenje uzyskała wynik 67,98 i ponownie została liderką tabel. Podczas mistrzostw świata w Taegu zdobyła złoty medal, a jej wynik z tych zawodów – 71,99 – jest drugim najlepszym rezultatem w historii rzutu oszczepem kobiet. Jest to też rekord mistrzostw świata. Na zakończenie sezonu zajęła drugie miejsce w plebiscycie European Athletics na najlepszą lekkoatletykę Europy przegrywając tylko ze swoją rodaczką Mariją Sawinową.
2012.
Podczas rozegranych 11 maja w Dosze zawodów Qatar Athletic Super Grand Prix 2012 zaliczanych do IAAF Samsung Diamentowa Liga zwyciężyła osiągając najlepszy na świecie w sezonie 2012 rezultat – 66,86 i pokonała mistrzynię olimpijską z Pekinu Czeszkę Barborę Špotákovą.
2016.
W sierpniu został jej odebrany srebrny medal olimpijski wywalczony na Igrzyskach w Pekinie.

</doc>
<doc id="1437029" url="https://pl.wikipedia.org/wiki?curid=1437029" title="Erwan Peron">
Erwan Peron

Erwan Peron (ur. 25 maja 1980 r. w Orvault) – francuski wioślarz, reprezentant Francji w wioślarskiej dwójce bez sternika podczas Letnich Igrzysk Olimpijskich w Pekinie.

</doc>
<doc id="1437031" url="https://pl.wikipedia.org/wiki?curid=1437031" title="Murzenie">
Murzenie

Murzenie – zjawisko pojawiające się w czasie druku techniką offsetową będące rezultatem braku synchronizacji prędkości przesuwania się papieru (lub innego zadrukowywanego materiału) z prędkością obwodową cylindra pośredniego (gumowego). Zjawisko to, obserwowane na wydrukowanej odbitce jako rozmazany obraz, może być skutkiem założenia na cylinder niewłaściwego obciągu (lub podkładu pod nim niewłaściwej grubości) lub jego nadmiernego zużycia. Efekt ten odróżniany jest od tzw. "dublowania" (podwójnego obrazu na odbitce), powstającego w wyniku innego rodzaju błędów.
Niektóre współczesne maszyny drukarskie wyposażone są w pierścienie przeciwmurzeniowe, zapobiegające dopuszczeniu do nadmiernego zużycia się obciągów gumowych. Pierścienie te zakładane są na cylindry gumowe i formowe (płytowe) i nie dopuszczają do tego, by obsługa maszyny zwiększyła nadmiernie docisk obu cylindrów. Skutkiem tego, jeśli obciąg jest już wyeksploatowany na tyle, że nie oddaje należycie rysunku na papier, to obsługa maszyny zmuszona jest do wymiany obciągu na nowy. Oprócz poprawienia jakości druku cylindry przeciwmurzeniowe zwiększają żywotność mechanizmów maszyny.

</doc>
<doc id="1437036" url="https://pl.wikipedia.org/wiki?curid=1437036" title="Laurent Cadot">
Laurent Cadot

Laurent Cadot (ur. 26 sierpnia 1983 w Aurillac) – francuski wioślarz, brązowy medalista mistrzostw świata i mistrzostw Europy.
Reprezentant Francji w wioślarskiej dwójce bez sternika podczas Letnich Igrzysk Olimpijskich w Pekinie.

</doc>
<doc id="1437037" url="https://pl.wikipedia.org/wiki?curid=1437037" title="Julia Lebel-Arias">
Julia Lebel-Arias

Julia Lebel-Arias (z domu Arias, ur. 10 marca 1946) – argentyńska szachistka, reprezentantka Francji (od pierwszych lat 80. XX wieku) oraz Monako (od 2002), mistrzyni międzynarodowa od 1985 roku.
Kariera szachowa.
W czasie swojej kariery ośmiokrotnie wystąpiła na szachowych olimpiadach: 3 razy w barwach Argentyny (w latach 1976–1980) oraz 5 razy jako reprezentantka Francji (1982 – 1990). Po kilkuletniej przerwie ponownie awansowała do reprezentacji Francji, występując w jej barwach na drużynowych mistrzostwach Europy w 1997.
W latach 1983, 1986 i 1990 trzykrotnie zdobyła tytuły indywidualnej mistrzyni Francji. Do swoich sukcesów indywidualnych zaliczyć może również dwukrotne zdobycie awansu do turniejów międzystrefowych (eliminacji mistrzostw świata): w 1985 w Żełeznowodsku zajęła XV m., natomiast dwa lata później w Tuzli – XVIII m.. W 1988 zwyciężyła w międzynarodowym turnieju w Dortmundzie.
W 2002, 2004 i 2006 trzykrotnie wystąpiła w drużynie Monako w turniejach olimpijskich, ale w reprezentacji męskiej. W 2006 uczestniczyła w Arvier w mistrzostwach świata seniorek (zawodniczek powyżej 50. roku życia), zajmując VIII miejsce.
Najwyższy ranking w karierze osiągnęła 1 stycznia 1987, z wynikiem 2150 punktów zajmowała wówczas 3. miejsce wśród francuskich szachistek.

</doc>
<doc id="1437038" url="https://pl.wikipedia.org/wiki?curid=1437038" title="Clannad 2">
Clannad 2

Clannad 2 – drugi album irlandzkiej grupy folkowej o nazwie Clannad. Został wydany w roku 1975 przez wydawnictwo Gael Linn.

</doc>
<doc id="1437039" url="https://pl.wikipedia.org/wiki?curid=1437039" title="Paleobatrach">
Paleobatrach

Paleobatrach ("Palaeobatrachus") – rodzaj niewielkich płazów bezogonowych z rodziny Palaeobatrachidae występujących w Europie i Ameryce Północnej od późnej kredy do wczesnego plejstocenu. Jego nazwa oznacza „pradawna żaba”.
Morfologia.
"Palaeobatrachus" był niewielkim zwierzęciem, osiągającym długość około 10 cm – największy z gatunków, "Palaeobatrachus gigas", dorastał do 12 cm. Doskonale zachowane skamieniałości tych płazów pozwoliły paleontologom dokładnie odtworzyć ich realny wizerunek. Wyglądem bardzo przypominały żyjące dziś w środkowej i południowej Afryce platany. Ich ciała były względnie duże, a głowy szerokie. Podobnie jak u większości współczesnych płazów bezogonowych, samice były większe od samców.
Występowanie.
Skamieniałości paleobatrachów znajdowane są w wielu rejonach Europy Środkowej – przede wszystkim w Czechach, wschodnich Niemczech oraz na stanowisku w Geiseltal na zachodzie Niemiec.
Nieliczne szczątki pochodzą też z mastrychtu Ameryki Północnej, m.in. z formacji Horseshoe Canyon.
Paleobiologia.
"Palaeobatrachus" był płazem prowadzącym całkowicie wodny tryb życia. Jego workowate płuca, znajdujące się na grzbietowej stronie tułowia, umożliwiały mu pozostawanie pod wodą przez długi czas. Prawdopodobnie zasiedlał niewielkie, gęsto zarośnięte, wolno płynące zbiorniki bądź bagna, obfitujące w owady i skorupiaki, którymi się żywił. Niewielki składnik jego diety stanowiły także drobne kręgowce.

</doc>
<doc id="1437041" url="https://pl.wikipedia.org/wiki?curid=1437041" title="Tongyong pinyin">
Tongyong pinyin

Tongyong pinyin – transkrypcja standardowego języka mandaryńskiego (putonghua) na alfabet łaciński, którą w latach 2002-2008 próbował wprowadzić rząd Republiki Chińskiej.
Tongyong pinyin został opracowany przez Yu Bor-chuana w 1998 roku na podstawie używanego w Chińskiej Republice Ludowej hanyu pinyin.
W 2000 roku minister edukacji Republiki Chińskiej złożył do parlamentu wniosek o uznanie tongyong pinyin za oficjalną transkrypcję języka mandaryńskiego. System został oficjalnie zaadaptowany przez tajwański rząd w sierpniu 2002, zastępując obowiązujący wcześniej – i w praktyce nieużywany – system MPS II.
Wprowadzanie i rezygnacja.
Pomimo oficjalnego zatwierdzenia systemu tongyong pinyin przez rząd tajwański, nie upowszechnił się on. Poza Tajwanem okazał się zupełnie nieprzydatny, gdyż społeczność międzynarodowa od 1979 roku posługuje się systemem hanyu pinyin. Również sami Tajwańczycy nie używali nowej transkrypcji, a jej wprowadzenie spowodowało pogłębienie nazewniczego chaosu na wyspie, gdzie w zależności od regionu używano różnego systemu latynizacji. Wprowadzanie nowego systemu pozostawiono w gestii lokalnych władz; w sumie zaadaptowało go 68% urzędów. Tablice informacyjne w tongyong pinyin pojawiły się jedynie w większych miastach, takich jak Taizhong. Z kolei władze miejskie Tajpej odrzuciły pomysł wprowadzenia nowej transkrypcji i pozostały przy używanym w mieście od 2000 roku systemie hanyu pinyin.
Wprowadzenie systemu spotkało się z ostrą krytyką. Krytycy zarzucali rządzącej Demokratycznej Partii Postępowej, że wprowadzenie nowego, niefunkcjonalnego systemu romanizacji motywowane jest jedynie względami politycznymi, a odrzucenie używanego na świecie od 20 lat systemu hanyu pinyin spowodowane jest tylko i wyłącznie tym, że posługuje się nim ChRL. Zwolennicy tongyong pinyin argumentowali z kolei, że system ten podkreśla kulturową niezależność Tajwanu i bardziej odpowiada lokalnej wymowie chińskiego.
Stworzony został również wariant tongyong pinyin o nazwie "Daighi tongiong pingim" (臺語音標版), przewidziany do zapisu języka tajwańskiego. W 2006 roku został on jednak odrzucony przez tajwańskie ministerstwo edukacji i nie wprowadzono go do użytku.
16 września 2008 roku władze Tajwanu zrezygnowały z wprowadzania tongyong pinyin i zatwierdziły wprowadzenie jako oficjalnej romanizacji języka chińskiego z dniem 1 stycznia 2009 roku systemu hanyu pinyin. Jednocześnie rząd zapowiedział zaprzestanie dotowania z funduszy państwowych wszelkich projektów, które nie przejdą na zapis w systemie hanyu pinyin.
Pisownia.
Tongyong pinyin jest oparty na systemie hanyu pinyin, z którym pokrywa się w 85%. Występuje tylko kilka różnic:

</doc>
<doc id="1437042" url="https://pl.wikipedia.org/wiki?curid=1437042" title="Palaeobatrachus">
Palaeobatrachus



</doc>
<doc id="1437047" url="https://pl.wikipedia.org/wiki?curid=1437047" title="High Society Band">
High Society Band

High Society Band (także High Society) – polski zespół muzyczny wykonujący jazz tradycyjny. Powstał w styczniu 1967 roku w Gliwicach pod patronatem Stowarzyszenia Muzycznego Śląski Jazz Club.
Historia.
Zespół High Society powstał w styczniu 1967 roku z inicjatywy trębacza Ryszarda „Tupcio” Kwaśniewskiego, na bazie kwintetu o nazwie „GWAREK 64”, grającego muzykę jazzowo taneczną w klubie Zrzeszenia Studentów Polskich Politechniki Śląskiej GWAREK w Gliwicach. Nazwę „High Society” przyjął od tytułu utworu kompozytora Portera Steele'a, który jako pierwszy znalazł się w repertuarze zespołu. 
Pierwszy skład założycielski stanowili muzycy: 
Pierwszych pięciu muzyków z powyższego składu tworzyło zespół „Gwarek 64”
Już w kwietniu 1967 roku wziął udział w Studenckim Festiwalu Jazzowym Jazz nad Odrą we Wrocławiu, na którym zdobył II nagrodę. Na tym samym festiwalu zdobył też II nagrodę w 1968 roku. Jesienią 1968 roku następują zmiany personalne w zespole. Liderem zespołu zostaje sopranista Witold Wertel, a funkcję menedżera zespołu przyjmuje basista Mieczysław „Mikołaj” Osiadły.
Nowy skład zespołu po zmianach:
W nowym składzie personalnym zespół High Society Band w marcu 1969 roku na Festiwalu „Jazz nad Odrą 69” we Wrocławiu zdobywa I – nagrodę w kategorii zespołów jazzu tradycyjnego, a jesienią 1969 bierze udział w Międzynarodowym Festiwalu Jazzowym „Jazz
Jamboree 69” w Warszawie. W roku 1969 zespół wydał również swą pierwszą płytę długogrającą (w serii Polish Jazz). Wkrótce (1971) został uznany za najlepszy polski zespół jazzu tradycyjnego, jak również zdobył nagrodę główną w warszawskim Konkursie Jazzu Tradycyjnego Złota Tarka w 1971 roku. W 1972 zdobył też srebrny medal oraz tytuł zespołu ekstraklasy na skalę europejską na czechosłowackim Festiwalu Jazzowym w Przerowie.
High Society Band występował w wielu krajach Europy (Bułgaria, Czechosłowacja, NRD, RFN, Wielka Brytania). Z powodzeniem brał udział w licznych imprezach muzycznych (m.in. FAMA w Świnoujściu 1968, Międzynarodowy Festiwalu Muzyki Jazzowej Jazz Jamboree w Warszawie 1969, Jazz Jantar, Zaduszki Jazzowe, Międzynarodowy Festiwal Dixielandowy w Dreźnie, 1973).
Z zespołem współpracowali m.in. Lothar Dziwoki, Jan Piecha i Ryszard Seredyński.
Wprowadzony w grudniu 1981 roku w Polsce stan wojenny spowodował zawieszenie działalności zespołu. W roku 1983 podjęto próbę reaktywacji. Grupa działała jeszcze przez dwa lata. W 1985 roku High Society Band oficjalnie zakończył działalność.
Muzycy.
Muzycy zespołu High Society Band - skład podstawowy w latach 1967 – 1985: 
fortepian: 
banjo:
gitara basowa: 
perkusja: 
saksofon sopranowy: 
trąbka: 
puzon: 
Muzycy grający w zespole High Society Band w zastępstwie (okazyjnie):
Muzycy tworzący High Society Band w okresie reaktywacji zespołu w latach 1983 -1985:
Dyskografia.
1973(?) - "Polish Jazz" High Society Band, nagrana i wydana w RFN, nr. 2593, label niepodany, vinyl 10 utworów, w składzie: Wertel, Bażyński, Osiadły, Furman, Orzechowski, Kwaśniewski, Góralczyk.

</doc>
<doc id="1437048" url="https://pl.wikipedia.org/wiki?curid=1437048" title="Christina Obergfoll">
Christina Obergfoll



</doc>
<doc id="1437053" url="https://pl.wikipedia.org/wiki?curid=1437053" title="Dúlamán">
Dúlamán

Dúlamán to trzeci album irlandzkiej grupy folkowej o nazwie Clannad. Został wydany w roku 1976 przez wydawnictwo Gael Linn. Tytułowy Dúlamán to irlandzka nazwa pewnego gatunku wodorostu. O płycie mówi się, że jest to "szczytowy punkt ich twórczości korzystającej wyłącznie z tradycyjnego materiału".

</doc>
<doc id="1437059" url="https://pl.wikipedia.org/wiki?curid=1437059" title="Brzanka pręgowana">
Brzanka pręgowana

Brzanka pręgowana ("Haludaria fasciata") – gatunek słodkowodnej ryby z rodziny karpiowatych (Cyprinidae). Poławiana komercyjnie dla potrzeb akwarystyki.
Występowanie.
Rzeki południowych Indii.
Klasyfikacja.
Gatunek opisany naukowo po raz pierwszy w 1849 przez Jerdona z Malabaru pod nazwą "Cirrhinus fasciatus". Później opisywany przez innych autorów pod synonimicznymi nazwami, przenoszony do rodzaju "Puntius", "Dravidia" i "Haludaria".
Rozmnażanie.
Samce są dość agresywne w stosunku do samic, toteż, mimo że płodność samic jest dość niska, nie można przenosić ryb na tarło do małych zbiorników. Na niewielkiej przestrzeni samiec często atakuje samice i może nawet ją zabić. Zdecydowanie lepiej jest, gdy w obszernym zbiorniku umieszcza się niewielkie stado hodowlane. Trzy pary ryb można wpuścić do akwarium o wymiarach 40 × 50 × 50 cm; powinno ono być wyposażone w siatkę ochronną położoną na dnie i w rozrzucone gdzieniegdzie kępki roślin. W takim akwarium brzanka pręgowana przystępuje do tarła bez żadnych trudności. Temperaturę wody należy utrzymywać na poziomie 26 °C, pH 6,5, twardość do 10°dGH i poniżej 1°dCH. Kleista ikra o średnicy 1,3 mm potrzebuje 31 godzin pełnego rozwoju. Wykluty narybek ma duży pęcherzyk żółtkowy. Po czterech dniach od chwili wylęgu zaczynają swobodnie pływać. Karmione solowcem lub widłonogami rosną bardzo szybko. Po upływie dwóch tygodni należy zacząć dodawać do akwarium niewielkie ilości wody wodociągowej. Ułatwia to młodym rybkom aklimatyzację w nowych warunkach.

</doc>
<doc id="1437060" url="https://pl.wikipedia.org/wiki?curid=1437060" title="Meczet Nuruosmaniye">
Meczet Nuruosmaniye

Meczet Nuruosmaniye – meczet w Stambule w Turcji, jest położony na jednym z siedmiu wzgórz Stambułu, w dzielnicy o tej samej nazwie, u wejścia na Kryty Bazar.
Budowę meczetu rozpoczęto w 1748 za panowania sułtana Mahmuda I, a zakończono w 1755 za rządów sułtana Osmana III. Budowniczymi był Mustafa Ağa, pomagał mu w tym przedsięwzięciu Simon Kalfa. 
W projekcie tego meczetu po raz pierwszy w Turcji zastosowano europejski Barok. Główna ściana meczetu ma bogate zdobienia łuków, minarety są bogato zdobione, nisza modlitewna wznosi się ponad główną salę. Dziedziniec jest półokrągły, otoczony dwunastoma kolumnami i czternastoma półkopułami, nie ma fontanny do ablucji ("Şadırvan"). Oprócz meczetu, znajdują się tu również: medresa, biblioteka, kuchnia.

</doc>
<doc id="1437064" url="https://pl.wikipedia.org/wiki?curid=1437064" title="Lockheed P-2 Neptune">
Lockheed P-2 Neptune

Lockheed P-2 Neptune (do 1963 P2V Neptune) – amerykański morski samolot rozpoznawczy i patrolowy, stosowany również do walki z okrętami podwodnymi skonstruowany przez firmę Lockheed. Oblatany w 1945, służył w lotnictwie US Navy w latach 1947-1978. Był używany też przez siły zbrojne Argentyny, Australii, Brazylii, Chile, Francji, Holandii, Japonii, Kanady, Portugalii, Republiki Chińskiej i Wielkiej Brytanii.
Samolot odznaczał się wielkim zasięgiem. W 1946 jeden z prototypów odbył lot z Perth w Australii do Columbus w Stanach Zjednoczonych bez lądowania i tankowania w powietrzu – odległość ponad 18 000 km. Rekord ten został pobity dopiero w 1962 przez bombowiec B-52.

</doc>
<doc id="1437070" url="https://pl.wikipedia.org/wiki?curid=1437070" title="Erast Saliszczew">
Erast Saliszczew

Erast Gawriłowicz Saliszczew (ros. Эраст Гаврилович Салищев, 23 lipca/4 sierpnia 1851, zm. 12 czerwca 1901) – rosyjski chirurg.
Życiorys.
Ukończył gimnazjum w Penzy w 1869 roku wyróżniony złotym medalem, i podjął studia na wydziale lekarskim Uniwersytetu w Kazaniu. Jako student trzeciego roku rzucił studia w proteście przeciwko zwolnieniu prof. Piotra Lesgafta. Kontynuował studia na Akademii Medyko-Chirurgicznej w St. Petersburgu. W 1875 roku ukończył studia z wyróżnieniem, po czym wyjechał do guberni ufimskiej. Pracował w tamtejszym szpitalu do 20 maja 1878, potem został powołany do armii i służył jako lekarz wojskowy podczas wojny turecko-rosyjskiej 1877–1878. W 1879 roku zdemobilizowany, rozpoczął pracę w guberni kazańskiej. Od września 1880 roku praktykował w Akademii Medyko-Chirurgicznej w St. Petersburgu (od 1881 Wojskowa Akademia Medyko-Chirurgiczna). W 1881 roku zdał egzaminy doktorskie, w maju 1885 roku bronił pracy „Топографический очерк мужской промежности”. Od 2 października 1885 pracował jako prosektor przy katedrze chirurgii i anatomii topograficznej Akademii w St. Petersburgu, zastępując tragicznie zmarłego prof. Kolomnina. W miesiące letnie w latach 1880–1882 praktykował w Insar w guberni pienzeńskiej. W czerwcu 1890 roku został profesorem nadzwyczajnym na Cesarskim Uniwersytecie w Tomsku. Od września prowadził już wykłady w zorganizowanym przez siebie wydziale uczelni. 21 czerwca 1891 na wniosek Ministra Edukacji Narodowej Saliszczew został mianowany profesorem zwyczajnym Uniwersytetu w Tomsku. Zmarł 12 czerwca 1901 roku z powodu zatorowości płucnej spowodowanej zakrzepicą żył głębokich, wikłającej ropne zakażenie którego nabawił się podczas przeprowadzanej operacji. 
Uczniem Saliszczewa w Tomsku był m.in. Nikołaj Burdenko. Saliszczew koresponodwał z zachodnimi chirurgami, w 1896 roku wyjechał do Niemiec, gdzie zwiedził kliniki Bergmana, Czerny’ego, Mikulicza-Radeckiego, Kohera, Koeniga, Israela, Sonnenburga i Kertego.

</doc>
<doc id="1437075" url="https://pl.wikipedia.org/wiki?curid=1437075" title="Rzeź Ormian">
Rzeź Ormian



</doc>
<doc id="1437080" url="https://pl.wikipedia.org/wiki?curid=1437080" title="Nader Mohammadchani">
Nader Mohammadchani

Nader Mohammadchani (per. نادر محمدخانی, ur. 23 sierpnia 1963 w Teheranie), piłkarz irański grający na pozycji obrońcy.
Kariera klubowa.
Mohammadchani pochodzi z Teheranu. Jego pierwszym klubem w karierze był tamtejszy Persepolis Teheran, w barwach którego zadebiutował w pierwszej lidze irańskiej. Swoje pierwsze sukcesy osiągnął na przełomie lat 80. i 90. W 1987 roku zdobył Puchar Hazfi, czyli Puchar Iranu. W sezonie 1989/1990 został wicemistrzem Iranu, a w 1991 roku ponownie sięgnął po krajowy puchar. W latach 1993 i 1994 był z Persepolisem drugi w lidze, a w 1996 i 1997 roku dwukrotnie z rzędu wywalczył mistrzostwo Iranu. Po tym drugim sukcesie odszedł do Poliakryl Isfahan. Tam spędził dwa lata, a następnie został zawodnikiem Bahman z miasta Karadż. Pobyt w Bahman trwał jeden sezon i już w 2000 roku Nader wrócił do Persepolis. Po wywalczeniu wicemistrzostwa kraju w 2001 roku przeszedł do Keszawarz Teheran, innego klubu z Teheranu, a w 2002 roku zdecydował się zakończyć piłkarską karierę. Liczył sobie wówczas 39 lat.
Kariera reprezentacyjna.
W reprezentacji Iranu Mohammadchani zadebiutował w 1988 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam był podstawowym zawodnikiem Iranu i wystąpił we wszystkich trzech grupowych spotkaniach: przegranych 0:1 z Jugosławią oraz 0:2 z Niemcami, a także w wygranym 2:1 ze Stanami Zjednoczonymi. Łącznie w kadrze narodowej zagrał 64 razy i strzelił 4 gole.

</doc>
<doc id="1437082" url="https://pl.wikipedia.org/wiki?curid=1437082" title="Mark Winegardner">
Mark Winegardner

Mark Winegardner (ur. 24 listopada 1961 w Bryan, Ohio) – amerykański powieściopisarz. 
Życiorys.
Spadkobiercy Maria Puzo scedowali na Marka Winegardnera prawa autorskie do pisania kolejnych powieści z cyklu Ojciec chrzestny, czym też Mark się zajął.
Pracuje jako wykładowca literatury na Florida State University. 
Powieści.
Pisarz pisał także opowiadania dla takich czasopism jak "GQ", "Playboy", "Family Circle", "American Short Fiction", "Ladies", "Home Journal". Brał udział w tworzeniu gry Ojciec chrzestny.

</doc>
<doc id="1437083" url="https://pl.wikipedia.org/wiki?curid=1437083" title="Epidemiczne rozsiane zapalenie mózgu i rdzenia">
Epidemiczne rozsiane zapalenie mózgu i rdzenia

Epidemiczne rozsiane zapalenie mózgu i rdzenia (łac. "encephalomyelitis epidemica disseminata", ang. "Redlich's syndrome, Redlich-Flatau syndrome, Munch-Petersen's encephalomyelitis") – rzadka i niedostatecznie zdefiniowana neurologiczna jednostka chorobowa, będąca postacią zapalenia mózgu i rdzenia spowodowaną przypuszczalnie przez wirusy. Choroba została opisana w latach 20. i 30. XX wieku w Europie. Termin epidemicznego rozsianego zapalenia mózgu i rdzenia obecnie jest zarzucony.
Objawy przypominają stwardnienie rozsiane, ale są zazwyczaj bardzo łagodne. W badaniu neuropatologicznym stwierdzano bardziej nasilone zmiany zapalne. Najczęstszymi objawami były nieprawidłowe odruchy ścięgniste, parestezje, i wykładniki zapalenia. Rokowanie jest dobre.
Jako pierwsi opisali chorobę niezależnie od siebie, Emil Redlich i Edward Flatau. Redlich uważał, że opisana przez niego choroba i zapalenie mózgu von Economo stanowią warianty tego samego schorzenia. Flatau zasugerował etiologię wirusową, co potwierdził później Michaił Margulis. Chorobę scharakteryzował dokładnie Carl Julius Munch-Petersen.

</doc>
<doc id="1437084" url="https://pl.wikipedia.org/wiki?curid=1437084" title="Zespół Redlicha-Flataua">
Zespół Redlicha-Flataua



</doc>
<doc id="1437085" url="https://pl.wikipedia.org/wiki?curid=1437085" title="Krystian Dziubiński">
Krystian Dziubiński

Krystian Dziubiński (ur. 28 maja 1988 w Nowym Targu) – polski hokeista, reprezentant Polski.
Bratanek Bogdana Dziubińskiego, także hokeisty.
Kariera klubowa.
Wychowanek MMKS Podhale Nowy Targ. Od 2004 do 2008 występował w amerykańskich klubach rozgrywek North American Hockey League (NAHL): Orchard Lake St. Mary's (z Orchard Lake w stanie Michigan), Alaska Avalanche (z Palmer w stanie Michigan) i North Iowa Outlaws (z Mason City w stanie Iowa). W pierwszym z nich w 2005 w wieku 17 lat został powołany do hokejowej reprezentacji stanu Michigan. Dalszy pobyt i gra w USA stała się niemożliwa z powodu odmowy udzielenia wizy wjazdowej. Po powrocie wywalczył miejsce w drużynie Podhala prezentując waleczny, nieczęsto spotykany w Polsce północnoamerykański styl gry hokeja. Przy tym stworzył zgrany, widowiskowy i skuteczny atak z innymi nowotarskimi wychowankami, Tomaszem Malasińskim oraz Dariuszem Gruszką (początkowo zwany „atakiem dzieci” z racji młodego wieku hokeistów). W kwietniu 2010 zdobył mistrzostwo Polski z Podhalem. Tuż po tym sukcesie w maju 2010 został zawodnikiem Ciarko PBS Bank Sanok. Od 2010 występował w tej drużynie na zasadzie ponawianych wypożyczeń. W klubie występował do końca sezonu 2012/2013. W sanockim zespole ponownie stworzył zgrany tercet wraz z Gruszką i Malasińskim. Od 2013 zawodnik drużyny 1928 KTH Krynica. 22 listopada 2013 rozwiązał kontrakt z klubem. 26 listopada 2013 został ponownie zawodnikiem MMKS Podhale. Od maja 2015 był zawodnikiem Cracovii. Po sezonie 2017/2018 odszedł z tego klubu. Na początku czerwca 2018 został ponownie zawodnikiem Podhala. W lipcu 2020 potwierdzono jego transfer do białoruskiego zespołu Niomana Grodno (jednocześnie do tej drużyny przeszedł wtedy inny nowotarżanin, Oskar Jaśkiewicz).
Pod koniec kwietnia 2021 ogłoszono jego transfer do Re-Plast Unii Oświęcim.
W trakcie kariery zyskał pseudonim "Dziubek".
Kariera reprezentacyjna.
W barwach reprezentacji Polski uczestniczył w turniejach mistrzostw świata edycji 2009, 2010, 2011, 2012, 2013, 2014, 2015, 2016, 2017, 2018, 2019, 2022.
28 kwietnia 2009 decyzją Wydziału Gier i Dyscypliny PZHL został ukarany roczną dyskwalifikacją oraz karą pieniężną w wysokości 8000 zł (sankcja dotyczyła zarówno meczów kadry Polski jak i meczów ligowych). Kara była spowodowana zajściami, jakie miały miejsce nad ranem dnia 18 kwietnia 2009 (tuż po zakończeniu turnieju Mistrzostw Świata I Dywizji), kiedy to w toruńskim hotelu Mercure Helios doszło do ekscesów i bójki w gronie hokejowej kadry Polski (w ich trakcie Krzysztof Oliwa, ówczesny menadżer kadry złamał Koluszowi nos). Wraz z nim dyskwalifikacją ukarany został biorący udział w incydencie Marcin Kolusz. W listopadzie 2009 po upływie połowy odbywanej kary WGiD PZHL przychylił się do wniosku ukaranych i zawiesił na okres jednego roku dalsze wykonanie kary dyskwalifikacji orzeczonej wobec obu hokeistów, w związku z czym powrócili do gry.

</doc>
<doc id="1437086" url="https://pl.wikipedia.org/wiki?curid=1437086" title="Zakład Komunikacji Miejskiej w Białogardzie">
Zakład Komunikacji Miejskiej w Białogardzie

Zakład Komunikacji Miejskiej w Białogardzie sp. z o.o. (ZKMB) – jedyny przewoźnik miejski w Białogardzie.
Historia.
Komunikacja Miejska w Białogardzie została uruchomiona 1 maja 1975 roku. Miała za zadanie zapewnić sprawne połączenie znajdującego się na północy Osiedla Olimpijczyków z centrum miasta, osiedlami Chopina i Zwycięstwa oraz Pętli Połczyńskiej z Cmentarzem. Ważnym punktem na trasie był również dworzec kolejowy, skąd mieszkańcy udawali się do pracy w Koszalinie.
Tabor autobusowy wydzielony został z WPKM w Koszalinie i przyłączony do struktur ówczesnego PGKiM. Od roku 1992 do 1996 komunikacja stanowiła główny dział następcy prawnego tej firmy – Zakładu Usług Komunalnych.
Do obsługi linii zakupiono w sanockiej fabryce autobusów autobusy Autosan H9-35, na części przystanków zbudowane zostały wiaty, mające chronić pasażerów przed wiatrem i deszczem, a zajezdnię zlokalizowano poza centrum miasta – na ul. Ustronie Miejskie.
Z dniem 1 stycznia 1997 roku powołany został do życia samodzielny Zakład Budżetowy – Zakład Komunikacji Miejskiej z siedzibą przy ul. Ustronie Miejskie 1. Po trzech latach działalności ZKM przekształcony został w jednoosobową spółkę z o.o. Miasta Białogard i w tej strukturze działa do chwili obecnej.
Prezesem spółki jest Dominik Jackiewicz powołany w 2019 roku. 
W 2017 roku, przy wsprarciu finansowym z projektu Funduszy Europejskich pt. „Publiczny transport niskoemisyjny na terenie Koszalińsko-Kołobrzesko-Białogardzkiego Obszaru Funkcjonalnego – zakup taboru na terenie miasta Białogard” podpisano dwa przetargi na zakup 8 fabrycznie nowych autobusów marki Solaris i Iveco.
W 2020 roku spółka umożliwiła zakup biletu jednorazowego, jak i miesięcznego w aplikacji moBiLET. 
Tabor.
Tabor aktualny.
Tabor stanowi 8 fabrycznie nowych autobusów, dostarczonych w 2018 i 2019 roku, Solaris Urbino 10.5 i Iveco-Dekstra LF38. 
Charakterystyka wizualna.
Standardowo kolorystyka pojazdów utrzymana jest w miejskich barwach tj. w czerwieni i bieli. Na ścianach bocznych umieszczone są logotypy spółki, a także logo i herb miasta Białogard

</doc>
<doc id="1437087" url="https://pl.wikipedia.org/wiki?curid=1437087" title="Herbert Vaughan">
Herbert Vaughan

Herbert Vaughan (ur. 15 kwietnia 1832 w Gloucester, zm. 19 czerwca 1903 w Mill Hill) – angielski duchowny katolicki, arcybiskup Westminster, prymas Anglii i Walii, kardynał.
Życiorys.
Przyszedł na świat w rodzinie oficera wojskowego i matki nawróconej na katolicyzm. Mieli 5 córek i 8 synów. Wszystkie córki wstąpiły do zakonów, a sześciu synów wybrało stan kapłański, z których trzech zostało biskupami (Roger - arcybiskupem Sydney, a John - biskupem pomocniczym Salford). Pobierał nauki m.in. w Belgii i Rzymie. Święcenia kapłańskie przyjął 28 października 1854. Wrócił do Anglii, a następnie wyjechał na misje. Kraje, które odwiedził to: Panama, Kolumbia, Stany Zjednoczone, Peru, Chile, i Brazylia. Następnie powrócił z powrotem do Anglii gdzie założył kolegium w Mill Hill, które kształcić miało przyszłych misjonarzy.
27 września 1872 został mianowany biskupem Salford. Sakry udzielił kardynał Henry Edward Manning. 8 kwietnia 1892 został jego następcą na urzędzie metropolity Westminster. W styczniu 1893 otrzymał kapelusz kardynalski z tytułem prezbitera Santi Andrea e Gregorio al Monte Celio z rąk papieża Leona XIII. Zmarł w roku 1903.

</doc>
<doc id="1437092" url="https://pl.wikipedia.org/wiki?curid=1437092" title="Maciej Kuc">
Maciej Kuc

Maciej Kuc (ur. 19 listopada 1983 w Kielcach) – polski dziennikarz, od stycznia 2015 do listopada 2016 redaktor naczelny miesięcznika CD-Action.
Ukończył dziennikarstwo i komunikację społeczną na Uniwersytecie Wrocławskim.
Był zastępcą redaktora naczelnego pisma Click!. Twórca magazynu Action Mag. Publikuje pod pseudonimem MQc, a wcześniej Qn`ik.
Przez serwis polygamia.pl wybrany w 2008 do "13 najbardziej wpływowych dziennikarzy branżowych".

</doc>
<doc id="1437099" url="https://pl.wikipedia.org/wiki?curid=1437099" title="AKU">
AKU



</doc>
<doc id="1437100" url="https://pl.wikipedia.org/wiki?curid=1437100" title="Peter Kopteff">
Peter Kopteff

Peter Kopteff (ur. 10 kwietnia 1979 w Helsinkach) – fiński piłkarz występujący na pozycji pomocnika.
Życiorys.
Jest wychowankiem norweskiego Vikinga FK. W 1998 roku był wypożyczony do Jazz Pori, a w 1999 przeszedł do innej fińskiej drużyny – HJK Helsinki. Po dwóch sezonach powrócił do swojej pierwszej drużyny – Vikinga. W 2005 roku podpisał kontrakt z angielskim Stoke City. W latach 2006–2008 grał w holenderskim FC Utrecht. W 2008 roku odszedł do norweskiego Aalesunds FK.
W latach 2002–2006 zagrał w 39 meczach reprezentacji Finlandii.
Kopteff posiada również węgierskie obywatelstwo.

</doc>
<doc id="1437102" url="https://pl.wikipedia.org/wiki?curid=1437102" title="Nelson Evora">
Nelson Evora



</doc>
<doc id="1437104" url="https://pl.wikipedia.org/wiki?curid=1437104" title="Nélson Évora">
Nélson Évora



</doc>
<doc id="1437105" url="https://pl.wikipedia.org/wiki?curid=1437105" title="Invicti athletae Christi">
Invicti athletae Christi

Invicti Athletæ Christi – encyklika papieża Piusa XII w 300. rocznicę śmierci św. Andrzeja Boboli, opublikowana 16 maja 1957. Tytuł pochodzi od pierwszych słów dokumentu, w tłumaczeniu: "Niezwyciężony bohater Chrystusowy".
Pius XII wydał encyklikę, aby przedstawić katolikom, a zwłaszcza narodowi polskiemu postać, świętość i śmierć jezuity św. Andrzeja Boboli jako "wspaniałego wzoru chrześcijańskiego męstwa". Zarysowując biografię Boboli, papież podkreślił jego pobożność, zwłaszcza eucharystyczną i maryjną, zaangażowanie misyjne oraz szerzenie i obronę katolicyzmu na wschodnich obszarach Rzeczypospolitej - w warunkach konfliktu z ludnością prawosławną podczas Powstania Chmielnickiego. Pius XII przytoczył opis męczeństwa Boboli, jakie poniósł z rąk Kozaków i jego żarliwe wyznanie przedśmiertne: "Jestem katolickim kapłanem. W tej wierze się urodziłem i w niej też chcę umrzeć. Wiara moja jest prawdziwa i do zbawienia prowadzi. Wy powinniście żałować i pokutę czynić, bo bez tego w waszych błędach zbawienia nie dostąpicie. Przyjmując moją wiarę, poznacie prawdziwego Boga i wybawicie dusze swoje".
Pius XII uznał, że taki przykład czystości i niezłomności wiary katolickiej ma szczególne znaczenie we współczesnym świecie, gdy wiara w Boga słabnie, jest odrzucana, a nieraz brutalnie atakowana. Konsekwencją jest niepokój nurtujący ludzi i nieporządek społeczny: "Albowiem bez uznania Najwyższego Boga i Jego świętego prawa nie może istnieć wśród ludzi żaden ład, ani żadne prawdziwe szczęście. Brakuje bowiem podstawy zarówno do prywatnego, jak i do należycie prowadzonego społecznego życia. A ponadto, jak Wam dobrze wiadomo, Czcigodni Bracia, tylko niebieskie wiekuiste, a nie znikome i przemijające dobra tej ziemi, mogą duszy przynieść pełne nasycenie".
Diagnoza papieska, skierowana przeciw indyferentyzmowi religijnemu,racjonalizmowi, materializmowi, ateizmowi i hedonizmowi była stałym elementem jego nauczania, krytycznego wobec współczesności. Przekonany, że zasady Ewangelii i doktryna Kościoła stanowią podstawowe lekarstwo na bolączki człowieka i świata, zalecił duchowieństwu i świeckim mężnie - na wzór św. Andrzeja Boboli - głosić wartości chrześcijańskie i bronić katolicyzmu przed atakami nawet za cenę cierpienia i śmierci.
Encyklikę kończy odezwa do narodu polskiego z wezwaniem do nieugiętego trwania przy religii i Kościele: "najbardziej zwraca się myśl nasza do tych, co w polskich stronach życie pędzą. Skoro bowiem Andrzej Bobola z ich narodu wyszedł i ich ziemię nie tylko blaskiem rozlicznych cnót, ale i krwią męczeńską uświetnił, jest on dla nich wspaniałą ozdobą i chlubą. Niechże więc idąc za jego świetlanym przykładem nadal bronią ojczystej wiary przeciw wszystkim niebezpieczeństwom, niech usiłują obyczaje do norm chrześcijańskich dostosować, niech to sobie mają mocnym przekonaniem za największą chwałę swojej Ojczyzny, jeżeli przez nieugięte naśladowanie niezachwianej cnoty przodków to osiągną, żeby Polska zawsze wierna była dalej "przedmurzem chrześcijaństwa". Zdaje się bowiem wskazywać "historia, [...] jako świadek czasów, światło prawdy [...] i nauczycielka życia", że Bóg tę właśnie rolę narodowi polskiemu przeznaczył. Niechże więc mężnym i stałym sercem usiłują tę rolę wypełnić, unikając wrogich podstępów i zwalczając przy pomocy łaski Bożej wszystkie przeciwności i próby." Osobne słowo skierował do cierpiących za wiarę kapłanów polskich.

</doc>
<doc id="1437107" url="https://pl.wikipedia.org/wiki?curid=1437107" title="William Wyndham">
William Wyndham

William Wyndham, 3. baronet Wyndham (1687 - 17 czerwca 1740) – angielski polityk torysowski. 
Jedyny syn Edwarda Wyndhama. Kształcony w Oksfordzie (Christ College). W parlamencie od 1710 roku. Należał do stronników lorda Bolingbroke. Udział w spisku jakobickim doprowadził do jego uwięzienia w 1715 roku. Po 1723 roku jeden z liderów opozycji torysowskiej mającej na celu obalenie premiera Walpole’a.
Jego synem był późniejszy minister Charles Wyndham, 2. hrabia Egremont (1710-1763).

</doc>
<doc id="1437108" url="https://pl.wikipedia.org/wiki?curid=1437108" title="Ali Akbar Ostad-Asadi">
Ali Akbar Ostad-Asadi

Ali Akbar Ostad-Asadi (per. علی‌اکبر استاداسدی, ur. 17 września 1965 w Isfahanie) – piłkarz irański grający na pozycji obrońcy.
Kariera klubowa.
Piłkarską karierę Ostad-Asadi rozpoczął w klubie Zob Ahan Isfahan wywodzącym się z rodzinnego miasta Isfahan. W jego barwach zadebiutował w pierwszej lidze irańskiej i grał tam przez większość swojej kariery aż do końca sezonu 2002/2003, w którym to zdobył Puchar Hazfi, czyli Puchar Iranu. Następnie przeszedł do Mashin Sazi z miasta Tabriz. Tu z kolei występował przez trzy sezony, ale nie osiągnął większych sukcesów w lidze i pucharze. W 2006 roku zakończył sportową karierę w wieku 41 lat.
Kariera reprezentacyjna.
W reprezentacji Iranu Ostad-Asadi zadebiutował w 1996 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam był rezerwowym i nie zagrał w żadnym spotkaniu. Łącznie w kadrze narodowej do końca 1998 roku zagrał 33 razy.

</doc>
<doc id="1437122" url="https://pl.wikipedia.org/wiki?curid=1437122" title="Barbodes fasciatus">
Barbodes fasciatus



</doc>
<doc id="1437123" url="https://pl.wikipedia.org/wiki?curid=1437123" title="Puntius filamentosus">
Puntius filamentosus



</doc>
<doc id="1437124" url="https://pl.wikipedia.org/wiki?curid=1437124" title="Ultimate Limit">
Ultimate Limit



</doc>
<doc id="1437134" url="https://pl.wikipedia.org/wiki?curid=1437134" title="Czechy na Letnich Igrzyskach Olimpijskich 2008">
Czechy na Letnich Igrzyskach Olimpijskich 2008

Czechy na Letnich Igrzyskach Olimpijskich 2008 reprezentowało 134 zawodników.
Był to czwarty występ reprezentacji Czech na letnich igrzysk olimpijskich.

</doc>
<doc id="1437138" url="https://pl.wikipedia.org/wiki?curid=1437138" title="At-At">
At-At



</doc>
<doc id="1437143" url="https://pl.wikipedia.org/wiki?curid=1437143" title="Benin na Letnich Igrzyskach Olimpijskich 2008">
Benin na Letnich Igrzyskach Olimpijskich 2008

Benin na Letnich Igrzyskach Olimpijskich 2008 reprezentowało 7 sportowców. Wystartowali w pływaniu, lekkoatletyce i taekwondo.
Był to 9. start reprezentacji Beninu na letnich igrzyskach olimpijskich.

</doc>
<doc id="1437146" url="https://pl.wikipedia.org/wiki?curid=1437146" title="Parafia Katedralna Niepokalanego Poczęcia Najświętszej Maryi Panny w Siedlcach">
Parafia Katedralna Niepokalanego Poczęcia Najświętszej Maryi Panny w Siedlcach

Parafia Niepokalanego Poczęcia NMP w Siedlcach – rzymskokatolicka parafia w Siedlcach. Parafia należy do dekanatu siedleckiego leżącego w diecezji siedleckiej.
Historia.
Parafia erygowana została w roku 1905. Sama świątynia jest murowana; wybudował ją w latach 1906 - 1912 ks. Józefa Scipio del Campo w stylu neogotyckim.

</doc>
<doc id="1437147" url="https://pl.wikipedia.org/wiki?curid=1437147" title="Karl Gosberg">
Karl Gosberg

Karl Artur Gosberg (ur. 10 sierpnia 1901, zm.?) – zbrodniarz hitlerowski, jeden z funkcjonariuszy SS pełniących służbę w obozach koncentracyjnych i SS-Unterscharführer.
Członek załogi obozów Mauthausen-Gusen i Buchenwald. Pełnił również w trakcie II wojny światowej funkcję komendanta obozu pracy dla Żydów w Bliżynie (od 1944 był to podobóz Majdanka). 
4 maja 1949 Gosberg został skazany na karę 15 lat pozbawienia wolności przez polski sąd w Radomiu. Zwolniono go z więzienia w 1956 i deportowano do Republiki Federalnej Niemiec w 1956. 19 maja 1961 został skazany przez zachodnioniemiecki sąd w Wuppertalu za morderstwa dokonywane na Żydach w obozie w Bliżynie na 12 lat pozbawienia wolności.

</doc>
<doc id="1437148" url="https://pl.wikipedia.org/wiki?curid=1437148" title="Mariusz Woźniak (matematyk)">
Mariusz Woźniak (matematyk)

Mariusz Woźniak (ur. 25 grudnia 1951 w Krakowie) – polski matematyk, prof. dr hab.
Życiorys.
Ukończył I LO im. Bartłomieja Nowodworskiego w Krakowie. W roku szkolnym 1968/1969 był finalistą XX olimpiady matematycznej. W latach 1969–1974 studiował matematykę na Wydziale Matematyki, Fizyki i Chemii Uniwersytetu Jagiellońskiego. Stopień naukowy doktora nauk matematycznych otrzymał w 1980 roku na Uniwersytecie Jagiellońskim, doktora habilitowanego w 1999 roku na Uniwersytecie im. Adama Mickiewicza w Poznaniu. W 2007 roku uzyskał tytuł naukowy profesora nauk matematycznych.
Działalność naukowa.
Specjalnością Mariusza Woźniaka jest matematyka dyskretna i teoria grafów, którą zajmuje się od 1988. Aktualnie są to przede wszystkim badania w kilku łączących się ze sobą dziedzinach: pakowanie grafów, kolorowanie grafów, rozkłady i podziały grafów
Do najważniejszych wyników zaliczyć można zastosowanie (jako metody dowodu) struktury permutacji do zagadnień pakowania grafów, oraz dowód (jako współautor) jednej z hipotez Burris-Schelpa ("J. Combin. Theory", 1999). Praca ta przyczyniła się w dużej mierze do wzrostu zainteresowania tymi zagadnieniami.
Autor 66 publikacji z tego 40 w czasopismach z listy filadelfijskiego Instytutu Informacji Naukowej.
Działalność dydaktyczna.
Promotor w 4, a recenzent w 8 przewodach doktorskich. Autor 3 skryptów dydaktycznych.

</doc>
<doc id="1437150" url="https://pl.wikipedia.org/wiki?curid=1437150" title="Nowa Prawica (Francja)">
Nowa Prawica (Francja)

Nowa Prawica (fr. "Nouvelle Droite") – ruch metapolityczny, który powstał w 1968 roku we Francji, wraz z utworzeniem stowarzyszenia typu think tank GRECE ("Groupement de Recherche et d'Etudes pour la Civilisation Europeenne" - pol. Grupa Badań i Studiów nad Cywilizacją Europejską).
Za twórcę i głównego ideologa Nowej Prawicy uznawany jest Alain de Benoist, jeden z założycieli GRECE. Z ruchem związany był też Guillaume Faye.
Ideologia.
Trudno jednoznacznie określić pozycję polityczną Nowej Prawicy, gdyż nie jest to prawica w konwencjonalnym znaczeniu tego słowa. De Benoist twierdzi: "Moją pozycję nazywam 'nową prawicą', i nie ma ona nic wspólnego z burżuazyjną, konserwatywną i reakcyjną prawicą". Nouvelle Droite traktowany jest przez liberalny establishment i lewicę jako ruch skrajnie prawicowy, zaś przez konserwatywną tradycjonalistyczną prawicę jako, swego rodzaju, lewicowy. Sam Alain de Benoist odrzuca klasyczny podział lewica/prawica, gdyż chce stworzyć całkowicie nowy paradygmat polityczny. Filozoficznie, Nouvelle Droite czerpie z nurtu Konserwatywnej Rewolucji (Oswald Spengler, Carl Schmitt, Ernst Junger), Nowej Lewicy, Fryderyka Nietzschego i Martina Heideggera.
Podstawową różnicą między klasyczną prawicą a nową prawicą jest to, że ta druga całkowicie odrzuca chrześcijaństwo (i w ogóle tradycję judeochrześcijańską) jako fundament Europy, gdyż jest to ideologia "obca", niemająca swego źródła w kulturze i tradycji Europy, o czym mowa jest w książce "On Being a Pagan", autorstwa de Benoist. Louis Pauwels na łamach Le Figaro Magazine stwierdził, że "dziedzictwo kulturalne chrystianizmu nie jest naszym dziedzictwem, kultura chrześcijańska jest nam obca." Krytykuje chrześcijaństwo jako religię z natury nietolerancyjną, teokratyczną i prześladującą innowierców. Benoist sądzi, że Europa winna wrócić do swoich pogańskich korzeni.
Drugą różnicą jest krytyczne nastawienie do ideologii rynku i konsumpcjonizmu. Nowa prawica opowiada się za federalizmem, komunitaryzmem, etnopluralizmem, ekologią i jest sceptycznie nastawiona do multikulturalizmu, liberalizmu, egalitaryzmu i amerykanizacji Europy. Nurt Nouvelle Droite związany jest z identytaryzmem.

</doc>
<doc id="1437158" url="https://pl.wikipedia.org/wiki?curid=1437158" title="Somalia na Letnich Igrzyskach Olimpijskich 2008">
Somalia na Letnich Igrzyskach Olimpijskich 2008

Somalię na Letnie Igrzyska Olimpijskie 2008 reprezentowało 2 zawodników – 1 mężczyzna i 1 kobieta. Wystartowali w lekkoatletyce - biegu na 5000 metrów mężczyzn oraz biegu na 200 metrów kobiet.
Był to siódmy start reprezentacji Somalii na letnich igrzyskach olimpijskich.

</doc>
<doc id="1437161" url="https://pl.wikipedia.org/wiki?curid=1437161" title="Dżawad Zarinczeh">
Dżawad Zarinczeh

Dżawad Zarinczeh (per. جواد زرینچه, ur. 23 lipca 1966 w Teheranie), piłkarz irański grający na pozycji obrońcy.
Kariera klubowa.
Karierę piłkarską Zarinczeh rozpoczął w stołecznym klubie o nazwie Lokomotiw Teheran. Następnie grał w Keszawarz Teheran i w 1986 roku zadebiutował w jego barwach w pierwszej lidze irańskiej. W 1989 roku odszedł do rywala zza miedzy, Esteghlal Teheran. Już w 1990 roku wywalczył z Esteghlalem mistrzostwo Iranu, swoje pierwsze w karierze. Z kolei w 1991 roku osiągnął największy międzynarodowy sukces w historii klubu - wygrał Azjatycką Ligę Mistrzów. W 1992 roku dotarł do finału tych rozgrywek oraz został wicemistrzem kraju. W 1996 roku zdobył Puchar Hazfi, czyli Puchar Iranu, a następnie sięgał po niego w latach 2000 i 2002. W Esteghlalu grał do końca sezonu 2002/2003 i oprócz tytułu w 1990 roku ma na koncie także mistrzostwo kraju w latach 1998 i 2001, a także wicemistrzostwo w 1999 i 2002. Kolejnym i ostatnim klubem Dżawada w karierze była drużyna Saba Kom, w której spędził cały sezon 2003/2004. Po zakończeniu kariery był tam m.in. asystentem trenera.
Kariera reprezentacyjna.
W reprezentacji Iranu Zarinczeh zadebiutował w 1987 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam był podstawowym zawodnikiem Iranu i wystąpił we wszystkich trzech grupowych spotkaniach: przegranych 0:1 z Jugosławią oraz 0:2 z Niemcami, a także w wygranym 2:1 ze Stanami Zjednoczonymi. W reprezentacji grał do 2000 roku, a łącznie zagrał w niej 80 razy i strzelił jednego gola.

</doc>
<doc id="1437171" url="https://pl.wikipedia.org/wiki?curid=1437171" title="Nocna straż (film)">
Nocna straż (film)

Nocna straż – film fabularny (thriller) koprodukcji brytyjsko-amerykańsko-węgierskiej z 1995 roku w reżyserii Davida Jacksona.
Opis fabuły.
Do muzeum w Amsterdamie powraca z zagranicznych prezentacji słynny obraz Rembrandta "Nocna straż". Okazuje się jednak, że jest to falsyfikat, a w zuchwałą kradzież zamieszany jest jeden z najgroźniejszych międzynarodowych gangów. Niebawem śladem przestępców podąży super agent Mike Graham (Pierce Brosnan) – jego zadaniem będzie odzyskanie bezcennego dzieła sztuki za wszelką cenę. Towarzyszyć mu będzie atrakcyjna agentka Sabrina Carver (Alexandra Paul), która, jak się wkrótce okaże, niejednokrotnie uratuje go przed śmiertelnym niebezpieczeństwem.

</doc>
<doc id="1437172" url="https://pl.wikipedia.org/wiki?curid=1437172" title="Robert I z Tarentu">
Robert I z Tarentu



</doc>
<doc id="1437173" url="https://pl.wikipedia.org/wiki?curid=1437173" title="Dymitr Romanowicz">
Dymitr Romanowicz

Dymitr Romanowicz – książę Briańska w latach ok. 1320 do 1333.
Był synem Romana Glebowicza. Prowadził zdecydowanie antylitewską politykę, próbując przeciwstawić się ekspansji Giedymina. Walczył z nim w przegranej bitwie nad rzeką Irpień. W roku 1333, wspierany przez posiłki tatarskie zaatakował Smoleńsk, jednak ostatecznie musiał zawrzeć pokój z księciem Iwanem Aleksandrowiczem, prawdopodobnie dlatego że ten uzyskał pomoc litewską. Jeszcze w tym samym roku został obalony w wyniku zamachu stanu, który wyniósł do władzy sprzyjającego Litwie Gleba Światosławowicza.

</doc>
<doc id="1437174" url="https://pl.wikipedia.org/wiki?curid=1437174" title="Josef Grzimek">
Josef Grzimek

Josef Grzimek (ur. 10 listopada 1905 w Oberglogau, zm. 18 lutego 1950) – zbrodniarz nazistowski, SS-Hauptscharführer, komendant kilku hitlerowskich obozów pracy na terytorium okupowanej Polski.
Wziął udział w Operacji Tannenberg. Od marca do grudnia 1942 był komendantem obozu pracy dla Żydów ("Judenlager") w Jaktorowie. Następnie identyczną funkcję pełnił w obozach w Rawie Ruskiej (od grudnia 1942 do połowy marca 1943), Lwowie (od marca do lipca 1943), Złoczowie (lipiec 1943) i Bolechowie (sierpień 1943). Od 1 grudnia 1943 do sierpnia 1944 Grzimek był dowódcą ukraińskiej kompanii strażniczej w obozie w Szebniach. Brał tu udział w masowych egzekucjach na terenie lasu w Dobrucowej, w których zginęło przez rozstrzelanie około 1600 osób. Grzimek kierował również akcją palenia ciał ofiar na specjalnych rusztach zbudowanych z torów kolejowych.
Po zakończeniu wojny został osądzony za swoje zbrodnie przez polski sąd w Warszawie i 29 stycznia 1949 skazany na karę śmierci. Wyrok wykonano przez powieszenie 18 lutego 1950.

</doc>
<doc id="1437176" url="https://pl.wikipedia.org/wiki?curid=1437176" title="Behnam Seradż">
Behnam Seradż

Behnam Seradż (per. بهنام سراج, ur. 19 czerwca 1971 w Abadanie) – piłkarz irański grający na pozycji napastnika.
Kariera klubowa.
Seradż wychował się w klubie Sanat Naft Abadan wywodzącego się z jego rodzinnego miasta Abadan. W jego barwach grał bez większych sukcesów do końca sezonu 1997/1998. Wtedy też odszedł do stołecznego Persepolis Teheran. Tam występował przez dwa lata zdobywając 22 gole w irańskiej pierwszej lidze. W 1999 roku sięgnął po dublet – mistrzostwo oraz Puchar Hazfi, a w 2000 roku obronił mistrzowski tytuł. Latem odszedł do Foolad Ahwaz z Ahwazu. W 2002 roku zajął z tym klubem 3. miejsce w lidze, a latem 2003 został zawodnikiem Pajkan Kazwin. Po roku odszedł do Sanat Naftu, czyli swojego pierwotnego klubu i występował wraz z nim w drugiej lidze. W 2007 roku zakończył piłkarską karierę.
Kariera reprezentacyjna.
W reprezentacji Iranu Seradż zadebiutował w 1996 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam był rezerwowym zawodnikiem i nie wystąpił w żadnym spotkaniu. W reprezentacji grał do 2005 roku.

</doc>
<doc id="1437181" url="https://pl.wikipedia.org/wiki?curid=1437181" title="Launceston Elliot">
Launceston Elliot

Launceston Elliot (ur. 9 czerwca 1874 w Bombaju, zm. 8 sierpnia 1930 w Melbourne) – szkocki sztangista, zapaśnik, gimnastyk i lekkoatleta, złoty medalista igrzysk olimpijskich w Atenach w 1896 w podnoszeniu ciężarów jednorącz i srebrny medalista w podnoszeniu ciężarów oburącz.
Początki.
Urodził się w Indiach. Był wnukiem Charlesa Elliota, dyplomaty, gubernatora Bermudów, Trynidadu oraz Świętej Heleny. W 1887 r. wrócił wraz z rodziną do Anglii, gdzie jego ojciec założył gospodarstwo rolne w Esseksie. Elliot zaczął trenować podnoszenie ciężarów pod okiem Eugena Sandowa. W styczniu 1891 r., w wieku zaledwie 16 lat, zwyciężył w zawodach zorganizowanych w "Cafe Monico" na Piccadilly w Londynie, które uważane są za pierwsze mistrzostwa Wielkiej Brytanii w podnoszeniu ciężarów. Trzy lata później został zwycięzcą zawodów rozegranych w "Royal Aquarium" w City of Westminster.
Igrzyska olimpijskie w Atenach.
W 1896 Elliot wystąpił na igrzyskach olimpijskich w Atenach. Pierwszą konkurencją było podnoszenie ciężarów oburącz. Elliot i Viggo Jensen podnieśli najwięcej – 111,5 kg, ale król Jerzy I Grecki przyznał pierwsze miejsce Duńczykowi, uznając, iż podnosił ciężary w lepszym stylu. Po proteście Brytyjczyków obaj sztangiści dostali kolejną próbę poprawienia swoich wyników, żadnemu jednak nie udało się podnieść większego ciężaru i ostatecznie zwycięzcą ogłoszono Jensena. Kolejną konkurencją rozegraną tego samego dnia było podnoszenie ciężarów jednorącz. Tym razem Elliot okazał się najlepszy, podnosząc 71,0 kg. Jensen, kontuzjowany podczas dźwigania oburącz, podniósł 57,0 kg i ostatecznie zajął drugie miejsce.
Elliot brał także udział w innych konkurencjach. W biegu na 100 metrów przybiegł na trzecim miejscu w swoim biegu eliminacyjnym i nie zakwalifikował się do finału. Z kolei w turnieju zapaśniczym przegrał w swojej pierwszej walce z późniejszym złotym medalistą, Carlem Schuhmannem. Podczas zawodów gimnastycznych zajął ostatnie, piąte miejsce w konkursie wspinaczki po linie.
Dalsza kariera.
Po igrzyskach w Atenach ustanowił kilka rekordów na mistrzostwach amatorów w 1899. Brał także udział w igrzyskach olimpijskich w Paryżu, gdzie zajął jedenaste miejsce w konkursie rzutu dyskiem (w 1900 w programie igrzysk nie było podnoszenia ciężarów). W 1905 roku przeszedł na zawodowstwo. Po zakończeniu kariery został rolnikiem, a w 1923 r. osiadł w Melbourne. Zmarł na nowotwór kręgosłupa 8 sierpnia 1930 r.

</doc>
<doc id="1437185" url="https://pl.wikipedia.org/wiki?curid=1437185" title="Ladies Professional Golf Association">
Ladies Professional Golf Association

LPGA, czyli Ladies Professional Golf Association – amerykańska organizacja zrzeszająca zawodowe golfistki z siedzibą w Daytona Beach na Florydzie.
LPGA zostało założone w 1950 przez 13 kobiet, w gronie których znajdowała się m.in. Babe Didrikson Zaharias. W chwili obecnej LPGA jest najdłużej istniejącą i największą organizacją spośród wszystkich organizacji w Stanach Zjednoczonych zrzeszających kobiety zawodowo uprawiające sport. Na czele LPGA stoi komisarz, którego funkcję aktualnie wypełnia Michael Whan.
Ladies Professional Golf Association prowadzi LPGA Tour, czyli coroczny cykl cotygodniowych turniejów golfowych rozgrywanych od lutego do listopada, w których biorą udział najlepsze zawodowe golfistki z całego świata.
Turnieje na LPGA Tour.
Większość imprez LPGA rozgrywana jest na terenie Stanów Zjednoczonych a także w Meksyku, Singapurze, Kanadzie, Francji, Wielkiej Brytanii, Chinach, Południowej Korei, Tajlandii oraz Japonii. Cztery spośród turniejów rozgrywanych poza USA jest współsankcjonowana przez inne zawodowe toury. Ladies European Tour współorganizuje Evian Masters i Women's British Open. Pozostałe dwa, rozgrywane w Azji, to Hana Bank KOLON Championship (LPGA of Korea Tour) oraz Mizuno Classic (LPGA of Japan Tour).
Corocznie LPGA organizuje cztery turnieje, które zalicza do Wielkiego Szlema. Są to:
Udział zawodniczek spoza USA.
W ciągu pierwszych dziesięcioleci rozgrywania LPGA Tour był on zdominowany przez golfistki amerykańskie. Pierwszą zawodniczką spoza Stanów Zjednoczonych, która wywalczyła prawo gry na LPGA Tour w 1968 była Sandra Post z Kanady. W chwili obecnej liczebność golfistek reprezentujących resztę Świata jest dużo większa. Ostatnim rokiem kiedy Amerykanka zakończyła sezon na czele listy zarobków był 1993, ostatnim kiedy prowadziła w liczbie wygranych turniejów w sezonie był 1996, a w latach 2000-2009 zawodniczki spoza USA wygrały 31 spośród 40 turniejów wielkoszlemowych. W sezonie 2010 na LPGA Tour grały 122 zawodniczki nie legitymujące się amerykańskim paszportem, w tym 47 z Korei Południowej, 14 ze Szwecji, 10 z Australii, 8 z Wielkiej Brytanii, 7 z Kanady, 5 z Tajwanu, oraz 4 z Japonii.
Inne toury w gestii LPGA.
Poza LPGA Tour w pieczy LPGA znajdują się też inne rozgrywki. Futures Tour jest rodzajem przedsionka (drugiej ligi) dla zawodniczek. Czołówka graczek znajdujących się na liście rankingowej na końcu sezonu Futures Tour uzyskuje prawo gry w następnych sezonie na LPGA Tour. Alternatywnym sposobem otrzymania pełnej lub warunkowej karty LPGA Tour jest zajęcie odpowiednio wysokiego miejsca w rozgrywanym pod koniec każdego sezonu turnieju Qualifying School.
W 2001 LPGA zainaugurowała Women's Senior Golf Tour, nazywany Legends Tour, w którym prawo gry mają zawodniczki po przekroczeniu wieku 45 lat.
Kalendarz LPGA Tour 2010.
Liczby w nawiasach poprzedzające nazwiska zwycięzców odpowiadają liczbie dotychczasowych indywidualnych zwycięstw danej zawodniczki w oficjalnych zawodach LPGA Tour włączając tenże turniej.
Turnieje wielkoszlemowe zostały wytłuszczone.
Archiwalne dane.
Sumaryczna pula nagród ($) na przestrzeni dekad:
Nagrody LPGA Tour.
Spośród corocznie przyznawanych przez LPGA nagród trzy mają na celu wyróżnienie golfistek w kategoriach bezpośrednio związanych z wynikami uzyskanymi podczas turniejów w danym sezonie.
Liderki listy życiowych zarobków.
Tabela przedstawia czołową dwudziestkę golfistek, które do 2009 włącznie zarobiły najwyższe sumy nagród pieniężnych. LPGA co tydzień publikuje uaktualnioną pełną listę sumarycznych zarobków.

</doc>
<doc id="1437188" url="https://pl.wikipedia.org/wiki?curid=1437188" title="Jacek Pulikowski">
Jacek Pulikowski

Jacek Jerzy Pulikowski (ur. 14 kwietnia 1952 w Lubrańcu) – polski pisarz i wykładowca katolicki, doktor inżynier budownictwa. Autor licznych publikacji o tematyce rodzinnej.
Życiorys.
Absolwent X Liceum Ogólnokształcącym w Poznaniu w roku 1971. W 1976 uzyskał stopień magistra inżyniera budownictwa na Politechnice Poznańskiej. Doktorat pt. "Obciążenia niezachowawcze konstrukcji cięgnowych" obronił w 1985. Od 1976 był pracownikiem i wykładowcą Zakładu Mechaniki Budowli Instytutu Konstrukcji Budowlanych na Wydziale Budownictwa i Inżynierii Środowiska Politechniki Poznańskiej. 
Prowadzi zajęcia na Studium Rodziny przy Wydziale Teologii UAM w Poznaniu, kursy dla nauczycieli i kursy przedmałżeńskie. Jest czynnym członkiem Duszpasterstwa Rodzin i byłym członkiem Rady Episkopatu Polski ds. Rodziny. 
Jest autorem publikacji o tematyce rodzinnej. Wszystkie jego książki wielokrotnie wznawiano w wielotysięcznych nakładach, a niektóre przetłumaczono na języki obce. 
Życie prywatne.
Żonaty, ma trójkę dzieci. 

</doc>
<doc id="1437189" url="https://pl.wikipedia.org/wiki?curid=1437189" title="LPGA Tour">
LPGA Tour



</doc>
<doc id="1437190" url="https://pl.wikipedia.org/wiki?curid=1437190" title="Adrian Markowski">
Adrian Markowski

Adrian Markowski (ur. 14 października 1978) – polski lekkoatleta, który specjalizował się w rzucie oszczepem.
Mistrz Europy juniorów z 1997 r. (78,42). W roku 2009 zdobył złoto mistrzostw Polski, a wcześniej - w 2007 - był wicemistrzem kraju. W 2009 roku bronił biało-czerwonych barw podczas mistrzostw świata w Berlinie - z wynikiem 74,13 nie awansował do finału. Reprezentant klubu MKS Osa Zgorzelec. Rekord życiowy: 84,85 (1 sierpnia 2009, Bydgoszcz). Rezultat ten jest szóstym w historii polskiego oszczepu.
W sezonie 2012/2013 jest trenerem przygotowania fizycznego w koszykarskim klubie PGE Turów Zgorzelec http://www.ksturow.eu/druzyna/sztab-szkoleniowy/

</doc>
<doc id="1437193" url="https://pl.wikipedia.org/wiki?curid=1437193" title="Gallivare">
Gallivare



</doc>
<doc id="1437195" url="https://pl.wikipedia.org/wiki?curid=1437195" title="Ireneusz Karasiński">
Ireneusz Karasiński

Ireneusz Karasiński (ur. 1 listopada 1971) – polski lekkoatleta specjalizujący się w rzucie oszczepem.
Wicemistrz Polski z 1991 roku. Jego rekord życiowy wynosi 81,02 (27 września 1997, Białogard). Reprezentował barwy Górnika Polkowice.

</doc>
<doc id="1437196" url="https://pl.wikipedia.org/wiki?curid=1437196" title="Sampsa Timoska">
Sampsa Timoska

Sampsa Timoska (ur. 12 grudnia 1979 w Kokemäki) – fiński piłkarz występujący na pozycji obrońcy. W swojej karierze rozegrał 230 spotkań i zdobył 6 bramek w Veikkauliidze. Zagrał też w 21 meczach angielskiej ligi Championship.
Dwukrotnie wystąpił w reprezentacji Finlandii.

</doc>
<doc id="1437205" url="https://pl.wikipedia.org/wiki?curid=1437205" title="Adam Kulisz">
Adam Kulisz

Adam Kulisz pseud. "Coolish" (ur. 1966 w Kobiórze) – polski wokalista, gitarzysta, harmonijkarz, kompozytor, autor tekstów. Jeden z najbardziej twórczych wykonawców z kręgu polskiego bluesa.
Życiorys.
Zadebiutował w 1985 roku na festiwalu Blues Top w Sopocie w składzie zespołu Big John and The Rockets jako saksofonista. Od połowy lat 80. patronował kilkunastu amatorskim formacjom, w zdecydowanej większości o proweniencji bluesowej, m.in. The Old River Blues Band (występ na Dużej Scenie festiwalu Rawa Blues 86; Czarni-Czarni (Duża Scena - Rawa Blues 87); Stereo Blues Boys (Boczna Scena - Rawa Blues 88); Gerard Kalczer Korzyniec (Boczna Scena - Rawa Blues 97); Black and The River (Boczna Scena - Rawa Blues 2001). Pełnię swego talentu muzyk objawił w ramach stworzonego w 2004 roku projektu Coolish Blues Session (przemianowanego na Coolish Supersession), zapraszając do udziału w nim wielu cenionych instrumentalistów. Równolegle współtworzył formację K-3: najpierw z harmonijkarzem Michałem Kielakiem i perkusistą Tomaszem Karkoszką (2006-2007), a od 2008 roku z kontrabasistą Mariuszem Maksymowiczem i perkusistą Michałem Giercuszkiewiczem. Koncertuje także solo. Na koncie ma występy na najważniejszych festiwalach bluesowych w kraju, a także we Włoszech, Irlandii i Słowacji. Był inicjatorem muzycznego spotkania Polish Blues Session, którego efektem jest płyta (Polish Blues Session Ostrzeszów 2005) wydana w 2009 roku, od 2006 roku w rodzinnym Kobiórze organizuje Kobiór Blues Fest. Jako gitarzysta występował gościnnie m.in. z zespołami Kasa Chorych i J.J.Band, Magdą Piskorczyk, a także z wykonawcami zagranicznymi - Otisem Grandem i Mofo Party Band.
Od kilku lat zajmuje czołowe pozycje w rankingach bluesowych, m.in. w latach 2006,2007 i 2009,2011,2016,2022 czytelnicy kwartalnika „Twój Blues” uznali go za wokalistę roku.
Dyskografia.
Inne wydawnictwa.
Dwa utwory autorstwa Adama Kulisza trafiły na Antologię Polskiego Bluesa (2008).
Jedna kompozycja Adama Kulisza trafiła na Antologię Polskiego Bluesa - część II (2009).

</doc>
<doc id="1437206" url="https://pl.wikipedia.org/wiki?curid=1437206" title="Andrzej Walczak">
Andrzej Walczak

Andrzej Walczak (ur. 11 maja 1931 w Rawiczu) – polski lekkoatleta specjalizujący się w rzucie oszczepem.
Pięciokrotny medalista mistrzostw kraju (dwukrotny wicemistrz w pięcioboju oraz dwukrotny wicemistrz i brązowy medalista w rzucie oszczepem), czołowy oszczepnik Polski lat 50. XX wieku. Siedem razy bronił barw narodowych w meczach międzypaństwowych (w latach 1954-1957). Rekord życiowy: 77,31 (19 sierpnia 1956 w Spale). 
Podczas kariery sportowej reprezentował kluby: SKS Świdnica (1949), Kolejarz Rawicz (1949-1950), Stal Wrocław (1951-1953), Kolejarz Wrocław (1954-1955), Odra Wrocław (1956-1957) i Burza Wrocław (od 1958).
Karierę sportową zakończył w roku 1959.

</doc>
<doc id="1437212" url="https://pl.wikipedia.org/wiki?curid=1437212" title="Adam Ulam">
Adam Ulam

Adam Bruno Ulam (ur. 8 kwietnia 1922 we Lwowie, zm. 28 marca 2000) – polsko-amerykański politolog i historyk, sowietolog, profesor Uniwersytetu Harvarda, brat Stanisława Ulama. 
Życiorys.
Pochodził z zamożnej, zasymilowanej rodziny żydowskiej. Po uzyskaniu świadectwa maturalnego, wraz z bratem, opuścił Polskę emigrując do Stanów Zjednoczonych. Wyjazd nastąpił zaledwie 1,5 tygodnia przed wybuchem II wojny światowej. Jego brat, Stanisław, brał udział w projekcie Manhattan, którego celem była budowa bomby atomowej. 
Po przystąpieniu USA do wojny dwukrotnie, bezskutecznie, próbował wstąpić do armii amerykańskiej. Za pierwszym razem powodem odmowy byli krewni pozostający na terenach okupowanych, a za drugim wada wzroku Ulama – krótkowzroczność. W latach 1944–1947 studiował na Uniwersytecie Harvarda, tamże uzyskał doktorat z filozofii. Autor ponad 20 publikacji książkowych (w latach 1952–1992) i wielu artykułów. Był specjalistą w zakresie zagadnień związanych z historią Rosji i ZSRR oraz okresem zimnej wojny.
Publikacje.
Ulam jest autorem 20 książek oraz kilkudziesięciu publikacji naukowych i artykułów, m.in.:

</doc>
<doc id="1437213" url="https://pl.wikipedia.org/wiki?curid=1437213" title="Nocna straż">
Nocna straż



</doc>
<doc id="1437216" url="https://pl.wikipedia.org/wiki?curid=1437216" title="Atanasios Mastrowasilis">
Atanasios Mastrowasilis

Atanasios Mastrowasilis, gr. Αθανάσιος Μαστροβασίλης (ur. 18 kwietnia 1979) – grecki szachista, arcymistrz od 2005 roku.
Kariera szachowa.
W latach 1993–1999 był reprezentantem Grecji na mistrzostwach świata (trzykrotnie) oraz Europy juniorów (również trzykrotnie), najlepszy wynik uzyskując w 1995 r. w Guarapuavie, gdzie w MŚ do lat 16 zajął V miejsce. 
Wielokrotnie startował w finałach indywidualnych mistrzostw Grecji, dwukrotnie (1999, 2005) zdobywając srebrne medale. W 2004 r. jedyny raz w dotychczasowej karierze wystąpił w narodowej drużynie na szachowej olimpiadzie.
Odniósł następujące sukcesy w turniejach międzynarodowych:
Najwyższy ranking w karierze osiągnął 1 września 2010 r., z wynikiem 2556 punktów zajmował wówczas 6. miejsce wśród greckich szachistów.

</doc>
<doc id="1437220" url="https://pl.wikipedia.org/wiki?curid=1437220" title="USS Casimir Pulaski (SSBN-633)">
USS Casimir Pulaski (SSBN-633)

USS Casimir Pulaski (SSBN-633) amerykański strategiczny okręt podwodny o napędzie atomowym typu "Lafayette", a dokładniej do podtypu "James Madison", nosiciel strategicznych pocisków balistycznych SLBM typu Polaris i Posejdon. Okręt nazwano imieniem bohatera wojny o niepodległość Stanów Zjednoczonych generała Kazimierza Pułaskiego.
Historia.
Zamówienie na budowę USS "Casimir Pułaski" zostało złożone w stoczni Electric Boat 20 lipca 1961. Rozpoczęcie budowy nastąpiło 12 stycznia 1963. Wodowanie okrętu miało miejsce 1 lutego 1964, wejście do służby 14 sierpnia 1964.

</doc>
<doc id="1437221" url="https://pl.wikipedia.org/wiki?curid=1437221" title="M&amp;M">
M&amp;M



</doc>
<doc id="1437222" url="https://pl.wikipedia.org/wiki?curid=1437222" title="Daniel Sjölund">
Daniel Sjölund

Henrik Daniel „Daja” Sjölund (ur. 22 kwietnia 1983 w Finström) – fiński piłkarz występujący na pozycji napastnika. Od 2015 zawodnikiem szwedzkiego IFK Norrköping.
Karierę rozpoczynał jako dziecko w IF Finströms Kamratern. Później był zawodnikiem IFK Mariehamn, gdzie mimo młodego wieku rozegrał 27 spotkań w lidze. W 1999 przeniósł się do szwedzkiego IF Brommapojkarna. Tam został dostrzeżony przez skautów angielskiego West Hamu. W wieku 16 lat zdecydował się na przeprowadzkę do Anglii. Jednak w londyńskiej drużynie nie rozegrał żadnego spotkania. W 2000 roku menedżer u Gérard Houllier zgodził się zapłacić milion funtów za utalentowanego zawodnika. W 2003 został najpierw wypożyczony do Djurgårdens IF, a później wykupiony przez ten zespół. Zdobył tam dwa Mistrzostwa Szwecji oraz dwa Puchary Szwecji. W 2013 przeszedł do Åtvidabergs FF, a w 2015 do IFK Norrköping.
Już w wieku 17 lat regularnie powoływany był do reprezentacji U-21. W seniorskiej reprezentacji zadebiutował 22 maja 2003 roku, w meczu przeciwko Norwegii. Sjölund był częścią zespołu na Mistrzostwach Świata U-20 rozegranych w 2001 roku.

</doc>
<doc id="1437223" url="https://pl.wikipedia.org/wiki?curid=1437223" title="Daniel Sjolund">
Daniel Sjolund



</doc>
<doc id="1437225" url="https://pl.wikipedia.org/wiki?curid=1437225" title="Jukkasjärvi">
Jukkasjärvi

Jukkasjärvi – lapońska wioska w gminie Kiruna w północnej Szwecji, leżąca 200 km od kręgu polarnego nad rzeką Torne.
Atrakcje turystyczne.
Kościół.
Znajduje się tu kilkadziesiąt drewnianych domów oraz najstarszy w szwedzkiej części Laponii drewniany kościół z 1608 roku. Jest on ozdobiony wewnątrz współczesnymi malowidłami, one natomiast są oparte na motywach lapońskich. Pod ziemią znajdują się ciała dawnych mieszkańców, zmumifikowane, aczkolwiek doskonale zachowane. Organy kościelne stworzone są z brzozowego drewna i rogów renifera.
Hembygsgården.
Jest to skansen, w którym znajduje się kilka drewnianych domów i budynków gospodarczych. Odpłatnie można skorzystać z takich usług jak przejażdżka śnieżnym skuterem czy zaprzęgiem.

</doc>
<doc id="1437226" url="https://pl.wikipedia.org/wiki?curid=1437226" title="Jukkasjarvi">
Jukkasjarvi



</doc>
<doc id="1437228" url="https://pl.wikipedia.org/wiki?curid=1437228" title="Koolasuchus">
Koolasuchus



</doc>
<doc id="1437229" url="https://pl.wikipedia.org/wiki?curid=1437229" title="Cochleosaurus">
Cochleosaurus



</doc>
<doc id="1437230" url="https://pl.wikipedia.org/wiki?curid=1437230" title="Branchiosaurus">
Branchiosaurus



</doc>
<doc id="1437231" url="https://pl.wikipedia.org/wiki?curid=1437231" title="Makoto Hasebe">
Makoto Hasebe

 (ur. 18 stycznia 1984 w Fujiedzie) – japoński piłkarz występujący na pozycji pomocnika w Eintrachcie Frankfurt.
Kariera klubowa.
Swoją karierę rozpoczął w młodzieżowym klubie Fujieda Higashi HS. W roku 2002 dołączył do profesjonalnego klubu Urawa Red Diamonds. W styczniu 2008 roku podpisał kontrakt z pierwszoligowym niemieckim zespołem VfL Wolfsburg.
Kariera reprezentacyjna.
Zadebiutował w narodowej reprezentacji Japonii w towarzyskim meczu przeciwko reprezentacji Stanów Zjednoczonych 11 lutego 2006 r. Powołany do kadry przez trenera Takeshiego Okadę na Mistrzostwa świata w RPA gdzie występuje jako kapitan reprezentacji.

</doc>
<doc id="1437232" url="https://pl.wikipedia.org/wiki?curid=1437232" title="Ireneusz Ihnatowicz">
Ireneusz Ihnatowicz

Ireneusz Ihnatowicz (ur. 19 stycznia 1928 w Głębokiem, zm. 4 stycznia 2001 w Warszawie) – polski historyk, archiwista, profesor.
Życiorys.
Wykładał w Wyższym Seminarium Duchownym Księży Orionistów w Zduńskiej Woli. Był wybitnym filologiem i historykiem, specjalistą w dziedzinie historii gospodarczej Polski XIX i XX w. oraz nauk pomocniczych historii. W późniejszych latach pracował w Archiwum Państwowym w Łodzi, wykładał jako profesor na Uniwersytecie Warszawskim (od 1974) i pracował w Polskiej Akademii Nauk. Żonaty z Jadwigą Kalinowską. Jego córką jest Ewa Ihnatowicz, profesor nadzwyczajny Instytutu Literatury Polskiej Wydział Polonistyki Uniwersytetu Warszawskiego. 
Spoczywa razem z żoną na starym cmentarzu w Zduńskiej Woli.

</doc>
<doc id="1437236" url="https://pl.wikipedia.org/wiki?curid=1437236" title="Cyclotosaurus">
Cyclotosaurus



</doc>
<doc id="1437237" url="https://pl.wikipedia.org/wiki?curid=1437237" title="Clannad in Concert">
Clannad in Concert

Clannad in Concert to czwarty album irlandzkiej grupy folkowej o nazwie Clannad.
Krótki opis.
Został wydany w roku 1978 przez wydawnictwo Ogham Records. Był ich pierwszym albumem koncertowym w karierze, a został nagrany w roku 1978 podczas koncertu w Szwajcarii, a wydany w roku 1979. To podczas serii tych koncertów grupa zadecydowała aby związać się zawodowo z muzyką, a nie amatorsko jak to było do tej pory.

</doc>
<doc id="1437241" url="https://pl.wikipedia.org/wiki?curid=1437241" title="Eublefary">
Eublefary

Eublefary, eublafarowate (Eublepharidae) – rodzina jaszczurek z rzędu łuskonośnych (Squamata). Wcześniej klasyfikowane jako podrodzina Eublepharinae w obrębie rodziny gekonowatych. Żywią się owadami. Są to jaszczurki nocne.
Systematyka.
Do rodziny należą nasatępujące rodzaje:

</doc>
<doc id="1437244" url="https://pl.wikipedia.org/wiki?curid=1437244" title="Łagodne zaburzenia poznawcze">
Łagodne zaburzenia poznawcze

Łagodne zaburzenia poznawcze () – odrębny zespół objawów klinicznych, opisywany jako stan przejściowy pomiędzy prawidłowym procesem starzenia się a łagodnym otępieniem.
Kryteria diagnostyczne MCI według Mayo Clinic Group to:
Aktualnie nie istnieją metody terapii MCI o udokumentowanej skuteczności.

</doc>
<doc id="1437246" url="https://pl.wikipedia.org/wiki?curid=1437246" title="Dawn Harper-Nelson">
Dawn Harper-Nelson

Dawn Harper-Nelson (ur. 13 maja 1984 w East Saint Louis) – amerykańska lekkoatletka specjalizująca się w biegach przez płotki.
W 2003 zwyciężyła w mistrzostwach panamerykańskich juniorów. 19 sierpnia 2008 została w Pekinie mistrzynią olimpijską w biegu na 100 metrów przez płotki. Rok później była siódma na mistrzostwach świata w Berlinie oraz zajęła drugą lokatę w światowym finale lekkoatletycznym. W 2011 zdobyła brąz mistrzostw świata. Rok później została wicemistrzynią olimpijską. Stawała na podium mistrzostw Stanów Zjednoczonych. Mieszka w Los Angeles, a jej trenerem jest Bob Kersee.
Zwyciężczyni łącznej punktacji Diamentowej Ligi 2012 i 2013 w biegu na 100 metrów przez płotki.
Rekordy życiowe: bieg na 60 metrów przez płotki (hala) – 7,98 (10 marca 2006, Fayetteville); bieg na 100 metrów przez płotki (stadion) – 12,37 (7 sierpnia 2012, Londyn) / 12,36w (28 czerwca 2009, Eugene).

</doc>
<doc id="1437248" url="https://pl.wikipedia.org/wiki?curid=1437248" title="Crann Úll">
Crann Úll

Crann Ull to piąty album irlandzkiej grupy folkowej o nazwie Clannad. Został wydany w roku 1980 przez wydawnictwo Tara Records. To był pierwszym album w nagraniu którego uczestniczyła Eithne Ní Bhraonáin znana jako Enya. Enya jest młodszą siostrą Moyi (Moya Brennan albo Máire Ní Bhraonáin) i wspomagała ją wokalnie w nagraniu utworu "Gathering Mushrooms". Tytuł płyty "Crann Ull" znaczy tyle, co jabłoń.

</doc>
<doc id="1437249" url="https://pl.wikipedia.org/wiki?curid=1437249" title="Anno 1404">
Anno 1404

Anno 1404 (w Stanach Zjednoczonych pod nazwą Dawn of Discovery) – komputerowa gra strategiczno-ekonomiczna stworzona przez studio Related Designs i wydana przez Ubisoft w 2009 roku.
Anno 1404 jest czwartą częścią serii gier komputerowych "Anno". Gracz wciela się rolę kolonizatora europejskiego we wschodniej Azji. Zasadnicze elementy rozgrywki pozostają niezmienne od poprzedniej części, jednak gra stworzona została w nowym silniku graficznym dającym lepsze efekty wizualne w grze względem poprzedniczki. Oprócz tego dodano m.in. opcje interakcji z lokalnymi sułtanami, możliwość produkcji orientalnych dóbr, nową symulację wody czy wizualnie oddany proces konstrukcji budynków. "Anno 1404" ma nowy, odświeżony interfejs oraz większe wyspy i świat do eksploracji, podlegający nieustannym zmianom, co zapewnia rozleglejsze możliwości rozbudowy dla gracza. Gra zyskała sporą popularność i otrzymała wiele nagród branżowych.
Do gry został wydany oficjalny dodatek "Anno 1404: Wenecja". Premiera miała miejsce 25 lutego 2010 roku. Rozszerzenie wprowadza możliwość gry Republiką Wenecką. Pozwala także na sieciową rozgrywkę wieloosobową, rozwija aspekt handlowy gry, dodaje dwa nowe statki kupieckie, opcje rekrutacji i użycia szpiegów, ponad trzysta nowych misji, sześćdziesiąt przedmiotów oraz dodatkowe wyzwania.

</doc>
<doc id="1437250" url="https://pl.wikipedia.org/wiki?curid=1437250" title="Teratoscincus">
Teratoscincus

Teratoscincus – rodzaj jaszczurki z rodziny Sphaerodactylidae, nazwany w 1863 roku przez Alexandra Straucha.
Zasięg występowania.
Rodzaj obejmuje gatunki występujące w Katarze, Zjednoczonych Emiratach Arabskich, Omanie, Iranie, Afganistanie, Pakistanie, północnej Rosji, Kazachstanie, Turkmenistanie, Uzbekistanie, Tadżykistanie, Mongolii i Chinach. 
Systematyka.
Etymologia.
"Teratoscincus": "teras", τερατος "teratos" „cud, dziw, potwór”; σκιγκος "skinkos" lub σκίγγος "skíngos" „rodzaj jaszczurki, scynk”.
Podział systematyczny.
Do rodzaju należą następujące gatunki: 
Status "Teratoscincus keyserlingii" jako odrębnego gatunku nie jest pewny – przez niektórych naukowców bywa uznawany za podgatunek scynkogekona środkowoazjatyckiego ("Teratoscincus scincus"). Analiza filogenetyczna przeprowadzona przez J. Roberta Maceya i współpracowników (2005) sugeruje, że Linie ewolucyjne tych gatunków rozeszły się prawdopodobnie około 5 mln lat temu, co wspiera teorię o gatunkowej odrębności "T. keyserlingii" od "T. scincus".

</doc>
<doc id="1437252" url="https://pl.wikipedia.org/wiki?curid=1437252" title="Johann Mohr">
Johann Mohr

Johann Mohr (ur. 12 czerwca 1916 w Hanowerze, zm. 2 kwietnia 1943 na Środkowym Atlantyku) − niemiecki oficer marynarki wojennej; dowódca okrętu podwodnego U-124 w okresie II wojny światowej.
Życiorys.
Mohr wstąpił do Reichsmarine w 1934. Był jednym z niewielu dowódców, którzy przez cały okres swojej służby dowodzili tym samym okrętem. Pierwsze trzy patrole na U-124 odbył pod dowództwem Georga-Wilhelma Shultza. 8 września 1941 otrzymał on dowództwo nad U-Bootem i do końca wojny podczas sześciu patroli bojowych (268 dni na morzu) zatopił on 27 statków transportowych o łącznym tonażu 129 292 BRT. Cztery z tych zatopień zaliczył podczas jednej nocy 12 maja 1942 w czasie ataku na konwój ONS-92. Cztery statki, które Mohr zatopił podczas ataku na ONS-92, miały łączny tonaż 21 784 BRT. Podczas pierwszego samodzielnego patrolu, 24 listopada 1941, Mohr zatopił także brytyjski lekki krążownik HMS "Dunedin", a w 1942 zatopił korwetę FFL "Mimose" należącą do marynarki wojennej Wolnej Francji. Podczas swojej służby Mohr uszkodził też 3 statki transportowe o łącznym tonażu 26 167 BRT. 
Mohr poległ 2 kwietnia 1943, kiedy dowodzony przez niego okręt został zatopiony przez brytyjską korwetę HMS "Stonecrop" i slupa HMS "Black Swan" ok. 500 km na zachód od Oporto, na Środkowym Atlantyku.

</doc>
<doc id="1437253" url="https://pl.wikipedia.org/wiki?curid=1437253" title="Sally Pearson">
Sally Pearson

Sally McLellan-Pearson (ur. 19 września 1986 w Sydney) – australijska lekkoatletka specjalizująca się w biegach przez płotki.
Uczestniczka igrzysk olimpijskich – w 2008 zdobyła srebrny medal w biegu na 100 metrów przez płotki. Medalistka mistrzostw świata, halowych mistrzostw świata oraz igrzysk Wspólnoty Narodów. Sukcesy odnosiła już jako juniorka młodsza zostając mistrzynią świata w tej kategorii wiekowej. Mieszka w Gold Coast – w 2011 została ambasadorką kandydatury (zakończonej sukcesem) tego miasta do organizacji igrzysk Wspólnoty Narodów w 2018. Jest żoną Kierana Pearsona.
Kariera.
Początki.
Australijka urodziła się w Sydney, a w wieku ośmiu lat wraz z rodziną przeniosła się do Gold Coast, gdzie w szkole podstawowej jej sportowy talent odkrył Sharon Hannan. Początkowo zajmowała się pływaniem i gimnastyką. Już 2001 roku jako czternastolatka została mistrzynią Australii juniorek w biegu na 100 metrów. 9 grudnia 2001 w Melbourne poprawiła czasem 12,51 rekord Australii młodzików w biegu na 90 metrów przez płotki, a 21 października tego samego roku poprawiła rekord Australii młodzików w biegu na 200 metrów przez płotki (28,15). Pierwsze międzynarodowe sukcesy odniosła w 2003 roku w Sherbrooke – na mistrzostwach świata juniorów młodszych była piąta w biegu na 200 metrów oraz zdobyła złoty medal w biegu na 100 metrów przez płotki (wysokość płotków – 76,2 cm). Jako szesnastolatka wystąpiła w biegu rozstawnym 4 × 100 metrów na mistrzostwach świata w Paryżu (2003). Latem 2004 startowała w mistrzostwach świata juniorów – w biegu na 100 metrów zdobyła brązowy medal, na tym samym dystansie w biegu płotkarskim zajęła czwarte miejsce, a w sztafecie 4 × 100 metrów była piąta. Na koniec sezonu 2004 wystąpiła w igrzyskach Wspólnoty Narodów młodzieży zdobywając brąz w biegu na 100 metrów oraz złoto w biegu na 100 metrów przez płotki. Podczas tych zawodów wystąpiła także w sztafecie 4 × 100 metrów (srebrny medal) i sztafecie szwedzkiej (brązowy medal).
2005-2008.
W sezonie 2005 startowała wyłącznie w Australii wieńcząc sezon ustanowieniem 26 listopada w Brisbane rekordu Australii i Oceanii juniorów (13,01) w biegu na 100 metrów przez płotki.
Na początku pierwszego roku w gronie seniorów (2006) wystąpiła w Melbourne w igrzyskach Wspólnoty Narodów zajmując siódme miejsce w biegu na 100 metrów, odpadła już w eliminacjach biegu na 100 metrów przez płotki oraz wraz z partnerkami z ekipy australijskiej wywalczyła brązowy medal w biegu rozstawnym 4 × 100 metrów. Została powołana do reprezentacji swojego kontynentu na wrześniowe zawody pucharu świata w Atenach – podczas tych zawodów wystartowała w biegu na 100 metrów (8. miejsce), biegu na 100 metrów przez płotki (4. miejsce) oraz sztafecie 4 × 100 metrów (5. miejsce).
Od stycznia startowała w Australii, a 11 marca podczas mistrzostw kraju w Brisbane zdobyła złoty medal i czasem 12,92 ustanowiła nowy rekord kontynentu w biegu na 100 metrów przez płotki – rezultat ten poprawiła 5 maja pokonując dystans płotkarski w Osace w czasie 12,71. W czerwcu i lipcu ponownie startowała w swojej ojczyźnie, a na przełomie sierpnia i września brała udział w mistrzostwach świata. Na światowym czempionacie nie odniosła jednak sukcesów docierając do półfinałów biegów na 100 i 100 metrów przez płotki oraz wraz z koleżankami odpadając już w eliminacjach sztafety 4 × 100 metrów.
W styczniu 2008 startowała w Australii, a kolejne występy miała dopiero w czerwcu. 16 lipca w Lucernie czasem 12,58 poprawiła własny rekord kontynentu w biegu na 100 metrów przez płotki – swój rekordowy wynik poprawiła ponownie 29 lipca w Monako. Kolejny start w karierze Australijki to igrzyska olimpijskie w Pekinie, podczas których w finale osiągnęła czas 12,64 i zdobyła srebrny medal przegrywając z Amerykanką Dawn Harper.
2009-2012.
Zimą 2009 ustanowiła w Stanach Zjednoczonych dwa halowe rekordy Australii i Oceanii – 7,30 w biegu na 60 metrów oraz 7,96 w biegu na 60 metrów przez płotki. W styczniu i lutym startowała na stadionie w Australii zdobywając m.in. w marcu złote medale mistrzostw kraju. 28 lipca na mityngu Herculis w Monako wynikiem 12,50 ustanowiła rekord życiowy oraz rekord kontynentu w biegu na 100 metrów przez płotki. Na mistrzostwach świata w Berlinie zajęła w biegu przez płotki piąte miejsce z czasem 12,70.
Latem 2010 startowała głównie w mityngach rozgrywanych w Europie zwyciężając m.in. w biegu przez płotki na zawodach DN Galan 2010 w Sztokholmie. We wrześniu była reprezentantką Azji i Oceanii podczas pucharu interkontynentalnego w Splicie. Wygrała bieg na 100 metrów podczas igrzysk Wspólnoty Narodów w Nowym Delhi jednak kilka godzin po biegu została zdyskwalifikowana za falstart i pozbawiono ją złotego medalu. Podczas tych samych zawodów zdobyła także złoty medal w biegu na 100 metrów przez płotki. Była członkinią australijskiej sztafety 4 × 400 metrów, która na igrzyskach zajęła czwarte miejsce.
Od stycznia do kwietnia 2011 startowała wyłącznie w swojej ojczyźnie zdobywając m.in. kolejne medale mistrzostw Australii. Latem skupiła się na biegu na 100 metrów przez płotki odnosząc zwycięstwa na tym dystansie m.in. podczas mityngów Aviva British Grand Prix 2011 w Birmingham oraz Herculis 2011 w Monako. Złota medalistka mistrzostw świata w Taegu – w finale osiągnęła czas 12,28 (wówczas czwarty w historii biegu na 100 metrów przez płotki kobiet), a dodatkowo w półfinale uzyskała rezultat 12,36. Została wybrana lekkoatletką roku 2011 w plebiscycie IAAF World Athlete of the Year. Jako cel na sezon 2012 wyznaczyła sobie zdobycie złotego medalu igrzysk olimpijskich oraz poprawienie rekordu świata w biegu na 100 metrów przez płotki.
Poprawiając własny halowy rekord Australii i Oceanii zdobyła w marcu 2012 halowe mistrzostwo świata w biegu na 60 metrów przez płotki.

</doc>
<doc id="1437256" url="https://pl.wikipedia.org/wiki?curid=1437256" title="IO 2006">
IO 2006



</doc>
<doc id="1437257" url="https://pl.wikipedia.org/wiki?curid=1437257" title="IO 2002">
IO 2002



</doc>
<doc id="1437258" url="https://pl.wikipedia.org/wiki?curid=1437258" title="IO 1998">
IO 1998



</doc>
<doc id="1437259" url="https://pl.wikipedia.org/wiki?curid=1437259" title="IO 1994">
IO 1994



</doc>
<doc id="1437260" url="https://pl.wikipedia.org/wiki?curid=1437260" title="IO 2000">
IO 2000



</doc>
<doc id="1437261" url="https://pl.wikipedia.org/wiki?curid=1437261" title="Fuaim">
Fuaim

Fuaim to szósty album irlandzkiej grupy Clannad grającej muzykę folk. Został wydany w roku 1982 roku przez wydawnictwo Tara Records a wznowiony 11 lat później przez Atlantic Records. Fuaim (wym. Fuum) to irlandzkie słowo oznaczające po prostu "dźwięk". Album sygnalizuje późniejszą, new age'ową, twórczość Clannadu.

</doc>
<doc id="1437262" url="https://pl.wikipedia.org/wiki?curid=1437262" title="IO 2004">
IO 2004



</doc>
<doc id="1437263" url="https://pl.wikipedia.org/wiki?curid=1437263" title="Bystrzyk Georgetta">
Bystrzyk Georgetta

Bystrzyk Georgetta ("Hyphessobrycon georgettae") – gatunek słodkowodnej ryby kąsaczokształtnej z rodziny kąsaczowatych (Characidae). Hodowana w akwariach.
Występowanie.
Ameryka Południowa: Surinam.
Opis.
Samce osiągają długość około 3,2 cm. Zalecana temperatura wody w akwarium od 23 do 27 °C.

</doc>
<doc id="1437264" url="https://pl.wikipedia.org/wiki?curid=1437264" title="Hyphessobrycon georgettae">
Hyphessobrycon georgettae



</doc>
<doc id="1437266" url="https://pl.wikipedia.org/wiki?curid=1437266" title="Sialia sialis">
Sialia sialis



</doc>
<doc id="1437269" url="https://pl.wikipedia.org/wiki?curid=1437269" title="San Francisco Opera">
San Francisco Opera

San Francisco Opera (SFO) – druga co do wielkości opera w Ameryce Północnej. Założona w 1923 przez Gaetano Merola (1881-1953). Coroczna gala rozpoczęcia sezonu w operze San Francisco jest uważana za jedną z ważniejszych w kalendarzu wydarzeń operowych na świecie.

</doc>
<doc id="1437272" url="https://pl.wikipedia.org/wiki?curid=1437272" title="Wankdorfstadion">
Wankdorfstadion

Wankdorfstadion – nieistniejący już stadion piłkarski w Bernie, w Szwajcarii. Obiekt ten był domowym stadionem klubu BSC Young Boys. Został wybudowany w 1925 roku. Prócz meczów klubowych odbyły się na nim spotkania grupowe oraz finał Mistrzostw Świata 1954, finał Pucharu Europy w 1961 i finał Pucharu Zdobywców Pucharów 1988/1989. W jego miejsce powstał stadion Stade de Suisse Wankdorf.
Historia.
Wankdorfstadion został wybudowany w 1925 roku, a jego konstrukcja trwała 7 miesięcy. Pojemność obiektu wynosiła 22 tys. z czego 1200 siedzących i 5000 stojących na trybunie krytej. Pierwszy międzynarodowy mecz odbył się na nim 8 listopada 1925 roku pomiędzy Szwajcarią i Austrią. Przed otwarciem nowego stadionu jego gospodarz, drużyna Young Boys, występował na Sportplatz Spitalacker. W latach 1933-1939 stadion był stopniowo rozbudowany. Po przebudowie pojemność wynosiła 42 tys. miejsc.
Na Mistrzostwa Świata 1954 obiekt był rozebrany a w jego miejsce powstał stadion mogący pomieścić 64 tys. widzów (8 tys. siedzących i 56 tys. stojących). 4 lipca 1954 r. odbył się na nim finał Mundialu, który nazwany został "Cudem z Berna". Na boisku zmierzyły się reprezentacje RFN i Węgier. Drużyna Niemiec nieoczekiwanie pokonała Węgrów, którzy do tego meczu wygrali z rzędu 32 spotkania (Złota jedenastka).
Na tym obiekcie rozgrywane były także finały innych rozgrywek. W 1961 odbył się na nim finał Ligi Mistrzów, podczas którego SL Benfica wygrała 3:2 z FC Barceloną. 10 maja 1989 roku arena była miejscem meczu o Puchar Zdobywców Pucharów, w którym wygrała FC Barcelona pokonując włoski klub UC Sampdoria 2:0.
W 2001 roku stadion został rozebrany. Ostatni mecz na tym obiekcie został rozegrany 7 lipca 2001 r. Young Boys zremisowali z drużyną AC Lugano 1:1.
Nowy stadion Stade de Suisse Wankdorf został wybudowany latem 2005 roku jako obiekt klubu Young Boys oraz arena Euro 2008.

</doc>
<doc id="1437273" url="https://pl.wikipedia.org/wiki?curid=1437273" title="Magical Ring">
Magical Ring

Magical Ring to siódmy album irlandzkiej grupy Clannad grającej muzykę folk. Został wydany w roku 1983 przez wydawnictwo RCA Records. Nowe brzmienia tej płyty zawiera m.in. utwór "Harry's Game", który wyniósł zespół na szczyty list przebojów.

</doc>
<doc id="1437274" url="https://pl.wikipedia.org/wiki?curid=1437274" title="Mehrdad Minawand">
Mehrdad Minawand

Mehrdad Minawand Czal (per. مهرداد میناوندبهنام سراج, ur. 30 listopada 1975 w Teheranie, zm. 27 stycznia 2021) – irański piłkarz grający na pozycji lewego pomocnika.
Kariera klubowa.
Minawand urodził się w stolicy Iranu, Teheranie. Karierę rozpoczął w tamtejszym klubie Keszasarz Teheran i grał w nim do 1995 roku. Wtedy też przeszedł do innego stołecznego klubu, Persepolisu. W barwach Persepolisu Mehrdad osiągnął swoje pierwsze sukcesy w karierze. W 1996 roku po raz pierwszy w karierze został mistrzem Iranu, a w 1997 roku obronił z tym klubem tytuł mistrzowski.
Latem 1998 roku po zakończeniu sezonu w Iranie oraz mundialu we Francji Minawand trafił do Europy i został zawodnikiem austriackiego klubu Sturm Graz. W sezonie 1998/1999 wystąpił w 17 ligowych spotkaniach i wywalczył wraz ze Sturmem mistrzostwo Austrii. Wystąpił także w rozgrywkach grupowych Ligi Mistrzów. W 2000 roku został wicemistrzem kraju, a w 2001 zajął 4. miejsce w Bundeslidze. Ogółem w zespole Sturmu rozegrał 67 ligowych spotkań i zdobył jedną bramkę. Latem wyjechał do belgijskiego Royal Charleroi, ale w Eerste Klasse wystąpił zaledwie we dwóch spotkaniach i na początku 2002 roku wrócił do ojczyzny.
Kolejnym klubem w karierze Minawanda był ponownie Persepolis FC i jeszcze w sezonie 2001/2002 wywalczył z nim kolejne mistrzostwo kraju. Następnie odszedł do Al-Shabab ze Zjednoczonych Emiratów Arabskich i przez rok występował w tamtejszej UAE Football League. W 2003 roku wrócił do Persepolisu, a w 2004 roku przeszedł do Sepahan Isfahan. Rok później grał już w kolejnym teherańskim zespole, Rah Ahan Teheran, w barwach którego zakończył karierę w 2006 roku.
Kariera reprezentacyjna.
W reprezentacji Iranu Minawand zadebiutował w 1996 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam był podstawowym zawodnikiem Iranu i wystąpił we wszystkich trzech grupowych spotkaniach: przegranych 0:1 z Jugosławią oraz 0:2 z Niemcami, a także w wygranym 2:1 ze Stanami Zjednoczonymi. W reprezentacji grał do 2002 roku, a łącznie zagrał w niej 67 razy i strzelił 4 gole.

</doc>
<doc id="1437275" url="https://pl.wikipedia.org/wiki?curid=1437275" title="Ascenseur pour l'échafaud">
Ascenseur pour l'échafaud



</doc>
<doc id="1437276" url="https://pl.wikipedia.org/wiki?curid=1437276" title="Goliathia">
Goliathia

Goliathia – wymarły rodzaj trzewikodzioba pochodzącego z wczesnego oligocenu z Egiptu.

</doc>
<doc id="1437278" url="https://pl.wikipedia.org/wiki?curid=1437278" title="Parafia Niepokalanego Poczęcia Najświętszej Maryi Panny i św. Jakuba Apostoła w Dąbrówce Wielkopolskiej">
Parafia Niepokalanego Poczęcia Najświętszej Maryi Panny i św. Jakuba Apostoła w Dąbrówce Wielkopolskiej

Parafia Niepokalanego Poczęcia Najświętszej Maryi Panny i św. Jakuba Apostoła w Dąbrówce Wielkopolskiej – rzymskokatolicka parafia w Dąbrówce Wielkopolskiej, położona w dekanacie Babimost, diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1459 roku.
Historia.
Kolatorem kościoła pw. św. Jakuba Apostoła w Dąbrówce Wlkp. był właściciel ziemski Stanisław Zbąski w roku 1459. 
Ks. Leon Binder więzień obozu koncentracyjnego w Dachau powrócił po zakończeniu II wojny światowej do swojej parafii i pracował w niej, aż do śmierci w roku 1952.

</doc>
<doc id="1437279" url="https://pl.wikipedia.org/wiki?curid=1437279" title="Zbigniew Landau">
Zbigniew Landau

Zbigniew Władysław Landau (ur. 18 stycznia 1931 w Warszawie, zm. 23 listopada 2018 tamże) – polski historyk i ekonomista, kierownik Katedry Historii Gospodarczej i Społecznej Szkoły Głównej Handlowej, prorektor ds. naukowych Uczelni Warszawskiej im. Marii Skłodowskiej-Curie, a wcześniej Wyższej Szkoły Działalności Gospodarczej w Warszawie.
Życiorys.
Syn Władysława i Ireny. W latach 1949–1955 studiował na Wydziale Planowania Finansowego Szkoły Głównej Planowania i Statystyki w Warszawie; z tą uczelnią, która wróciła do swojej tradycyjnej nazwy w 1991 – Szkoła Główna Handlowa, był związany przez resztę życia.
Pracę dyplomową pt. „Pożyczka tytoniowa” napisał na seminarium dyplomowym na Wydziale Finansów w 1954 r., natomiast stopień magistra ekonomisty uzyskał 1 lipca 1955.
Jeszcze jako uczeń, Z. Landau wstąpił w 1947 r. do OMTUR, w której pełnił funkcję sekretarza koła, członka prezydium KD OMTUR Warszawa Północ. Od września 1948 należał do ZMP, równocześnie pracując jako przewodniczący zespołu redakcyjnego biuletynu „Wasza Praca”. Prace redakcyjne kontynuował po wstąpieniu na SGPiS w gazetce dziennej ZMP, a później w ZSP.
Napisał pracę doktorską pod ostatecznym tytułem „Pożyczki zagraniczne państwa polskiego 1918−1926”, obrona odbyła się 19 maja 1960. Praca doktorska stanowi cenny wkład do poznania i oceny polityki i gospodarki Polski międzywojennej.
W 1955 r. ożenił się z Ireną Barską, absolwentką polonistyki Uniwersytetu Warszawskiego, z którego to związku urodziła się córka Anna.
Działalność dydaktyczną prowadził wykładając historię gospodarczą w SGPiS, a przez jeden semestr również w Wyższej Szkole Nauk Społecznych przy KC PZPR. Działalności dydaktycznej towarzyszyła praca nad habilitacją, na temat planu stabilizacyjnego.
Pracy dydaktycznej i naukowej towarzyszyła aktywność prof. Z. Landaua w działalności organizacyjnej uczelni. W latach 1965–1970 był kierownikiem Zakładu Najnowszej Historii Gospodarczej Polski w Katedrze Historii Gospodarczej SGPiS, w latach 1966–1967 dyrektorem Biblioteki SGPiS. Od roku 1975 do 1978 r. był prodziekanem do spraw nauki na Wydziale Ekonomiczno-Społecznym, a od 1978 wicedyrektorem Instytutu Ekonomii Politycznej. Współpracował z "Polskim słownikiem biograficznym".
Był członkiem centralnej Komisji Oceny Akt Archiwalnych przy Naczelnej Dyrekcji Archiwów Państwowych i kierował pracą podkomisji akt gospodarczych i bankowych. Był konsultantem ds. gospodarczych Pracowni Stosunków Polsko-Radzieckich PAN. Brał udział w Polskim Towarzystwie Ekonomicznym w pracach związanych z organizacją sekcji historii gospodarczej.
Pełnił również funkcję doradczą do spraw historii finansów w Instytucie Finansów przy Ministerstwie Finansów. Zajmował się od 1974 r. poszukiwaniem srebra stanowiącego własność przedwojenną Funduszu Obrony Narodowej, które zostało z Polski wywiezione w 1939 r. i było uważane za zaginione. W wyniku poszukiwań ustalono, że srebro znajdowało się w depozycie Francji. Zgromadził również dokumentację, niezbędną dla rządu dla starań o rewindykację, która zakończyła się pełnym powodzeniem.
10 lipca 1980 nadano mu tytuł profesora zwyczajnego nauk ekonomicznych.
Od 1 października 1987 był kierownikiem Katedry Historii Gospodarczej i Społecznej Szkoły Głównej Handlowej. Powołany na przewodniczącego Rady Bibliotecznej SGH w 1993 r.
Pochowany na cmentarzu ewangelicko-augsburskim w Warszawie (aleja 36, grób 8).
Zainteresowania badawcze.
Przedmiotem jego szczególnych zainteresowań była historia gospodarcza Polski międzywojennej: problematyka kapitałów obcych, a w szczególności pożyczek zagranicznych dla państwa polskiego, przebieg wielkiego kryzysu gospodarczego w latach 1930–1935, próby „nakręcania” koniunktury w okresie pokryzysowym, ocena gospodarki Polski międzywojennej oraz publikacja źródeł.
Był autorem (lub współautorem) około 500 publikacji, w tym kilkudziesięciu książek, skryptów oraz podręczników akademickich z zakresu historii gospodarczej Polski i świata:
Profesor Z. Landau zainicjował wydawanie i redagowanie z prof. J. Kalińskim Materiałów do seminariów z najnowszej historii gospodarczej Polski. W latach 1974–1978 ukazały się cztery ich tomy.
Odznaczony Medalem Komisji Edukacji Narodowej oraz Krzyżem Kawalerskim i Oficerskim (1996) Orderu Odrodzenia Polski.

</doc>
<doc id="1437280" url="https://pl.wikipedia.org/wiki?curid=1437280" title="Something Corporate">
Something Corporate

Something Corporate jest grupą muzyczną założoną w 1998 r. w Orange County w Kalifornii, USA. Ich muzyka skategoryzowana jest jako piano rock, dzięki wyróżnieniu tego instrumentu w granej przez nich muzyce. Często są kojarzeni z gatunkiem pop punk ze względu na tematy swoich utworów.
Dyskografia.
Single.
Z "Leaving Through the Window":
Z "North":

</doc>
<doc id="1437281" url="https://pl.wikipedia.org/wiki?curid=1437281" title="Diogenornis">
Diogenornis

Diogenornis – rodzaj wymarłego bezgrzebieniowca pochodzącego z paleocenu i wczesnego eocenu. Został opisany w 1983 roku na podstawie skamielin pochodzących ze stanu Rio de Janeiro w południowo-wschodniej Brazylii.

</doc>
<doc id="1437282" url="https://pl.wikipedia.org/wiki?curid=1437282" title="Zbigniew Florczak">
Zbigniew Florczak

Zbigniew Florczak (ur. 27 maja 1923, zm. 19 listopada 2005) – polski pisarz, malarz, krytyk sztuki, tłumacz z języka francuskiego.
Życiorys.
Zbigniew Florczak przed wojną rozpoczął studia na Wydziale Sztuk Pięknych Uniwersytetu w Wilnie. W czasie wojny był żołnierzem AK i brał udział w powstaniu warszawskim. Po wojnie ukończył École des Beaux-Arts i Wyższą szkołę Dziennikarską w Brukseli. Debiutował w londyńskich „Wiadomościach”. Do kraju wrócił w 1949 roku. W latach 1968–1989 publikował w paryskiej „Kulturze” artykuły tzw. Grypsy podpisując pseudonimem „Pelikan”. Pracował w tygodniku „Kultura” i współpracował z „Polityką.
Był eseistą, prozaikiem, publicystą i krytykiem sztuki. Pisał na łamach „Po prostu”, „Nowej Kultury”, „Stolicy”, „Kultury”, „Expresu Wieczornego”, a także
„Orła Białego”, londyńskich „Wiadomości” i od początku paryskiej „Kultury” (od 1968 roku
pod pseudonimem Pelikan). Jest autorem m.in. powieści: „Morze w C-dur”, „Autoportret z rubinem”, refleksji emigracyjnych „Podróż na horyzonty”, zbiór felietonów z paryskiej „Kultury”, Grypsy i reminiscencje”, popularnonaukowej pracy „Sztuka łamie milczenie” o kulturze paleolitu europejskiego.
Przetłumaczył powieść Juliusza Verne’a "W osiemdziesiąt dni dookoła świata". W latach 1952–2001 w wydawnictwach Nasza Księgarnia, Novex, Pryzmat, B.M., Muza S.A. opublikowano 28 wydań jego tłumaczenia. Łączny nakład piętnastu wydań z lat 1952–1989 wynosi 788 620 egzemplarzy. Brak danych o liczbie książek pochodzących z nowszych wydań.
Przetłumaczył powieść "Rozmowy z Picassem" Brassa (1899-1984, pseudonim).

</doc>
<doc id="1437290" url="https://pl.wikipedia.org/wiki?curid=1437290" title="Mieczysław Ettinger">
Mieczysław Ettinger

Mieczysław Ettinger (ur. 15 października 1886 w Warszawie, zm. 30 maja 1947 w Krakowie) – polski adwokat pochodzenia żydowskiego, syn adwokata Henryka Ettingera.
Życiorys.
Urodził się i wychował w Warszawie, był synem adwokata-karnisty Henryka, członka Naczelnej Rady Adwokackiej. Za udział w strajku szkolnym 1905 roku został wydalony z rosyjskiego gimnazjum i zdawał maturę jako ekstern. Studia ukończył na Uniwersytecie w Warszawie.
W latach międzywojennych był adwokatem w Warszawie. Jeszcze przed II wojną światową przeszedł na chrześcijaństwo. Jako obrońca bronił między innymi Rity Gorgonowej, Bejlisa czy też Jana Bispinga w sprawie o zabójstwo Władysława Druckiego Lubeckiego. Był jakiś czas sekretarzem Naczelnej Rady Adwokackiej, w okresie kiedy jej prezesem był Franciszek Paschalski. Był członkiem Trybunału Stanu.
Jedną z pierwszych głośnych spraw, w której wystąpił jako adwokat, była w 1910 roku sprawa Bogdana Jaxa-Ronikiera, oskarżonego o zabójstwo Stanisława Chrzanowskiego, siedemnastoletniego syna Bronisława Chrzanowskiego (ziemianina, właściciela majątku Tuczapy). W sprawie tej obaj Ettingerowie, ojciec i syn, wystąpili razem, z tym że Mieczysław Ettinger jeszcze jako pomocnik adwokacki.
Bronił w Białymstoku działaczy białoruskich związanych z Białoruską Włościańsko-Robotniczą Hromadą. W 1936 roku uczestniczył też jako adwokat w głośnej sprawie sądowej związanej z pogromem Żydów w Przytyku, w którym pierwsza ofiara padła po stronie polskiej. Rezultatem tych zajść był proces w Radomiu przeciwko ich uczestnikom, Polakom i Żydom. Wyroki, które zapadły wobec Polaków w procesie w Radomiu, zostały uznane przez Żydów w Polsce za niskie, wręcz zachęcające do pogromów. Nastąpiły protesty w całym kraju. Rozprawa odwoławcza przed sądem apelacyjnym w Lublinie zgromadziła też adwokatów pochodzenia żydowskiego, między innymi Mieczysława Ettingera.
Jesienią 1939, po zajęciu Warszawy przez Niemców, był jednym z założycieli Żydowskiego Związku Wojskowego, organizacji założonej z inicjatywy oficerów Wojska Polskiego pochodzenia żydowskiego, którzy uniknęli niewoli, oraz reprezentantów Centralnego Komitetu Organizacji Niepodległościowych, nadrzędnej organizacji politycznej reprezentującej premiera Władysława Sikorskiego.
W czasie okupacji niemieckiej pozostał początkowo poza tworzonym gettem, podobnie jak inni przechrzczeni inteligenci żydowscy, których nazywano ironicznie Ronikierami, od nazwiska hrabiego Adama Ronikiera, reprezentanta strony polskiej w Radzie Głównej Opiekuńczej.
Od 1941 roku przebywał w warszawskim getcie, pełniąc funkcję pierwszego rzecznika dyscyplinarnego gminy. Jego kandydaturę zaproponował adwokat, członek Rady, Bolesław Rozensztat. Wywoływała ona opory ze względu na zmianę wyznania. Swoje obowiązki wykonywał bardzo sumiennie. Chrześcijanom w getcie wolno było pracować w sobotę, a święcić niedzielę. Prowadził głośną sprawę Goldsztajna, oskarżonego o łapówkarstwo. Ostatecznie Goldsztajn otrzymał upomnienie.
Mieczysław Ettinger kierował też na terenie getta podziemnym oddziałem Uniwersytetu Warszawskiego i nauczaniem prawa w latach 1941–1942. Miał wielu przyjaciół po stronie aryjskiej. Opuścił getto prawdopodobnie we wrześniu 1942 roku. Jego miejsce rzecznika dyscyplinarnego zajął Nowogrodzki.
Przeżył wojnę. Pod koniec życia pisał pamiętniki, które zaginęły w tajemniczych okolicznościach po jego śmierci. Zmarł w Warszawie. W niektórych opracowaniach pojawia się błędna data śmierci: 1946. Jest pochowany na cmentarzu ewangelicko-reformowanym przy ulicy Żytniej (kwatera T-2-7).

</doc>
<doc id="1437293" url="https://pl.wikipedia.org/wiki?curid=1437293" title="Cypr na Letnich Igrzyskach Olimpijskich 2008">
Cypr na Letnich Igrzyskach Olimpijskich 2008

Cypr na Letnich Igrzyskach Olimpijskich 2008 reprezentowało 17 zawodników.
Cypr uczestniczył w letnich igrzysk olimpijskich po raz ósmy. W 1980 roku Cypr debiutował podczas Letnich Igrzysk Olimpijskich 1980 w Moskwie. Tuż przed rozpoczęciem igrzysk olimpijskich w Pekinie tenisista Markos Pagdatis dostał kontuzji nadgarstka i nie mógł wziąć udziału w zawodach.
Zdobyte medale.
Cypr nie zdobył żadnych medali.
Lekkoatletyka.
Mężczyźni
Konkurencje techniczne
Kobiety
Konkurencje biegowe
Konkurencje techniczne
Podnoszenie ciężarów.
Mężczyźni
Strzelectwo.
Mężczyźni
Kobiety
Żeglarstwo.
Mężczyźni
Kobiety 
Open

</doc>
<doc id="1437294" url="https://pl.wikipedia.org/wiki?curid=1437294" title="Tito Schipa">
Tito Schipa

Tito Schipa (ur. 27 grudnia 1888 w Lecce, zm. 16 grudnia 1965 w Nowym Jorku) – włoski tenor, uważany za jednego z najznamienitszych tenore di grazia w historii opery.
Życiorys.
Urodził się jako Raffaele Attilio Amedeo Schipa w Lecce, w ostatnich dniach 1888 roku, w dokumentach podano 2 stycznia 1889 z przyczyn formalnych. Studiował w Mediolanie, debiutował zaś w wieku 21 w 1910 w Vercelli. Następnie występował w całych Włoszech i Buenos Aires. W 1917, wykonywał rolę Ruggiera w "Jaskółce (La rondine)" Pucciniego.
W 1919, Schipa wyjechał do Stanów Zjednoczonych, gdzie przyłączył się do zespołu Chicago Opera Company. Śpiewał tam do 1932, po czym w latach 1932 – 1935 oraz w 1941 występował w Metropolitan Opera. Od 1929 do 1949, powrócił do regularnych występów we Włoszech, by w 1954 kolejny raz wyjechać do Buenos Aires. W 1957, odbył trasę koncertową po ZSRR.
Repertuar Schipa ostatecznie objął około dwadzieścia włoskich i francuskich ról operowych. Występował między innymi w "Wertherze" Jules'a Masseneta, "Napoju miłosnym (L'Elisir d'amore)" Geatana Donizettiego i "Arlezjance (L'Arlesiana)" Francesca Cilei, gdzie osiągnął najlepsze rezultaty. Schipa wykonywał arie, neapolitańskie i hiszpańskie piosenki popularne, własne utwory wokalne.
Schipa pozostawił po sobie wiele nagrań, zwłaszcza słynne "Don Pasquale" Donizettiego z 1932 – jedno z pierwszych nagrań operowych, w stałym obiegu do dziś.
Schipa zakończył karierę operową w 1958 na rzecz nauki śpiewu w Budapeszcie. W 1959 na zaproszenie albańskiego ministerstwa kultury i edukacji odwiedził Albanię. W wywiadzie dla pisma "Głos młodzieży" (alb. Zeri i rinise) oświadczył, że jego rodzina ma korzenie albańskie.
Zmarł w 1965 w Nowym Jorku na cukrzycę.

</doc>
<doc id="1437298" url="https://pl.wikipedia.org/wiki?curid=1437298" title="Nellyville">
Nellyville

Nellyville – drugi solowy album rapera Nelly’ego wydany 25 czerwca 2002 roku, album cieszył się dużym uznaniem ponieważ wydano 5 singli a z tego 3 były hitami z albumu: "Hot In Herre", "Dilemma" i "Work It".

</doc>
<doc id="1437299" url="https://pl.wikipedia.org/wiki?curid=1437299" title="Halitoza">
Halitoza



</doc>
<doc id="1437301" url="https://pl.wikipedia.org/wiki?curid=1437301" title="Gustav Schäfer">
Gustav Schäfer



</doc>
<doc id="1437307" url="https://pl.wikipedia.org/wiki?curid=1437307" title="Giuseppe De Vita">
Giuseppe De Vita

Giuseppe De Vita (ur. 4 czerwca 1982 r. w Neapolu) – włoski wioślarz, reprezentant Włoch w wioślarskiej dwójce bez sternika podczas Letnich Igrzysk Olimpijskich w Pekinie.

</doc>
<doc id="1437308" url="https://pl.wikipedia.org/wiki?curid=1437308" title="Ramon Mercader">
Ramon Mercader



</doc>
<doc id="1437309" url="https://pl.wikipedia.org/wiki?curid=1437309" title="Datis Nuperrime">
Datis Nuperrime

Datis Nuperrime - encyklika papieża Piusa XII opłakująca pożałowania godne wypadki na Węgrzech i potępiająca bezużyteczne stosowanie przemocy, opublikowana 5 listopada 1956. Tytuł pochodzi od pierwszych słów dokumentu, w tłumaczeniu: "W danej niedawno encyklice".
Głównym powodem wydania encykliki była reakcja na sowiecką interwencję na Węgrzech i stłumienie powstania węgierskiego 1956 r. Papież na początku odniósł się do wydanej przez siebie zaledwie kilka dni wcześniej encykliki Laetamur Admodum, w której dał wyraz nadziei na zaprowadzenie pokoju, sprawiedliwości i wolności w tym kraju. Nadzieja ta upadła na wieść o brutalnym najeździe obcej armii i ponownym zniewoleniu. Papież wyznał, że "opłakuje i potępia" te "nieszczęsne wypadki". Przypominając biblijny motyw zbrodni Kaina na Ablu napisał: "Krew narodu węgierskiego woła do Boga!" Następnie papież przypomniał krótko swoje wielokrotne nauki, że ładu społecznego nie zapewni się nigdy przelewem krwi, ponieważ prawdziwy pokój bazuje zawsze na sprawiedliwości, wolności i pokoju. Wyraził nadzieję, że politycy położą kres niesprawiedliwości i gwałtom. Zapewnił o swojej modlitwie za ofiary i wezwał do niej wszystkich katolików.
Jest to ostatnia i najbardziej dramatyczna z trzech encyklik Piusa XII, komentujących na bieżąco sytuację na Węgrzech w 1956 r. Poprzednie to Luctuosissimi Eventus oraz Laetamur Admodum. Są one wyrazem ogromnego zainteresowania i przejęcia papieża rozwojem sytuacji w krajach komunistycznych, a zwłaszcza losem tamtejszych Kościołów i wiernych. Te i inne dokumenty uwidaczniają nie tylko walkę Stolicy Apostolskiej z systemem komunistycznym, który Pius XII uznawał zasadnie za jednego z największych wrogów chrześcijaństwa, ale i wielką troskę papieża o los swojej "owczarni" zniewolonej i poddanej prześladowaniom. Nabierają one wielkiego znaczenia moralnego zwłaszcza wobec częstego milczenia demokratycznych krajów Zachodu wobec wydarzeń w krajach "za żelazną kurtyną".

</doc>
<doc id="1437310" url="https://pl.wikipedia.org/wiki?curid=1437310" title="Raffaello Leonardo">
Raffaello Leonardo

Raffaello Leonardo (ur. 1 maja 1973 w Neapolu) – włoski wioślarz, brązowy medalista w wioślarskiej czwórce bez sternika podczas Letnich Igrzysk Olimpijskich w Atenach.

</doc>
<doc id="1437312" url="https://pl.wikipedia.org/wiki?curid=1437312" title="Platysaurus imperator">
Platysaurus imperator



</doc>
<doc id="1437313" url="https://pl.wikipedia.org/wiki?curid=1437313" title="Reza Szahroudi">
Reza Szahroudi

Reza Szahroudi (per. رضا شاهرودی, ur. 21 lutego 1972 w Teheranie) – irański piłkarz grający na pozycji lewego pomocnika.
Kariera klubowa.
Szahroudi pochodzi z Teheranu. Karierę zawodniczą rozpoczął również w tym mieście, w jednym z najbardziej utytułowanych zespołów w Iranie, Persepolis Teheran. W 1992 roku zadebiutował w jego barwach w irańskiej pierwszej lidze, a w 1993 roku dotarł do finału Pucharu Zdobywców Pucharów Azji oraz wywalczył wicemistrzostwo Iranu. W 1994 roku także został wicemistrzem kraju, a w 1996 i 1997 dwukrotnie z rzędu sięgnął po tytuł mistrzowski.
W 1998 roku Szahroudi wyjechał z Iranu i trafił do Europy. Przez jeden sezon występował na boiskach tureckiej Superligi w barwach Altay SK z Izmiru. Latem 1999 na sezon wrócił do Persepolis, z którym ponownie został mistrzem ligi. W 2000 roku przeszedł do chińskiego Dalian Shide, ale zaliczył tam tylko krótki epizod i już niedługo potem znów był zawodnikiem Persepolis. W 2002 roku wywalczył kolejne mistrzostwo kraju. W 2003 roku został piłkarzem Pasargad Tebriz, a ostatnim klubem w karierze Rezy był zespół Paykan FC, w którym zawodnik grał w sezonie 2005/2006.
Kariera reprezentacyjna.
W reprezentacji Iranu Szahroudi zadebiutował w 1994 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam był rezerwowym i nie wystąpił w żadnym ze spotkań grupowych. Po Mundialu przestał występować w reprezentacji, a łącznie zagrał w niej 40 razy i strzelił 5 goli.

</doc>
<doc id="1437314" url="https://pl.wikipedia.org/wiki?curid=1437314" title="Robin Bourne-Taylor">
Robin Bourne-Taylor

Robin Bourne-Taylor (ur. 22 lipca 1981 r. na Kajmanach) – brytyjski wioślarz, reprezentant Wielkiej Brytanii w wioślarskiej dwójce bez sternika podczas Letnich Igrzysk Olimpijskich w Pekinie.

</doc>
<doc id="1437315" url="https://pl.wikipedia.org/wiki?curid=1437315" title="11 Dywizjon Artylerii Najcięższej">
11 Dywizjon Artylerii Najcięższej

11 Dywizjon Artylerii Najcięższej Motorowej (11 dan) – zmotoryzowany pododdział artylerii najcięższej Wojska Polskiego II RP.
Dywizjon nie występował w organizacji pokojowej wojska. Zmobilizowany przez 1 pułk artylerii najcięższej. 
11 dan w kampanii wrześniowej.
Mobilizacja.
Został zmobilizowany w I rzucie mobilizacji powszechnej przez 1 pułk artylerii najcięższej 4 września z przeznaczeniem dla Armii „Prusy”. Osiągnął stan osobowy 19 oficerów i 661 podoficerów i szeregowych. Dywizjon składał się z trzech baterii uzbrojonych w dwa 220 mm moździerze wz. 1932, łącznie 6 dział, 3 ckm, 33 ciągniki C7P, samochodów: 15 osobowych, 39 ciężarowych i 37 specjalnych, 12 motocykli i 4 kuchnie polowe.
Działania bojowe.
4 września 1939 roku 11 dywizjon artylerii najcięższej rozkazem Sztabu Naczelnego Wodza został zadysponowany jako wsparcie dla Armii „Modlin”. Wieczorem 4 września wyjechał do Modlina. O świcie 5 września został zaatakowany przez samoloty niemieckie w Łomiankach, po czym dotarł do Modlina. Zajął stanowiska koło miejscowości Bielany i 5 września wieczorem osiągnął gotowość do otwarcia ognia. Był na stanowiskach ostrzeliwany przez niemieckie samoloty myśliwskie. 6 września na rozkaz dowódcy obrony Modlina zajął stanowiska w Kazuniu Niemieckim. Dowódca Armii "Modlin" przydzielił 11 dan do dyspozycji dowódcy zgrupowania gen. bryg. J. Zulaufa i odjechał do Jabłonny, dotarł tam 7 września. Z nieznanych przyczyn dywizjon 9 września, wyruszył do Woli Grzybowskiej. 10 września na rozkaz gen. bryg. E. Przedrzymirskiego-Krukowicza odjechał do Kołbieli, w trakcie tego marszu był ostrzeliwany przez lotnictwo niemieckie poległ jeden żołnierz. W Kołbieli w trakcie postoju, żołnierze dywizjonu wzięli do niewoli, na wieży kościoła obsługę radiostacji dywersyjnej. Nocą 10/11 września dywizjon przemieścił się do Stoczka Łukowskiego, gdzie był niecelnie bombardowany. Następnym rozkazem, ze sztabu Armii "Modlin", został skierowany do lasów na wschód od Radzynia Podlaskiego, gdzie dojechał nocą 11/12 września. Po odpoczynku 13 września pojechał przez Sławatycze, Włodawę do lasu pod Sawinem na północ od Chełma Lubelskiego. 
Od 15 września został podporządkowany dowódcy XIII Brygady Piechoty płk. Wacławowi Szalewiczowi, który przygotowywał obronę Chełma. 16 września 11 dan zajął stanowiska ogniowe w rejonie lasu Podborcze. Do walki nie doszło. Nocą 17/18 września odjechał do rejonu Hrubieszowa. Następnie na rozkaz gen. bryg. E. Przedrzymirskiego-Krukowicza, 20 września przemieścił się wraz z XIII BP w kierunku Tomaszowa Lubelskiego. 23 września dywizjon jechał za 43 pułkiem piechoty z Łaszczowa na Werechanie. Na skraju wsi Werechanie piechurzy 43 pp napotkali silny opór oddziałów niemieckiej 28.DP. 11 dan zajął stanowiska ogniowe i wsparł natarcie ostrzeliwując las między Werechaniami i Wieprzowem, efektem ostrzału 128 kg pociskami półpancernymi było oddziaływanie psychologiczne na niemiecką piechotę, która wycofała się z dwóch wymienionych miejscowości oraz z Pawłówki i Podhorców. 23 września przed świtem dywizjon zajął nowe stanowiska ogniowe koło gajówki Maziarnia, na południe od Werechań. Od godzin porannych moździerze kal. 220 mm ostrzeliwały stanowiska niemieckiej 28.DP w rejonie Tarnawatki. Doszło do pojedynku artyleryjskiego pomiędzy 11 dywizjonem, a artylerią niemiecką, w trakcie którego grupa niemieckich czołgów dokonała wypadu na stanowiska postojowe pojazdów 2 baterii, niszcząc je wszystkie. Ostrzał prowadzono na żądanie dowódców XIII BP i 43 pp ppłk. W. Warchoła. Intensywny ostrzał trwał cały dzień 23 września, do wieczora wystrzelono całą posiadaną amunicję tj. 108 pocisków na moździerz. 
Na rozkaz płk. Wacława Szalewicza, zniszczono częściowo moździerze, wysadzając zamki, niszcząc i zakopując drobniejsze części, ciągniki i część samochodów zatopiono w pobliskich stawach. Od tego momentu 11 dan przeformowano w pododdział piechoty zmotoryzowanej uzbrojonego w kbk i 3 ckm. 24 września dywizjon przemieścił się w rejon Krasnobrodu, tocząc po drodze walki z niemiecką piechotą, niszcząc bezpośrednim ostrzałem znalezionej armaty kal. 75 mm gniazda broni maszynowej. 25-27 września żołnierze dywizjonu brali udział w walkach w rejonie Tereszpola, ponieśli wówczas ciężkie straty osobowe, z uwagi na brak paliwa zniszczono większość posiadanych pojazdów. 27 września dywizjon przebywał w Majdanie Kasztelańskim, z uwagi na wyczerpanie się amunicji strzeleckiej i podejście od strony wschodniej wojsk sowieckich, na rozkaz dowódcy dywizjonu, rozdano żołnierzom żywność, koce i wypłacono żołd, rozwiązano 11 dan polecając w grupach przedzierać się do Warszawy i do Lwowa. Części udało się, pozostali trafili do niewoli niemieckiej i sowieckiej. 

</doc>
<doc id="1437317" url="https://pl.wikipedia.org/wiki?curid=1437317" title="Tom Solesbury">
Tom Solesbury

Tom Solesbury (ur. 20 września 1980 r. w Farnborough) – brytyjski wioślarz, reprezentant Wielkiej Brytanii w wioślarskiej dwójce bez sternika podczas Letnich Igrzysk Olimpijskich w Pekinie.

</doc>
<doc id="1437318" url="https://pl.wikipedia.org/wiki?curid=1437318" title="Justyna Holm">
Justyna Holm

Justyna Holm (ur. 1 sierpnia 1960 w Warszawie) – polska poetka, tłumaczka, autorka ok. 500 polskich i angielskich tekstów piosenek, scenarzystka i autorka
ok. 40 artystycznych programów, widowisk oraz spektakli teatralnych i telewizyjnych, także kompozytorka, pianistka i piosenkarka. Absolwentka Wydziału Filologii Polskiej Uniwersytetu Warszawskiego.
Działalność zawodowa.
W czasie studiów swoimi wierszami i autorskimi piosenkami – które wykonywała, akompaniując sobie przy fortepianie – debiutuje w TVP u boku prof. Henryka Czyża w roli prowadzącej cykliczny program o tajnikach współczesnej muzyki poważnej pt. „Rozmowy z Lucynką”. Wkrótce też otrzymuje wyróżnienie w konkursie Debiutów XXIII KFPP w Opolu za autorską piosenkę „Życie to debiut i trema”. Rozpoczyna wówczas profesjonalną karierę muzyczną, występując, przez rok, z recitalami w Polsce, a także za granicą (m.in. Bułgaria, Niemcy). Od tej pory po jej wiersze i teksty sięgają wybitni artyści.
Współtworzenie z kompozytorami współczesnej muzyki tzw., poważnej, takimi jak Zbigniew Bargielski, prof. Benedykt Konowalski, Paweł Łukaszewski, Edward Pałłasz, Weronika Ratusińska, Romuald Twardowski, Maciej Zieliński oraz z artystami opery, takimi jak prof. Jerzy Artysz, Grażyna Brodzińska, prof. Ryszard Cieśla, Bernard Ładysz, Anna Mikołajczak-Niewiedział, Romuald Tesarowicz owocuje wieloma pieśniami, cyklami pieśni, ariami operowymi oraz kolędami wykonywanymi przez solistów i liczne chóry na festiwalach i koncertach muzyki poważnej w kraju i poza Polską, a także nagraniami płytowymi i radiowymi.
Fascynacja jazzem owocuje współpracą z kompozytorami-jazzmanami, takimi jak Mariusz Bogdanowicz, Zbigniew Jakubek, Sławomir Kulpowicz, Bernard Maseli, Wojciech Gogolewski, Stanisław Fiałkowski, Andrzej Jagodziński, Jan Ptaszyn-Wróblewski, Michał Urbaniak a także z wokalistami jazzowymi, takimi jak Ewa Bem, Marek Bałata, Dorota Miśkiewicz, Lora Szafran, Janusz Szrom, Iza Zając. Jej zwieńczenie stanowią liczne koncerty i ok. 10 płyt m.in.
z ok. 30 jazzowymi opracowaniami klasyki – utworów Fr. Chopina, L. van Beethovena, F. Schuberta, W.A. Mozarta.
Współpraca z kompozytorami tzw. muzyki popularnej, takimi jak m.in. Romuald Lipko, Piotr Rubik, Włodzimierz Korcz, Janusz Grzywacz, Ryszard Sygitowicz, Marek Bychawski, Jerzy Jarosław Dobrzyński, Przemysław Gintrowski, Dariusz Janus, Filip Jaślar, Marcin Partyka, Lesek Wronka, Wojciech Zieliński, Adam Żółkoś, Janusz Tylman, Michał Urbaniak dla wokalistów takich jak m.in. Ewa Bem, Marek Bałata, Danuta Błażejczyk, Piotr Cugowski, Felicjan Andrzejczak, Ewa Farna, Krystyna Giżowska, Katarzyna Groniec, Edyta Górniak, Elżbieta Igras, Robert Janowski, Irena Jarocka, Anna Maria Jopek, Majka Jeżowska, Ewa Kuklińska, Dorota Miśkiewicz, Beata Molak, Grażyna Łobaszewska, Andrzej Piasek-Piaseczny, Maria Peszek, Andrzej Rybiński, Ryszard Rynkowski, Irena Santor, Zdzisława Sośnicka, Lora Szafran, Mieczysław Szcześniak, Jacek Wójcicki, Joanna Zagdańska, Andrzej Zaucha sprawiła, że piosenki z jej tekstami odnoszą zwycięstwa w plebiscytach radiowych i telewizyjnych a także na festiwalach w kraju i za granicą.
Wiersze oraz teksty jej piosenek wydawane są w wielu zbiorach i podręcznikach szkolnych a piosenki z jej tekstami znajdują się na ok. 60 płytach – w tym na 5 płytach autorskich /”Wolni” z muz. Marka Bychawskiego, „Niby nowy” z muz. Jerzego Jarosława Dobrzyńskiego, „W górę głowa” z muz. Jerzego Jarosława Dobrzyńskiego i Marka Bychawskiego, „On” z muz. Grzegorza Wawrzyszaka, „ Tylko Chopin” z muz. Fr. Chopina w opr. Bernarda Maselego/.
Jest autorką i współautorką ok. 40 artystycznych programów i widowisk m.in. dla TVP, w tym pięciu autorskich ("Jeśli ocalę w sobie siebie" reż. Laco Adamik, "Piosenki Justyny Holm" reż. Dariusz Goczał, "Pójdę przed siebie" reż. Grażyna Sygitowicz, „Piosenki z kontekstem – Justyna Holm”- reż. Anna Barcikowska, „To lubię – Justyna Holm”– reż. Paweł Trzaska).
Jest autorką pięciu spektakli teatralnych Teatru Telewizji: "Boskie prezenty" reż. Paweł Trzaska, „Wielkanocny zajączek” reż. Andrzej Strzelecki, „Noworoczna kolęda” reż. Janusz Józefowicz, „Śmigus i Dyngus” reż. Janusz Józefowicz, "Anielska cierpliwość" – reż. Piotr Wojtowicz.
Od lat jej kreatywność wykorzystywana jest w świecie reklam. Pisze scenariusze filmowe, reklamowe, scenariusze benefisów i jubileuszy, koncertów i widowisk plenerowych, m.in. monumentalnej Ceremonii Otwarcia Światowych Igrzysk Polonijnych – Lublin 99 /prowadzonej przez Daniela Olbrychskiego, z ok. 300 wykonawcami, z udziałem najwybitniejszych sportowców polskich/ a także multimedialnego widowiska „Halo, tu Polska!”/ z udziałem jednego z największych żaglowców świata – Daru Młodzieży/, prezentowanego w Belgii, Danii, Francji i w Hiszpanii
w latach 2001-2002, które w ramach Europaliów promowało wejście Polski do Unii Europejskiej.
Pisze dla potrzeb:
Utwory jej reżyserują m.in.: Laco Adamik, Anna Barcikowska, Krzysztof Buchowicz, Maciej Dejczer, Marek Grabowski, Janusz Józefowicz, Maciej Ślesicki, Andrzej Strzelecki, Jan Szurmiej, Paweł Trzaska, Piotr Wojtowicz.
Współpracuje m.in. z takimi aktorami jak: Artur Barciś, Adrianna Biedrzyńska, Jerzy Bończak, Jacek Borkowski, Piotr Gąsowski, Jacek Kawalec, Irena Kwiatkowska, Bogusław Linda, Piotr Machalica, Daniel Olbrychski, Maria Peszek, Piotr Polk, Robert Rozmus, Katarzyna Skrzynecka, Joanna Trzepiecińska, Barbara Wrzesińska, Jacek Wójcicki, Wiktor Zborowski, Janusz Zakrzeński, Jerzy Zelnik.
Piosenki z jej tekstami wielokrotnie służą celom charytatywnym, m.in. „Pocztówka do Świętego Mikołaja” /coroczna zbiórka pieniędzy na gwiazdkowe prezenty dla dzieci organizowana przez Radiową „Trójkę” i Pocztę Polską oraz Fundację „Dzieciak”/, „Żyję dla Ciebie” / akcja pomocy Armenii po trzęsieniu ziemi organizowana przez TVP i Polskie Radio oraz organizatorów KFPP w Opolu. Jest ponadto autorką tekstów do ok. 100 piosenek dla dzieci, wielu widowisk i bajek i być może dlatego, od wielu lat, juroruje na festiwalach najmłodszych wokalistów takich jak np.: Międzynarodowy Dziecięcy Festiwal Piosenki i Tańca w Koninie, Ogólnopolski Festiwal Piosenki Polskiej GAMA, BUDZIK we Wrocławiu, Ogólnopolski Festiwal Zaczarowanej Piosenki Fundacji Anny Dymnej czy telewizyjny Konkurs Interwizji Dziecięcej. Trzykrotnie też juroruje i prowadzi zajęcia warsztatowe / m.in. z Tadeuszem Woźniakiem i Piotrem Rubikiem/
z młodymi bardami w Myśliborzu /Ogólnopolskie Spotkania Młodych Autorów i Kompozytorów SMAK/.
Do miłych epizodów zalicza prowadzenie porannych programów „Dzień dobry z Polski” dla TVP Polonia, współprowadzenie z Wojciechem Manem Koncertu Wigilijnego w Radiowej Trójce, swój recital w Piwnicy na Wójtowskiej, który prowadziła Magda Umer, zapowiedź swojego debiutanckiego występu przez Wojciecha Młynarskiego w jubileuszowym koncercie Hybryd
w Filharmonii Narodowej oraz współpracę z Janem Łomnickim, który obsadził ją w filmie "Szczur" w roli jurorki konkursu „Najpiękniejsza” (reż. Jan Łomnicki).
Obecnie często jest jurorką różnych festiwali i konkursów muzycznych.
Nagrody i wyróżnienia.
dla J. Holm
Wykonawcy.
Jej teksty i wiersze można usłyszeć m.in. w wykonaniu takich artystów, jak: Anna.B, Grażyna Alber, Felicjan Andrzejczak, Anna Apostolakis, Marek Bałata, Artur Barciś, Beata Bednarz, Ewa Bem, Adrianna Biedrzyńska, Jerzy Bończak, Jacek Borkowski, Grażyna Brodzińska, Danuta Błażejczyk, Tadeusz Chudecki, Piotr Cugowski, Paweł Ciołkosz, Piotr Domalewski, Barbara Dziekan, Ewa Farna, Małgorzata Farat, Jolanta Fraszyńska, Piotr Gąsowski, Przemysław Gintrowski, Krystyna Giżowska, Katarzyna Groniec, Piotr Gogol, Edyta Górniak, Marek Hojda, Elżbieta Igras, Robert Janowski, Jolanta Jaszkowska, Irena Jarocka, Agnieszka Janus, Anna Maria Jopek, Majka Jeżowska, Janusz Józefowicz, Jolanta Kaczmarek, Tatiana Kauczor, Jacek Kawalec, Irena Kwiatkowska, Ewa Kuklińska, Ewa Konstanciak, Jacek Kotlarski, Kacper Kuszewski, Agata Kryszak, Bernard Ładysz, Katarzyna Łaska, Grażyna Łobaszewska, Piotr Machalica, Wojciech Malajkat, Dorota Marczyk Jarema, Beata Molak, Dorota Miśkiewicz, Barbara Melzer, Zofia Merle, Agnieszka Mrozińska, Marcin Mroziński, Daniel Olbrychski, Małgorzata Olszewska, Andrzej Piaseczny, Maria Peszek, Sebastian Plewiński, Piotr Polk, Robert Rozmus, Ryszard Rynkowski, Andrzej Rybiński, Ryszard Rembiszewski, Maria Sadowska, Irena Santor, Piotr Sawicki, Piotr Schulz, Agnieszka Sienkiewicz, Barbara Sikorska, Katarzyna Skrzynecka, Zdzisława Sośnicka, Wiesława Sós, Lora Szafran, Mieczysław Szcześniak, Janusz Szrom, Skaldowie, Katarzyna Stankiewicz, Studio Singers, Dorota Szpetkowska, Mariusz Szaban, Małgorzata Szymańska, Romuald Tesarowicz, Łukasz Talik, The Chance, Joanna Trzepiecińska, Klementyna Umer, Ewa Uryga, Wawele, Agnieszka Wosińska, Jacek Wójcicki, Barbara Wrzesińska, Joanna Zagdańska, Ewa Złotowska, Iza Zając, Janusz Zakrzeński, Andrzej Zaucha, Wiktor Zborowski, Jerzy Zelnik. Napisała też wiele utworów dla najmłodszych – Ewa Farna.
Kompozytorzy.
Pisze teksty do muzyki takich kompozytorów jak: Henryk Alber, Mariusz Bogdanowicz, Marek Bychawski, Jerzy Dobrzyński, Stanisław Fiałkowski, Tomasz Grabowy, Przemysław Gintrowski, Wojciech Gogolewski, Marek Hojda, Zbigniew Jakubek, Dariusz Janus, Majka Jeżowska, Filip Jaślar, Wojciech Kaleta, Benedykt Konowalski, Włodzimierz Korcz, Sławomir Kulpowicz, Krystyna Kwiatkowska, Barbara Kolago, Romuald Lipko, Leszek Matecki, Bernard Maseli, Robert Obcowski, Edward Pałłasz, Aleksander Pałac, Zdzisław Pucek, Weronika Ratusińska, Andrzej Rejman, Piotr Rubik, Miłosz Rutkowski, Piotr Sawicki, Adam Skorupka, Marek Stefankiewicz, Ryszard Sygitowicz, Mariusz Szaban, Romuald Twardowski, Janusz Tylman, Michał Urbaniak, Grzegorz Wawrzyszak, Jan Wojdak, Lesek Wronka, Jerzy Woy-Wojciechowski, Maciej Zieliński, Wojciech Zieliński, Adam Żółkoś.

</doc>
<doc id="1437320" url="https://pl.wikipedia.org/wiki?curid=1437320" title="Morten Nielsen">
Morten Nielsen

Morten Nielsen (ur. 18 września 1980 r. w Friborg-Humlebaek) – duński wioślarz, reprezentant Danii w wioślarskiej dwójce bez sternika podczas Letnich Igrzysk Olimpijskich w Pekinie.

</doc>
<doc id="1437323" url="https://pl.wikipedia.org/wiki?curid=1437323" title="Thomas Larsen">
Thomas Larsen

Thomas Larsen (ur. 1 czerwca 1980 r. w Kopenhadze) – duński wioślarz, reprezentant Danii w wioślarskiej dwójce bez sternika podczas Letnich Igrzysk Olimpijskich w Pekinie.

</doc>
<doc id="1437325" url="https://pl.wikipedia.org/wiki?curid=1437325" title="Okręty podwodne typu Columbia">
Okręty podwodne typu Columbia

Okręty podwodne typu Columbia – amerykańskie okręty podwodne nowo opracowywanego typu nosiciela strategicznych pocisków balistycznych (SLBM), znany pierwotnie jako "Ohio Replacement Submarine" i "SSBN-X Future Follow-on Submarine". Nowa generacja okrętów opracowaywana jest w ramach Ohio-class Replacement Program i od 2027 roku zastępować ma okręty typu "Ohio". Po przeprowadzeniu analiz, amerykańskie Dowództwo Systemów Morskich, postanowiło, że nowe okręty będą całkowicie nową konstrukcją, wykorzystująca doświadczenia z eksploatacji jednostek typu "Ohio". 7 kwietnia 2014 roku amerykańska marynarka poinformowała o ukończeniu szczegółowej specyfikacji nowego typu okrętów.

</doc>
<doc id="1437327" url="https://pl.wikipedia.org/wiki?curid=1437327" title="12 Dywizjon Artylerii Najcięższej">
12 Dywizjon Artylerii Najcięższej

12 Dywizjon Artylerii Najcięższej Motorowej (12 dan) – zmotoryzowany pododdział artylerii najcięższej Wojska Polskiego II RP.
Dywizjon nie występował w pokojowej organizacji wojska. Zmobilizowany przez 1 pułk artylerii najcięższej.
12 dan w kampanii wrześniowej.
Mobilizacja.
Został zmobilizowany w I rzucie mobilizacji powszechnej przez 1 pułk artylerii najcięższej 5 września z przeznaczeniem dla Armii „Prusy”. Osiągnął stan osobowy 20 oficerów i 663 podoficerów i szeregowych. Dywizjon składał się z trzech baterii uzbrojonych w dwa 220 mm moździerze wz. 1932, łącznie 6 dział, 3 ckm, 33 ciągniki C7P, samochodów: 19 osobowych, 39 ciężarowych i 37 specjalnych, 8 motocykli i 4 kuchnie polowe.
Działania bojowe.
12 dywizjon artylerii najcięższej, 6 września przeszedł do dyspozycji Sztabu Naczelnego Wodza, nocą 6/7 września 1939 roku skierowano go do rejonu Rembertowa. Otrzymał rozkaz marszu do Kurowa, gdzie przybył 7 września, napotykając 13 dywizjon artylerii najcięższej. Jeszcze tego samego dnia wyjechał do Wąwolnicy, w Kurowie był atakowany przez lotnictwo niemieckie, gdzie poniósł straty osobowe i w sprzęcie. 9 września 12 i 13 dan zostały podporządkowane dowódcy Armii „Małopolska” gen. dyw. K. Fabrycemu. 
10 września udały się w kierunku Tomaszowa Lubelskiego, przez Lublin osiągając rano 11 września, Piaski Luterskie. 12 września oba dywizjony dojechały do rejonu Zamościa. 13 września rozkazem dowódcy artylerii Armii „Kraków” dywizjony odjechały w kierunku Włodzimierza Wołyńskiego, gdzie przybyły 14 września. Zagrożone przez oddziały pancerno-motorowe niemieckiej 2 Dywizji Pancernej, która zaatakowała Zamość. 15 września oba dywizjony wyjechały przez Łuck do Dubna, które osiągnęły 16 września. Z uwagi na agresję sowiecką 17 września 12 dan podjął marsz w kierunku zachodnim. 19 września w Toporowie koło Radzichowa dołączył do Grupy „Dubno”. 21 września Grupa "Dubno" stoczyła walkę z oddziałem wydzielonym niemieckiej 4 Dywizji Lekkiej zdobywając Kamionkę Strumiłową, 12 dywizjon 22 września podjął marsz przez Batiatycze, Kupiczwolę do Mostów Wielkich, gdzie stoczył potyczkę z niemieckimi motocyklistami. Następnie po krótkim odpoczynku podjął nocny marsz przez Chlewczany, Sałasze w rejon Worochty, którą osiągnął 23 września. Po dziennym odpoczynku podjął kolejny nocny marsz w kierunku Rawy Ruskiej, rano opanowano w walce miejscowość Rzeczki. Z uwagi na zamknięcie dalszego marszu przez niemiecką 2 Dywizję Pancerną, większość Grupy „Dubno” skapitulowała 25 września. Dowódca 12 dan mjr. Toczyski wyprowadził swój dywizjon z okrążenia i pomaszerował na północ. Kilka kilometrów od Hrubieszowa 12 dan i kolumna zmotoryzowana Ośrodka Zapasowego Saperów typ Specjalny nr 1, 26 września spotkały niespodziewanie kolumnę czołgów sowieckich, pod osłona własnej broni maszynowej dywizjon odjechał w kierunku Zamościa zajętego przez wojska niemieckie. 27 września pod Werbkowicami dowódca dywizjonu rozwiązał dywizjon po uprzednim zniszczeniu sprzętu, ciągników i samochodów. 

</doc>
<doc id="1437328" url="https://pl.wikipedia.org/wiki?curid=1437328" title="Goran Jagar">
Goran Jagar

Goran Jagar (ur. 10 czerwca 1984 r. w Viroviticy) – serbski wioślarz, reprezentant Serbii w wioślarskiej dwójce bez sternika podczas Letnich Igrzysk Olimpijskich w Pekinie.

</doc>
<doc id="1437329" url="https://pl.wikipedia.org/wiki?curid=1437329" title="Dania na Letnich Igrzyskach Olimpijskich 2008">
Dania na Letnich Igrzyskach Olimpijskich 2008

Danię na Letnich Igrzyskach Olimpijskich 2008 reprezentowało 84 sportowców.
Był to 25. start reprezentacji Danii na letnich igrzyskach olimpijskich. Dania uczestniczyła we wszystkich igrzyskach olimpijskich czasów nowożytnych, poza Letnimi Igrzyskami Olimpijskimi w Saint Louis.
Skład kadry.
Badminton.
Mężczyźni
Kobiety
Kajakarstwo.
Mężczyźni
Kobiety
Kolarstwo.
Kolarstwo BMX.
Kobiety
Lekkoatletyka.
Mężczyźni
Konkurencje techniczne
Kobiety
Konkurencje techniczne
Piłka ręczna.
Turniej mężczyzn
Reprezentacja Danii brała udział w rozgrywkach grupy B turnieju olimpijskiego zajmując w niej drugie miejsce. W ćwierćfinale ulegała reprezentacji Chorwacji. W meczach o miejsca 5. - 8. najpierw uległa reprezentacji Rosji, a następnie pokonała Koreę Południową zajmując ostatecznie 7. miejsce.
Grupa B
Pływanie.
Mężczyźni
Kobiety
Strzelectwo.
Mężczyźni
Żeglarstwo.
M = Wyścig medalowy

</doc>
<doc id="1437330" url="https://pl.wikipedia.org/wiki?curid=1437330" title="13 Dywizjon Artylerii Najcięższej">
13 Dywizjon Artylerii Najcięższej

13 Dywizjon Artylerii Najcięższej Motorowej (13 dan) – zmotoryzowany pododdział artylerii najcięższej Wojska Polskiego II RP.
Dywizjon nie występował w pokojowej organizacji wojska. Został zmobilizowany przez 1 pułk artylerii najcięższej.
13 dan w kampanii wrześniowej.
Mobilizacja.
Został zmobilizowany w I rzucie mobilizacji powszechnej przez 1 pułk artylerii najcięższej 5 września z przeznaczeniem dla Armii „Prusy”. Osiągnął stan osobowy 22 oficerów i 666 podoficerów i szeregowych. Dywizjon składał się z trzech baterii uzbrojonych w dwa 220 mm moździerze wz. 1932, łącznie 6 dział, 3 ckm, 32 ciągniki C7P, samochodów: 19 osobowych, 38 ciężarowych i 37 specjalnych, 8 motocykli i 4 kuchnie polowe.
Działania bojowe.
13 dywizjon artylerii najcięższej w nocy 5 września, wyruszył z miejsca formowania w kierunku Jeziornej, przez Warszawę, Starą Miłosną, Otwock dojechał do lasów obok Karczewa. Po kilkugodzinnym odpoczynku poprzez Garwolin dotarł 6 września do Ryk i przeszedł do dyspozycji Sztabu Naczelnego Wodza. Otrzymał rozkaz marszu do Kurowa, gdzie przybył 7 września wkrótce przybył też 12 dywizjon artylerii najcięższej. Jeszcze tego samego dnia wyjechał do Wąwolnicy. 9 września 12 i 13 dan zostały podporządkowane dowódcy Armii „Małopolska” gen. dyw. K. Fabrycemu. 10 września udały się w kierunku Tomaszowa Lubelskiego, przez Lublin osiągając rano 11 września Piaski Luterskie. 12 września oba dywizjony przez Krasnystaw dojechały do rejonu Zamościa. W lasach w pobliżu Zamościa 13 dan został zbombardowany przez lotnictwo niemieckie, poległo trzech kucharzy, a kilku żołnierzy zostało rannych, rozbita została kuchnia polowa. 
13 września rozkazem dowódcy artylerii Armii „Kraków” dywizjony odjechały w kierunku Włodzimierza Wołyńskiego, gdzie przybyły 14 września. Zagrożone przez oddziały pancerno-motorowe niemieckiej 2 Dywizji Pancernej, która zaatakowała Zamość. 15 września oba dywizjony wyjechały przez Łuck do Dubna, które osiągnęły 16 września. 17 września w nocy 13 dan otrzymał rozkaz marszu na tzw. "„Przedmoście Rumuńskie”. Już w marszu w kierunku Tarnopola otrzymał informację o agresji wojsk sowieckich. Po dojechaniu do Tarnopola pojechał do Brzeżan, gdzie dotarł 18 września, po drodze tocząc potyczki z dywersyjnymi bandami ukraińskimi. 
W Brzeżanach dołączył do formowanej tam grupy dowodzonej przez płk. Jana Skorobochatego-Jakubowskiego i gen. bryg. w st. sp. Leona Billewicza. 19 września dywizjon w kolumnie zmotoryzowanej ze składu grupy podjął jazdę przez Kurzany, Łopusznę, na Rohatyń, Knichnicze do Żurawna. W trakcie rozpoczętego marszu na Kałusz, a nie na Stryj, ok. godz.19.00 nie ubezpieczona od czoła kolumna wpadła w zasadzkę wojsk sowieckich, pod wsią Dolina Kałuska. Po krótkiej 45 minutowej walce kolumna na rozkaz płk. J. Skorobochatego-Jakubowskiego skapitulowała. Dowódca dywizjonu wydał rozkaz marszu ku granicy węgierskiej lekkiej części kolumny 13 dan na samochodach osobowych, ciężarowych i motocyklach, natomiast część ciężka dywizjonu ciągniki i holowane przez nie elementy moździerzy oraz parki amunicyjne dostały się do niewoli sowieckiej, kilku oficerów dostało się do niewoli, szeregowych zwolniono, pomimo ataków ukraińskich, część przedostała się na Węgry. Kolumna lekka na ok. 25 samochodach ciężarowych, motocyklach i samochodach osobowo-terenowych dojechała korzystając z zamieszania do Stanisławowa, skąd nazajutrz 20 września udała się do granicy węgierskiej na Przełęczy Tatarskiej, w trakcie drogi stoczyła potyczki z dywersantami ukraińskimi. 

</doc>
<doc id="1437335" url="https://pl.wikipedia.org/wiki?curid=1437335" title="Granica (film 1990)">
Granica (film 1990)

Granica – dramat produkcji jugosłowiańskiej z 1990 roku w reżyserii Zoran Masirevic.
Fabuła.
Akcja filmu rozgrywa się w Wojwodinie (granica jugosłowiańsko-węgierskiej) między 1945/48 rokiem. Dwie rodziny: Węgrowie – mieszkający na tym obszarze od pokoleń i Serbowie, przesiedleńcy – przeżywający pierwsze dni wolności. W ich życiu tych dwóch rodzin, przeplatają się radość i smutek, duma i poniżenie, miłość i śmierć – co sprawia, że stają się innymi ludźmi, gotowymi zburzyć granice w sobie samych.

</doc>
<doc id="1437336" url="https://pl.wikipedia.org/wiki?curid=1437336" title="Nikola Stojić">
Nikola Stojić

Nikola Stojić (ur. 15 grudnia 1974 w Belgradzie) – serbski wioślarz, reprezentant Serbii w wioślarskiej dwójce bez sternika podczas Letnich Igrzysk Olimpijskich w Pekinie.

</doc>
<doc id="1437337" url="https://pl.wikipedia.org/wiki?curid=1437337" title="Jakub Makovička">
Jakub Makovička

Jakub Makovička (ur. 7 marca 1981 r. w Pradze) – czeski wioślarz, reprezentant Czech w wioślarskiej dwójce bez sternika podczas Letnich Igrzysk Olimpijskich w Pekinie.

</doc>
<doc id="1437338" url="https://pl.wikipedia.org/wiki?curid=1437338" title="Eric Edgar Cooke">
Eric Edgar Cooke

Eric Edgar Cooke (ur. 25 lutego 1931 w Perth, zm. 26 października 1964 w Fremantle) – australijski seryjny morderca i włamywacz zwany Potworem z Nedlands. Od 1959 do 1963 roku zamordował w Perth osiem osób.
Życiorys.
Eric urodził się w 1931 roku. Miał rozszczep wargi, przez co był prześladowany przez inne dzieci. Po przebytej operacji miał stale problemy z mówieniem. Ojciec Erica, który był alkoholikiem, często znęcał się nad rodziną, a szczególnie nad synem. Jako dorosły Eric wziął ślub i miał siedmioro dzieci; pracował jako kierowca ciężarówki.
Morderstwa.
Pierwszego morderstwa Cooke dokonał w 1959 roku. Przyłapany przez kobietę na włamaniu, zastrzelił ją. 27 stycznia 1963 roku Eric zaczepił siedzącą w samochodzie parę. Mężczyzna z auta rzucił w Cooke'a butelką, by go przegonić. Wściekły Eric zastrzelił go, a towarzyszącą mu dziewczynę zranił w nadgarstek. Tego wieczora zastrzelił jeszcze dwie przypadkowo napotkane osoby. Został schwytany w 1963 roku po tym, jak znaleziono należącą do niego broń.
Wyrok i egzekucja.
28 listopada 1963 roku, Eric Cooke został uznany za winnego morderstw i skazany na karę śmierci przez powieszenie. Sir Albert Wolff – sędzia prowadzący jego rozprawę, nazwał Cooke'a "nikczemnikiem pozbawionym wszelkich skrupułów".
Przed egzekucją Cooke przyznał się do dwóch innych morderstw, za które zostali skazani dwaj niewinni mężczyźni. Erica Edgara Cooke'a powieszono 26 października 1964 roku.
Niewinni.
Dwaj Australijczycy zostali uznani w latach 50. i 60. za winnych morderstw, które później przypisano Ericowi:

</doc>
<doc id="1437343" url="https://pl.wikipedia.org/wiki?curid=1437343" title="Just Stand Up!">
Just Stand Up!

Just Stand Up! (ang. Po prostu wstań!) – piosenka charytatywnej supergrupy wielu wokalistek, wykonana podczas telethonu "Stand Up to Cancer".
Amerykański tekściarz i producent Antonio „L.A.” Reid wpadł na pomysł kolaboracji po spotkaniu z inicjatorem Stand Up to Cancer, charytatywnego programu dotyczącego raka. Reid wyprodukował utwór we współpracy z Babyface’em, a singel ukazał się 21 sierpnia 2008 roku. Dochód z jego sprzedaży przekazany został Stand Up to Cancer.
Artystki zaśpiewały utwór 5 września 2008 roku podczas telethonu "Stand Up to Cancer", który transmitowany był na żywo na antenach ABC, CBS oraz NBC.
30 września 2008 ukazała się reedycja singla, zawierająca wersję studyjną „Just Stand Up!”, a także zapis z wykonania koncertowego.
Wykonanie na żywo.
Wykonanie na żywo nastąpiło podczas telethonu "Stand Up to Cancer", emitowanego przez wiele amerykańskich stacji telewizyjnych. Wzięła w nim udział większość artystek z wersji studyjnej, z wyjątkiem LeAnn Rimes, Sheryl Crow i Melissy Etheridge. Dodatkowo na scenie pojawiła się Nicole Scherzinger, której nie było w edycji oryginalnej, jednak w ramach koncertu zaśpiewała części tekstu należące do Sheryl Crow.
Wykonanie koncertowe różni się od wersji oryginalej „Just Stand Up!”, a jego zapis dostępny jest w iTunes.

</doc>
<doc id="1437345" url="https://pl.wikipedia.org/wiki?curid=1437345" title="Estonia na Letnich Igrzyskach Olimpijskich 2008">
Estonia na Letnich Igrzyskach Olimpijskich 2008

Estonię na Letnich Igrzyskach Olimpijskich 2008 reprezentowało 47 zawodników - najwięcej w historii startów tego państwa na letnich igrzyskach olimpijskich.
Był to 10. start reprezentacji Estonii na letnich igrzyskach olimpijskich. Od 1908 do 1912 estońscy olimpijczycy brali udział razem z rosyjską drużyną, poza tym należeli estońscy sportowcy od 1952 do 1988 do drużyny ZSRR. Wszyscy estońscy olimpijczycy, którzy zakwalifikowali się do Letnich Igrzysk Olimpijskich w Pekinie, zostali oficjalnie nominowani przez Estoński Komitet Olimpijski (Eesti Olümpiakomitee). Wioślarz Jüri Jaanson (43), który po raz szósty brał udział w igrzyskach olimpijskich, był najstarszym estońskim uczestnikiem igrzysk olimpijskich. 

</doc>
<doc id="1437346" url="https://pl.wikipedia.org/wiki?curid=1437346" title="Václav Chalupa">
Václav Chalupa

Václav Chalupa (ur. 7 grudnia 1967 r. w Jindřichowym Hradcu) – czeski wioślarz, srebrny medalista w wioślarskiej jedynce podczas Letnich Igrzysk Olimpijskich w Barcelonie.

</doc>
<doc id="1437349" url="https://pl.wikipedia.org/wiki?curid=1437349" title="Siniša Skelin">
Siniša Skelin

Siniša Skelin (ur. 14 lipca 1974 r. w Splicie) – chorwacki wioślarz, srebrny medalista w wioślarskiej dwójce bez sternika podczas Letnich Igrzysk Olimpijskich w Atenach.

</doc>
<doc id="1437350" url="https://pl.wikipedia.org/wiki?curid=1437350" title="Mohun wielki">
Mohun wielki

Mohun wielki, mohun ("Mulleripicus pulverulentus") – gatunek ptaka z rodziny dzięciołowatych (Picidae), zamieszkujący południową i południowo-wschodnią Azję. Narażony na wyginięcie.
Morfologia.
Jest to największy z dzięciołów Starego Świata. Długość ciała 45–50 cm; masa ciała 360–563 g.
Zarówno samce, jak i samice mają płowobrązowe gardła i szyje; samce mają czerwone „wąsy”. Młode przypominają ubarwieniem samice, ale są ciemniejsze, mają bardziej stonowane barwy i więcej jasnych plamek na spodzie ciała.
Zasięg występowania.
Południowa i południowo-wschodnia Azja: od północnych Indii do południowo-zachodnich Chin, Indochin i Półwyspu Malajskiego, niektóre wyspy Indonezji i zachodnich Filipin.
Ekologia i zachowanie.
Środowisko.
Lasy, również bagienne.
Zachowanie.
Zbierają się w stada liczące około sześciu osobników i przelatują z czubka jednego drzewa na drugi. Lecą powoli, nawołując gdaczącymi głosami. Ich lot nie jest falisty, jak u innych dzięciołów.
Okres lęgowy.
W okresie lęgowym grupy rozpadają się na poszczególne pary. Ptaki drążą dziuple wysoko w pniach drzew – często martwych i butwiejących. Samica składa na niewysłanym dnie dziupli 3 lub 4 jaja. Wysiadują je oboje rodzice, a później wspólnie opiekują się pisklętami i karmią je.
Odżywianie.
Podstawowym pożywieniem mohunów wielkich są toczące drewno larwy chrząszczy; wykuwają je z drewna silnymi dziobami. Zjadają także inne owady (mrówki, termity, pszczoły bezżądłowe). Sporadycznie uzupełniają dietę drobnymi owocami.
Status.
IUCN od 2010 roku uznaje mohuna wielkiego za gatunek narażony (VU, "Vulnerable"); wcześniej, od 1988 roku był on klasyfikowany jako gatunek najmniejszej troski (LC, "Least Concern"). Liczebność światowej populacji szacunkowo mieści się w przedziale 26–550 tysięcy osobników. Trend liczebności populacji ocenia się jako silnie spadkowy.
Podgatunki.
Międzynarodowy Komitet Ornitologiczny (IOC) wyróżnia 3 podgatunki "M. pulverulentus":
Autorzy "Handbook of the Birds of the World" nie uznają podgatunku "mohun".

</doc>
<doc id="1437351" url="https://pl.wikipedia.org/wiki?curid=1437351" title="Nikša Skelin">
Nikša Skelin

Nikša Skelin (ur. 25 marca 1978 r. w Splicie) – chorwacki wioślarz, srebrny medalista w wioślarskiej dwójce bez sternika podczas Letnich Igrzysk Olimpijskich w Atenach.

</doc>
<doc id="1437363" url="https://pl.wikipedia.org/wiki?curid=1437363" title="Marek Piotrowicz (piłkarz)">
Marek Piotrowicz (piłkarz)

Marek Piotrowicz (ur. 20 listopada 1963 w Kossowej) – polski piłkarz, trener piłkarski.
Urodzony w Kossowej, Piotrowicz swą piłkarską karierę (występował na pozycji obrońcy) rozpoczynał w Górniku Zabrze. W ciągu 14 sezonów gry w tym klubie rozegrał dla niego 260 spotkań, strzelając jednego gola. Grał również w Stali Stalowa Wola (sezon 1993/1994, 1 bramka w 29 meczach) i Sokole Tychy (sezon 1995/1996, 24 mecze, 0 goli). Łącznie w ekstraklasie rozegrał 313 meczów, dzięki czemu znajduje się w Klubie 300.
Po sezonie 1997/1998 zakończył piłkarską karierę, a postanowił zostać trenerem. Był drugim trenerem Górnika Zabrze oraz trenerem drugiego zespołu. Następnie trenował piłkarzy Koszarawy Żywiec i Rozwoju Katowice. Później został II trenerem Górnika Zabrze. Następnie wraz z Markiem Kostrzewą był drugim trenerem Górnika Zabrze. Aktualnie trenuje zespół Slavia Ruda Śląska.

</doc>
<doc id="1437364" url="https://pl.wikipedia.org/wiki?curid=1437364" title="Kamień nad Odrą">
Kamień nad Odrą

Kamień nad Odrą – wyludniona wieś w województwie śląskim, w powiecie wodzisławskim, gminie Gorzyce. Miejscowość tworzyła sołectwo "Kamień". W 1921 r. w pobliżu miejscowości miała miejsce bitwa. Została wysiedlona z powodu budowy polderu Buków, który ma ochraniać przed zalaniem Racibórz, Opole i inne miejscowości położone nad Odrą. Wieś przestała oficjalnie istnieć w 1999 roku.

</doc>
<doc id="1437366" url="https://pl.wikipedia.org/wiki?curid=1437366" title="Schneider-Creusot Model 1924">
Schneider-Creusot Model 1924



</doc>
<doc id="1437367" url="https://pl.wikipedia.org/wiki?curid=1437367" title="Adam F">
Adam F

Adam F, właściwie Adam Fenton (ur. 8 lutego 1972 w Liverpoolu) – brytyjski DJ i producent muzyczny, tworzący muzykę głównie z gatunku drum and bass. W 1998 roku, za swój debiutancki album "Colours" otrzymał nagrodę MOBO.
Jest założycielem i współwłaścicielem niezależnej wytwórni płytowej Breakbeat Kaos.

</doc>
<doc id="1437370" url="https://pl.wikipedia.org/wiki?curid=1437370" title="Beth Broderick">
Beth Broderick

Beth Alison Broderick (ur. 24 lutego 1959 w Falmouth) – amerykańska aktorka filmowa i telewizyjna oraz reżyserka.

</doc>
<doc id="1437382" url="https://pl.wikipedia.org/wiki?curid=1437382" title="Dartmouth">
Dartmouth

Dartmouth – miasto i civil parish w południowo-zachodniej Anglii, w hrabstwie Devon, w dystrykcie South Hams, położone przy ujściu rzeki Dart na długim riasie sięgającym Totnes, na terenie parku krajobrazowego. Siedziba szkoły marynarki Royal Navy – Britannia Royal Naval College. W 2011 roku civil parish liczyła 5605 mieszkańców.
Gospodarka.
W mieście rozwinął się przemysł elektroniczny, stoczniowy, rafineryjny oraz metalowy.
Historia.
W średniowieczu strategiczny port, używany do wypraw wojennych, chroniony z lądu przez zamek. Postać budowniczego zamku majora Dartmouth miała posłużyć Geoffreyowi Chaucerowi za pierwowzór postaci "Shipmana" w opowieściach kanterberyjskich. W porcie zatrzymał się statek Mayflower podczas swego rejsu z Southampton do Ameryki, aby dokonać niezbędnych napraw. Podczas II wojny światowej port stanowił bazę wojsk i był jednym z punktów początkowych w operacji „Neptune” (lądowania w Normandii).

</doc>
<doc id="1437385" url="https://pl.wikipedia.org/wiki?curid=1437385" title="Siergiej Makaryczew">
Siergiej Makaryczew

Siergiej Makaryczew, ros. Сергей Юрьевич Макарычев (ur. 17 listopada 1953 w Moskwie) – rosyjski szachista i trener szachowy, arcymistrz od 1976 roku.
Kariera szachowa.
Pierwszy sukces na arenie międzynarodowej odniósł w 1970 r. w Suchumi, zajmując II m. (za Aleksandrem Bielawskim, a przed Ulfem Anderssonem) w turnieju juniorów do 20 lat. Na przełomie 1973 i 1974 r. zdobył w Groningen tytuł mistrza Europy w tej samej kategorii wiekowej. W 1974 r. zwyciężył również w turnieju B festiwalu "IBM" w Amsterdamie, a w następnym roku (w turnieju głównym) podzielił II m., za Ljubomirem Ljubojeviciem, wspólnie z Hansem Böhmem, Janem Smejkalem i Laszlo Szabo. W 1976 r. podzielił II m. w Lublinie (za Aleksiejem Suetinem, wspólnie z Krunoslavem Hulakiem) oraz zwyciężył (wspólnie z Michaiłem Cejtlinem) w mistrzostwach Moskwy (sukces ten powtórzył jeszcze raz, w 1983 r., zwyciężając wspólnie z Jewgienijem Swiesznikowem). Na przełomie lat 70. i 80. awansował do szerokiej czołówki szachistów radzieckich, trzykrotnie (1978, 1979, 1980/81) uczestnicząc w finałach indywidualnych mistrzostw kraju (najlepszy wynik: V m. w 1979 r. w Mińsku). Na przełomie 1979 i 1980 r. podzielił III m. w Hastings (za Ulfem Anderssonme i Johnem Nunnem, wspólnie z Władimirem Liberzonem). W kolejnych latach sukcesy odniósł m.in. w Nowym Sadzie (1983, dz. I m. wspólnie z Janem Plachetką i Arszakiem Petrosianem), Oslo (1984, dz. II m. za Anatolijem Karpowem, wspólnie z Anthony Milesem), Frunze (1985, I m. oraz 1989, II m. za Leonidem Jurtajewem) oraz Moskwie (1992, dz. I m. wspólnie z Michałem Krasenkowem i Nuchimem Raszkowskim).
Najwyższy ranking w karierze osiągnął 1 stycznia 1991 r., z wynikiem 2550 punktów dzielił wówczas 83-95. miejsce na światowej liście FIDE. Od 1996 r. nie startuje w turniejach klasyfikowanych przez Międzynarodową Federację Szachową.

</doc>
<doc id="1437387" url="https://pl.wikipedia.org/wiki?curid=1437387" title="Rock Star Supernova">
Rock Star Supernova

Rock Star Supernova – amerykańska supergrupa muzyczna wykonująca rock. Zespół powstał w 2006 roku w ramach reality show "Rock Star: Supernova" podczas którego odbył się casting na wokalistę grupy. W skład grupy weszli perkusista Tommy Lee znany z grupy Mötley Crüe, basista Jason Newsted znany z grupy Metallica, gitarzysta Gilby Clarke znany z grupy Guns N’ Roses i wybrany przez muzyków wokalista Lukas Rossi znany z grupy Rise Electric.
W 2006 roku ukazał się debiutancki album zespołu zatytułowany "Rock Star Supernova". Podczas koncertów Newsteda zastępował Johnny Colt. W 2008 roku grupa zawiesiła działalność.

</doc>
<doc id="1437389" url="https://pl.wikipedia.org/wiki?curid=1437389" title="John Neumann">
John Neumann



</doc>
<doc id="1437390" url="https://pl.wikipedia.org/wiki?curid=1437390" title="Tiverton">
Tiverton

Tiverton (IPA /ˈtɪv(ə)tən/) – miasto i civil parish w Anglii, w hrabstwie Devon, 18 km na północ od Exeteru. Ośrodek administracyjny dystryktu Mid Devon, położony nad rzekami Exe i Lowman. W 2001 roku miasto liczyło 16 772 mieszkańców. W 2011 roku civil parish liczyła 21 335 mieszkańców.
Nazwa.
Nazwa miasta pochodzi od jego usytuowania nad dwiema rzekami i w czasach średniowiecznych brzmiała "Twyfordton" (miasto nad dwiema rzekami). Tiverton jest wspomniana w Domesday Book (1086) jako "Tovretone"/"Tovretona".
Historia.
Nad miastem wznosi się grodzisko "Cranmore Castle" i fort rzymski, co dowodzi osadnictwa z epoki rzymskiej. Miasto rozwinęło się w czasach nowożytnych i było ośrodkiem handlu wełną. Jeden z handlarzy wełną, Peter Blundell, założył w roku 1604 szkołę powszechną, która istnieje do dziś. W XVIII wieku przy niskiej koniunkturze przez miasto przetoczyła się fala protestów i zamieszek. Rozwój przyniosła najpierw budowa młyna nad rzeką Exe przez Johna Heathcoata a następnie budowa kanału "Grand Western Canal".

</doc>
<doc id="1437392" url="https://pl.wikipedia.org/wiki?curid=1437392" title="Dymitr z Rostowa">
Dymitr z Rostowa

Święty Dymitr z Rostowa; ur. 1651 w Makarowie, zm. 1709 w Rostowie) – święty Rosyjskiego Kościoła Prawosławnego pochodzenia ukraińskiego, teolog, dramaturg, poeta, hagiograf. Uznany za "największego klasyka ukraińskiej i rosyjskiej literatury religijnej końca XVII - początku XVIII wieku".
Urodził się w rodzinie setnika makarowskiego Sawy Tuptała, który w latach 1682–1686 był setnikiem kijowskim. Danyło został absolwentem Kolegium Mohylańskiego w Kijowie.
Metropolita Rostowa. Wydał w języku cerkiewnosłowiańskim „"Żywoty świętych"”, „"Latopis wydarzeń od stworzenia świata do narodzenia Jezusa Chrystusa"” i wiele innych prac o początkach narodów słowiańskich, żywoty świętych, historię carów, pieśni, dramaty religijne.

</doc>
<doc id="1437395" url="https://pl.wikipedia.org/wiki?curid=1437395" title="Państwa członkowskie Unii">
Państwa członkowskie Unii



</doc>
<doc id="1437398" url="https://pl.wikipedia.org/wiki?curid=1437398" title="Strabag Sp. z o.o.">
Strabag Sp. z o.o.



</doc>
<doc id="1437399" url="https://pl.wikipedia.org/wiki?curid=1437399" title="Alexey Svirin">
Alexey Svirin



</doc>
<doc id="1437401" url="https://pl.wikipedia.org/wiki?curid=1437401" title="Alexander Kornilov">
Alexander Kornilov



</doc>
<doc id="1437410" url="https://pl.wikipedia.org/wiki?curid=1437410" title="Parwiz Borumand">
Parwiz Borumand

Parwiz Borumand Szarif (per. پرویز برومند شریف, ur. 11 września 1972 w Teheranie) – irański piłkarz grający na pozycji bramkarza.
Kariera klubowa.
Karierę piłkarską Borumand rozpoczął w klubie Esteghlal Ahwaz. W jego barwach zadebiutował w pierwszej lidze irańskiej. W Esteghlal grał do 1998 roku i wtedy przeszedł do klubu o tej samej nazwie, ale wywodzącego się ze stolicy kraju, Teheranu. Już w pierwszym sezonie wywalczył wicemistrzostwo Iranu oraz dotarł do finału Azjatyckiej Ligi Mistrzów, który wygrał japoński zespół Júbilo Iwata. W 2000 roku Parwiz zdobył Puchar Hazfi (Puchar Iranu), a w 2001 mistrzostwo kraju. W tym samym roku podczas derby z zespołem Persepolis Teheran uderzył w twarz piłkarza rywali Pajana Rafata w wyniku czego na boisku rozpętała się bójka. Borumanda i innych piłkarzy zawieszono na 18 miesięcy, ale z czasem karę skrócono. W 2002 roku Parwiz zdobył kolejny puchar kraju oraz wicemistrzostwo, a w 2004 powtórzył ten drugi sukces. W 2005 odszedł do Rah Ahan Rej i grał tam do 2007 roku. Wtedy też zakończył piłkarską karierę.
Kariera reprezentacyjna.
W reprezentacji Iranu Borumand zadebiutował w 1997 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam był rezerwowym bramkarzem i nie wystąpił w żadnym ze spotkań grupowych. W 2002 roku przestał występować w reprezentacji.

</doc>
<doc id="1437411" url="https://pl.wikipedia.org/wiki?curid=1437411" title="Micheil Mczedliszwili">
Micheil Mczedliszwili

Micheil Mczedliszwili, gr. მიხეილ მჭედლიშვილი (ur. 4 czerwca 1979) – gruziński szachista, arcymistrz od 2002 roku.
Kariera szachowa.
W turniejach międzynarodowych zaczął uczestniczyć po rozpadzie Związku Radzieckiego. W latach 1993 – 1999 reprezentował Gruzję na mistrzostwach świata (trzykrotnie) oraz Europy juniorów (czterokrotnie), największy sukces odnosząc w 1997 r. w Tallinnie, gdzie zdobył tytuł mistrza Europy do 18 lat. W 1995 r. wystąpił w reprezentacji kraju na olimpiadzie juniorów (do 16 lat), zdobywając dwa medale: złoty (za najlepszy indywidualny wynik na II szachownicy) oraz srebrny (wraz z drużyną). 
W 2007 r. w Ajaccio zajął V m. w indywidualnych mistrzostwach Europy w szachach błyskawicznych.
Do sukcesów Micheila Mczedliszwili w turniejach międzynarodowych należą:
Wielokrotny reprezentant Gruzji w turniejach drużynowych, m.in.:
Najwyższy ranking w dotychczasowej karierze osiągnął 1 sierpnia 2012 r., z wynikiem 2659 punktów zajmował wówczas 91. miejsce na światowej liście FIDE, jednocześnie zajmując 2. miejsce (za Baadurem Dżobawą) wśród gruzińskich szachistów.

</doc>
<doc id="1437415" url="https://pl.wikipedia.org/wiki?curid=1437415" title="Scania Castrosua N94UA6x2">
Scania Castrosua N94UA6x2

Scania Castrosua CN94UA6x2/2 – miejski autobus przegubowy z serii CS40 produkowany przez hiszpańską firmę nadwoziową Carrocera Castrosua S.A. na podwoziu Scania OmniCity.
Od 1998 roku firma "Carrocera Castrosua" montuje w systemie CKD podwozia autobusów miejskich Scania OmniCity. Zabudowuje je własnymi nadwoziami z serii CS40.
Eksploatacja.
W latach 2006-2007 do MPK Kraków trafiło 6 sztuk tych autobusów. Otrzymały one numery od PE175 do PE180. Zostały kupione w Hiszpanii, gdzie firma ETASA Madrid będąca właścicielem kilkudziesięciu takich pojazdów nie otrzymała spodziewanej pracy przewozowej. Zostały one wyprodukowane w 2003 roku. W Hiszpanii jeździły po Madrycie. Pojazdy te są w pełni klimatyzowane. W dniu 24 lipca 2017 roku w MPK Kraków zakończono eksploatację autobusów Scania Castrosua CN94UA6x2/2, w związku z dostawą 77 nowych autobusów Solaris Urbino 18 IV.

</doc>
<doc id="1437420" url="https://pl.wikipedia.org/wiki?curid=1437420" title="Abd al-Hamid Karami">
Abd al-Hamid Karami

Abd al-Hamid Karami, "Abdul Hamid Karami" (arab. عبد الحميد كرامي, ur. 23 października 1890, zm. 1950) – libański polityk, premier Libanu w 1945 roku, przywódca religijny.
Karami wywodził się z jednej z najbardziej wpływowych sunnickich libańskich rodzin. Członkowie rodziny tradycyjnie pełnili urząd muffiego w Trypolisie. Abd al-Hamid również dostąpił tego zaszczytu, jednak został pozbawiony tej roli przez Francuzów. Był jednym z liderów ruchu na rzecz niepodległości Libanu. Już po uzyskaniu niezależności od Francji Karami został premierem. Pełnił tę funkcję od 10 stycznia do 20 sierpnia 1945 roku. Jego następcą został Sami as-Sulh. Karami pełnił również funkcję ministra finansów. Jego synowie, Raszid i Umar, zostali również bardzo ważnymi postaciami w życiu politycznym Libanu. Obaj wielokrotnie stawali na czele rządu.

</doc>
<doc id="1437426" url="https://pl.wikipedia.org/wiki?curid=1437426" title="Wygoda (przystanek kolejowy)">
Wygoda (przystanek kolejowy)

Wygoda – przystanek kolejowy w Prandocinie, w województwie mazowieckim, w Polsce. Na przystanku znajduje się 1 peron.
W roku 2017 przystanek obsługiwał 150–199 pasażerów na dobę.

</doc>
<doc id="1437429" url="https://pl.wikipedia.org/wiki?curid=1437429" title="San Marino na Letnich Igrzyskach Olimpijskich 2000">
San Marino na Letnich Igrzyskach Olimpijskich 2000

San Marino na Letnich Igrzyskach Olimpijskich 2000 w Sydney reprezentowało czterech sportowców. Wystartowali oni w trzech konkurencjach: lekkoatletyce, pływaniu oraz strzelectwie. Chorążym była Emanuela Felici startująca w tej ostatniej konkurencji.
Był to dziesiąty start San Marino jako niepodległego państwa na letnich igrzyskach olimpijskich. Wcześniej startowali w 1960 w Rzymie, a następnie po ośmiu latach w Meksyku. Od tamtego czasu zawodnicy z San Marino startują nieprzerwanie.

</doc>
<doc id="1437433" url="https://pl.wikipedia.org/wiki?curid=1437433" title="Oflag VIII C Juliusburg">
Oflag VIII C Juliusburg

Oflag VIII C Juliusburg – niemiecki obóz jeniecki działający w latach 1940-1942 w miejscowości Dobroszyce (niem. Juliusburg).
W Oflagu VIII C przetrzymywano głównie oficerów belgijskich, francuskich i holenderskich.

</doc>
<doc id="1437435" url="https://pl.wikipedia.org/wiki?curid=1437435" title="Sami as-Sulh">
Sami as-Sulh

Sami as-Sulh ( "Sāmī aṣ-Ṣulḥ", ur. 1890, zm. 1968) – libański polityk, wielokrotny premier Libanu w latach 1942–1958.

</doc>
<doc id="1437436" url="https://pl.wikipedia.org/wiki?curid=1437436" title="Port lotniczy Kyzyłorda">
Port lotniczy Kyzyłorda

Port lotniczy Kyzyłorda (IATA: KZO, ICAO: UAOO) – port lotniczy w Kyzyłordzie, w obwodzie kyzyłordyńskim, w Kazachstanie.

</doc>
<doc id="1437442" url="https://pl.wikipedia.org/wiki?curid=1437442" title="Mika Lipponen">
Mika Lipponen

Mika Lipponen (ur. 9 maja 1964 w Kaarina) - był fiński piłkarz występujący na pozycji napastnika.
Karierę rozpoczynał w Turun Palloseura. W 1985 roku przeszedł do hiszpańskiego Realu Mallorca. Jednak grał tam krótko, gdyż tego samego roku przeniósł się holenderskiego FC Twente. W Holandii rozegrał 107 meczów i strzelił 24 gole. W 1989 roku podpisał kontrakt ze szwajcarskim FC Aarau. Rzadko występował tam w pierwszym składzie, przez 3 sezony występując w 31 spotkaniach i zdobywając tylko 3 bramki. W 1992 postanowił powrócić do Finlandii, do Turun Palloseura. Jednak i tam jego gra pozostawiała wiele do życzenia. Po jednym sezonie w barwach klubu z Turku podpisał kontrakt z holenderskim FC Emmen, gdzie w 1995 roku zakończył karierę.
W reprezentacji Finlandii zagrał 46 razy i strzelił 11 bramek.

</doc>
<doc id="1437445" url="https://pl.wikipedia.org/wiki?curid=1437445" title="Brindabella Airlines">
Brindabella Airlines

Brindabella Airlines – australijska regionalna linia lotnicza z siedzibą w Canberze. Głównym hubem jest port lotniczy Canberra.

</doc>
<doc id="1437448" url="https://pl.wikipedia.org/wiki?curid=1437448" title="Ostrza (TES 3 Morrowind)">
Ostrza (TES 3 Morrowind)



</doc>
<doc id="1437454" url="https://pl.wikipedia.org/wiki?curid=1437454" title="Tarcza szkolna">
Tarcza szkolna

Tarcza szkolna – mała plakietka wykonana z sukna lub filcu najczęściej w kształcie tarczy herbowej, przeznaczona do noszenia na ubraniu w celu identyfikacji szkoły, do której uczęszcza noszący ją uczeń.
Historia.
Przez wiele lat, począwszy od wprowadzenia reformy szkolnej (w latach 1932–1933), była obowiązkowym elementem stroju uczniowskiego w Polsce. Przez pewien okres wymagano również noszenia tarcz poza szkołą. Na przełomie lat 80. i 90. XX wieku zaprzestano egzekwowania noszenia tarcz w szkole, po czym szybko wyszły one z użycia. W 2007 roku tarcza powróciła do szkół wraz z mundurkami szkolnymi, ale nie była już tak powszechna ani obowiązkowa.
Jako obowiązkowy i kłopotliwy element stroju uczniowskiego tarcza była niechętnie noszona przez młodzież szkolną. Natomiast nauczyciele rygorystycznie podchodzili do obowiązku noszenia tarczy, sprawdzali, czy uczniowie mają przyszyte tarcze zarówno do mundurka szkolnego, jak i ubrania wierzchniego. Notoryczny brak tarczy mógł wpływać na obniżenie oceny ze sprawowania.
Wzór.
Tarcza miała na niebieskim, czerwonym lub zielonym tle (niektóre szkoły zawodowe miały tarcze koloru zielonego) biały haft bądź gumowe tłoczenia z nazwą miasta i numerem szkoły. Przed II wojną światową niebieskie tarcze nosili uczniowie uczęszczający od pierwszej do szóstej klasy. Czerwone tarcze otrzymywali starsi. Zwyczaj ten przetrwał do dziś. Uczniowie szkół podstawowych mają tarcze z niebieskim tłem. Zmiana koloru na czerwony przysługuje uczniom szkół średnich.
Wraz z rozwojem technologii wykonywania plakietek ich wygląd zróżnicował się. Komputerowy haft pozwala na wyszywanie na tarczach kolorowych napisów i skomplikowanych wzorów, np. logo, emblematów czy godła.

</doc>
<doc id="1437461" url="https://pl.wikipedia.org/wiki?curid=1437461" title="Antti Sumiala">
Antti Sumiala

Antti Sumiala (ur. 20 lutego 1974 w Pori) - fiński piłkarz grający na pozycji napastnika. Obecnie jest zawodnikiem Porin Palloilijat występującego w trzeciej lidze fińskiej. Sumiala 36 razy wystąpił w reprezentacji Finlandii i strzelił w niej 9 goli.

</doc>
<doc id="1437465" url="https://pl.wikipedia.org/wiki?curid=1437465" title="Ekonomika miast">
Ekonomika miast

Ekonomika miast – dziedzina nauk ekonomicznych zajmująca się analizą miast. Używając narzędzi ekonomicznych, analizuje się takie zagadnienia jak przestępczość, edukacja, transport zbiorowy, mieszkalnictwo. W wąskim znaczeniu tego terminu, jest to dziedzina mikroekonomii, która studiuje strukturę miasta oraz rozmieszczenie firm i gospodarstw domowych. Jej kluczowym modelem ekonomicznym jest model miasta monocentrycznego opracowany w latach 60. XX wieku przez Williama Alonso, Richarda Mutha i Edwina Millsa.

</doc>
<doc id="1437471" url="https://pl.wikipedia.org/wiki?curid=1437471" title="Marcin Juszczyk">
Marcin Juszczyk

Marcin Juszczyk (ur. 23 stycznia 1985 w Krakowie) – polski zawodnik występujący na pozycji bramkarza.
Kariera klubowa.
Juszczyk jest wychowankiem Wisły Kraków, w wieku 16 lat zagrał po raz pierwszy w barwach drugiego zespołu Wisły. W roku 2002 został wypożyczony na pół roku do III-ligowego wówczas klubu LKS Niedźwiedź. Następnie powrócił do Wisły, gdzie został włączony do kadry pierwszego zespołu przez trenera Henryka Kasperczaka. W roku 2003 został wypożyczony do III-ligowego Górnika Wieliczka na okres 1,5 roku. Po powrocie do Wisły, zadebiutował w Ekstraklasie 12 czerwca 2005 roku, w meczu z Groclinem Dyskobolią. 3 maja 2007 roku został ponownie wypożyczony do III-ligowego Górnika Wieliczka. Powrócił do Wisły Kraków w sezonie 2007/2008, w którym rozegrał 3 mecze i zdobył ze swoim zespołem Mistrzostwo Polski.
W grudniu 2009 rozwiązał kontrakt z drużyną ekstraklasy cypryjskiej - Nea Salamina.
Następnie Juszczyk znów powrócił do Wisły. Pierwszy mecz po powrocie zagrał 3 kwietnia 2010 roku z Polonią Warszawa (wygrana 1:0).
W czerwcu 2010 podpisał kontrakt z Polonią Bytom, a w lipcu 2011 przeszedł do Arki Gdynia.
W 2014 zakończył karierę i został przedsiębiorcą.
Kariera reprezentacyjna.
Juszczyk był wielokrotnie powoływany do juniorskich reprezentacji Polski. Reprezentował Polskę na Mistrzostwach Europy U-17 2002 w Danii oraz na Mistrzostwach Europy U-19 2004 w Szwajcarii.

</doc>
<doc id="1437480" url="https://pl.wikipedia.org/wiki?curid=1437480" title="Erithacus">
Erithacus



</doc>
<doc id="1437485" url="https://pl.wikipedia.org/wiki?curid=1437485" title="Konfusion">
Konfusion

Konfusion – druga płyta zespołu Skalpel wydana w 2005 roku. Płyta dotarła do 17. miejsca listy OLiS w Polsce.
Lista utworów.
Źródło.

</doc>
<doc id="1437486" url="https://pl.wikipedia.org/wiki?curid=1437486" title="Saadi Mounla">
Saadi Mounla

Saadi Mounla (arab. سعدي المنل) - libański polityk, premier Libanu w 1946.

</doc>
<doc id="1437488" url="https://pl.wikipedia.org/wiki?curid=1437488" title="Şamaxı Baku">
Şamaxı Baku

Şamaxı Futbol Klubu – azerski klub piłkarski z siedzibą w Baku.
Historia.
FC Inter Baku został założony w 1997, ale początkowo miała inną nazwę – Xəzər Universiteti. W tym samym roku Xəzər Universiteti – pierwszy prywatny uniwersytet w Azerbejdżanie – założył klub piłkarski o tej samej nazwie i dołączył do amatorskiej ligi. W sezonie 1999/2000, Xəzər Universiteti zadebiutował w Premyer Liqa i zajął 11. miejsce. W następnym roku, Xəzər Universiteti zajął 7. miejsce. W sezonach 2001/2002 i 2002/2003 nie wziął udziału w rozgrywkach, by następnie w sezonie 2003/2004 zająć 4. miejsce. Dzięki temu osiągnięciu Xəzər otrzymał prawo do gry w Pucharze Intertoto.
W pierwszej turze Pucharu Intertoto, Xəzər Universiteti spotkał się z SC Bregenz z Austrii i wygrał u siebie 2:1. A następnie w Bregancji wygrał z miejscowym zespołem 3:0. Po tych niespodziewanych zwycięstwach Xəzər przystąpił do drugiej rundy z myślą przejścia dalej. Xəzər Universiteti natrafił na fiński Tampere United. Pierwszy mecz okazał się zwycięski dla azerskiej drużyny, która w Baku wygrała z Finami 1:0. Na rewanż Azerowie przyjechali do Finlandii pewni siebie, co potem okazało się chybnie ponieważ przegrali 0:3 i zakończyli Europejskie Puchary na drugiej rundzie eliminacji Pucharu Intertoto.
W lecie 2004 wszystkie prawa do klubu Xəzər Universiteti zostały przeniesione do nowo utworzonego Football Club International Baku.
W sezonie 2006/2007 klub powtórzył wynik z sezonu 2003/2004 i zajął 4. miejsce. Jednak to w sezonie 2007/2008 Inter osiągnął najlepszy wynik w lidze i wygrał Premyer Liqa z ilością 58 pkt. Inter zaczął stawać się liczącą drużyną w lidze azerskiej. Bo już w następnym sezonie 2008/2009 zajął 2. miejsce i otrzymał prawo gry w Lidze Europy.
W sezonie 2008-09 w pierwszej turze eliminacji do Ligi Mistrzów, Inter Baku spotkał się z macedońskim FK Rabotniczki Skopje u siebie z którym zremisował bezbramkowo, a następnie w Macedonii zremisował 1:1 i awansował dalej. Zadecydowała o tym większa ilość strzelonych goli na wyjeździe.
Inter Baku przystąpił do drugiej rundy w której spotkał się z Partizanem Belgrad. Pierwszy mecz odbył w Baku, tam Inter zremisował 1:1, jednak w meczu rewanżowym na wyjeździe przegrał 0:2.
W sezonie 2010/2011 Inter Baku spotkał się w II rundzie wstępnej Ligi Mistrzów z Lechem Poznań. W Baku gospodarze przegrali 0:1 (gol Artura Wichniarka). W rewanżu azerski klub niespodziewanie wygrał 1:0 i do wyłonienia zwycięzcy dwumeczu niezbędne były rzuty karne. Konkurs „jedenastek” wygrał Lech w stosunku 9:8, w związku z czym pucharowe zmagania Interu w tym sezonie zakończyły się.
W październiku 2017 zmienił nazwę na Keşlə FK. W sezonie 2018/2019 zespół zajął ostatnie miejsce w pierwszej lidze.
6 kwietnia 2022 klub przyjął nazwę Şamaxı FK.
Piłkarze.
Obecny skład.
Stan na 21 października 2018

</doc>
<doc id="1437492" url="https://pl.wikipedia.org/wiki?curid=1437492" title="Głos PSB">
Głos PSB



</doc>
<doc id="1437497" url="https://pl.wikipedia.org/wiki?curid=1437497" title="Hussajn Oueini">
Hussajn Oueini

Hussajn Oueini (arab. حسين العويني, ur. 1900, zm. 1971) - libański polityk, dwukrotny premier Libanu (1951, 1964-1965).
Oueini pełnił również funkcję ministra finansów, ekonomii, sprawiedliwości oraz spraw zagranicznych.

</doc>
<doc id="1437499" url="https://pl.wikipedia.org/wiki?curid=1437499" title="Marcel Schäfer">
Marcel Schäfer

Marcel Schäfer (ur. 7 czerwca 1984 w Aschaffenburgu) – niemiecki piłkarz, grający na pozycji obrońcy.
Kariera klubowa.
Swoją karierę rozpoczął jako 5-latek w młodzieżowym klubie SV Eintracht Straßbessenbach. W roku 1996 przeniósł się do Viktorii Aschaffenburg, wtedy to trener Reiner Maurer zmienił jego pozycję z pomocnika na obrońcę. Od 2000 grał w młodzieżówce TSV 1860 Monachium, a trzy lata później już w profesjonalnej kadrze tego klubu. W sezonie 2007/2008 występował już w pierwszoligowym VfL Wolfsburg. Został wtedy najskuteczniejszym obrońcą w Bundeslidze strzelając sześć bramek.
Kariera reprezentacyjna.
13 listopada 2008 został powołany do reprezentacji Niemiec na towarzyskie spotkanie z Anglią, które odbyło się 19 listopada 2008. Marcel Schäfer zadebiutował w narodowym składzie na pozycji lewego obrońcy, w 77. minucie zmieniając również debiutującego Marvina Comppera.

</doc>
<doc id="1437501" url="https://pl.wikipedia.org/wiki?curid=1437501" title="Krąbiel">
Krąbiel

Krąbiel, dusumia ("Dussumieria acuta") – gatunek ryby z rodziny śledziowatych (Clupeidae), ważny dla akwakultury i handlu.
Występowanie.
Jest to gatunek głównie przybrzeżny, miejsca występowania krąbiela to zarówno Ocean Indyjski, Zatoka Perska (być może również południowe wody Somalii), Pakistan, Indie i Malezja, jak również i Indonezja (Kalimantan) i Filipiny.
Opis.
Ubarwienie przypomina kolory tęczy – są to barwy opalizująco niebieskie z błyszczącą złotem, mosiężną linią poniżej, która szybko przygasa po śmierci ryby. Tylny margines ogona jest zasadniczo ciemny. Ryba ma miednicę w kształcie blaszki, która zwęża się równomiernie do przodu. Widoczne są także promienie płetwy odbytowej. Osiąga przeciętnie 15 cm.
Żywi się planktonem.

</doc>
<doc id="1437502" url="https://pl.wikipedia.org/wiki?curid=1437502" title="Dussumieria acuta">
Dussumieria acuta



</doc>
<doc id="1437503" url="https://pl.wikipedia.org/wiki?curid=1437503" title="Puchar Ekstraklasy (2008/2009)">
Puchar Ekstraklasy (2008/2009)

Puchar Ekstraklasy 2008/2009 – turniej piłkarski w Polsce mający na celu wyłonienie zdobywcy "Pucharu Ekstraklasy w sezonie 2008/2009". W rozgrywkach brało udział 16 drużyn występujących w sezonie 2008/2009 w Ekstraklasie.
W Pucharze Ekstraklasy w sezonie 2008/2009 brały udział następujące drużyny:
Podzielone były na 4 czterozespołowe grupy. Z każdej grupy 2 najlepsze drużyny awansowały do ćwierćfinału, który był rozgrywany metodą mecz-rewanż. Zwycięzcy awansowali do półfinału (mecz-rewanż). Finał rozgrywany był na stadionie zespołu, który zajął wyższą lokatę w lidze w poprzednim sezonie (czyli stadionie Odry Wodzisław).
Wyniki.
Faza grupowa.
Grupa A.
Po 6 kolejkach:
Grupa B.
Po 6 kolejkach:
Grupa C.
Po 6 kolejkach:
Grupa D.
Po 6 kolejkach:
Finał.
ZWYCIĘZCA Pucharu Ekstraklasy w piłce nożnej 2008/2009
ŚLĄSK WROCŁAW

</doc>
<doc id="1437504" url="https://pl.wikipedia.org/wiki?curid=1437504" title="Wioślarstwo na Letnich Igrzyskach Olimpijskich 2008 – dwójka podwójna wagi lekkiej mężczyzn">
Wioślarstwo na Letnich Igrzyskach Olimpijskich 2008 – dwójka podwójna wagi lekkiej mężczyzn

Dwójka podwójna wagi lekkiej mężczyzn (LM2x) – konkurencja rozgrywana podczas Letnich Igrzysk Olimpijskich 2008 w Pekinie między 9 a 16 sierpnia w Parku Olimpijskim Shunyi.

</doc>
<doc id="1437506" url="https://pl.wikipedia.org/wiki?curid=1437506" title="Dakoro">
Dakoro

Dakoro – miasto w Nigrze, w regionie Maradi, w departamencie Dakoro. W 2013 liczyło 23 177 mieszkańców.

</doc>
<doc id="1437508" url="https://pl.wikipedia.org/wiki?curid=1437508" title="Puchar Ekstraklasy 2008/2009">
Puchar Ekstraklasy 2008/2009



</doc>
<doc id="1437512" url="https://pl.wikipedia.org/wiki?curid=1437512" title="N’Guigmi">
N’Guigmi

 
N’Guigmi – miasto w Nigrze, w regionie Diffa, w departamencie N’Guigmi. W 2013 liczyło 32 092 mieszkańców.

</doc>
<doc id="1437513" url="https://pl.wikipedia.org/wiki?curid=1437513" title="Port lotniczy Łódź im. Władysława Reymonta">
Port lotniczy Łódź im. Władysława Reymonta



</doc>
<doc id="1437515" url="https://pl.wikipedia.org/wiki?curid=1437515" title="Volkswagen Kubelwagen">
Volkswagen Kubelwagen



</doc>
<doc id="1437516" url="https://pl.wikipedia.org/wiki?curid=1437516" title="Ludwig">
Ludwig



</doc>
<doc id="1437517" url="https://pl.wikipedia.org/wiki?curid=1437517" title="Illéla">
Illéla

Illéla – miasto w Nigrze, w departamencie Tahoua. W 2013 liczyło 22 343 mieszkańców.

</doc>
<doc id="1437520" url="https://pl.wikipedia.org/wiki?curid=1437520" title="Matameye">
Matameye

 
Matameye – miasto w Nigrze, w departamencie Zinder. W 2013 liczyło 22 934 mieszkańców.

</doc>
<doc id="1437522" url="https://pl.wikipedia.org/wiki?curid=1437522" title="Pinyin (ujednoznacznienie)">
Pinyin (ujednoznacznienie)

Pinyin (chiń. 拼音; "pīnyīn") – system latynizacji języka chińskiego. Nazwa oznacza dosł. "składanie dźwięków [w słowa]", od 拼 "łączyć coś w całość, składać", 音 "dźwięk/dźwięki".
Istnieje kilka systemów pinyin:

</doc>
<doc id="1437524" url="https://pl.wikipedia.org/wiki?curid=1437524" title="Alfred Kaftal">
Alfred Kaftal

Alfred Ludwik Kaftal (ur. 23 marca 1931 w Warszawie, zm. 16 kwietnia 1995 tamże) – prawnik, profesor nauk prawnych, profesor zwyczajny Wydziału Prawa i Administracji Uniwersytetu Warszawskiego. Był specjalistą w zakresie prawa i postępowania karnego.
Życiorys.
W 1954 ukończył studia na Wydziale Prawa Uniwersytetu Warszawskiego. W 1962 otrzymał stopień doktora za rozprawę "Nieważność wyroków z mocy samego prawa w polskim prawie karno-procesowym" (promotor Stanisław Śliwiński). Habilitację uzyskał w 1967 na podstawie pracy "Prawomocność wyroków sądowych w polskim prawie karnym procesowym". Profesorem nadzwyczajnym został w 1976, a zwyczajnym w 1989. Uczestnik prac Centrum Obywatelskich Inicjatyw Ustawodawczych Solidarności.
Kierownik Zakładu Postępowania Karnego UW w latach 1990-1995.

</doc>
<doc id="1437529" url="https://pl.wikipedia.org/wiki?curid=1437529" title="Abdallah al-Jafi">
Abdallah al-Jafi

Abdallah al-Jafi (arab. عبد الله الياف, ur. 7 września 1901 w Bejrucie, zm. 4 listopada 1986 tamże) – libański polityk, siedmiokrotny premier Libanu (1938–1939, 1951–1952, 1952, 1953–1954, 1956, 1966, 1968–1969).

</doc>
<doc id="1437532" url="https://pl.wikipedia.org/wiki?curid=1437532" title="Sardela argentyńska">
Sardela argentyńska

Sardela argentyńska ("Engraulis anchoita") – gatunek morskiej ryby z rodziny sardelowatych (Engraulidae).
Występowanie.
Południowo-zachodni Atlantyk wokół wód terytorialnych Argentyny i Brazylii. 
Gatunek jest obecnie prawie nieeksploatowany (Sánchez &amp; Ciechomski, 1995), odgrywa kluczową rolę w pelagicznym ekosystemie argentyńskich wód. Dzięki biomasie jest to największy zasób rybny południowo-zachodniego Oceanu Atlantyckiego (Ciechomski &amp; Sánchez, 1988). Gatunek stanowi główny składnik diety kilku ważnych, handlowych gatunków takich jak morszczuk, kałamarnica i makrela (Angelescu, 1982).
Na południe od 34°S, żyją co najmniej dwie populacje "E. anchoita" (Hansen et al., 1984).
Północna populacja przechodzi doroczne migracje: podczas zimy są widywane w północnej części zasięgu, podczas gdy wiosną tarło następuje w przybrzeżnych sektorach w pobliżu Buenos Aires, przeważnie w wodach płytszych niż 50 m (Sánchez &amp; Ciechomski, 1995; Pájaro, 1998). Szkółki rozrodcze wrzucają do zewnętrznych wód podczas lata paszę, kiedy ryby wracają jeszcze raz do północnych wód zimą (Angelescu, 1982; Hansen &amp; Madirolas, 1996; Cousseau i Perrotta, 1998).

</doc>
<doc id="1437533" url="https://pl.wikipedia.org/wiki?curid=1437533" title="Engraulis anchoita">
Engraulis anchoita



</doc>
<doc id="1437534" url="https://pl.wikipedia.org/wiki?curid=1437534" title="Parafia Bożego Ciała w Siedlcach">
Parafia Bożego Ciała w Siedlcach

Parafia Bożego Ciała w Siedlcach – rzymskokatolicka parafia w Siedlcach. Parafia należy do dekanatu siedleckiego leżącego w diecezji siedleckiej.
Historia.
Parafia erygowana została w roku 1987. Sama świątynia jest murowana; wybudował ją w latach 1991–1998 ks. Stanisław Wojteczuk w stylu współczesnego budownictwa kościelnego.
Zasięg parafii.
Do parafii należą wierni z Siedlec mieszkający przy ulicach: A. Asnyka, Batalionów Chłopskich, T. Boya-Żeleńskiego, Bieszczadzkiej, Brzechwy, I. Daszyńskiego, Dyw. 303, Fizylierów, Fredry, K.I. Gałczyńskiego, Grunwaldzkiej, Inżynierskiej, Jaśminowej, Kałuszyńskiej, J. Kasprowicza, I. Kraszewskiego, L. Kruczkowskiego, Kruszcowej, Kurpiowskiej, Kwiatowej, Lotników, Łomżyńskiej, W. Łukasińskiego, Karpackiej, Kaszubskiej, Mazurskiej, Monte Cassino, Niklowej, C.K. Norwida, Obrońców Helu, Obrońców Westerplatte, Okrężnej, Paderewskiego, Pancernych, Piramowicza, Plac Weteranów, Plantowej, Platynowej, Podlaskiej, Pomorskiej, Powstańców Warszawy, Poznańskiej, I. Prądzyńskiego, Saperów, L. Staffa, Storczykowa, Ułanów, Warszawskiej, Wesołej, Węgrowskiej, Widok, S. Wyspiańskiego i Zambrowskiej.

</doc>
<doc id="1437535" url="https://pl.wikipedia.org/wiki?curid=1437535" title="Finlandia na Letnich Igrzyskach Olimpijskich 2008">
Finlandia na Letnich Igrzyskach Olimpijskich 2008

Finlandię na Letnich Igrzyskach Olimpijskich 2008 reprezentowało 58 zawodników.
Był to 22. start reprezentacji Finlandii na letnich igrzysk olimpijskich.

</doc>
<doc id="1437538" url="https://pl.wikipedia.org/wiki?curid=1437538" title="Vancouver Royals">
Vancouver Royals

Vancouver Royals - nieistniejący już kanadyjska klub piłkarski z Vancouver w prowincji Kolumbia Brytyjska.

</doc>
<doc id="1437539" url="https://pl.wikipedia.org/wiki?curid=1437539" title="Zespół braku pępowiny">
Zespół braku pępowiny

Zespół braku pępowiny (ang. "limb-body wall complex", LBWC, także "body stalk anomaly, cyllosomas, tethered fetus syndrome") – rzadki, bez wyjątku letalny zespół wad wrodzonych związanych z brakiem pępowiny, malformacjami ośrodkowego układu nerwowego i wadami o charakterze rozszczepów. Wytrzewione narządy jamy brzusznej z powodu braku pępowiny są często zrośnięte z płodową powierzchnią łożyska. LBWC stanowi część spektrum zespołów/kompleksów/sekwencji wad, w którym leży również wynicowanie kloaki ("exstrophy of the cloaca", EC) znane też jako asocjacja OEIS, i sekwencja malformacyjna przegrody moczowo-płciowej ("urorectal septum malformation sequence"). Fenotypy tych trzech grup wad nakładają się. Sugeruje się, że wszystkie trzy mogą mieć wspólny, niewyjaśniony jeszcze mechanizm patogenetyczny.
Na zespół braku pępowiny (LBWC) składają się:
Dodatkowymi cechami LBWC mogą być:
Na obraz wynicowania kloaki składają się:
Z wynicowaniem kloaki równoznaczny jest termin asocjacji OEIS, gdzie OEIS jest akronimem od:
Na URSMS składają się:
dodatkowymi cechami mogą być:
Etiologia.
Etiologia LBWC, EC (OEIS) i URSMS pozostaje niewyjaśniona. Proponowano udział niezidentyfikowanego teratogenu, donoszono o przypadkach LBWC u matek uzależnionych od kokainy, znany jest też przypadek dziecka rodziców pracujących w fabryce rozpuszczalników organicznych. Liczne są doniesienia o związku LBWC z zespołem pasm owodniowych. Inne teorie tłumaczące ten zespół wad sugerują, że nieprawidłowości powstają na etapie tarczki zarodkowej, lub są konsekwencją dysrupcji naczyniowej dotyczącej krążenia płód-łożysko. Nieprawidłowości chromosomalne u płodów z LBWC są rzadkie (np. 46,XX/47,XX,+ 2), donoszono o rodzinnym występowaniu schorzenia.
Epidemiologia.
Częstość LBWC szacuje się na 0,7:10 000 urodzeń. Znacznie częstsze są inne wady powłok brzusznych, omphalocele i gastroschisis.
Rozpoznanie.
LBWC jest rozpoznawany, zwykle na wczesnym etapie ciąży. Rozpoznanie stawiano w 18. i 12. Hbd. Ponieważ rokowanie jest bez wyjątku złe, zaleca się terminację ciąży.

</doc>
<doc id="1437540" url="https://pl.wikipedia.org/wiki?curid=1437540" title="Przerwanie ciąży">
Przerwanie ciąży



</doc>
<doc id="1437542" url="https://pl.wikipedia.org/wiki?curid=1437542" title="Wynicowanie kloaki">
Wynicowanie kloaki



</doc>
<doc id="1437543" url="https://pl.wikipedia.org/wiki?curid=1437543" title="Sekwencja malformacyjna przegrody moczowo-płciowej">
Sekwencja malformacyjna przegrody moczowo-płciowej



</doc>
<doc id="1437544" url="https://pl.wikipedia.org/wiki?curid=1437544" title="Good Morning America">
Good Morning America

Good Morning America (GMA) – poranny program amerykańskiej telewizji emitowany przez telewizję ABC od 3 listopada 1975. W dni powszednie program trwa dwie godziny, a na antenie ABC News Now od 2007 roku jest nadawana dłuższa wersja – trzygodzinna. Od 2004 jest emitowany jednogodzinny program w weekendy.
Główna siedziba znajduje się w studiu Times Square Studios w Nowym Jorku. Pomysłodawcami są Donald L. Perris i William F. Baker.
W 2007 program zdobył po raz pierwszy w historii dwie nagrody Emmy.
Prowadzący.
Obecni prowadzący:
Byli prowadzący:
Byli prezenterzy wiadomości:
Byli prezenterzy pogody:
Byli korespondenci:

</doc>
<doc id="1437545" url="https://pl.wikipedia.org/wiki?curid=1437545" title="Nazem Akkari">
Nazem Akkari

Nazem Akkari (ur. 1902 w Trypolisie, zm. 11 marca 1985) - libański polityk, premier Libanu w 1952 roku.
Akkari pełnił również funkcje ministra spraw wewnętrznych, rolnictwa oraz spraw zagranicznych.

</doc>
<doc id="1437547" url="https://pl.wikipedia.org/wiki?curid=1437547" title="Panika (ujednoznacznienie)">
Panika (ujednoznacznienie)



</doc>
<doc id="1437548" url="https://pl.wikipedia.org/wiki?curid=1437548" title="Parafia Ducha Świętego w Siedlcach">
Parafia Ducha Świętego w Siedlcach

Parafia Ducha Świętego w Siedlcach – rzymskokatolicka parafia w Siedlcach.
Historia.
28 maja 1986 roku Ks. Bp Jan Mazur wydał dekret o utworzeniu parafii Ducha Świętego, której proboszczem został ks. Stefan Kornas.
22 maja 1988 roku W uroczystość Zesłania Ducha Świętego ks. Bp Jan Mazur poświęcił plac pod budowę kaplicy i odprawił pierwszą Mszę Św. polową.
30 października 1988 roku W kaplicy zostało odprawione po raz pierwszy nabożeństwo różańcowe.
26 grudnia 1988 roku ks. Bp Jan Mazur poświęcił kaplicę, odprawił Mszę Św. i erygował stacje Drogi Krzyżowej.
Początek 1990 roku Poświęcona została płaskorzeźba Ducha Świętego, która następnie umieszczona była w centralnej części sufitu i podświetlana 7 światłami – symbolami 7 darów Ducha Świętego.
1993 rok Poświęcenie placu pod budowę kościoła. Projekt kościoła: mgr inż. arch. Jerzy Reczko i inż. Zdzisław Marczewski.
1993 – 1995 Prace budowlane przy fundamentach świątyni. 
21 maja 1994 W uroczystość Zesłania Ducha Świętego ks. Bp Jan Mazur wmurował kamień węgielny w mury kościoła.
28 września 1999 ks. Bp. Jan Wiktor Nowak poświęcił pomnik ku czci Błogosławionych Męczenników z Pratulina.
11 listopada 1999 uroczyste poświęcenie nowej świątyni.

</doc>
<doc id="1437550" url="https://pl.wikipedia.org/wiki?curid=1437550" title="Zabergan">
Zabergan

Zabergan – chan protobułgarskich Kutigurów około połowy VI wieku.
Najazd na Bizancjum w 551 roku.
Źródła bizantyjskie po raz pierwszy wspominają Zabergana w związku z wielkim najazdem Słowian na ziemie Cesarstwa Bizantyjskiego w 550 i 551 roku, całkiem możliwe, że inspirowanego przez Bułgarów znad Morza Czarnego. Po spustoszeniu Tracji i zaatakowaniu „długich murów” broniących Konstantynopola Słowianie przezimowali na ziemiach Cesarstwa. Wiosną 551 roku wyruszyły z Konstantynopola przeciw najeźdźcom wojska bizantyjskie. W pobliżu Adrianopola natknęły się niespodziewanie na zagony słowiańskie i poniosły druzgoczącą klęskę. Konnica kutigurska, prawdopodobnie pod wodzą Zabergana, walcząca w tym czasie jako wojsko najemne w środkowej Europie na usługach Germanów, na wieść o klęsce Bizantyjczyków, przeprawiła się przez Dunaj pod Belgradem i zapuściła się aż po Filipopolis w Tracji. Bułgarzy wysłali też dwa podjazdy w kierunku Konstantynopola i Tesaloniki. Wobec takiego rozwoju wydarzeń stary cesarz Justynian I wyprawił posłów za Morze Czarne do sąsiadującego z Kutigurami od wschodu plemienia Utigurów. Wysłannicy na ręce ich wodza Sandala złożyli bogate dary: pieniądze i broń i namówili do najazdu na siedziby Kutigurów na zachodnim brzegu Donu. Ponieważ wojsko kutigurskie znajdowało się w Tracji opór dany przez tych, którzy pozostali w domu nie zdał się na wiele. Oddziały starców i niedorostków zostały zniesione, a kobiety, dzieci i stada bydła padły łupem najeźdźców. Na wieść o klęsce główne siły Kutigurów przeprawiły się w pośpiechu przez Dunaj, pozostawiając w Tracji znaczną część zdobyczy.
Przez siedem następnych lat trwały walki pomiędzy sąsiadującymi plemionami. W 558 roku Zabergan zawarł w końcu pokój z Utigurami, być może w wyniku ustąpienia czy śmierci Sandala. W następnym roku poprowadził wyprawę na Konstantynopol.
Kolejny najazd w 559 roku.
W marcu 559 roku przeprawiwszy się przez zamarznięty Dunaj dotarł do Tracji. Tam wojska, w skład których wchodzili też Słowianie podzielił na trzy grupy. Pierwsza przez Macedonię wtargnęła do Grecji i dotarła do Termopil, gdzie została powstrzymana po zaciętej obronie twierdzy przez garnizon grecki. Druga skierowała się na Chersonez Tracki (półwysep Gallipoli), chroniony murem zbudowanym wzdłuż przesmyku. Tym zadał dotkliwą klęskę młody wódz bizantyński Germanus. A kiedy próbowali przeprawić się przez zatokę na łodziach i tratwach zbudowanych z trzciny rosnącej w delcie Maricy, wysłał przeciw nim flotę okrętów handlowych i łodzi rybackich, która zniszczyła łodzie Kutigurów topiąc około 600 z nich. Najsilniejsza grupa pod wodzą Zabergana zaatakowała Konstantynopol. Bez trudu sforsowała uszkodzone przez trzęsienie ziemi „długie mury”. Wysłane przeciw Kutigurom pospiesznie zebrane oddziały milicji miejskiej i gwardii pałacowej zostały rozbite. W mieście zapanowała panika. Zabergan podszedł na odległość 30 kilometrów od stolicy. Cesarz Justynian zdecydował się szukać pomocy u swego dawnego pomocnika Belizariusza. Wyruszył on z miasta z nielicznymi oddziałami, które uzupełniał uzbrajając chłopskich uchodźców. Rozdzielił żołnierzy na wiele drobnych oddziałów i atakował tam gdzie się go najmniej spodziewano, dzięki czemu udało mu się zwabić Zabergana w zasadzkę i wytłuc jego 400 ludzi. Po tej porażce Zabergan wycofał się do swojego głównego obozu pod Arkadiopolis (Luleburgaz). W tym czasie cesarz przedsięwziął rozbudowę floty. Wiadomość o tym i związane z tym niebezpieczeństwo zablokowania odwrotu przez Dunaj skłoniło Zabergana do zawarcia pokoju z Cesarstwem na mocy którego Kutigurzy mieli być odprowadzeni pod eskortą do swego kraju i otrzymywać od Rzymian stałą subwencję pieniężną.
W tym samym roku na Zakaukaziu pojawili się Awarowie, którzy w ciągu kilku następnych lat mieli położyć kres potędze bułgarskich Kutigurów, podporządkowując ich sobie, a następnie przenosząc się z częścią plemienia na równinę panońską.

</doc>
<doc id="1437553" url="https://pl.wikipedia.org/wiki?curid=1437553" title="Heart Shaped World">
Heart Shaped World

Heart Shaped World – trzeci, przełomowy album studyjny Chrisa Isaaka wydany w czerwcu 1989 roku. Na płycie znalazł się przebój "Top 10" "Wicked Game".
Lista utworów.
Wszystkie piosenki zostały skomponowane przez Chrisa Isaaka; wyjątki zaznaczone.

</doc>
<doc id="1437554" url="https://pl.wikipedia.org/wiki?curid=1437554" title="Władymir Prawdicz-Neminskij">
Władymir Prawdicz-Neminskij



</doc>
<doc id="1437555" url="https://pl.wikipedia.org/wiki?curid=1437555" title="Julia Michalska">
Julia Michalska

Julia Ludwika Michalska-Płotkowiak (ur. 21 lipca 1985 w Kozienicach) – polska wioślarka, brązowa medalistka Letnich Igrzysk Olimpijskich w Londynie, mistrzyni świata.
Życiorys.
Dwukrotna uczestniczka igrzysk olimpijskich. Jedyna wioślarka reprezentująca Polskę na Igrzyskach Olimpijskich w Pekinie. W finale konkurencji jedynek zajęła ostatnie, szóste miejsce tracąc do zwyciężczyni Bułgarki Rumjany Nejkowej ponad 20 sekund. Cztery lata później, w Londynie zdobyła (z Magdaleną Fularczyk) brązowy medal.
Czternastokrotna mistrzyni kraju – w tym 10 razy na jedynce oraz 4 razy na dwójce podwójnej z Magdaleną Fularczyk, również z Fularczyk mistrzyni świata z Poznania z 2009 roku i brązowa medalistka rok później, zwyciężczyni Mistrzostw Świata Juniorów w 2003 roku, Młodzieżowych Mistrzostw Świata oraz Akademickich Mistrzostw Świata w 2006 roku.
Do roku 2004 startowała w wadze lekkiej (do 57 kg), ale postanowiła zmienić konkurencję na jedynkę kobiet w wadze otwartej. Powodem zmiany konkurencji był fakt, że na igrzyskach olimpijskich nie jest rozgrywana konkurencja jedynki wagi lekkiej kobiet.
Rekordzistka Świata w kategorii jedynka kobiet do lat 23 (1xKB) na dystansie 2000 m – 7:27,81 w Hazewinkel, Belgia w 2006 roku. Rekordzistka Polski na ergometrze wioślarskim w kategorii lekkiej kobiet na dystansie 2000 m – 7:03,1 w 2004 roku.
Obecnie reprezentuje barwy Trytona Poznań.
W 2009 "za wybitne osiągnięcia sportowe" została odznaczona Krzyżem Kawalerskim Orderu Odrodzenia Polski.
13 lipca 2013 roku na świat przyszła jej córka – Zofia.

</doc>
<doc id="1437556" url="https://pl.wikipedia.org/wiki?curid=1437556" title="Campoleone">
Campoleone

Campoleone – stacja kolejowa w Aprilii, w regionie Lacjum, we Włoszech. Znajdują się tu 4 perony.

</doc>
<doc id="1437557" url="https://pl.wikipedia.org/wiki?curid=1437557" title="Parafia Miłosierdzia Bożego w Siedlcach">
Parafia Miłosierdzia Bożego w Siedlcach

Parafia Miłosierdzia Bożego w Siedlcach - rzymskokatolicka parafia w Siedlcach. Parafia należy do dekanatu siedleckiego leżącego w diecezji siedleckiej.
Historia.
Parafia erygowana została w roku 1983. Sama świątynia jest murowana; wybudował ją w latach 1983 - 1988 ks. Mieczysław Łuszczyński w stylu współczesnego budownictwa kościelnego.

</doc>
<doc id="1437558" url="https://pl.wikipedia.org/wiki?curid=1437558" title="Teresa Gardocka">
Teresa Gardocka

Teresa Gardocka (ur. 1947) – polska prawniczka, doktor habilitowana nauk prawnych, profesor nadzwyczajny, specjalistka w zakresie prawa i postępowania karnego, prorektor ds. współpracy międzynarodowej na Uniwersytecie SWPS.
Życiorys.
W latach 1973–1989 pracowniczka naukowo-dydaktyczna na Wydziale Prawa i Administracji Uniwersytetu Warszawskiego, 2000–2004 profesor w Europejskiej Wyższej Szkole Prawa i Administracji. Od 2004 do 2008 profesor w Wyższej Szkole Handlu i Prawa w Warszawie, dziekan Wydziału Prawa, a w latach 2005–2008 rektor tej uczelni. Jest nauczycielką akademicką i dyrektorką Instytutu Prawa na Wydziale Prawa Uniwersytetu SWPS w Warszawie. W latach 2009–2014 oraz 2016–2019 dziekan Wydziału Prawa Uniwersytetu SWPS. 
Wśród wypromowanych przez nią doktorów znalazł się Dariusz Jagiełło (2011).
Żona Lecha Gardockiego.

</doc>
<doc id="1437560" url="https://pl.wikipedia.org/wiki?curid=1437560" title="Felix Mutati">
Felix Mutati

Felix Mutati (ur. 29 stycznia 1959) – zambijski polityk, minister handlu i przemysłu od 30 października 2006.
Życiorys.
Felix Mutati studiował na University of Zambia. Uzyskał wówczas od "Zambia Industrial and Mining Corporation" (ZIMCO), stypendium naukowe w Association of Chartered Certified Accountants w Wielkiej Brytanii. Po powrocie do kraju został dyrektorem finansowym "National Hotels Developement Corporation", a następnie dyrektorem finansowym w firmie ZESCO, zajmującej się usługami komunalnymi. 
W 2001 Felix Mutati dostał się do Zgromadzenia Narodowego Zambii z okręgu Mporokoso. W 2006 uzyskał reelekcję. Od 6 października 2005 do października 2006 zajmował stanowisko wiceministra finansów. 30 października 2006 objął funkcję ministra handlu i przemysłu w gabinecie prezydenta Leviego Mwanawasy.

</doc>
<doc id="1437561" url="https://pl.wikipedia.org/wiki?curid=1437561" title="Civita Castellana-Magliano">
Civita Castellana-Magliano

Civita Castellana-Magliano (wł: "Stazione di Civita Castellana-Magliano") – stacja kolejowa w Civita Castellana, w regionie Lacjum, we Włoszech. Znajdują się tu 2 perony.

</doc>
<doc id="1437564" url="https://pl.wikipedia.org/wiki?curid=1437564" title="Wspomnienie obowiązkowe">
Wspomnienie obowiązkowe



</doc>
<doc id="1437565" url="https://pl.wikipedia.org/wiki?curid=1437565" title="Civitavecchia (stacja kolejowa)">
Civitavecchia (stacja kolejowa)

Civitavecchia – stacja kolejowa w Civitavecchia, w regionie Lacjum, we Włoszech. Znajdują się tu 4 perony. Obsługuje rocznie około 3,2 mln pasażerów.

</doc>
<doc id="1437567" url="https://pl.wikipedia.org/wiki?curid=1437567" title="Panika (zespół muzyczny)">
Panika (zespół muzyczny)

Panika – polski zespół rockowy założony w Gdańsku w 2003 roku. Głównym inicjatorem projektu był Michał Wasilewski oraz muzycy nieistniejącej już gdańskiej grupy Crew, Jarosław Chęć i Krzysztof Baranowski.
Muzyka grupy stanowi eklektyczną mieszankę brzmień różnych gatunków muzycznych i trudno ją jednoznacznie zakwalifikować, jednak mieści się w szeroko rozumianych kanonach rocka.
Charakterystycznymi dla Paniki elementami są bogate i nietypowe (jak dla muzyki rockowej) aranżacje, używanie arpeggiatorów do brzmień syntetyzowanych oraz charakterystyczny wokal Wasilewskiego, śpiewającego również falsetem. Charakterystyczne są również teksty, pisane przez Wasilewskiego i Baranowskiego, melancholijno-neurotyczne lub ironiczno-prześmiewcze.
Zespół wydał do tej pory dwie płyty, różniące się stylem muzycznym.

</doc>
<doc id="1437568" url="https://pl.wikipedia.org/wiki?curid=1437568" title="M35 (samochód ciężarowy)">
M35 (samochód ciężarowy)

M35 – rodzina 2,5-tonowych amerykańskich wojskowych samochodów ciężarowych opracowanych pod koniec lat 40. XX wieku, w produkcji do 1988. W United States Army samochody służyły od 1950 do co najmniej 2010. Wyprodukowano ponad 150 000 egzemplarzy pojazdu.
Głównym przeznaczeniem pojazdów M35 jest transport piechoty i zaopatrzenia. Dodatkowo służą jako cysterny, ciągniki artyleryjskie oraz pojazdy inżynieryjne. Uzbrojone pojazdy M35 wykorzystywane były również do eskorty konwojów i patrolowania, m.in. podczas wojny w Wietnamie. Uzbrojenie stosowane na tych pojazdach to głównie: karabiny maszynowe M2, M60, M134 Minigun, M45 Quadmount (poczwórny karabin maszynowy M2 wykorzystywany jako broń przeciwlotnicza - M35A1 Nancy), granatniki M79 lub armaty automatyczne Oerlikon 20 mm.
Odmiany licencyjne produkowane były w Kanadzie (MLVW) i Korei Południowej (Kia KM250).

</doc>
<doc id="1437569" url="https://pl.wikipedia.org/wiki?curid=1437569" title="Saëb Salam">
Saëb Salam

Saëb Salam (arab. صائب سلام, ur. 17 stycznia 1905 w Bejrucie, zm. 21 stycznia 2000) - libański polityk, czterokrotny premier Libanu (1952, 1953, 1960-1961, 1970-1973).

</doc>
<doc id="1437570" url="https://pl.wikipedia.org/wiki?curid=1437570" title="Formia (stacja kolejowa)">
Formia (stacja kolejowa)

Formia (wł: "Stazione di Formia") – stacja kolejowa w Formii, w regionie Lacjum, we Włoszech. Znajdują się tu 3 perony. Jest zarządzana przez Centostazioni. Rocznie obsługuje około 2,5 mln pasażerów.

</doc>
<doc id="1437571" url="https://pl.wikipedia.org/wiki?curid=1437571" title="Prostownica">
Prostownica



</doc>
<doc id="1437572" url="https://pl.wikipedia.org/wiki?curid=1437572" title="Parafia św. Józefa w Siedlcach">
Parafia św. Józefa w Siedlcach

Parafia św. Józefa w Siedlcach - rzymskokatolicka parafia w Siedlcach. Parafia należy do dekanatu siedleckiego leżącego w diecezji siedleckiej.
Historia.
Parafia erygowana została w roku 1984. Sama świątynia jest murowana; wybudował ją w latach 1989 - 1992 ks. Leon Balicki w stylu współczesnego budownictwa kościelnego.

</doc>
<doc id="1437579" url="https://pl.wikipedia.org/wiki?curid=1437579" title="Latina (stacja kolejowa)">
Latina (stacja kolejowa)

Latina (wł. "Stazione di Latina") – stacja kolejowa w Latinie, w regionie Lacjum, we Włoszech. Znajdują się tu 2 perony. Według klasyfikacji RFI ma kategorię "srebrną".
Jest tu budynek osobowych z kasami, poczekalnią i barem.
Ma 3 tory w ruchu pasażerskim: pierwszy obsługuje głównie pociągi do Rzymu, drugi do Neapolu, a trzeci jest wykorzystywany przez pociągi towarowe. Perony są połączone przejściem podziemnym.

</doc>
<doc id="1437581" url="https://pl.wikipedia.org/wiki?curid=1437581" title="Rasmus Quist">
Rasmus Quist



</doc>
<doc id="1437582" url="https://pl.wikipedia.org/wiki?curid=1437582" title="Swatch">
Swatch

Swatch AG – szwajcarski koncern zrzeszający producentów zegarków. Powstał w 1983 roku w wyniku przekształcenia firm ASUAG i SSIH. Twórcą marki Swatch był zmarły w czerwcu 2010 Nicolas G. Hayek.
Do koncernu należą następujące marki: Harry Winston, Breguet, Blancpain, Glashütte Original, Jaquet Droz, Léon Hatot, Omega, Longines, Rado, Union Glashütte, Tissot, ck watch &amp; jewelry – Calvin Klein, Balmain, Certina, Mido, Hamilton, Swatch, Flik Flak, Endura.
Siedziba przedsiębiorstwa:
Seevorstadt 6, CH-2501 Biel/Bienne, Szwajcaria

</doc>
<doc id="1437583" url="https://pl.wikipedia.org/wiki?curid=1437583" title="M35A1 Nancy">
M35A1 Nancy



</doc>
<doc id="1437584" url="https://pl.wikipedia.org/wiki?curid=1437584" title="Bitwa pod Caseros">
Bitwa pod Caseros

Bitwa pod Caseros (znana także jako bitwa pod Monte Caseros) – starcie zbrojne, które miało miejsce 3 lutego 1852 w trakcie wojny Argentyny z Urugwajem i Brazylią (1839–1852).
Wojnę rozpoczęła próba aneksji Urugwaju przez wojska argentyńskie dowodzone przez dyktatora Juana Manuale Rosasa. Przeciwko Argentyńczykom opowiedziała się Brazylia, uważająca Urugwaj za strefę własnych wpływów oraz gubernator argentyńskiej prowincji Entre Rios - generał Justo Jose de Urquiza.
Do pierwszego większego starcia doszło w okolicy Las Piedras, gdzie wojska sprzymierzonych pokonały Argentyńczyków pod wodzą generała M. Oriby. Po wzmocnieniu sił do liczby 26 000 ludzi 3 lutego 1852 pod sprzymierzeni pokonali w bitwie dwudziestopięciotysięczną armię argentyńską. Po tej klęsce, w której Argentyńczycy stracili kilka tysięcy ludzi, Rosas odpłynął do Anglii. Nowym prezydentem Argentyny został generał Urquiza, a Urugwaj utrzymał niepodległość. 

</doc>
<doc id="1437585" url="https://pl.wikipedia.org/wiki?curid=1437585" title="Marino Laziale">
Marino Laziale

Marino Laziale (wł. "Stazione di Marino Laziale") – stacja kolejowa w Marino, w regionie Lacjum, we Włoszech. Znajdują się tu 2 perony. Położona jest pomiędzy Pantanella i Castel Gandolfo. Według klasyfikacji RFI ma kategorię "srebrną".

</doc>
<doc id="1437586" url="https://pl.wikipedia.org/wiki?curid=1437586" title="Chalid Szihab">
Chalid Szihab

Emir Chalid Nadżib Szihab (fr.: Khaled Chéhab) - libański polityk, sunnita, minister finansów (1927-1928), przewodniczący Zgromadzenia Narodowego Libanu pod mandatem francuskim (1935-1937), dwukrotny premier (1938, 1952-1953), członek Bloku Konstytucyjnego Biszary al-Churiego. Podczas swojej drugiej kadencji jako prezes rady ministrów Republiki Libańskiej przyczynił się do uzyskania przez kobiety praw wyborczych, choć nadal częściowo ograniczonych (1952).
Zobacz też: Szihab (rodzina).

</doc>
<doc id="1437588" url="https://pl.wikipedia.org/wiki?curid=1437588" title="Distinguished Service Cross (USA)">
Distinguished Service Cross (USA)



</doc>
<doc id="1437589" url="https://pl.wikipedia.org/wiki?curid=1437589" title="Kohana">
Kohana

Kohana – framework napisany w PHP 5, który implementuje wzorzec HMVC.
Kohana jest forkiem CodeIgnitera. Projekt zaczął się od wersji 1.5.4 CodeIgnitera 31 maja 2007 roku, kiedy ogłoszono powstanie nowego projektu, początkowo o nazwie BlueFlame. Niewiele później została wydana wersja 1.0, która stanowiła most pomiędzy CodeIgniterem a Kohaną.

</doc>
<doc id="1437592" url="https://pl.wikipedia.org/wiki?curid=1437592" title="Antar polarny">
Antar polarny

Antar polarny, kłykacz antarktyczny "(Dissostichus mawsoni)" – gatunek morskiej ryby z rodziny nototeniowatych, słynącej z wytwarzania białka powstrzymującego zamarzanie ("antifreeze proteins" - AFPs), co pozwala jej żyć w pełnych lodu wodach otaczających Antarktydę. Ryba potrafi zwolnić bicie serca do jednego razu na sześć sekund. Badania obejmujące antara polarnego mogą spowodować postęp w medycynie serca, obejmującej warunki, gdzie ludzkie serca biją wolno podczas pewnych medycznych procesów, albo nie potrafią bić dość szybko z powodu hipotermii.
Te duże ryby żyją prawdopodobnie w warstwie mezopelagialu. Zostały nagrane podczas nowozelandzkich prac badawczych przeprowadzonych na Morzu Rossa. Ich ciało jest blade z lekkim akcentem szarej barwy. W smaku są podobne do dorsza, od którego przyjęły swoją angielską nazwę - "Antarctic cod" (z ang. 'dorsz antarktyczny'). Drapieżnikami, które polują na antara polarnego, są: weddelki arktyczne, Lamparty morskie, duże Kałamarnice i orki. Ryby są blisko spokrewnione i czasami mylone z antarem patagońskim ("Dissostichus eleginoides").
Ponadto uważa się, że będąc zdecydowanie największą rybą śródwodną w Oceanie Południowym, pełni rolę ekologiczną, jaką w innych oceanach odgrywają rekiny. Są powszechnie znane jako łowcy mniejszych ryb, ale wiadomo, że jedzą także pozostałości pingwinów złapanych przez foki i orki.
Antary antarktyczne mają lekki, częściowo chrzęstny szkielet i gromadzą w ciele tłuszcz, który działa jak magazyn i źródło energii, szczególnie podczas tarła. Jak wszystkie nototeniowate, nie mają pęcherza pławnego. Mają także siatkówki, które są dostosowane do niskich poziomów światła zatrzymywanego przez śnieg i lód na powierzchni oceanu (również latem śnieg i lód redukuje poziom światła docierającego na duże głębokości na otwartej powierzchni oceanu). Ubarwienie jest czarne lub oliwkowo-brązowe, bardziej żywe pod spodem, na brzuchu. Ryby mają krępą głowę, wąskie ciało, dwie płetwy falujące wzdłuż ogona i żołądka, duże płetwy piersiowe i dodatkową małą płetwę przed drugą tylną. Ich obszar występowania to pasmo poniżej 65 stopnia południowego. Są wyławiane z Morza Rossa głównie latem, ale zostały także nagrane w antarktycznych przybrzeżnych wodach na południu Oceanu Indyjskiego, w sektorze położonym w sąsiedztwie Półwyspu Antarktycznego i koło Sandwich Południowego. Ten antarktyczny rejon jest zarządzany przez CCAMLR – "Convention for the Conservation of Antarctic Marine Living Resources". CCAMLR ograniczył rybołówstwo w Morzu Rossa. Mają tam miejsce połowy badawcze w celu zebrania informacji o wielkości ławic, aby skutecznie zarządzać tym łowiskiem w przyszłości.

</doc>
<doc id="1437593" url="https://pl.wikipedia.org/wiki?curid=1437593" title="Parafia św. Maksymiliana Marii Kolbego w Siedlcach">
Parafia św. Maksymiliana Marii Kolbego w Siedlcach

Parafia św. Maksymiliana Kolbego w Siedlcach - rzymskokatolicka parafia w Siedlcach. Parafia należy do dekanatu siedleckiego leżącego w diecezji siedleckiej.
Historia.
Parafia erygowana została w roku 1995. Sama świątynia jest murowana; wybudowali ją w latach 1991 - 1995 ojcowie Franciszkanie w stylu współczesnego budownictwa kościelnego.

</doc>
<doc id="1437594" url="https://pl.wikipedia.org/wiki?curid=1437594" title="Dissostichus mawsoni">
Dissostichus mawsoni



</doc>
<doc id="1437597" url="https://pl.wikipedia.org/wiki?curid=1437597" title="Kłykacz antarktyczny">
Kłykacz antarktyczny



</doc>
<doc id="1437599" url="https://pl.wikipedia.org/wiki?curid=1437599" title="Certina">
Certina

Certina – szwajcarski producent zegarków należący do Swatch Group. Firma założona przez braci Adolfa i Alfreda Kurth w małej szwajcarskiej miejscowości Grenchen w 1888 roku. Nazwa Certina została nadana na 50–lecie istnienia firmy.
Historia marki Certina.
W 1888 roku bracia Adolf i Alfred Kurth otworzyli w szwajcarskim mieście Grenchen niewielki rodzinny warsztat zegarmistrzowski. W początkowych latach działalności firma Kurth Frères SA specjalizowała w produkcji mechanizmów zegarmistrzowskich i materiałów eksploatacyjnych. Dopiero w 1906 roku firma zaprezentowała pierwszy model zegarka kieszonkowego, który sprzedawany był pod marką "Grana". Nazwa nawiązywała do miejscowości, w której produkowano zegarki (łac. ‘granatus’ = Grenchen).
Projekt zegarka doceniony został na forum międzynarodowym. W 1910 roku firma otrzymała złoty medal na targach w Mediolanie, a także wyróżnienia na targach w Brukseli (1910) i Bernie (1914). Do 1938 roku pod marką Grana produkowane były głównie zegarki kieszonkowe męskie i damskie zegarki naręczne.
Nazwa marki Certina (skrót od „certus” – bezpieczny pewny), po raz pierwszy pojawiła się w roku 1906 roku. Oficjalna rejestracja znaku towarowego Certina dokonana została w lutym 1926 roku w Szwajcarskim Federalnym Instytucie Własności Intelektualnej (Eidgenössischen Amt für geistiges Eigentum). Z biegiem lat coraz więcej zegarków było produkowanych pod marką Certina.
W 1938 roku fabryka zegarków Grana zatrudniała już 250 pracowników, a sama firma świętowała 50-lecie istnienia. W tym czasie podjęta została również decyzja po zmianie nazwy firmy. Wybór padł na nazwę Certina". Łatwa do wymówienia w większości języków nazwa umożliwiła rozwój firmy na rynku międzynarodowym.
Marka została oficjalnie zarejestrowana w 1939 roku, a w 1949 Certina stała się jedyną marką zegarków produkowanych przez rodzinę Kurth.
Firma rozszerzała swój rynek zbytu. W 1948 roku, gdy zatrudniała już 350 pracowników, otworzyła również pierwszy zagraniczny oddział w Niemczech.
Firma jednocześnie cały czas rozwijała technologię produkcji. W 1947 zaprezentowała pierwszy mechanizm własnej konstrukcji z automatycznym naciągiem sprężyny – kaliber KF 360 typu „bumper”, czyli odbojnikowy. Niespełna trzy lata później 3 lata później dział techniczny skonstruował kolejny kaliber z automatycznym naciągiem. Kaliber 25–45 wyposażony był już w rotor obracający się wokół własnej osi.
W 1955 firma zmieniła nazwę z Kurth Frères SA, Fabrique de montres Certina na Certina Kurth Frères SA.
W 1959 roku pojawił się na rynku pierwszy zegarek z linii DS Security z systemem podwójnego zabezpieczenia. Zegarki z tej linii cechujące się wodoszczelnością 20 atm i wysoką wytrzymałością szybko zdobyły popularność. W ciągu następnych 9 lat sprzedano ponad 300 000 modeli zegarków z systemem DS. W 1979 roku sprzedaż Certiny DS, 20 lat po jej premierze, przekroczyła milion sztuk.
Konstrukcji zegarków z systemem DS ugruntowała pozycję marki na rynku zegarmistrzowskim i wzmocniła rozpoznawalność firmy.
W 1963 roku Certina zatrudniała już ponad 800 pracowników, a produkcja zegarków przekraczała 500 000 sztuk rocznie.
W 1971 roku marka stała się częścią ASUAG Holding GWC (General Watch Corporation).
W tym samym roku Certina wprowadziła na rynek Biostar pierwszy na świecie zegarek wskazujący ludzkie rytmy biologiczne. W 1972 firma została wyróżniona prestiżową nagrodą „Diamonds International Award” i „Złotą Różę” jako innowacyjny producent.
Certina w Swatch Group.
Problemy finansowe związane z pojawieniem się tańszych zegarków kwarcowych zmusiły markę do dołączenia w 1983 roku do grupy SMH powstałej w wyniku fuzji ASUAG i SSIH. W 1998 roku SMH zmieniła nazwę na Swatch Group.
W korporacji Swatch Group Certina plasowana jest w kategorii marek zegarków sportowych.
Certina mocno związana jest ze światem sportu jako sponsor oraz oficjalny chronometrażysta wielu imprez.
W latach 2005–2015 Certina była sponsorem szwajcarskiego zespołu Formuły 1 BMW Sauber. Oficjalną twarzą reklamową producenta był kierowca wyścigowy Robert Kubica.
W 2011 firma podjęła współpracę z najbardziej utytułowanym biathlonistą w historii – Ole Einarem Björndalenem .
W 2013 marka była oficjalnym partnerem i chronometrażystą Rajdowych Mistrzostw Świata WRC organizowanych przez Międzynarodową Federację Samochodową (FIA).
Logo Certina.
Od lat 60. XX wieku charakterystycznym symbolem marki była zielona skorupa żółwia. Ma ona symbolizować wytrzymałość, długowieczność i trwałość, które są elementami wyróżniającymi wszystkich zegarków Certina.
Obecnie symbol żółwia jest również wyrazem dbałości firmy o środowisko naturalne. Marka jest mocno zaangażowana w ratowanie żółwi morskich. Wspiera fundacją Sea Turtle Conservancy i realizuje program z Tour de Turtles która walczy o przetrwanie żółwi morskich i o zachowanie ich siedlisk.
Certina Double Security.
W tym rozwiązaniu opracowanym przez Hansa &amp; Erwina Kurtz mechanizm zegarka odgrodzony jest od koperty za pomocą pierścienia uszczelniającego, który ma za zadanie pochłaniać uderzenia. Zespół koronki i wałka naciągowego zabezpieczony jest za pomocą uszczelki, która utrudnia przenikanie wilgoci. W ten sposób siła uderzenia nie jest bezpośrednio przenoszona na mechanizm, ale pochłaniana i niwelowana przez pierścienie zabezpieczające.

</doc>
<doc id="1437603" url="https://pl.wikipedia.org/wiki?curid=1437603" title="Xiánfēng">
Xiánfēng



</doc>
<doc id="1437605" url="https://pl.wikipedia.org/wiki?curid=1437605" title="Mulleripicus pulverulentus">
Mulleripicus pulverulentus



</doc>
<doc id="1437610" url="https://pl.wikipedia.org/wiki?curid=1437610" title="Parafia św. Stanisława Biskupa Męczennika w Siedlcach">
Parafia św. Stanisława Biskupa Męczennika w Siedlcach

Parafia św. Stanisława BM – rzymskokatolicka parafia należy do dekanatu siedleckiego leżącego w diecezji siedleckiej.
Historia.
Parafia erygowana została w roku 1532 (najstarsza parafia w Siedlcach). Sama świątynia jest murowana; wybudowana w latach 1740–1749 staraniem Kazimierza i Izabeli z Morsztynów Czartoryskiej w stylu barokowym z elementami neoklasycyzmu.
Terytorium parafii.
Parafia w Siedlcach, w której zasięgu leżą:

</doc>
<doc id="1437611" url="https://pl.wikipedia.org/wiki?curid=1437611" title="Raszid Karami">
Raszid Karami

Raszid Abd al-Hamid Karami (arab. رشيد كرامي, ur. 30 grudnia 1921 w Trypolisie, zm. 1 czerwca 1987 w Bejrucie) – libański polityk, ośmiokrotny premier Libanu (1955–1956, 1958–1960, 1961–1964, 1965–1966, 1966–1968, 1969–1970, 1975–1976, 1984–1987).
Był synem byłego premiera Abd al-Hamida Karamiego i bratem Umara Karamiego – dwukrotnego premiera. Zginął w zamachu bombowym, gdy zamierzał opuścić swoje rodzinne miasto Trypolis: na pokładzie śmigłowca Puma, którym chciał udać się do Bejrutu, nastąpiła eksplozja. Bomba została złożona pod siedzeniem śmigłowca przez zamachowców wysłanych przez przeciwników prezydenta.

</doc>
<doc id="1437612" url="https://pl.wikipedia.org/wiki?curid=1437612" title="Tożsamość równoległoboku">
Tożsamość równoległoboku



</doc>
<doc id="1437619" url="https://pl.wikipedia.org/wiki?curid=1437619" title="Parafia św. Teresy od Dzieciątka Jezus w Siedlcach">
Parafia św. Teresy od Dzieciątka Jezus w Siedlcach

Parafia Świętej Teresy od Dzieciątka Jezus w Siedlcach – rzymskokatolicka parafia w Siedlcach. Parafia należy do dekanatu siedleckiego leżącego w diecezji siedleckiej. Prowadzą ją ojcowie oblaci.
Historia.
Parafia erygowana została w roku 1981. Sama świątynia jest murowana; wybudował ją w latach 1985–1989 o. Leonard Głowacki OMI w stylu współczesnego budownictwa kościelnego.
Wspólnoty parafialne.
Przy parafii działa oddział Katolickiego Stowarzyszenia Młodzieży (KSM) którego aktualnym opiekun jest o. Krzysztof Machelski OMI, a poprzednim opiekunem był o. Rafał Bytner OMI. Działa tu również wspólnota ministrancka, której aktualnym opiekunem jest o.Karol Bucholc OMI oraz zespół muzyczny "Barka" gdzie aktualnym opiekunem jest dk.Tomasz Szura OMI a poprzednim o.Mariusz Urbański OMI.
Z parafii pochodzą: ks. Marian Kopeć SAC, Marek Kacprzak TCH, o. Robert Skup OMI, o. Marcin Król OMI. Siostry zakonne: Estera Kotuniak (Nazaretanka), Elżbieta Dawidczyk (Sługi Jezusa).

</doc>
<doc id="1437620" url="https://pl.wikipedia.org/wiki?curid=1437620" title="(308933) 2006 SQ372">
(308933) 2006 SQ372

(308933) 2006 SQ372 – planetoida, obiekt transneptunowy.
Obiekt ten został odkryty przez Andrew Beckera, A.W. Pucketta i J. Kubicę ze Sloan Digital Sky Survey.
Orbita.
(308933) 2006 SQ372 ma silnie ekscentryczną orbitę, w peryhelium zbliżając się do Słońca bliżej od Neptuna, ale oddalając się aż na około 2200 j.a. od Słońca w aphelium. Czas obiegu szacowany jest na około 37 260 lat. Pod tym względem 2006 SQ372 jest podobny do Sedny lub .
Odkrywcy przedstawili hipotezę, że obiekt ten mógł przybyć z wewnątrz obłoku Oorta, jednakże inni naukowcy rozważają inne możliwości. Według Michaela Browna (odkrywcy wielu dużych ciał niebieskich) obiekt ten mógł się uformować z mniejszych ciał niebieskich zaraz za orbitą Neptuna (w Pasie Kuipera) i został stamtąd „wykopany” na swoją odległą orbitę przez planetę taką jak Neptun, czy Uran.
Klasyfikacja.
Baza danych o małych ciałach Układu Słonecznego Jet Propulsion Laboratory (JPL) zalicza (308933) 2006 SQ372 do obiektów transneptunowych. Jednak Deep Ecliptic Survey (DES) uznaje obiekt za należący do centaurów. Minor Planet Center (MPC) – oficjalna organizacja odpowiedzialna za zbieranie danych obserwacyjnych małych ciał Układu Słonecznego obiekty dysku rozproszonego oraz centaury ujmuje w jednym zestawieniu.
Właściwości fizyczne.
Średnicę (308933) 2006 SQ372 szacuje się na ok. 122 km, czyli jest znacznie mniejszy od wymienionych Sedny lub (148209) 2000 CR105 i może przez to zostać uznany za kometę.

</doc>
<doc id="1437624" url="https://pl.wikipedia.org/wiki?curid=1437624" title="Rado (przedsiębiorstwo)">
Rado (przedsiębiorstwo)

Rado - szwajcarski producent ekskluzywnych zegarków. Należy do Swatch Group. Firma powstała w 1917 roku. Pierwsza kolekcja zegarków pod nazwą Rado została wypuszczona na rynek w 1957 roku
Projekty zegarków zostały nagrodzone rozmaitymi nagrodami:

</doc>
<doc id="1437628" url="https://pl.wikipedia.org/wiki?curid=1437628" title="Sandal">
Sandal

Sandal - chan protobułgarskich Utigurów około połowy VI wieku.
Informację o Sandalu przynoszą źródła bizantyńskie w związku z najazdem bułgarskiego plemienia Kutigurów w 551 roku. Wobec zagrożenia Konstantynopola najazdem stary cesarz bizantyński Justynian I wyprawił posłów za Morze Czarne do Sandala wodza sąsiadującego z Kutigurami od wschodu plemienia Utigurów. Wysłannicy złożyli bogate dary: pieniądze i broń i namówili Sanadala do najazdu na siedziby Kutigurów na zachodnim brzegu Donu. Ponieważ wojsko kutigurskie znajdowało się w Tracji, Sandal bez trudu przeprawił się przez Don i rozbił opór Kutigurów. Oddziały starców i niedorostków zostały zniesione, a kobiety, dzieci i stada bydła padły łupem najeźdźców. Na wieść o klęsce główne siły Kutigurów przeprawiły się w pośpiechu przez Dunaj, pozostawiając w Tracji znaczną część zdobyczy.
Przez siedem następnych lat trwały walki pomiędzy sąsiadującymi plemionami. W 558 roku wódz Kutigurów Zabergan zawarł w końcu pokój z Utigurami, być może w wyniku ustąpienia czy śmierci Sandala.

</doc>
<doc id="1437629" url="https://pl.wikipedia.org/wiki?curid=1437629" title="Parafia św. Mikołaja w Kędzierzynie-Koźlu">
Parafia św. Mikołaja w Kędzierzynie-Koźlu

Parafia św. Mikołaja w Kędzierzynie-Koźlu – parafia rzymskokatolicka, będąca siedzibą dekanatu Kędzierzyn diecezji opolskiej w metropolii katowickiej. Erygowana w 1902. Kościół parafialny wybudowany w latach 1900–1902, mieści się w dzielnicy Kędzierzyn, będącej częścią Kędzierzyna-Koźla. Plebania znajduje się w budynku przy ulicy Doktora Judyma 1.
Historia parafii.
Początkowo mieszkańcy obecnych dzielnic wchodzących w skład parafii św. Mikołaja, Kędzierzyna i Kuźniczki, przed utworzeniem obecnej parafii należeli terytorialnie do innych parafii, powołanych wcześniej. Mieszkańcy Kędzierzyna należeli do parafii św. Jana Nepomucena w Starym Koźlu, a Kuźniczki do parafii św. Katarzyny Aleksandryjskiej w Sławięcicach. Jak przypuszcza się, pierwszym kościołem zbudowanym na terenie Kędzierzyna był niewielki, drewniany kościół zbudowany w XVII wieku, w miejscu obecnego peronu IV kędzierzyńskiego dworca PKP z okazji misji, istniejący do 1913. Z innych źródeł podanych przez Zakrzewskiego, a pochodzących z kroniki parafialnej Starego Koźla wynika, że w II połowie XVIII wieku drewniany kościół pw. św. Jana Nepomucena w Starym Koźlu rozebrano, przenosząc go do Kędzierzyna. Ze źródeł prasowych "Schlesiche Volkszeitung" z 1902 oraz protokółu powizytacyjnego z 1697 wynika, że fundatorami kościoła była rodzina von Reiswitz. Kościół służył najpierw wspólnocie protestanckiej, a dopiero od lat 20. XVIII wieku przejęli go katolicy. 2 maja 1892, 112 mieszkańców wysłało petycję do kard. Georga Koppa, w sprawie utworzenia samodzielnej parafii w Kędzierzynie. Początkowo 11 kwietnia 1893 utworzono w Kędzierzynie parafię filialną, parafii w Starym Koźlu. Potem 19 października 1902 kard. Kopp konsekrował nowy, murowany kościół pw. św. Mikołaja. Stary, drewniany kościół został później przeniesiony do Wrocławia w 1913, do Parku Szczytnickiego () z okazji przygotowanej tam wystawy sztuki cmentarnej. 
28 grudnia 1902 erygowano samodzielną parafię pw. św. Mikołaja, a od 12 marca 1903 ks. Maksymilian Wontropka został jej pierwszym proboszczem. W nowej parafii powołano wiele stowarzyszeń katolickich: "Katolicki Związek Młodzieży i Mężczyzn", "Katolickie Stowarzyszenie Kobiet", "Stowarzyszenie Muzyczne „Cecilia”" oraz "Katolickie Posłannictwo Kolejarskie". Początkowo parafią zarządzał sam proboszcz, a od 1928 przydzielono parafii również wikariusza. Podczas oblężenia Kędzierzyna przez wojska radzieckie, w czasie drugiej wojny światowej proboszcz (od 1937 Georg Wotzka) musiał opuścić parafię, przenosząc się do Sławięcic, gdzie w 1949 zmarł. W 1946 parafia została przejęta przez księży ze Zgromadzenia Misjonarzy Oblatów Maryi Niepokalanej. Następnie po utworzeniu w 1982 nowej, sąsiedniej parafii św. Eugeniusza de Mazenod w dzielnicy Pogorzelec i przeniesieniu się tam księży oblatów, parafię od 1984 ponownie objęli księża diecezjalni. Parafia liczy około 9400 wiernych.

</doc>
<doc id="1437634" url="https://pl.wikipedia.org/wiki?curid=1437634" title="Sposób na Szekspira">
Sposób na Szekspira

Sposób na Szekspira — film dokumentalny w reżyserii Ala Pacino.
Fabuła.
Al Pacino zamartwia się, iż Amerykanie w ogóle nie czytają Szekspira. Dlatego przemierza ulicę, by zachęcić ludzi do przeczytania "Ryszarda III". Zbiera grupę przyjaciół i razem z nimi tworzy sztukę w taki sposób, by zachęcić przeciętnego Amerykanina do sztuk Szekspira.

</doc>
<doc id="1437635" url="https://pl.wikipedia.org/wiki?curid=1437635" title="Robert Powell">
Robert Powell

Robert Powell (ur. 1 czerwca 1944 w Salford) – brytyjski aktor teatralny, telewizyjny i filmowy, najbardziej znany z roli tytułowej w miniserialu biblijnym Franco Zeffirelliego "Jezus z Nazaretu" i jako tajny agent Richard Hannay. Jego charakterystyczny głos stał się znany w reklamach i filmach dokumentalnych.
Życiorys.
Wczesne lata.
Urodził się w Salford w hrabstwie Lancashire jako syn Kathleen (z domu Davis) i Johna Wilsona Powella. Uczęszczał do Manchester Grammar School. Studiował w Royal College of Advanced Technology w Salford.
Kariera.
Pragnął zostać adwokatem, a w latach 1963-64 był na kursie zewnętrznym londyńskiego uniwersytetu LLB w Manchester College of Commerce. Jednocześnie grał na scenie pod kierunkiem Trevora Nunna. Potem występował w repertuarze teatru w Stoke-on-Trent. Na ekranie debiutował w dramacie kryminalnym Petera Yatesa "Robbery" (1967) o napadzie stulecia u boku Stanleya Bakera i Joanny Pettet. Wkrótce znalzał się w obsadzie komedii sensacyjnej Petera Collinsona "Włoska robota" ("The Italian Job", 1969) z Michaelem Caine’em i Noëlem Cowardem. W serialu science fiction BBC "Doomwatch" (1970) pojawił się jako naukowiec Toby Wren. Wystąpił też w telewizyjnej ekranizacji powieści Gustave’a Flauberta BBC "Szkoła uczuć" ("Sentimental Education", 1970) oraz "Juda nieznany" ("Jude the Obscure", 1971) wg powieści Thomasa Hardy’ego. W filmie muzycznym Kena Russella "Tommy" (1975) z Oliverem Reedem, Rogerem Daltreyem i Ann-Margret zagrał postać kapitana Walkera.
Za kreację Jezusa Chrystusa w miniserialu biblijnym Franca Zeffirellego "Jezus z Nazaretu" ("Gesù di Nazareth", 1977) został uhonorowany włoską nagrodą TVTimes, The International Arts Prize na festiwalu filmowym w Fiuggi, Grand Prize na festiwalu filmowym w Saint Vincent i zdobył nominację do Nagrody Brytyjskiej Akademii Telewizyjnej w kategorii Najlepszy aktor pierwszoplanowy. W dramacie Krzysztofa Zanussiego "Długa rozmowa z ptakiem" ("Das lange Gespräch mit dem Vogel", 1992) wcielił się w czterdziestoletniego aktora Johna Bartha, który zaczyna wątpić w sens życia. We wrześniu 2015 na West End w Birmingham Repertory Theatre oraz w marcu 2016 w Sydney Theatre Company (przy Roslyn Packer Theatre) w Australii zagrał Karola, księcia Walii w spektaklu blank verse "Król Karol III" ("King Charles III").
Życie prywatne.
29 sierpnia 1975 roku poślubił tancerkę Barbarę „Babs” Lord. Mają dwoje dzieci – syna Barneya (ur. 1977) i córkę Kate (ur. 1979).

</doc>
<doc id="1437638" url="https://pl.wikipedia.org/wiki?curid=1437638" title="LXIV Korpus Armijny (III Rzesza)">
LXIV Korpus Armijny (III Rzesza)

LXIV (64.) Korpus Armijny ("niem. LXIV. Armeekorps") – jeden z niemieckich korpusów armijnych. 
Utworzony w sierpniu 1944 roku z przekształcenia LXIV Korpusu Rezerwowego. Przez cały okres swojego istnienia walczył i stacjonował na froncie zachodnim (Żyronda, Alzacja, Nadrenia), w składzie 19 Armii Grupy Armii G. 
Skład.
Oddziały korpuśne
listopad 1944:
marzec 1945:

</doc>
<doc id="1437639" url="https://pl.wikipedia.org/wiki?curid=1437639" title="Spencer Cavendish">
Spencer Cavendish

Spencer Compton Cavendish, 8. książę Devonshire KG, GCVO (ur. 23 lipca 1833 w Holker Hall w hrabstwie Lancashire, zm. 24 marca 1908 w Hotelu Metropol w Cannes) – brytyjski arystokrata i polityk, członek Partii Liberalnej i Partii Liberalno-Unionistycznej, minister w rządach lorda Russella, Williama Ewarta Gladstone’a, lorda Salisbury’ego i Arthura Balfoura.
Był najstarszym synem Williama Cavendisha, 7. księcia Devonshire, i lady Blanche Howard, córki 6. hrabiego Carlisle. Od 1858 r. nosił tytuł grzecznościowy markiza Hartington. Wykształcenie odebrał w Trinity College na Uniwersytecie Cambridge.
W 1857 r. został wybrany do Izby Gmin jako liberalny reprezentant okręgu North Lancashire. Miejsce w parlamencie utracił w 1868 r. W 1869 r. wygrał jednak wybory uzupełniające w okręgu Radnor. W 1880 r. zmienił okręg na North East Lancashire, a od 1885 r. reprezentował okręg wyborczy Rossendale.
Pierwszym stanowiskiem Hartingtona w rządzie był urząd cywilnego lorda Admiralicji, który objął w marcu 1863 r. Już w kwietniu tego samego roku został podsekretarzem stanu w Ministerstwie Wojny. Od lutego do czerwca 1866 r. stał na czele tego resortu. Po powrocie Partii Liberalnej do władzy w 1868 r. został poczmistrzem generalnym. W latach 1871–1874 był Głównym Sekretarzem Irlandii. W latach 1875–1880 stał na czele liberałów w Izbie Gmin. Po wygranej liberałów w wyborach 1880 r. proponowano mu stanowisko premiera, ale Hartington odmówił. Premierem został Gladstone, który powierzył Hartingtonowi tekę ministra ds. Indii. W latach 1882–1885 ponownie był ministrem wojny.
W tym czasie narastał spór między Gladstone’em a Hartingtonem na tle polityki irlandzkiej. Hartington sprzeciwiał się projektom przyznania Irlandii autonomii. Sprzeciw Hartingtona narastał od 1882 r., kiedy jego młodszy brat, lord Frederick Cavendish, zginął w zamachu zorganizowanym przez irlandzkich nacjonalistów. W 1886 r. doszło do rozłamu w Partii Liberalnej na tle kwestii irlandzkiej. Hartington stanął na czele nowo utworzonej Partii Liberalno-Unionistycznej. Po wyborach 1886 r. ponownie odrzucił propozycję objęcia stanowiska premiera i poparł konserwatywny rząd lorda Salisbury’ego. W 1887 r. ponownie odmówił zostania premierem.
Po śmierci ojca w 1891 r. odziedziczył tytuł 8. księcia Devonshire i zasiadł w Izbie Lordów. W 1895 r. został Lordem Przewodniczącym Rady. W 1902 r. został ponadto przewodniczącym Izby Lordów. Z obu tych stanowisk zrezygnował w 1903 r. w wyniku sporu o kształt polityki gospodarczej rządu.
Jego wieloletnią kochanką była kurtyzana Catherine Walters. 16 sierpnia 1892 r. poślubił w Mayfair Louisę von Alten (15 czerwca 1832 – 15 lipca 1911), córkę Karla Franza Victora, grafa von Alten, i Hermine de Schminke, wdowę po 7. księciu Manchester. Małżonkowie nie mieli razem dzieci
Książę Devonshire zmarł w 1908 r. na zapalenie płuc. Został pochowany 28 marca w Edensor w hrabstwie Derbyshire. Tytuł książęcy odziedziczył jego bratanek, Victor.

</doc>
<doc id="1437641" url="https://pl.wikipedia.org/wiki?curid=1437641" title="Pawtucket Rangers">
Pawtucket Rangers

J. &amp; P. Coats to były amerykański klub piłki nożnej z Pawtucket.
Klub wygrał Rhode Island League w 1914 gdy był członkiem średnio zaawansowanej Piłkarskiej Ligi Nowej Anglii. Wtedy dołączył do American Soccer League.
Po pierwszej połowie sezonu 1928/29, drużyna zbankrutowała i została wykupiona przez nowe władze. Nowi właściciele zmienili nazwę klubu na Pawtucket Rangers.
Drużyna opuściła ASL po sezonie 1932 i dołączyła do New England Division nowego ASL założonego w sezonie 1933/34.
Drużyna wygrała Times Cup w 1919.

</doc>
<doc id="1437642" url="https://pl.wikipedia.org/wiki?curid=1437642" title="J&amp;P Coats">
J&amp;P Coats



</doc>
<doc id="1437643" url="https://pl.wikipedia.org/wiki?curid=1437643" title="Riksgränsen">
Riksgränsen

Riksgränsen – najwyżej położona (660 m n.p.m.) wieś w gminie Kiruna. Leży 200 km za kołem podbiegunowym. Przejście graniczne z Norwegią na trasie E10 w drodze do portu Narwik.

</doc>
<doc id="1437645" url="https://pl.wikipedia.org/wiki?curid=1437645" title="Jonathan Koch">
Jonathan Koch

Jonathan Koch (ur. 29 października 1985 w Gießen) – niemiecki wioślarz, reprezentant Niemiec w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1437646" url="https://pl.wikipedia.org/wiki?curid=1437646" title="Okręg wyborczy North East Lancashire">
Okręg wyborczy North East Lancashire

Okręg wyborczy North East Lancashire powstał w 1868 r. i wysyłał do brytyjskiej Izby Gmin dwóch deputowanych. Okręg obejmował północno-wschodnią część hrabstwa Lancashire. Został zlikwidowany w 1885 r, w wyniku podziału na okręgi w Accrington, Darwen i Rossendale.

</doc>
<doc id="1437651" url="https://pl.wikipedia.org/wiki?curid=1437651" title="European Professional Football Leagues">
European Professional Football Leagues

Europejskie Zawodowe Ligi Piłkarskie (oficjalny skrót EPFL od ang. European Professional Football Leagues) – stowarzyszenie zawodowych lig piłki nożnej w Europie, założone 6 czerwca 2005 na bazie - powołanego w 1997 – Association of the European Union Premier Professional Football Leagues (EUPPFL), w miejsce nieuznawanego przez Unię Europejską stowarzyszenia najbogatszych klubów Europy G-14. Jego siedziba mieści się w Nyonie, a od 25 października 2013 prezesem jest Francuz "Frédéric Thiriez". Organizacja skupia łącznie 32 członków (w tym 8 członków stowarzyszonych).
27 lipca 2007, podczas posiedzenia w Cardiff, w poczet członków EPFL została formalnie przyjęta Ekstraklasa SA, choć już od jesieni 2006 jej przedstawiciele uczestniczyli w spotkaniach tej organizacji jako obserwatorzy.
30 lipca 2008 i 23 października 2015 Walne Zgromadzenia Delegatów EPFL zostały zorganizowane przez Ekstraklasę SA i odbyły się w Warszawie.

</doc>
<doc id="1437652" url="https://pl.wikipedia.org/wiki?curid=1437652" title="Okręg wyborczy North Lancashire">
Okręg wyborczy North Lancashire

Okręg wyborczy North Lancashire powstał w 1832 r. i wysyłał do brytyjskiej Izby Gmin dwóch deputowanych. Okręg obejmował północną część hrabstwa Lancashire. Został zlikwidowany w 1885 r.

</doc>
<doc id="1437653" url="https://pl.wikipedia.org/wiki?curid=1437653" title="Dywizja Piechoty Ulrich von Hutten">
Dywizja Piechoty Ulrich von Hutten

Dywizja Piechoty Ulrich von Hutten ("niem. Infanterie-Division Ulrich von Hutten") – jedna z dywizji piechoty III Rzeszy. Utworzona w marcu 1945 roku jako dywizja 35 fali mobilizacynej w Wittenbergii (IV Okręg Wojskowy), z jednostek szkolnych i zapasowych okręgu. Dywizja walczyła w składzie 11 i 12 Armii przeciwko Amerykanom, m.in. w okolicach Bitterfeld-Wolfen. W pobliżu Tangermünde dywizja poddała się Amerykanom.
Skład:

</doc>
<doc id="1437655" url="https://pl.wikipedia.org/wiki?curid=1437655" title="Gimax">
Gimax

Gimax, właśc. Carlo Franchi (ur. 1 stycznia 1938 w Mediolanie, zm. 14 stycznia 2021) – włoski kierowca wyścigowy.
W 1965 roku zdobył tytuł mistrza Włoskiej Formuły 2.
Wystartował w jednym Grand Prix Formuły 1 w zespole Surtees, było to Grand Prix Włoch w sezonie 1978. Nie zakwalifikował się do wyścigu.
Po zakończeniu kariery sportowca był przedsiębiorcą. W 2002 miał zawał serca, ale wyszedł z niego bez szwanku.
Nigdy nie ścigał się pod swoim prawdziwym nazwiskiem, podobnie jak jego syn, który również używał pseudonimu Gimax.

</doc>
<doc id="1437656" url="https://pl.wikipedia.org/wiki?curid=1437656" title="Carlo Franchi">
Carlo Franchi



</doc>
<doc id="1437657" url="https://pl.wikipedia.org/wiki?curid=1437657" title="Newark Americans">
Newark Americans

Newark Americans byli drużyną w pierwszej American Soccer League. Klub został założony w 1930, ale upadł już wiosną roku 1932.

</doc>
<doc id="1437659" url="https://pl.wikipedia.org/wiki?curid=1437659" title="Chris Bellard">
Chris Bellard



</doc>
<doc id="1437661" url="https://pl.wikipedia.org/wiki?curid=1437661" title="Okręg wyborczy Radnor">
Okręg wyborczy Radnor

Okręg wyborczy Radnor powstał w 1542 r. i wysyłał do angielskiej, a następnie brytyjskiej, Izby Gmin jednego deputowanego. Okręg obejmował miasto Radnor w walijskim hrabstwie Radnorshire. Został zlikwidowany w 1885 r.

</doc>
<doc id="1437665" url="https://pl.wikipedia.org/wiki?curid=1437665" title="Abisko">
Abisko

Abisko – wieś położona w północnej Szwecji oraz nazwa parku narodowego, na terenie którego po części się znajduje.
Geograficznie Abisko jest położone w Laponii, przy granicy z Norwegią, należy do zagłębia Kiruna, najbardziej oddalonego na północ i największego zagłębia Szwecji. Leży na brzegu jeziora Torneträsk. Znajduje się około 195 km na północ od Koła podbiegunowego północnego.
Ze względu na to, że jest jedną z najdalej wysuniętych na północ miejscowości w Szwecji oraz jej wyniesienie ponad otaczający teren, stała się popularnym punktem obserwacji zorzy polarnej.

</doc>
<doc id="1437666" url="https://pl.wikipedia.org/wiki?curid=1437666" title="Attila Vajda">
Attila Vajda

Attila Vajda (ur. 17 marca 1983 w Segedynie), węgierski kajakarz, kanadyjkarz. Dwukrotny medalista olimpijski.
Pływa w jedynce. Odnosił sukcesy w rywalizacji juniorskiej i młodzieżowej. W dorosłej reprezentacji debiutował niespodziewanie na igrzyskach w Atenach. Wystartował w wyścigu na 1000 metrów i zdobył brązowy medal. Stawał na podium mistrzostw świata (tytuł w 2007 na 1000 m). W Pekinie zwyciężył na 1000 metrów, wyprzedził mistrza olimpijskiego z Aten Hiszpana Davida Cala.

</doc>
<doc id="1437667" url="https://pl.wikipedia.org/wiki?curid=1437667" title="Sympatia.pl">
Sympatia.pl

Sympatia.pl – polski internetowy serwis randkowy, istniejący od września 2002 roku. Serwis jest partnerem Onet.pl.
Od września 2010 serwis występuje również w wersji anglojęzycznej, pod nazwą Sympatia.net. Dostępne są trzy wersje serwisu: dla Wielkiej Brytanii (uk.sympatia.net), Irlandii (ie.sympatia.net) i Stanów Zjednoczonych (us.sympatia.net).
W 2017 roku w serwisie znajdowało się ponad sześć milionów profili.
Aplikacja mobilna.
Liczne usługi kojarzenia ułatwiają wyszukiwanie profili osób najlepiej skojarzonych do osoby zainteresowanej. Sympatia.pl posiada wersję mobilną dostępną zarówno w App Store jak i Google Play (czyli dostępne na systemy iOS oraz Android), przy czym obserwuje się pozytywne opinie na temat portalu Sympatia.pl wśród użytkowników obu wyżej wymienionych stron (na samym Google Play aplikacja mobilna portalu Sympatia.pl została pobrana ponad pół miliona razy).
Logowanie na portalu.
Konto na portalu Sympatia.pl można założyć poprzez e-mail albo zalogować się używając Facebooka. Jeśli wybierzemy tę drugą opcję, nasze konto połączone będzie z tym na Facebooku, co uprości m.in. dodawanie zdjęć – zdjęcia te można wówczas przenieść między albumami w obrębie obu portali, czemu towarzyszy całkowita dyskrecja (Sympatia.pl nie publikuje żadnych treści na facebookowej tablicy). Drugą opcją jest tradycyjne wypełnienie formularza rejestracji.

</doc>
<doc id="1437668" url="https://pl.wikipedia.org/wiki?curid=1437668" title="Czit">
Czit



</doc>
<doc id="1437672" url="https://pl.wikipedia.org/wiki?curid=1437672" title="Chalil al-Hibri">
Chalil al-Hibri

Chalil al-Hibri (arab. خليل الهبري, ur. 1904, zm. 1979) – libański polityk, premier Libanu w 1958 roku.

</doc>
<doc id="1437674" url="https://pl.wikipedia.org/wiki?curid=1437674" title="Ahmad Daouk">
Ahmad Daouk

Ahmad Daouk (arab. أحمد الداعوق) – libański polityk, dwukrotny premier Libanu (1941-1942, 1960).

</doc>
<doc id="1437675" url="https://pl.wikipedia.org/wiki?curid=1437675" title="Young Maylay">
Young Maylay

Young Maylay, właściwie Christopher Bellard (ur. 17 czerwca 1979 w Los Angeles) – amerykański raper i aktor głosowy. Podłożył głos pod głównego bohatera gry "", Carla Johnsona. Jest kuzynem innego amerykańskiego rapera – Shawna „Solo” Fonteno, który użyczył głosu jednemu z trzech głównych bohaterów gry "Grand Theft Auto V", Franklinowi Clintonowi.
Życiorys.
Jego muzyka zaliczana jest do nurtu G-funk. Znany jest z tego, że użyczył głosu Carlowi Johnsonowi – głównemu bohaterowi gry "" (2004). Jego album ": The Original Mixtape" (2005) był inspirowany pracą przy tejże grze.
W 2008 roku wydał mixtape The Real Coast Guard. Producentem wykonawczym tego krążka był DJ Crazy Toones. Znalazły się na nim efekty współpracy z takimi raperami jak WC, Bad Lucc, King T. W ostatnich czasie pojawił się na płycie WC „Revenge of the Barracuda” (You Know Me) i Ice Cube'a „I Am the West” (Life in California, Y'all Know How I Am, Too West Coast).
W 2011 roku udzielił się także na płycie Soopafly „Best Kept Secret” na tytułowym utworze razem z Kokane i Goldie Loc.
Raper przygotowywał się do wydania trzeciego mixtape'u Hogg Tied &amp; Duct Taped latem 2013. Wypuścił już dwa single – Let My Khaki's Hang i Wild Off a Zone.

</doc>
<doc id="1437677" url="https://pl.wikipedia.org/wiki?curid=1437677" title="Hoplitosaurus">
Hoplitosaurus



</doc>
<doc id="1437685" url="https://pl.wikipedia.org/wiki?curid=1437685" title="Sexy as Hell Tour 2009">
Sexy as Hell Tour 2009

Sexy as Hell Tour – trasa koncertowa niemieckiej piosenkarki muzyki pop i soulu Sarah Connor. Trasa promowała jej albumy: "Sexy as Hell" (2008) i poprzedni "Soulicious" (2007).
Bilety udostępniono 21 sierpnia 2008 roku na stronie TicketOnline.com.

</doc>
<doc id="1437687" url="https://pl.wikipedia.org/wiki?curid=1437687" title="Zespół Stüve-Wiedemanna">
Zespół Stüve-Wiedemanna

Zespół Stüve-Wiedemanna ("Stüve-Wiedemann syndrome", SWS, STWS), znany też jako noworodkowa postać zespołu Schwartza-Jampela typu 2 (SJS2) – rzadki zespół wad wrodzonych dziedziczony autosomalnie recesywnie, spowodowany mutacjami w genie "LIFR" ("leukemia inhibitory factor receptor gene") w "locus" 5p13. Mutacje w genie "LIFR" prowadzą do niestabilności transkryptu "LIFR", zaburzając syntezę białka i szlak sygnalizacyjny JAK/STAT3. Zespół należy do dysplazji kostnych. Na fenotyp SWS składają się:
Poważnymi powikłaniami są niewydolność oddechowa i niewytłumaczalna hipertermia, będące głównymi przyczynami zgonu dzieci z tym zespołem w okresie noworodkowym. Opisywano rzadkie przypadki dłuższego przeżycia pacjentów z SWS. Dodatkowo u tych pacjentów obserwowano objawy dysautonomii (zaburzenia smaku, dysfagię). 
Chorobę opisali Annemarie Stüve i Hans-Rudolf Wiedemann w 1971 roku.

</doc>
<doc id="1437691" url="https://pl.wikipedia.org/wiki?curid=1437691" title="Patrick Tambay">
Patrick Tambay

Patrick Tambay (ur. 25 czerwca 1949 w Paryżu, zm. 4 grudnia 2022) – francuski kierowca Formuły 1.
Kariera.
Na początku kariery Tambay ścigał się w Formule 5000, w zespole Carla Haasa. W roku 1977 wygrał mistrzostwa serii Can-Am.
W Formule 1 zadebiutował w tym samym roku. W zespole Surtees nie zakwalifikował się do Grand Prix Francji, a później, w zespole Theodore Racing w 8 Grand Prix zdobył 5 punktów, dzięki czemu uzyskał 18. miejsce w klasyfikacji generalnej. W sezonach 1978–1979 startował w zespole McLaren. Zdobył w tych latach łącznie 8 punktów. W sezonie 1980 nie ścigał się w Formule 1, a w roku 1981 powrócił do zespołu Theodore Racing (1 punkt), ale w dalszej części sezonu ścigał się w zespole Ligier (brak punktów).
W roku 1982 dosyć nieoczekiwanie trafił do zespołu Ferrari, i ścigał się w nim do roku 1983. W jego barwach wywalczył pierwsze podium (trzecie miejsce w Grand Prix Wielkiej Brytanii 1982), zwycięstwo (Grand Prix Niemiec 1982) i pole position (Grand Prix Stanów Zjednoczonych Wschód 1983). W sezonie 1983 był z 40 punktami sklasyfikowany na 4 miejscu w klasyfikacji generalnej.
Bez większych sukcesów ścigał się później w Renault (1984 – 1985) i Haas Lola (1986). Po roku 1986 wycofał się z Formuły 1.
W 1989 roku ścigał się wyścigu 24h Le Mans, gdzie był czwarty. Później ścigał się w Rajdzie Paryż-Dakar, gdzie dwukrotnie był w pierwszej trójce. Brał również udział w wyścigach na lodzie i w Rajdzie Korsyki.
W 1994 roku Tambay był zaangażowany w zespół Larrousse, zakładając spółkę z przyjacielem i wspólnikiem Michaelem Golayem.
Po zrezygnowaniu z wyścigów Tambay był komentatorem dla francuskiej telewizji.
Jest ojcem chrzestnym Jacques'a Villeneuve'a. Jego syn, Adrien, ściga się obecnie w serii Formuła BMW Eurocup.
Podsumowanie kariery w Formule 1.
Podsumowanie sezonów.
W nawiasie podano liczbę zgłoszeń do wyścigu.

</doc>
<doc id="1437692" url="https://pl.wikipedia.org/wiki?curid=1437692" title="Hardinge Giffard">
Hardinge Giffard

Hardinge Stanley Giffard (ur. 3 września 1823 w Londynie, zm. 11 grudnia 1921) – brytyjski prawnik i polityk, członek Partii Konserwatywnej, minister w rządach lorda Beaconsfielda, lorda Salisbury’ego i Arthura Balfoura.
Życiorys.
Był trzecim synem Stanleya Leesa Giffarda, redaktora "Standardu", i Sussanny Moran, córki Francisa Morana. Wykształcenie odebrał w Merton College na Uniwersytecie Oksfordzkim. W 1850 r. rozpoczął praktykę adwokacką w Inner Temple. Pracował w sądach karnych w Londynie i Middlesex. Był jednym z młodszych rangą prawników, którzy reprezentowali Skarb Jej Królewskiej Mości. W 1865 r. został Radcą Królowej. Został również ławnikiem Inner Temple.
Giffard dwukrotnie bez powodzenia startował w wyborach parlamentarnych w okręgu Cardiff – w 1868 i 1874 r. Mimo iż nie był członkiem Izby Gmin otrzymał w 1875 r. stanowisko Radcy Generalnego Anglii i Walii. Do parlamentu dostał się w 1877 r. po wyborach uzupełniających w okręgu Launceston. Po porażce konserwatystów w wyborach 1880 r. utracił stanowisko Radcy Generalnego. W 1885 r. otrzymał tytuł 1. barona Halsbury i zasiadł w Izbie Lordów.
Halsbury pełnił funkcję lorda kanclerza w latach 1885–1886, 1886–1892 i 1892–1905. W 1898 r. otrzymał tytuły hrabiego Halsbury i wicehrabiego Tiverton. W 1901 r. jako lord wielki steward prowadził przez Izbą Lordów, która występowała jako sąd parów, proces lorda Russella, oskarżonego o bigamię. Sprzeciwiał się ograniczeniu kompetencji Izby Lordów przez "Parliament Act" z 1911 r.
Lord Halsbury był prezesem Królewskiego Towarzystwa Literackiego, Wielkim Strażnikiem Angielskich Wolnomularzy oraz Wysokim Stewardem Uniwersytetu Oksfordzkiego. W latach 1905-1916 opublikował "Laws of England", zbiór aktów prawnych obowiązujących w Anglii. Zbiór ten jest znany jako "Halsbury's Laws". Po śmierci Halsbury'ego opublikowano "Halsbury's Statutes" oraz "Halsbury's Statutory Instruments".
Rodzina.
28 sierpnia 1852 r. poślubił Caroline Humphreys (zm. 30 września 1873), córkę W.C. Humphreysa. Małżonkowie nie mieli razem dzieci.
14 października 1874 r. poślubił Wilhelminę Woodfall (zm. 22 grudnia 1927), córkę Henry’ego Woodfalla. Małżonkowie mieli razem syna i dwie córki:

</doc>
<doc id="1437697" url="https://pl.wikipedia.org/wiki?curid=1437697" title="Hrabia Halsbury">
Hrabia Halsbury

Hrabiowie Halsbury 1. kreacji (parostwo Zjednoczonego Królestwa)

</doc>
<doc id="1437703" url="https://pl.wikipedia.org/wiki?curid=1437703" title="HMTA">
HMTA



</doc>
<doc id="1437704" url="https://pl.wikipedia.org/wiki?curid=1437704" title="Networking (biznes)">
Networking (biznes)

Networking – proces wymiany informacji, zasobów, wzajemnego poparcia i możliwości, prowadzony dzięki korzystnej sieci wzajemnych kontaktów.
Idea.
Idee networkingu promują m.in. portale społecznościowe, jednak najpełniejszym jego przejawem jest networking biznesowy, pojmowany jako sieć trwałych kontaktów biznesowych. Pielęgnowanie kontaktów, nawiązywane znajomości z jak najszerszymi kręgami przedsiębiorców z różnych branż, sprzyja efektywnej wymianie informacji oraz życzliwej atmosferze biznesu.
Działania networkingowe polegają na obopólnym rekomendowaniu swoich usług, dzieleniu się wiedzą oraz udzielaniu pomocy, jeśli jest ona potrzebna. Kontakty networkingowe opierają się na wzajemnym zaufaniu i poparciu. Dla networkingu kluczowe jest budowanie długotrwałych relacji opartych na obustronnych korzyściach.
Networking odgrywa szczególną rolę w obsadzaniu wyższych stanowisk. Z jednej strony firma headhunterska dociera do liderów opinii i prosi o rekomendacje, z drugiej zaś bywa, że menedżer sygnalizuje zaufanym osobom chęć zmiany miejsca pracy.
Pułapki networkingu.
„Networking nie pomoże odnieść sukcesu w karierze ani biznesie” - napisał w "New York Times” prof. Adam Grant, zajmujący się psychologią organizacji w Wharton School Uniwersytetu Pensylwanii, jeden z dwudziestu pięciu najbardziej wpływowych myślicieli w dziedzinie zarządzania (ang. "management thinkers") na świecie. Według jego opinii, networking popychający początkujących przedsiębiorców do nawiązywania kontaktów z ludźmi bogatszymi bądź ważniejszymi od siebie stał się „bardzo brudny” (ang. „"dirty"”), gdyż opiera się na niesłusznym przekonaniu, że „nieważne co się umie, tylko kogo się zna”. Błędem jest pojmowanie sukcesu jako premii dla „ujmujących rozmówców i społecznościowych motyli”. Poleganie na magicznej mocy networkingu nieuchronnie wiedzie do klęski, obnażając brak wartościowych fundamentów, mogących zapewnić organizacji trwałość i perspektywy rozwoju.
Szerokie i stabilne sieci kontaktów wypracowują osoby które, odrzucając strategię bywalców bankietów przekierowują uwagę z pozyskiwania kontaktów na wysoką efektywność pracy. Szczególnie w sytuacji braku atrybutów statusowych takich jak bogactwo, prestiż, czy pochodzenie, zamiast skupiać się na kwestiach relacyjnych należy promować własne idee, nie myląc ich jednakże z autopromocją. Przemawiać winna praca i osiągnięcia, a nie wizytówki. Powodzenie w biznesie nie opiera się bowiem na wyimaginowanych walorach networkingu, ale na konkretnych kompetencjach i wyjątkowości, czego następstwem jest uznanie i awans społeczny. Zamiast więc „przepychać się przez ludzi”, należy najpierw zostać dobrym fachowcem, aby następnie znaleźć się w orbicie ich zainteresowań. Wówczas sieć kontaktów pojawia się jako naturalna konsekwencja osiągniętej pozycji.
W książce pt. „Buntownicy”, prof. Adam Grant zadaje kłam utartej wizji sukcesu i zachęca, aby postępować wbrew prawidłom networkingu, zrywając z konformizmem i towarzyską gładkością. Do skutecznych metod zalicza: wychodzenie z konwencji, rzucanie wyzwań i stawianie niewygodnych pytań przełożonym, kwestionowanie istniejącego porządku, domaganie się krytyki od współpracowników, gotowość do podejmowania kontrowersyjnych decyzji.
Kluby i organizacje networkingowe.
W krajach o gospodarce wolnorynkowej istnieje bardzo duża liczba różnego rodzaju organizacji, których głównym lub pobocznym profilem działalności jest networking. Nawet w mniejszych miejscowościach znajduje się czasem po kilka tego typu klubów. Są one często tworzone przez podmioty prywatne w celu zysku (członkowie muszą uiszczać składkę). Jednak także miasta otwierają własne kluby networkingowe połączone z inkubatorem przedsiębiorczości w celu pobudzania i rozwoju przedsiębiorczości.
Networking w internecie.
Networking uprawia się także intensywnie poprzez internet. Robi się to głównie poprzez portale społecznościowe (Facebook czy LinkedIn) czy e-mail. Zaletą kontaktów internetowych jest prostota i szybkość dotarcia do drugiej osoby. Minusem jest powierzchowność kontaktów.

</doc>
<doc id="1437707" url="https://pl.wikipedia.org/wiki?curid=1437707" title="Nikita Witiugow">
Nikita Witiugow

Nikita Witiugow, ros. Никита Кириллович Витюгов (ur. 4 lutego 1987 w Leningradzie) – rosyjski szachista, arcymistrz od 2007 roku.
Kariera szachowa.
W latach 1997–2007 wielokrotnie startował w mistrzostwach Rosji juniorów we wszystkich kategoriach wiekowych, w 2005 r. zdobywając tytuł mistrza kraju do 18 lat, w 2006 r. dzieląc I m. (wspólnie z Borysem Graczewem) w kategorii do 20 lat, natomiast w 2007 r. w tej samej grupie zajmując II m. (za Iwanem Popowem). Dzięki m.in. tym sukcesom, czterokrotnie reprezentował Rosję na mistrzostwach świata i Europy juniorów, na których zdobył dwa srebrne medale: w 2005 r. w Hercegu Novim (ME do lat 18) oraz w 2006 r. w Erywaniu (MŚ do lat 20). 
Reprezentant Rosji w turniejach drużynowych, m.in.:
Normy na tytuł arcymistrza wypełnił w 2004 r. (Sankt Petersburg, memoriał Michaiła Czigorina, II m. za Siergiejem Iwanowem) i 2006 r. (Sankt Petersburg, turniej "Rector Cup", I m. oraz Sewan, turniej "Blue Sevan", I m.).
Do jego innych sukcesów indywidualnych należą:
Najwyższy ranking w dotychczasowej karierze osiągnął 1 listopada 2019 r., z wynikiem 2751 punktów zajmował wówczas 19. miejsce na światowej liście FIDE, jednocześnie zajmując 5. miejsce wśród rosyjskich szachistów.

</doc>
<doc id="1437714" url="https://pl.wikipedia.org/wiki?curid=1437714" title="Shqip">
Shqip



</doc>
<doc id="1437716" url="https://pl.wikipedia.org/wiki?curid=1437716" title="Męczennicy z Motril">
Męczennicy z Motril

Męczennicy z Motril – grupa ośmiu katolickich duchownych, ofiar prześladowań religijnych okresu hiszpańskiej wojny domowej (1936–1939.), błogosławionych Kościoła katolickiego, męczenników.
Działalność błogosławionych.
W grupie męczenników znajduje się siedmiu zakonników zgromadzenia augustianów rekolektów, którzy prowadzili działalność wychowawczą i charytatywną, pracując na misjach w Brazylii, Wenezueli, na Filipinach, w Motril i innych regionach Hiszpanii, oraz kapłan diecezjalny.
Geneza męczeństwa.
Od powstania republiki hiszpańskiej augustianie z Motril szykanowani byli przez milicję republikańską. Hiszpańska wojna domowa, która wybuchła po zwycięstwie Frontu Ludowego w wyborach w lutym 1936 i wystąpieniu gen. Franco zapoczątkowała, na terenach kontrolowanych przez republikanów, eksterminację duchowieństwa.
Wprowadzono zakaz odprawiania mszy św. i zamknięto kościoły.
Śmierć męczenników.
Augustianie nie opuścili miasta i 25 lipca zostali siłą wyprowadzeni z klasztoru i rozstrzelani. Tego dnia ofiarami mordu byli:
26 lipca przed kościołem, w którego plebanii się schronił, rozstrzelany został
29 lipca został uwięziony w wyniku denuncjacji
Kult.
Wincenty Soler i jego sześciu towarzyszy oraz ksiądz Emanuel Martin Sierra zostali beatyfikowani w Rzymie przez papieża Jana Pawła II 7 marca 1999 w czwartej grupie zabitych "z nienawiści do wiary". Łącznie beatyfikowano 186 osób z kilkutysięcznej grupy zamordowanych duchownych i świeckich wiernych w okresie wojny domowej w Hiszpanii.
W homilii wygłoszonej w czasie mszy św. beatyfikacyjnej Jan Paweł II powiedział o męczennikach:"„Błogosławieni jesteście, męczennicy Chrystusa! Niech wszyscy radują się zaszczytem, jaki spotkał tych świadków wiary. Bóg wspomagał ich w czasie próby i dał im wieniec zwycięstwa. Niech oni wspomagają tych, którzy w Hiszpanii i na całym świecie pracują dziś na rzecz pojednania i pokoju!”"
Wspomnienie liturgiczne obchodzony jest 5 maja.

</doc>
<doc id="1437717" url="https://pl.wikipedia.org/wiki?curid=1437717" title="Pamiątki Soplicy">
Pamiątki Soplicy

Pamiątki Soplicy – zbiór gawęd szlacheckich autorstwa Henryka Rzewuskiego. Początkowo Rzewuski wygłaszał gawędy w salonach emigracyjnych, jednak dzięki zachętom Adama Mickiewicza zaczął je spisywać jesienią 1830 roku w Rzymie i wydawać w tamtejszej prasie. W formie książkowej pierwsze 20 części cyklu wydanych zostało w Paryżu przez Aleksandra Jełowickiego w latach 1839–1841 pod pełnym tytułem "Pamiątki JPana Seweryna Soplicy, cześnika parnawskiego". 5 kolejnych gawęd dodano w wydaniu wileńskim z lat 1844–1845, które ukazało się w wersji ocenzurowanej pod tytułem "Pamiętniki starego szlachcica litewskiego". Kontynuacją "Pamiątek" były niewydane za życia autora "Uwagi o dawnej Polsce przez starego szlachcica Seweryna Soplicę Cześnika Parnawskiego napisane" (wyd. 2003).
Narratorem gawęd jest fikcyjny bohater Seweryn Soplica, cześnik parnawski, opowiadający o osobach lub zdarzeniach z czasów Konfederacji barskiej i panowania króla Stanisława Augusta Poniatowskiego. Soplica jest typowym przedstawicielem swojego środowiska, kieruje się typowym dla szlachty etosem, światopoglądem i poczuciem honoru. Te wartości są w gawędach rozumiane jako gwaranty ładu świata, który zagrożony może być jedynie przez to, co zagraniczne i obce.
Język utworu stylizowany jest na mowę potoczną, zawiera ponadto elementy charakterystyczne dla konwencjonalnej retoryki oraz makaronizmy. Zdania są rozbudowane, w toku opowiadania pojawiają się liczne dygresje oraz dążenie do jak najdokładniejszego zapoznania odbiorcy z omawianymi sytuacjami i postaciami.
Utwór Rzewuskiego, choć powstał jako pastisz i w dużej mierze przedstawiał fikcyjny obraz dawnej Polski, zdobył sobie znaczną popularność i entuzjazm odbiorców. Odwoływał się bowiem do tęsknoty za utraconymi czasami i pragnienia zachowania pamięci o przodkach i tradycjach narodowych.
Poskutkowało to powstaniem szeregu utworów naśladujących utwór Rzewuskiego i popularyzacją gawędy szlacheckiej jako formy literackiej. Najważniejszym odbiorcą "Pamiątek Soplicy" był Adam Mickiewicz, który zainteresował się nimi w roku 1830 w Rzymie. Zainspirowany gawędami Rzewuskiego, Mickiewicz stworzył w latach 1832-1834 swoją opowieść szlachecką "Pana Tadeusza", w której głównym bohaterom nadał zaczerpnięte od Rzewuskiego nazwisko "Soplica", a ich dworek nazwał "Soplicowo". 
Wpływy Rzewuskiego odnajdujemy również u Ignacego Chodźki ("Obrazy litewskie", 1840-1850), Konstantego Gaszyńskiego ("Kontuszowe pogadanki"), Władysława Syrokomli ("Urodzony Jan Dęboróg, Stare wrota"), Zygmunta Kaczkowskiego ("Ostatni z Nieczujów"), Teodora Jeske-Choińskiego, Władysława Łozińskiego ("Opowiadania imć pana Wita Narwoja") czy Józefa Ignacego Kraszewskiego ("Staropolska miłość", "Papiery po Glince", "Ostatnie chwile księcia wojewody „Panie Kochanku”", "Przygody pana Marka Hińczy"). Wywarły również wpływ na "Trylogię" Henryka Sienkiewicza. 

</doc>
<doc id="1437718" url="https://pl.wikipedia.org/wiki?curid=1437718" title="Okręg wyborczy Launceston">
Okręg wyborczy Launceston

Okręg wyborczy Launceston powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. W 1832 r. liczbę mandatów przypadających na okręg zmniejszono do jednego. Okręg obejmował miasto Launceston w Kornwalii. Został zlikwidowany w 1918 r.

</doc>
<doc id="1437721" url="https://pl.wikipedia.org/wiki?curid=1437721" title="Adolf Scholtze">
Adolf Scholtze

Adolf Wawrzyniec (Lorenz) Scholtze (ur. 5 grudnia 1833, Warszawa, zm. 4 czerwca 1914 tamże) – przemysłowiec warszawski, działacz stołecznej parafii ewangelickiej.
Życiorys.
Adolf Scholtze pochodził ze starej rodziny warszawskiej wyznania luterańskiego, która przywędrowała do Polski najprawdopodobniej z Saksonii jeszcze w XVIII wieku i zajmowała się wyrobem mydeł i świec.
Dziad Karol Chrystian (zm. 1838), mydlarz warszawski, brał udział w insurekcji kościuszkowskiej syn jego Karol, ojciec Adolfa (1807-1895), żonaty z Augustą z Lothów (1812-1858) został w 1822 udziałowcem (37%) pierwszej w Królestwie Polskim fabryki chemicznej. Adolf przejął od ojca w latach 70. XIX wieku jego udziały i działał jako główny dyrektor zakładu, doprowadzając go do wielkiego rozkwitu i otwierając rynki na eksport w Niemczech i Rosji oraz wybudowując hutę szkła na warszawskim Targówku Fabrycznym. Firma, „Kijewski, Scholtze i Spółka, Spółka Akcyjna Fabryk Chemicznych i Huty Szklanej”, do 1918 największa fabryka chemiczna w Królestwie, istniała do roku 1939.
Scholtze był aktywistą warszawskiej parafii ewangelickiej pw. św. Trójcy, gdzie zajmował się szczególnie kościelnymi organizacjami charytatywnymi.
Był dwukrotnie żonaty: z Natalią z Sennewaldów (zm. 1866), córką księgarza Gustawa Adolfa Sennewalda, oraz z Natalią ze Schlicków (zm. 1926).
Pochowany na warszawskim cmantarzu ewangelicko-augsburskim (al. 55 nr 14).

</doc>
<doc id="1437725" url="https://pl.wikipedia.org/wiki?curid=1437725" title="Jan Przanowski (poseł)">
Jan Przanowski (poseł)

Jan Przanowski (ur. 8 marca 1873 w Słupcy, zm. 28 listopada 1941 w Warszawie) – polski prawnik, adwokat, poseł na Sejm III kadencji w II RP z ramienia Stronnictwa Narodowego.
Życiorys.
W 1891 ukończył Gimnazjum Męskie w Kaliszu, a w 1895 studia na Wydziale Prawa Uniwersytetu Warszawskiego. W 1897 był pomocnikiem adwokata przysięgłego. Od 1898 obrońca sądowy w Sądzie Handlowym i w Sądzie Pokoju w Warszawie. W 1900 został mianowany adwokatem przysięgłym, prowadził kancelarię w Warszawie, przy ul. Senatorskiej 26. W tym samym roku wraz z adwokatem Władysławem Chrzanowskim, utworzył nielegalną organizację Koło Młodych Prawników (od 1906 działającą pod nazwą Koło Prawników Polskich). Wchodził w skład Zarządu, pełnił funkcję zastępcy sekretarza i skarbnika, a następnie był wiceprezesem organizacji. Ponadto działał w Towarzystwie Opieki nad Więźniami „Patronat”, był także bibliotekarzem Resursy Obywatelskiej w Warszawie. W 1911 nabył majątek ziemski Walewice (koło Góry Kalwarii) i poświęcił się rolnictwu. Sprzedawszy Walewice, przeniósł się do Imielenka w ówczesnym powiecie gnieźnieńskim. Prawdopodobnie w 1918 zamknął swą warszawską kancelarię adwokacką.
Pomimo tego, że był człowiekiem niewierzącym, związał się z Narodową Demokracją. W latach 1930–1935 sprawował mandat posła na Sejm RP III kadencji z okręgu wyborczego nr 33 (powiat gnieźnieński). W Sejmie należał do opozycyjnego wobec sanacji – Klubu Narodowego. Podczas posiedzeń plenarnych zabierał głos kilkakrotnie, zwłaszcza w sprawach rolnictwa. W latach 30 pracował w kancelarii Massalskiego w Warszawie.
Podczas okupacji niemieckiej kontynuował pracę w kancelarii, jako asesor notarialny. Zmarł w 1941 roku i został pochowany na cmentarzu Powązkowskim w Warszawie (kwatera 169 rząd 1 miejsce 4), tuż przy Alei Zasłużonych.
Rodzina.
Syn Edwarda Przanowskiego (1845–1929) – powstańca styczniowego, inżyniera powiatowego w Słupcy i Łęczycy oraz Józefy z Lewickich (1851-1939). Brat Stefana Przanowskiego (1874–1938) – inżyniera-mechanika, przemysłowca, ministra II RP i Władysława Przanowskiego – inżyniera, pedagoga, założyciela i dyrektora Państwowego Instytutu Robót Ręcznych w Warszawie.
Od 1899 roku żonaty z Marią z Nowaków, z którą miał dwie córki: Janinę Przanowską (ur. w 1900), przed II wojną pracownicę kancelarii Sejmu RP, po wojnie zatrudnionej w administracji Uniwersytetu Poznańskiego i Magdalenę (1904-1978), zamężną z historykiem Januszem Staszewskim; Magdalena Staszewska w czasie II wojny światowej związana była podziemną organizacją „Ojczyzna”; współpracowała z prof. Zygmuntem Wojciechowskim przy tworzeniu w Warszawie Tajnego Uniwersytetu Ziem Zachodnich; po II wojnie, do 1967 pracowała w Instytucie Zachodnim w Poznaniu jako zastępca kierownika Działu Wydawniczego oraz w redakcji „Przeglądu Zachodniego”.

</doc>
<doc id="1437726" url="https://pl.wikipedia.org/wiki?curid=1437726" title="Kalendarium historii Hamburga">
Kalendarium historii Hamburga

Kalendarium przedstawia wydarzenia ułożone w sposób chronologiczny, poczynając od IX wieku aż po czasy współczesne.

</doc>
<doc id="1437727" url="https://pl.wikipedia.org/wiki?curid=1437727" title="Burmistrzowie Hamburga">
Burmistrzowie Hamburga

Lista burmistrzów Hamburga ułożona chronologicznie.

</doc>
<doc id="1437731" url="https://pl.wikipedia.org/wiki?curid=1437731" title="Seweryn Soplica">
Seweryn Soplica

Seweryn Soplica, cześnik parnawski – postać literacka stworzona przez Henryka Rzewuskiego, narrator gawęd zebranych w powieści-gawędzie szlacheckiej "Pamiątki JPana Seweryna Soplicy, cześnika parnawskiego" z 1839 r. oraz "Uwag o dawnej Polsce przez starego Szlachcica Seweryna Soplicę Cześnika Parnawskiego napisane 1832 r."
Postać Seweryna Soplicy zainspirowała Adama Mickiewicza, który zetknął się z gawędami Rzewuskiego w roku 1830 w Rzymie. Pod ich wypływem Mickiewicz stworzył w latach 1832-1834 "Pana Tadeusza", w której głównym bohaterom nadał zaczerpnięte od Rzewuskiego nazwisko "Soplica", a ich dworek nazwał "Soplicowo". 

</doc>
<doc id="1437737" url="https://pl.wikipedia.org/wiki?curid=1437737" title="Lewan Kenia">
Lewan Kenia

Lewan Kenia, gruz. ლევან ყენია (ur. 18 listopada 1990 w Tbilisi) – gruziński piłkarz, grający na pozycji pomocnika, reprezentant kraju.
Kariera piłkarska.
Kariera klubowa.
Jego pierwszym klubem w karierze było Dinamo Tbilisi, skąd przeszedł do Lokomotiwi. Oficjalnie dołączył do Schalke 04 Gelsenkirchen w 2008 roku. Po wygaśnięciu kontraktu 14 lipca 2012 podpisał 2,5-letni kontrakt z Karpatami Lwów. W końcu czerwca 2013 przeszedł do Fortuny Düsseldorf.
Kariera reprezentacyjna.
W reprezentacji zadebiutował 8 września 2007 roku w meczu z Ukrainą. Jak dotąd rozegrał 19 spotkań i strzelił 3 bramki (m.in. 28 maja 2008 z Estonią i 20 sierpnia 2008 z Walią).

</doc>
<doc id="1437739" url="https://pl.wikipedia.org/wiki?curid=1437739" title="Bobowa Miasto">
Bobowa Miasto

Bobowa Miasto – przystanek kolejowy w Bobowej, w województwie małopolskim, w Polsce.
W roku 2017 przystanek obsługiwał 100–149 pasażerów na dobę.

</doc>
<doc id="1437741" url="https://pl.wikipedia.org/wiki?curid=1437741" title="Rodrigo Alvim">
Rodrigo Alvim

Rodrigo Oliveira da Silva Alvim (ur. 25 listopada 1983 w Parana) – brazylijski piłkarz, grający na pozycji lewego obrońcy w CR Flamengo.
Kariera klubowa.
Rodrigo Alvim zadebiutował w brazylijskim klubie S.E.R. Caxias do Sul. Później reprezentował kolejno Grêmio Porto Alegre i Paraná Clube. Następnie przeniósł się do 4-krotnego mistrza portugalii CF Os Belenenses. Po dwóch obfitujących w sukcesy sezonach podpisał trzyletni kontrakt z grającym w Bundeslidze VfL Wolfsburg. Od stycznia 2010 roku występuje w CR Flamengo.

</doc>
<doc id="1437747" url="https://pl.wikipedia.org/wiki?curid=1437747" title="Nactus">
Nactus

Nactus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w południowo-wschodniej Azji, Australii i Oceanii. 
Systematyka.
Etymologia.
"Nactus": „napotkany, natknąć się”; aluzja do przypadkowego odkrycia przez autora opisanego taksonu tak wyraźnego nagromadzenia gatunków w rodzaju "Cyrtodactylus".
Podział systematyczny.
Do rodzaju należą następujące gatunki: 

</doc>
<doc id="1437750" url="https://pl.wikipedia.org/wiki?curid=1437750" title="Marcin Wodecki">
Marcin Wodecki

Marcin Wodecki (ur. 14 stycznia 1988 w Rybniku) – polski piłkarz, grający na pozycji napastnika. Od 2022 jest zawodnikiem rezerw Górnika Zabrze.
Życiorys.
Kariera klubowa.
Marcin Wodecki rozpoczynał swoją karierę w polskim klubie RKP Rybnik, z którego w 2005 trafił do IV-ligowego Energetyka ROW Rybnik. W sezonie 2006/2007 był jednym z najlepszych piłkarzy rybnickiego klubu, zdobywając 10 goli. Gdy Górnik Zabrze oraz ROW podpisały umowę o współpracy Wodecki był jednym z pierwszych graczy, którzy przeszli z Rybnika do Zabrza. Po przejściu do Górnika najczęściej występuje w rozgrywkach Młodej Ekstraklasy, gdzie w sezonie 2007/2008 z 17 bramkami na koncie został królem strzelców. W I lidze zadebiutował 8 marca 2008 w meczu z Jagiellonią, wygranym przez zabrzan 3:0. W roku 2009 występował na wypożyczeniu w zespole Odry Wodzisław Śląski. W styczniu 2010 powrócił do I-ligowego Górnika Zabrze. W 2013 występował w Podbeskidziu Bielsko-Biała. 26 lutego 2014 został wypożyczony do tyskiego klubu GKS Tychy, z którym 1 lipca 2014 podpisał dwuletni kontrakt. Następnie był zawodnikiem klubów: Legionovia Legionowo, Odra Opole i Siarka Tarnobrzeg.
15 lipca 2019 podpisał kontrakt z ROW 1964 Rybnik, umowa do 30 czerwca 2020; bez odstępnego. 
Kariera reprezentacyjna.
W reprezentacji Polski do lat 21 Wodecki debiutował 19 sierpnia 2008 w wygranym 1:0 meczu z Irlandią Północną na Turnieju im. Walerego Łobanowskiego w Kijowie. W spotkaniu z Bułgarią strzelił 2 bramki i został wybrany najlepszym zawodnikiem turnieju.

</doc>
<doc id="1437751" url="https://pl.wikipedia.org/wiki?curid=1437751" title="Maurren Maggi">
Maurren Maggi

Maurren Maggi (ur. 21 czerwca 1976 w São Carlos) – brazylijska lekkoatletka, uprawiająca trójskok, skok w dal oraz na początku kariery bieg na 100 metrów przez płotki, złota medalistka olimpijska z Pekinu w skoku w dal, dwukrotna halowa medalistka mistrzostw świata.
Maurren Maggi jest trzykrotną złotą medalistką igrzysk panamerykańskich (1999, 2007, 2011) w skoku w dal i srebrną medalistką w biegu na 100 m przez płotki (1999).
22 sierpnia 2008 odniosła największy sukces w karierze. Startując w igrzyskach olimpijskich w Pekinie zdobyła złoty medal w skoku w dal, pokonując faworyzowaną Rosjankę Tatianę Lebiediewą o jeden centymetr, osiągając 7,04 m.
Jest żoną kierowcy wyścigowego Antônia Pizzonia, z którym ma córkę Sophię.

</doc>
<doc id="1437753" url="https://pl.wikipedia.org/wiki?curid=1437753" title="George Hamilton (lord)">
George Hamilton (lord)

George Francis Hamilton (ur. 17 grudnia 1845 w Edynburgu, zm. 22 września 1927 w Londynie) – brytyjski arystokrata i polityk, członek Partii Konserwatywnej, minister w rządach lorda Salisbury’ego i Arthura Balfoura.
Życiorys.
Był synem Jamesa Hamiltona, 1. księcia Abercorn, i lady Louisy Russell, córki 6. księcia Bedford. Dosłużył się rangi porucznika Rifle Bridgade i Coldstream Guards. Otrzymał honorowy tytuł doktora praw Uniwersytetu Glasgow oraz honorowy tytuł doktora prawa cywilnego Uniwersytetu Oksfordzkiego. Był sędzią pokoju w Middlesex i Westminster.
W 1868 został wybrany do Izby Gmin jako reprezentant okręgu Middlesex. Od 1885 do 1906 reprezentował okręg wyborczy Ealing. W 1874 został podsekretarzem stanu w Ministerstwie ds. Indii. W latach 1878–1880 był wiceprzewodniczącym Komitetu Edukacji. W pierwszych dwóch gabinetach lorda Salisbury’ego (1885–1886 i 1886–1892) był pierwszym lordem Admiralicji. W latach 1895–1903 był ministrem ds. Indii.
Hamilton był ponadto prezesem London School Board w latach 1894–1895 oraz kapitanem zamku Deal w latach 1899–1923. Od 1878 był członkiem Tajnej Rady. W 1901 otrzymał Krzyż Wielki Orderu Gwiazdy Indii. W 1916 został przewodniczącym komisji śledczej ds. zbadania przyczyn niepowodzeń w Mezopotamii.
Rodzina.
28 listopada 1871 poślubił lady Maud Lascelles (1846–1938), córkę Henry'ego Lascellesa, 3. hrabiego Harewood, i lady Louisy Thynne, córki 2. markiza Bath. George i Maud mieli trzech synów:

</doc>
<doc id="1437755" url="https://pl.wikipedia.org/wiki?curid=1437755" title="Ołtarz Świętej Krwi">
Ołtarz Świętej Krwi

Ołtarz Świętej Krwi ("Heiligblutaltar") – ołtarz główny w kościele św. Jakuba w
Rothenburg ob der Tauber, przykład późnogotyckiej rzeźby z początku XVI w. Elementy rzeźbiarskie są dziełem Tilmana Riemenschneidera, niemieckiego rzeźbiarza działającego we Frankonii (część obecnej Bawarii). Spośród licznych w jego "oeuvre" realizacji artystycznych, jest jednym z ważniejszych i największych dzieł rzeźbiarza. Elementy stolarskie dzieła przypisuje się Erhardowi Hauscherowi.
Dzieje ołtarza.
Zanim powstał obecny ołtarz, ok. 1270 roku do głównej fary frankońskiego Rothenburga sprowadzono relikwie Krwi Chrystusa. Przez całe średniowiecze, kiedy kult relikwii był wyjątkowo silny, cenna pamiątka po Chrystusie stała się celem licznych pielgrzymek, zwłaszcza regionalnych. Cuda, jakich doświadczali pielgrzymi, i liczne odpusty uczyniły kościół św. Jakuba znaczącym na terenie Frankonii sanktuarium.
Pierwotnie relikwia Krwi Pańskiej znajdowała się w wykonanym dla niej ostensorium (rodzaj relikwiarza) w kształcie krzyża, wykonanym po 1270 r. W 1499 rada miasta Rothenburga z ówczesnym burmistrzem Erhartem Harscherem podjęła decyzję wzniesienia specjalnie dla relikwii nowego monumentalnego ołtarza. Pracę polecono pochodzącemu z Heilbad Heiligenstadt i prowadzącemu w Würzburgu swój wielki warsztat Tilmanowi Riemenschneiderowi, z którym 15 kwietnia 1501 zleceniodawcy dzieła podpisali kontrakt na wykonanie dzieła. 8 maja 1502 uroczyście umieszczono Krew Chrystusa na zwieńczeniu nowego retabulum ołtarzowego, choć prace przy ołtarzu nadal trwały do 1505. Zważywszy na miejsce, znaczenie relikwii, oraz wielkość dzieła artysta otrzymał niewielką zapłatę – 60 guldenów. Prawdopodobnie było to zależne od monochromii snycerki, pozbawionej jakiejkolwiek dekoracji malarskiej. Po reformacji we Frankonii miała miejsce wojna chłopska, w której Tilman Riemenschneider opowiedział się po stronie buntowników, co przypłacił torturami i więzieniem w twierdzy Marienberg; co więcej, wiedząc o zdolnościach artystycznych Tilmana, Konrad von Thüngen – ówczesny arcybiskup Würzburga – polecił połamać artyście ręce.
Los ołtarza Świętej Krwi potoczył się inaczej; pozorny brak przepychu, w szczególności polichromii, spowodowały, iż tryptyk był mniej wystawiony na ataki wrogów idolatrii i ocalał.
Wygląd.
Wykonany z drewna lipowego, wysoki na dziewięć metrów ołtarz umieszczony jest przy absydzie zamykającej południową nawę boczną fary rothenburskiej. Jest to tryptyk o wysokim zwieńczeniu i ażurowej trójarkadowej predelli, przy której stoją pełnoplastyczne figury – ukrzyżowany Chrystus adorowany przez dwa anioły trzymające w rękach "Arma Christi" kolumnę biczowania oraz krzyż). Powyżej znajduje się korpus ze sceną główną – "Ostatnią Wieczerzą", którą tworzą pełnoplastyczne figury Jezusa Chrystusa i dwunastu apostołów otaczających stół. Para skrzydeł bocznych zawiera "Wjazd Chrystusa do Jerozolimy" (po lewej) i "Modlitwę w Ogrojcu" (po prawej), sceny te są płaskorzeźbione. Na niewielkich kwaterach wieńczących skrzydła znajdują się płaskorzeźbione popiersia świętych Zachariasza i Tomasza z Akwinu. Na podwyższonej osi korpusu ołtarza umieszczone jest srebrne, późnoromańskie ostensorium w formie krzyża z klejnotem wykonanym z kryształu górskiego mieszczącym relikwię Krwi Chrystusa. Ramiona krzyża zdobione są przez plakietki z grawerowanymi wyobrażeniami czterech ewangelistów. Krzyż ten podtrzymują dwa rzeźbione przez Tilmana anioły. Ukazane po bokach krzyża postaci Marii z Archaniołem Gabrielem tworzą scenę Zwiastowania. Krzyż i scena Zwiastowania są umieszczone pod baldachimami, na których wznoszą się trzy smukłe ażurowe wieżyczki wzbogacone zdynamizowanymi elementami architektury późnogotyckiej. Na środkowej znajduje się pełnoplastyczna figura Chrystusa Boleściwego.
Analiza.
W treści ołtarza dominują wątki z Pasji Chrystusa, w których uwzględniono obecność Krwi Pańskiej. Cykl narracyjny rozpoczyna "Zwiastowanie", a następnie "Wjazd do Jerozolimy", kolejne sceny bezpośrednio odnoszą się do przelanej krwi Chrystusa. Scena główna ołtarza Ostatnia Wieczerza pozostaje w bezpośrednim związku z relikwią Krwi – "to jest krew moja" – Chrystus ustanowił tym samym Eucharystię.
W kompozycji ołtarza centralne miejsce zajmuje nie Zbawiciel, lecz ukazany w profilu Judasz Iskariota, ostentacyjnie pokazujący Nauczycielowi sakwę ze srebrnikami. Jest to zapowiedź zdrady, a w konsekwencji wydania Jezusa na śmierć krzyżową, która przyniesie zbawienie. Natomiast Chrystus kieruje wzrok ku Janowi – najmłodszemu spośród uczniów, którego przytula do lewego ramienia. Przedstawienie jaskrawo odmiennych związków pomiędzy obydwoma apostołami a Chrystusem unaocznia kolejny "passus" z Ewangelii św. Jana: "Piotr obróciwszy się zobaczył idącego za sobą ucznia, którego miłował Jezus, a który to w czasie uczty spoczywał na Jego piersi i powiedział: «Panie, kto jest ten, który Cię zdradzi?" (J 21, 20). Ponadto jeden z apostołów zasiadających przy stole wskazuje prawą ręką na stół ołtarzowy, co łączy "Ostatnią Wieczerzę" z kościelną Eucharystią. Dalszy ciąg narracji tworzy scena "Modlitwy w Ogrojcu", gdzie Chrystus modli się, zwracając w stronę kielicha postawionego na wysokiej skale. W oddali podąża w stronę Zbawiciela grupa oprawców z Judaszem na czele. Natomiast scena ukrzyżowania jest ukazana na predelli, zaś pamiątka śmierci Chrystusa umieszczona jest w krzyżu relikwiarzowym. Powyżej jego Chrystus jako "Vir Dolorum" wskazuje ręką na przebity bok z którego wypłynęła krew.
Od strony formalnej dzieło to kryje cechy charakterystyczne dla Riemenschenidera. Przede wszystkim zamiłowanie twórcy do monochromatycznej snycerki (choć Tilman wykonywał realizacje z innych materiałów). Brak polichromii rekompensował wnikliwą analizą detalu i powierzchni drewna, jego sposób modelowania rzeźby miał na celu uzyskanie mocnego modelunku światłocieniowego. Zwracał uwagę na kąt padania światła, stąd predella, scena główna oraz zwieńczenie są wyjątkowo lekkie i oparte na „diafanicznej” konstrukcji. Uwagę zwraca tło "Ostatniej Wieczerzy" – tworzą je trzy wieloboczne absydy, których ściany są przeprute wielkimi ostrołukowymi oknami z dekoracją
maswerkową. Przez te okna pada prawdziwe światło, zaś układ ścian odpowiada architekturze kościoła, w którym znajduje się ołtarz. Lekkość części środkowej jest skontrastowana z ciężkimi skrzydłami bocznymi z reliefami. Postaci cechuje daleko idący naturalizm. Wraz z realistyczną obserwacją twarzy przeplatają się "zmanieryzowane" fałdy szat czy układy kosmyków zazwyczaj gęstych, kędzierzawych włosów czy brody. Fałdy szat cechuje silny dynamizm oraz dekoracyjność. Bogactwo dekoracji kumuluje się w zwieńczeniach poszczególnych skrzydeł – zdobią meandrycznie przeplatające się gałęzie z usychającymi liśćmi, co jest charakterystyczne dla późnogotyckiej rzeźby południowych krajów Rzeszy (Bawaria, Frankonia, Szwabia, Austria, Tyrol etc.).

</doc>
<doc id="1437761" url="https://pl.wikipedia.org/wiki?curid=1437761" title="Okręg wyborczy Ealing">
Okręg wyborczy Ealing

Okręg wyborczy Ealing powstał w 1885 r. i wysyłał do brytyjskiej Izby Gmin jednego deputowanego. Okręg położony był w zachodnim Londynie. Został zlikwidowany w 1945 r.

</doc>
<doc id="1437763" url="https://pl.wikipedia.org/wiki?curid=1437763" title="Mika Nurmela">
Mika Nurmela

Mika Nurmela (ur. 26 grudnia 1971 w Oulu) – fiński piłkarz występujący na pozycji obrońcy lub pomocnika. Obecnie jest zawodnikiem klubu RoPS Rovaniemi.
Jego pierwszym profesjonalnym klubem była FC Haka. W 1993 przeniósł się do szwedzkiego Malmö FF. Jednak rok później został wypożyczony do ojczystego Turun Palloseura. W 1995 roku podpisał kontrakt z holenderskim FC Emmen. Grał tam przez 4 lata, w ciągu których rozegrał 112 spotkań i zdobył 19 bramek. W latach 1999–2003 występował w Sc Heerenveen. Dzięki dobrej grze w Holandii przeniósł się do Niemiec, a konkretnie – do 1. FC Kaiserslautern. Jednak nie grywał tam regularnie, więc postanowił powrócić do Finlandii. Najpierw był zawodnikiem OLS Oulu, a później – HJK Helsinki. W 2005 przyjął ofertę Heraclesa Almelo, ale wraz z końcem sezonu 2005/2006 znowu powrócił do ojczyzny, do AC Oulu. W 2008 roku przeszedł do RoPS Rovaniemi, gdzie występuje do dziś.

</doc>
<doc id="1437768" url="https://pl.wikipedia.org/wiki?curid=1437768" title="Wojownik białogłowy">
Wojownik białogłowy

Wojownik białogłowy ("Spizaetus melanoleucus") – gatunek dużego ptaka drapieżnego z rodziny jastrzębiowatych (Accipitridae). Jest spotykany w dużej części tropikalnej Ameryki, od Meksyku po północną Argentynę.
Systematyka.
Dawniej systematycy umieszczali ten gatunek w monotypowym rodzaju Spizastur, jednak niedawno przeniesiono go do "Spizaetus", ponieważ na podstawie badań American Ornithologists’ Union stwierdzono duże podobieństwo do gatunku "Spizaetus ornatus". Nie wyróżnia się podgatunków.
Morfologia.
Jest to ptak ubarwiony na czarno-biało z niewielkim grzebieniem, opadającym czernią na białą głowę. Głowa, szyja i ciało są białe. Skrzydła również są czarne, ptak ma brązowawy ogon o czarno-szarym prążkowaniu i z białą końcówką. Dziób jest pomarańczowy, stopy jaskrawożółte. Obie płcie są podobne, ale samica jest większa.
Długość ciała 56–61 cm, rozpiętość skrzydeł około 117 cm. Masa ciała około 850 g.
Ekologia i zachowanie.
Jego naturalne siedliska to wilgotne lasy. Występuje na nizinach i średnich wysokościach, zwykle do 1000–1700 m n.p.m., rzadko wyżej.
Dieta składa się ze ssaków, ropuch, gadów i kilku gatunków ptaków, przeważnie wróblowatych.
Ptak zakłada gniazdo w lesie w baldachimie około 40 metrów nad ziemią. Gniazdo jest zrobione z patyków i materiału dostarczanego przez las.
Status.
Międzynarodowa Unia Ochrony Przyrody (IUCN) od 2000 uznaje wojownika białogłowego za gatunek najmniejszej troski (LC – "least concern"); wcześniej, od 1988 miał on status „bliski zagrożenia” (NT – "near threatened"). Liczebność populacji w 2008 szacowano na niecałe 50 tysięcy osobników. Trend liczebności populacji uznaje się za spadkowy.

</doc>
<doc id="1437773" url="https://pl.wikipedia.org/wiki?curid=1437773" title="Adam z Notre Dame">
Adam z Notre Dame

Adam z Notre Dame – gotycka rzeźba pochodząca z katedry Notre Dame w Paryżu. Znajduje się obecnie się w zbiorach paryskiego Musée National du Moyen Âge (Musée de Cluny)
Dzieło to, przedstawiające biblijnego Adama, powstało krótko po 1260 roku. Niegdyś stanowiło część dekoracji wnętrza południowego ramienia transeptu paryskiej katedry. Oprócz Adama składały się na nią: postać Ewy, ukrzyżowany Chrystus i grupa aniołów. Anioły trzymały narzędzia Męki Chrystusa (Arma Christi) i dęły w trąby. Ze zniszczeń spowodowanych rewolucją francuską ocalała jedynie figura Adama, na dodatek z licznymi ubytkami. Podczas konserwacji dodano brakujące jedno ramię, części dłoni i stóp. Mimo tych uszczerbków dzieło zachowało charakterystyczne cechy pozwalające umiejscowić tę rzeźbę na tle ówczesnej sztuki gotyckiej.
Sylwetka postaci jest smukła, o nieco wydłużonych proporcjach, ukazana w klasycznym kontrapoście, którego linia przebiega w lekkich wysublimowanych przeciwskrętach. Prawej nodze odpowiada uniesione biodro, podczas gdy górna część ciała skłania się lekko ku ledwie odstawionej nodze, co sprawia wrażenie, że głowa odchylona jest lekko w prawo. W równie dynamiczny sposób potraktowano stylizowaną gałąź z liśćmi, zasłaniającą biodra postaci. Ponadto rzeźbę cechuje „miękkość” i delikatność powierzchni, nadające postaci wdzięku. Jest to rzadki przykład aktu w sztuce XIII wieku; układ postaci zdradza recepcje sztuki antycznej. Figura Adama pokazuje, jak wówczas postrzegano ciało ludzkie i jego ruch.
Twórca "Adama" i zespołu nieistniejących rzeźb z południowego transeptu wykonał także rzeźby z przegrody chórowej paryskiej katedry, a wśród nich figurę Chrystusa stojącego przed bramami piekieł. Postać Chrystusa cechuje silniejszy od "Adama" dynamizm.

</doc>
<doc id="1437778" url="https://pl.wikipedia.org/wiki?curid=1437778" title="Okręg wyborczy Middlesex">
Okręg wyborczy Middlesex

Okręg wyborczy Middlesex powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował historyczne hrabstwo Middlesex. Został zlikwidowany w 1885 r.

</doc>
<doc id="1437780" url="https://pl.wikipedia.org/wiki?curid=1437780" title="Spizastur melanoleucus">
Spizastur melanoleucus



</doc>
<doc id="1437783" url="https://pl.wikipedia.org/wiki?curid=1437783" title="Sebastien Buemi">
Sebastien Buemi



</doc>
<doc id="1437787" url="https://pl.wikipedia.org/wiki?curid=1437787" title="Plazmid NR1">
Plazmid NR1

Plazmid NR1 (R100 lub 222) - koniugacyjny plazmid należący do grupy niezgodności IncFII warunkujący oporność na antybiotyki. Odkryty został przez Rintaro Nakaya u bakterii "Shigella flexneri" 2b w Japonii w latach 50. Plazmid rozprzestrzenia się wśród drobnoustrojów drogą koniugacji; dostrzeżono ponadto rzadkie przypadki przekazywania jedynie części plazmidu. NR1 może występować u bakterii jelitowych takich jak "Escherichia", "Klebsiella" czy "Proteus". Wyróżnia się w nim dwa duże rejony, o odmiennej funkcji.
Fragment regulacyjny.
Fragment ten zawiera geny warunkujące i regulujące proces replikacji oraz koniugacji. Zlokalizowane są tu również - na transpozonie - geny oporności na tetracykliny. Jego wielkość to 29 mikrometrów.
Fragment oporności.
Fragment zawierający geny determinujące oporność, zwany również fragmentem r (od angielskiego resistant - oporność), występuje pojedynczo i ma wielkość około 8 mikrometrów. U bakterii "Proteus mirabilis" plazmid zachowuje się nieco inaczej - zaobserwowano amplifikację tego fragmentu (a nie całego plazmidu). Zwielokrotnienie NR1r zwiększa oporność drobnoustroju, ponieważ transkrybowanych jest więcej białek determinujących oporność.
Drobnoustroje zawierające plazmid NR1 wykazują zwiększoną tolerancję na następujące substancje (względem szczepów dzikich):

</doc>
<doc id="1437788" url="https://pl.wikipedia.org/wiki?curid=1437788" title="NR1">
NR1



</doc>
<doc id="1437789" url="https://pl.wikipedia.org/wiki?curid=1437789" title="R100">
R100



</doc>
<doc id="1437791" url="https://pl.wikipedia.org/wiki?curid=1437791" title="Plazmid R100">
Plazmid R100



</doc>
<doc id="1437793" url="https://pl.wikipedia.org/wiki?curid=1437793" title="Plazmid 222">
Plazmid 222



</doc>
<doc id="1437794" url="https://pl.wikipedia.org/wiki?curid=1437794" title="Álvaro Bautista">
Álvaro Bautista

Álvaro Bautista Arce (ur. 21 listopada 1984 r. w Talavera de la Reina) – hiszpański motocyklista 250 cm³ w teamie Master Mapfre Aspar. Mistrz świata z 125 cm³ z 2006 r. z dorobkiem 338 punktów: 8 zwycięstw, 14 miejsc na podium. W 2007 r. zajął 4. miejsce w 250 cm³ ze 181 punktami: 2 zwycięstwa, 7 miejsc na podium. W 2008 został wicemistrzem w klasie 250 cm³ z 4 zwycięstwami, 11 miejscami na podium i 5 pole position.
Kariera.
Zaczął jeździć mając 3 lata. W 1994 zadebiutował w minimistrzostwach Madrytu, w których był wicemistrzem. Później wywalczył 2 mistrzostwa w tej serii. W 1997 rozpoczął jazdę w Aprilia Cup 50 cm³. W 1998 w Aprilia Cup został sklasyfikowany na 3 miejscu za Jorge Lorenzo i Joanem Olive.
W 125 cm³ zadebiutował w 2002, w tym samym roku zdobywając także wicemistrzostwo Hiszpanii w klasie 125 (CEV). W 2003 zdobył mistrzostwo Hiszpanii. 2004 to jego pierwszy pełny sezon w klasie 125 cm³ w zespole Seedorf Racing (Aprillia), a także pierwsze podium i najszybsze okrążenie wyścigu na torze Donington Park. W następnym sezonie, w którym zespół zmienił Aprilię na Hondę wyniki były już gorsze. W 2006 podpisał kontrakt z zespołem Aspar Aprillia, z którym zdobył mistrzostwo z dorobkiem 8 zwycięstw i 338 punktów.
W 2007 przeniósł się do klasy 250, nadal współpracując z Teamem Aspar. Swoje pierwsze zwycięstwo odniósł na torze Mugello podczas GP Włoch, startując do wyścigu z pierwszego w tej klasie pole position. Drugie zwycięstwo w sezonie odniósł na torze Estoril w Portugalii. Po złym starcie z 6 pozycji [12. miejsce po 1 okrążeniu] wywalczył sobie drogę do łatwego zwycięstwa z przewagą 4.367 sekundy. W klasyfikacji generalnej zajął 4. miejsce zdobywając także nagrodę Rookie of the Year. W następnym sezonie w Aprilia RSA 250 z powodu licznych awarii nie zdobył mistrzostwa, przegrywając w klasyfikacji z Marco Simoncellim.
W sezonie 2009, po dość słabym wyścigu w Losail, gdzie zajął 7. miejsce, zwyciężył dwukrotnie: w Japonii na torze Motegi Twin Ring i w Katalonii. Liczne problemy z motocyklem i błędy w końcówce sezonu, w tym najbardziej kosztowna awaria skrzyni biegów na torze Estoril przekreśliły jego szanse na mistrzostwo. Mistrzostwo ostatecznie wywalczył Hiroshi Aoyama na Hondzie, sprawiając tym sporą niespodziankę.
Od sezonu 2010 Álvaro Bautista jeździł w klasie MotoGP z teamem Rizla Suzuki. Piąte miejsce w Barcelonie i Malezji to jego najlepsze wyniki sezonu, który ukończył na 13 miejscu. 2011 rozpoczął bardzo pechowo, łamiąc kość udową po wypadku w zakręcie nr 15 na torze Losail. Bautista często rywalizował o podium, jednak miał tendencję do popełniania głupich błędów, które prawie zawsze kończyły się wypadkami i wycofaniem z wyścigu, dlatego też nie poprawił swojego wyniku z 2010, czyli 13 miejsca.
Po śmierci Marco Simoncellego i wycofaniu się z mistrzostw zespołu Suzuki, Bautista otrzymał szansę od Gresini Racing, dołączył on tam do Japończyka, Hiroshi Aoyamy. Hiszpan po raz pierwszy w MotoGP zdobył pole position, stało się to w Wielkiej Brytanii i torze Silverstone, jednakże wyścig nie potoczył się po jego myśli i wypadł poza pierwszą trójkę (4. miejsce, najwyższe w królewskiej klasie).
Były też gorsze momenty, jak wtedy, gdy próbował odrobić straty po słabych kwalifikacjach na torze Assen, storpedował wtedy Jorge Lorenzo przy wejściu do pierwszej szykany, który stracił prowadzenie w mistrzostwach, Bautistę natomiast ukarano, po proteście Yamahy, cofnięciem na ostatnie pole startowe w następnym wyścigu. #19 doczekał się swojego pierwszego podium w Misano, a pod sam koniec roku kolejnego, w Japonii, stoczył tam wspaniały bój z Calem Crutchlowem, któremu zabrakło paliwa na jedno okrążenie przed metą.
W 2013 wciąż prezentował bardzo stabilną formę, co prawda nie gościł na podium w jakimkolwiek wyścigu, ale nie licząc dwóch zerowych dorobków z Włoch i Hiszpanii to nie schodził poniżej 8 miejsca. Natomiast w trzecim sezonie jazdy w Hondzie, hiszpański motocyklista miał pechowe pierwsze trzy wyścigi, których nie ukończył, co praktycznie pozbawiło go walki o czołowe lokaty, później zajmował miejsca w czołowej dziesiątce wyścigów, co dało mu 11 lokatę.
Nowy sezon rozpoczął w nowym teamie u boku Włocha Marco Melandriego – Team Gresini na motocyklu Aprilia. W przeciągu całego sezonu Hiszpan zebrał 31 punktów, co pozwoliło mu zająć 16. miejsce w klasyfikacji generalnej.

</doc>
<doc id="1437795" url="https://pl.wikipedia.org/wiki?curid=1437795" title="Nawóz potasowy">
Nawóz potasowy



</doc>
<doc id="1437805" url="https://pl.wikipedia.org/wiki?curid=1437805" title="Rover Dangerfield">
Rover Dangerfield

Rover Dangerfield: Opowieść o psie, przed którym nikt nie czuł respektu (ang. "Rover Dangerfield") – film animowany produkcji amerykańskiej.
Film był dawniej emitowany w Cartoon Network i Canal+.
Opis fabuły.
Basset o imieniu Rover, który mieszka w Las Vegas razem ze swoją panią, tancerką sceniczną Connie i świetnie się tam bawi ze swoimi kolegami. W wzajemnością nie przepada za chłopakiem Connie, Rockym. Pewnego razu on i jego najlepszy przyjaciel, Eddie są świadkami jak Rocky prowadzi interesy z gangsterami i przypadkowo je zakłóca. Myśląc, że Rocky jest w zmowie z policją, gangsterzy uciekają, mówiąc mu że stracił ostatnią szansę. 
Następnego dnia Connie wyrusza w trasę koncertową na dwa tygodnie, zostawiając Rovera pod opieką Rocky’ego. W odwecie za zrujnowanie umowy z gangsterami Rocky wkłada Rovera do torby, zawozi go do zapory Hoovera i wrzuca do wody. Torba jest później wyciągnięta z wody przez dwóch przejeżdżających rybaków, którzy zabierają Rovera z powrotem na brzeg i umieszczają go z tyłu swojej ciężarówki. Rover odzyskuje przytomność i wyskakuje z ciężarówki, gdy rybacy zatrzymują się, by zatankować, i zaczyna wędrować drogą.
Trafia na wieś i w końcu wpada na rolnika Cala i jego syna Danny’ego, którzy przekonuje ojca, by przyjął psa. Cal zgadza się pod jednym warunkiem: przy pierwszych oznakach kłopotów zostanie wysłany do schroniska dla zwierząt, gdzie może zostać uśpiony, jeśli nikt się po niego nie zgłosi. Border collie Raffles mówi mu o zasadach panujących na farmie, które diametralnie różnią się od luksusów miasta. Poznaje się też z innymi psami. Ostrzeżony zostaje również przed grasującymi wilkami, które budzą strach u psów.
Rankiem widząc jak Rover kłóci się z kurami, Cal obawia się, że będzie niebezpieczny. Rover nadal nie potrafi odnaleźć się na farmie. Podczas zaganiania owiec Rover poznaje collie Daisy z sąsiedniej farmy i flirtuje z nią. Niestety, powoduje to niedopilnowanie owiec i Cal za karę zamyka Rovera w szopie. Mimo to Daisy przychodzi do niego i mówi mu, by zabrał się za siebie. Po chwilowym kryzysie Roverowi coraz lepiej wychodzą obowiązki i bardziej akceptuje życie na farmie.
Gdy zbliża się Boże Narodzenie, do farmy przybywa snobistyczna indyczka przeznaczona na pieczeń. Rover mimo uczucia do Daisy i zaakceptowania nadal tęskni za miastem i Connie. Nocą jest świadkiem jak wilki podkradają się pod kurnik. Gdy Rover próbuje uratować indyczkę, wilki uciekają, ale ptak jest martwy, a Cal błędnie obarcza winą Rovera. Następnego ranka Cal niechętnie zabiera Rovera do lasu i ma zamiar go zastrzelić, ale zostaje zaatakowany przez wilki. Roverowi udaje się przegonić wilki i zebrać inne psy, aby zabrać rannego Cala do domu.
Informacje o bohaterskim wyczynie Rovera opisuje prasa, z której dowiadują się Eddie i Connie. Rover i Daisy wyznają sobie miłość i snują plany na dalsze życie. Jednak Danny informuje Rovera o jego podróży powrotnej do Las Vegas i ten opuszcza farmę. Tam Rover opowiada o swych przygodach przyjaciołom. Kiedy Rocky wchodzi do garderoby Connie i Rover w ramach zemsty atakuje go. Sprowokowany Rocky przyznaje się, że chciał zabić Rovera i wściekła Connie zrywa z nim. Rocky chce podnieść na nią rękę, ale zostaje przegoniony przez psy prosto w ręce gangsterów. Rover z satysfakcją widzi, jak gangsterzy zabierają Rocky’ego z zamiarem utopienia go w zatoce Hoovera. dząc go, Rover inicjuje zemstę.
Rover chociaż początkowo szczęśliwy, że spotkał go ponownie z Connie i jego przyjaciółmi, wkrótce zaczyna tęsknić za życiem na farmie. Connie, zdając sobie z tego sprawę, zabiera Rovera z powrotem na farmę, aby zostać. Rover ponownie spotyka się z Daisy, która wyjawia mu, że jest teraz ojcem, ujawniając sześć szczeniąt. Historia kończy się, gdy Rover uczy swoje dzieci, jak grać w karty i żartobliwie goni Daisy po gospodarstwie.
Wersja polska.
Opracowanie i udźwiękowienie wersji polskiej: Studio Sonica
Reżyseria: Jerzy Dominik
Dialogi polskie: Maria Utecht
Dźwięk i montaż: Jacek Osławski
Organizacja produkcji: Beata Aleksandra Kawka
Udział wzięli:
Teksty piosenek: Marcin Sosnowski
Śpiewali: Piotr Fronczewski i Agnieszka Piotrowska
Kierownictwo muzyczne: Marek Klimczuk
Lektor: Jerzy Dominik

</doc>
<doc id="1437809" url="https://pl.wikipedia.org/wiki?curid=1437809" title="Èmerson Fittipaldi">
Èmerson Fittipaldi



</doc>
<doc id="1437811" url="https://pl.wikipedia.org/wiki?curid=1437811" title="Pandora’s Box">
Pandora’s Box

Pandora's Box – składanka utworów zespołu Aerosmith. Wydana 1992 roku na trzech płytach.

</doc>
<doc id="1437812" url="https://pl.wikipedia.org/wiki?curid=1437812" title="Diomedes Grammaticus">
Diomedes Grammaticus

Diomedes Grammaticus – gramatyk łaciński, żył w drugiej połowie IV wieku.
Napisał dzieło zwane "De Oratione et Partibus Orationis et Vario Genere Metrorum libri III" lub "Artis gramaticae libri III". W tomie I omawia osiem części mowy, w II elementarne idee gramatyki i stylu, a w III poezję i liczebniki.

</doc>
<doc id="1437813" url="https://pl.wikipedia.org/wiki?curid=1437813" title="Syłgudyszki">
Syłgudyszki

Syłgudyszki (lit. "Saldutiškis") – miasteczko na Litwie, na Auksztocie, położone w okręgu uciańskim, w rejonie uciańskim, ok. 90 km na północny wschód od Wilna i 20 km na południowy wschód od Uciany. Siedziba gminy Syłgudyszki, 389 mieszkańców (2001).
Historia.
Początki miejscowości sięgają XVIII w. i związane są z dworem należącym do rodziny Jałowieckich. Ostatnim właścicielem dworu i majątku był urodzony tutaj polski ziemianin, agronom, dyplomata Mieczysław Jałowiecki. 
W latach 1916-1918 siedziba powiatu (Kreisamt Saldugischki). W roku 1944 miejscowość, dwór i kościół spłonęły. W połowie XIX w. Syłgudyszki zamieszkiwało 25 osób, obecnie miejscowość liczy 389 mieszkańców (2001). W latach 1950-1959 Syłgudyszki należały do okręgu święciańskiego, a obecnie należą do okręgu uciańskiego.
Od 2002 roku miejscowość posiada własny herb nadany dekretem Prezydenta Republiki Litewskiej.

</doc>
<doc id="1437818" url="https://pl.wikipedia.org/wiki?curid=1437818" title="Roma (stacja metra)">
Roma (stacja metra)

Roma – stacja metra w Lizbonie, na linii Verde. Została otwarta 18 czerwca 1972 wraz ze stacjami Alvalade, Areeiro, Alameda i Arroios, w ramach rozbudowy tej linii do Alvalade.
Ta stacja znajduje się przy "Av. de Roma", w pobliżu skrzyżowania z "Av. dos Estados Unidos da América", zapewniając dostęp do dworca kolejowego Roma-Areeiro. Oryginalnie stacja (1972) została zaprojektowana przez architekta Dinisa Gomesa i malarki Maria Keil. W dniu 12 kwietnia 2006 ukończono przebudowę południowego holu; Północny hol został przebudowany i otwarty 20 października 2006 roku.

</doc>
<doc id="1437819" url="https://pl.wikipedia.org/wiki?curid=1437819" title="Areeiro">
Areeiro

Areeiro – stacja metra w Lizbonie, na linii Verde. Została otwarta 18 czerwca 1972 wraz ze stacjami Alvalade, Roma, Alameda i Arroios, w ramach rozbudowy tej linii do Alvalade.
Stacja ta znajduje się na Praça Francisco Sá Carneiro, umożliwiając dostęp do stacji kolejowej Roma-Areeiro. Projekt architektoniczny jest autorstwa Dinisa Gomesa i malarki Marii Keil.

</doc>
<doc id="1437820" url="https://pl.wikipedia.org/wiki?curid=1437820" title="Wincenty Soler">
Wincenty Soler

Wincenty Soler O.A.R., "Vincente Soler" (ur. 4 kwietnia 1867 w Malón, zm. 15 sierpnia 1936 w Motril) – błogosławiony Kościoła katolickiego, ojciec zakonny zakonu augustianów rekolektów, społecznik.
Życiorys.
Po złożeniu ślubów zakonnych w 1883 roku podjął działalność misyjną na Filipinach i tam przyjął święcenia kapłańskie. W 1906 roku powrócił do Hiszpanii i pełnił obowiązki przełożonego, a od 1926 roku generała zakonu. Prowadził działalność społeczną wśród ubogich. Utworzył Katolickie Koło Robotników, wieczorową szkołę dla pracujących i Warsztaty św. Ryty w Motril.
W czasie hiszpańskiej wojny domowej 29 lipca 1936 roku został uwięziony w wyniku denuncjacji. W więzieniu kontynuował misję spowiadając i prowadząc wspólne modlitwy czym doprowadził do jednego nawrócenia. Został rozstrzelany „z nienawiści do wiary” z 18 współwięźniami.
Beatyfikowany w grupie ośmiu męczenników z Motril przez papieża Jana Pawła II.

</doc>
<doc id="1437822" url="https://pl.wikipedia.org/wiki?curid=1437822" title="Pyszczak brązowy">
Pyszczak brązowy

Pyszczak brązowy ("Pseudotropheus brevis") – endemiczny gatunek słodkowodnej ryby z rodziny pielęgnicowatych (Cichlidae). Sprowadzony do Europy w latach sześćdziesiątych XX wieku.
Występowanie.
Skaliste tereny strefy przybrzeżnej jeziora Malawi.
Charakterystyka.
Dorasta do 12 cm długości.
Rozmnażanie.
Hodowla i rozmnażanie podobne do gatunku pyszczak złocisty. Inkubacja ikry odbywa się w pysku matki i trwa około 17 dni. Młode osobniki są brązowo ubarwione. Narybek jest bardzo płochliwy.

</doc>
<doc id="1437823" url="https://pl.wikipedia.org/wiki?curid=1437823" title="Bagna przy Rabym Kamieniu">
Bagna przy Rabym Kamieniu

Bagna przy Rabym Kamieniu – użytek ekologiczny w województwie lubuskim, w powiecie żarskim, w gminie Lubsko. Utworzony w 1997 r. Powierzchnia użytku wynosi 21,15 ha.
Położenie.
Obiekt położony jest 2 km na zachód od miejscowości Osiek w zagłębieniu międzywydmowym. Od zachodu sąsiaduje z rezerwatem przyrody Mierkowskie Suche Bory. Wchodzi w skład obszaru Natura 2000 o nazwie Mierkowskie Wydmy – PLH080039.
Według regionalizacji fizycznogeograficznej Jerzego Kondrackiego położenie obiektu określa się następująco:
Wartość przyrodnicza.
Użytek ekologiczny Bagna przy Rabym Kamieniu powołano w celu ochrony pozostałości ekosystemów torfowiskowych, bagiennych i wodnych mających znaczenie dla zachowania różnorodności biologicznej. 
Do szczególnych walorów tego obiektu należy zaliczyć:

</doc>
<doc id="1437826" url="https://pl.wikipedia.org/wiki?curid=1437826" title="Peter Barlow">
Peter Barlow

Peter Barlow (ur. 13 października 1776 w Norwich, zm. 1 marca 1862 w Woolwich) − angielski matematyk i fizyk. Laureat Medalu Copleya.
Uważany za twórcę prototypu silnika elektrycznego. Profesor Królewskiej Akademii Wojskowej w Woolwich. Opracował w 1814 tablice matematyczne i opublikował pracę znaną jako „Tablice Barlowa”, w której podał kwadraty, sześciany, pierwiastki kwadratowe, odwrotności i logarytmy wszystkich liczb z zakresu 1-10000. 
Głównie prace z magnetyzmu, elektryczności, optyki. Pierwszy skonstruował obiektyw achromatyczny.

</doc>
<doc id="1437830" url="https://pl.wikipedia.org/wiki?curid=1437830" title="Mikko Kavén">
Mikko Kavén

Mikko Juhani Kavén (ur. 19 lutego 1975 w Lahti) - fiński piłkarz występujący na pozycji bramkarza.
Kariera klubowa.
Kavén profesjonalną karierę rozpoczynał w pierwszoligowym FC Kuusysi. W jego barwach debiutował w sezonie 1994. Wówczas wystąpił w lidze w 18 meczach. W następnym w lidze zagrał również 18 razy. Natomiast w rozgrywkach ligowych zajął z klubem przedostatnie, trzynaste miejsce i spadł z nim do drugiej ligi. Na zaplecze ekstraklasy spędził jeszcze rok. W sumie dla Kuusysi rozegrał 62 spotkania.
W 1997 roku przeszedł do pierwszoligowego HJK Helsinki. Od początku gry dla klubu z Finnair Stadium był tam rezerwowym. W pierwszym sezonie zagrał tam pięć razy. Z klubem zdobył także mistrzostwo Finlandii. W następnym sezonie nadal pełnił rolę rezerwowego. Z HJK wywalczył również Puchar Finlandii i Superpuchar tego kraju. Łącznie spędził tam dwa lata. W tym czasie rozegrał tam 10 spotkań.
Latem 1998 podpisał kontrakt ze szkockim Motherwell. Pierwszy występ zanotował tam 1 sierpnia 1998 w wygranym 1-0 meczu z St. Johnstone. W Motherwell był pierwszym bramkarzem. Grał tam do końca lutego 1999. Przez ten czas wystąpił tam w szesnastu meczach ligowych i jednym w Pucharze Szkocji.
1 marca 1999 przeniósł się do norweskiej Vålerenga Fotball. W debiutanckim sezonie 1999 rozegrał tam dwa spotkania. W kolejnym zagrał trzy razy. Na jego koniec Vålerenga zajęła dwunaste miejsce w lidze i po przegranych barażach spadła do Adeccoligaen. Wówczas Kavén odszedł z klubu.
Powrócił do Finlandii, a konkretnie do Tampere United. W pierwszym sezonie wywalczył tam z klubem mistrzostwo Finlandii. W 2006 roku ponownie sięgnął z nim po to trofeum. W 2007 roku Kavén po raz trzeci został z Tampere mistrzem Finlandii. W tym samym roku wygrał z nim rozgrywki Pucharu Finlandii. W 2009 roku triumfował również w Pucharze Ligi Fińskiej.
Kariera reprezentacyjna.
Kavén jest byłym reprezentantem Finlandii. W drużynie narodowej zadebiutował w 1997 roku. Łącznie w kadrze rozegrał 15 spotkań. W 2008 roku podjął decyzję o zakończeniu reprezentacyjnej kariery.

</doc>
<doc id="1437834" url="https://pl.wikipedia.org/wiki?curid=1437834" title="Gązewnikowate">
Gązewnikowate

Gązewnikowate ("Loranthaceae") – rodzina roślin z rzędu sandałowców licząca 77 rodzajów i ok. 950 gatunków. Centrum występowania przedstawicieli rodziny stanowi półkula południowa i strefa tropików. Najdalej na północ sięgają do Meksyku, Europy południowej i Japonii.
Charakterystyka.
Przeważnie krzewinki, rzadziej rośliny zielne. Są to zielone (zawierające chlorofile) półpasożyty drzew i krzewów wrastające do ich pni ssawkami. Tylko niektóre zakorzeniają się w glebie. 
Systematyka.
W niektórych systemach klasyfikacyjnych do gązewnikowatych zaliczano jemiołowate jako podrodzinę "Viscoideae". Mimo pewnych podobieństw okazało się jednak, że grupy te po połączeniu nie tworzą taksonu monofiletycznego. 
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Santalanae" Thorne ex Reveal, rząd sandałowce ("Santalales" Dumort.), podrząd "Loranthineae" Engl., rodzina gązewnikowate ("Loranthaceae" Juss.).

</doc>
<doc id="1437835" url="https://pl.wikipedia.org/wiki?curid=1437835" title="Punkt biblioteczny">
Punkt biblioteczny

Punkt biblioteczny - placówka biblioteczna, która nie posiada własnego księgozbioru, lecz udostępnia książki, które formalnie pozostają na stanie biblioteki macierzystej. Punkty biblioteczne są zwykle zakładane w instytucjach publicznych (szkoły, lokalne domy kultury, lokalne stowarzyszenia kulturalne), ale też czasami w prywatnych lokalach. 
Pierwsze punkty biblioteczne zakładane były w Polsce przed II wojną światową. Po 1945 r. rozpoczęło się masowe zakładanie bibliotek publicznych i obsługiwanych przez nie punktów bibliotecznych. Po 1989 r. rozpoczęto likwidację punktów bibliotecznych i przekształcanie ich w filie. W latach 1990-1999 liczba punktów bibliotecznych spadła z 17,5 tys. do 2,8 tys. Proces ten postępuje nadal, choć już znacznie wolniej. W 2007 r. istniało w Polsce wciąż 1618 publicznych punktów bibliotecznych, zaś w 2011 r. odnotowano istnienie 1369 takich punktów.

</doc>
<doc id="1437840" url="https://pl.wikipedia.org/wiki?curid=1437840" title="Innocenty M. Bocheński">
Innocenty M. Bocheński



</doc>
<doc id="1437841" url="https://pl.wikipedia.org/wiki?curid=1437841" title="Ballad in Blue (wideo)">
Ballad in Blue (wideo)

Ballad in Blue – film wideo amerykańskiego muzyka Raya Charlesa, wydany w 1981 roku. Zawarty na nim materiał pochodzi z filmu "Ballad in Blue", w którym zagrał Charles. Przedstawia on fragmenty obrazu, podczas których muzyk wykonał takie hity, jak "What'd I Say", "I Got a Woman" oraz "Hallelujah, I Love Her So".

</doc>
<doc id="1437845" url="https://pl.wikipedia.org/wiki?curid=1437845" title="Tadeusz J. Kroński">
Tadeusz J. Kroński



</doc>
<doc id="1437847" url="https://pl.wikipedia.org/wiki?curid=1437847" title="Melanochromis brevis">
Melanochromis brevis



</doc>
<doc id="1437856" url="https://pl.wikipedia.org/wiki?curid=1437856" title="Marianki (Dąbrowa Górnicza)">
Marianki (Dąbrowa Górnicza)

Marianki – od 1984 r. północno-zachodnie, niewielkie osiedle miasta Dąbrowa Górnicza. Znajduje się w dzielnicy Zielona-Pogoria.
Geografia.
Marianki położone są na trasie z Dąbrowy Górniczej (4,5 km od centrum miasta) do wsi Preczów (ul. Letnia) (z którą graniczy od zachodu) oraz dzielnicy Ratanic (z którą graniczy od północy), pomiędzy Czarną Przemszą (od zachodu) a dużym (ok. 500 ha) zbiornikiem Kuźnica Warężyńska (Pogoria IV) (od wschodu).
Uroczyste oddanie zbiornika do użytkowania odbyło się 25 sierpnia 2005 r.
Marianki zajmują 223 ha powierzchni. Mają charakter wiejski (domki jednorodzinne z ogródkami), a zabudowania skupiają się przy ulicach: Letniej i Marianki.
Najbliższy kościół rzymskokatolicki znajduje się w Preczowie - kościół bł. Michała Kozala, konsekrowany 1992 r. (parafia powstała w 1988).
Historia.
Nazwa Marianki pojawia się na mapach w 1890 r. Niegdyś była to wieś sołecka, należąca w latach 1867-1975 do powiatu będzińskiego, najpierw do gminy (i parafii) Wojkowice Kościelne, w latach 1950-1954 do gminy Ząbkowice, a w latach 1955-1972 r. do gromady Sarnów. Po likwidacji gromady 1 stycznia 1973 r. do gminy Siewierz. 15 marca 1984 r. wraz z sąsiednimi Ratanicami przyłączono do Dąbrowy Górniczej jako dzielnicę.

</doc>
<doc id="1437857" url="https://pl.wikipedia.org/wiki?curid=1437857" title="Kasper Gąsiorowski">
Kasper Gąsiorowski

Kasper Gąsiorowski (ur. 1798 w Jaśliskach, zm. 20 maja 1872 w Jaśle) – polski duchowny katolicki, kanonik kapituły przemyskiej, proboszcz i dziekan jasielski, pedagog, dyrektor szkoły, profesor katechetyki, wykładowca w Seminarium Duchownym w Przemyślu, powstaniec, działacz oświatowy i społeczny.
Życiorys.
Urodził się w Jaśliskach w 1798. Święcenia kapłańskie otrzymał w Przemyślu w 1821. Pracował jako katecheta, a potem jako dyrektor szkoły dla panien w Przemyślu. Po śmierci ks. Adama Janowskiego w 1837 został proboszczem w Jaśle, a następnie dziekanem dekanatu jasielskiego. Otrzymał godność tytularnego kanonika kapituły przemyskiej. Był też profesorem katechetyki w Seminarium Duchownym w Przemyślu. Jako proboszcz jasielski troszczył się nie tylko o kościół, ale też i o podniesienie kultury w Jaśle. W 1848 przeprowadził odnowienie ołtarzy i malowanie kościoła.
Zbudował kaplicę cmentarną, w której po śmierci został pochowany. On to z Antonim Koralewskim, burmistrzem Jasła, podjął starania o utworzenie gimnazjum w Jaśle. W uznaniu jego zasług miasto przyznało mu tytuł Honorowego Obywatela Jasła.
Zmarł nagle wskutek apopleksji 20 maja 1872 w Jaśle. W kaplicy cmentarnej w Jaśle, gdzie został pochowany, zostało ustanowione jego epitafium.

</doc>
<doc id="1437866" url="https://pl.wikipedia.org/wiki?curid=1437866" title="Kampus TV">
Kampus TV



</doc>
<doc id="1437867" url="https://pl.wikipedia.org/wiki?curid=1437867" title="Moja lewa stopa">
Moja lewa stopa

Moja lewa stopa (ang. "My Left Foot: The Story of Christy Brown") – dramat filmowy z 1989 roku w reżyserii Jima Sheridana. Film powstał na podstawie autobiograficznej książki Christy Browna pod tym samym tytułem. W roli głównej wystąpił Daniel Day-Lewis.
Opis fabuły.
Film opowiada prawdziwą historię Christy Browna, Irlandczyka urodzonego z mózgowym porażeniem dziecięcym, który mógł poruszać tylko lewą stopą. Podczas pobytu matki w szpitalu, Christy Brown trafia do domu sąsiadki. Pewnego razu, siedząc w swojej małej komórce, przy ścianie zaczyna czegoś szukać. Ojciec dał chłopcu kawałek kredy i blaszkę, a ten napisał lewą stopą słowo "Mother" (Matka). W filmie pokazane jest też późniejsze życie Browna, jego kariera pisarska i malarska.
Produkcja.
Pod­czas realizacji filmu, Day-Le­wis był no­szo­ny na rę­kach przez członków ekipy fil­mo­wej, gdy mu­siał zmie­niać lo­ka­li­za­cję na pla­nie. Zabiegi te miały miejsce, ponieważ aktor chciał przeniknąć w postać odgrywanego bo­ha­te­ra, który poruszał się na wózku inwalidzkim.

</doc>
<doc id="1437873" url="https://pl.wikipedia.org/wiki?curid=1437873" title="San Domenico Maggiore">
San Domenico Maggiore

San Domenico Maggiore – kościół w Neapolu, na południu Włoch, znajdujący się na placu o tej samej nazwie. Plac jest jednym z najbardziej interesujących w Neapolu i znajduje się na ulicy, popularnie zwanej "Spaccanapoli" (czyli Via Benedetto Croce na znacznej część jego długości) w historycznym centrum Neapolu. Był jedną z trzech głównych ulic na osi wschód-zachód oryginalnego greckiego miasta "Neapolis".
W centrum placu znajduje się obelisk, tzw. "słup morowy" zwieńczony posągiem świętego Dominika, założyciela zakonu dominikanów, wzniesiony po zarazie w 1656. Oryginalnym projektantem wieży był neapolitański architekt Cosimo Fanzago. Budowa wieży została rozpoczęta po pladze w 1656 i została ostatecznie zakończona w 1737 za Karola III Burbona.
Kościół San Domenico Maggiore zawiera mniejszy kościół, oryginalny kościół zbudowany na tej stronie w X wieku, "San Michele Arcangelo a Morfisa".
Karol II rozpoczął w Neapolu odbudowę nowego kościoła San Domenico Maggiore. Dzieło zostało wykonane między 1283 i 1324, kościół został poddany modyfikacji w ciągu wieków, a w 1670 został przebudowany w stylu barokowym. W XIX wieku kościół przywrócono do pierwotnego projektu gotyckiego.
Klasztor związany z kościołem zasłynął z czołowych postaci w historii religii i filozofii. Była to oryginalna siedziba Uniwersytetu w Neapolu, gdzie Tomasz z Akwinu, były mnich w San Domenico Maggiore, wrócił do nauczania teologii w 1272. Filozof mnich, Giordano Bruno, mieszkał tutaj.
Artystycznie, najbardziej zauważalną cechą są freski namalowane przez Pietro Cavallini w Kaplicy Brancaccio (1309), opowiadania przedstawiające świętego Jana Ewangelisty, Ukrzyżowanie, opowiadania z Magdaleny, Apostołów Piotra, Pawła i Andrzeja. W XIII wieku krucyfiks mówił do Tomasza z Akwinu. W zakrystii znajduje się seria 45 grobów członków aragońskiej rodziny królewskiej, w tym króla Neapolu Ferdynanda I.

</doc>
<doc id="1437876" url="https://pl.wikipedia.org/wiki?curid=1437876" title="Polana pod Klinem">
Polana pod Klinem



</doc>
<doc id="1437886" url="https://pl.wikipedia.org/wiki?curid=1437886" title="Stanisław Bytnar">
Stanisław Bytnar

Stanisław Bytnar (ur. 31 marca 1897 w Ostrowie, zm. w styczniu 1945 pomiędzy Auschwitz-Birkenau a Wodzisławiem Śląskim) – polski nauczyciel, legionista, ojciec Jana Bytnara i Danuty Barbary Dziekańskiej, zginął podczas ewakuacji KL Auschwitz.
Życiorys.
Urodził się w biednej rodzinie chłopskiej jako syn Macieja i Katarzyny z Chmurów. Z pomocą kierownika wiejskiej szkoły, który widział w nim zdolnego ucznia, rozpoczął naukę w Seminarium Nauczycielskim w Rzeszowie. Po wybuchu I wojny światowej w sierpniu 1914 wraz z innymi uczniami rzeszowskiego seminarium wstąpił do Strzelca w Krakowie. Jako żołnierz Legionów Polskich służył w 3 kompanii VI batalionu 1 pułku piechoty w składzie I Brygady; został ciężko ranny w bitwie pod Krzywopłotami w listopadzie 1914, po czym 18 listopada 1915 został zwolniony.
W 1918 ukończył kurs w Krakowie dla byłych słuchaczy seminariów nauczycielskich, a po złożeniu egzaminu państwowego uzyskał prawo nauczania. W 1919 został nauczycielem jednoklasowej szkoły w Chorzenicach, gdzie zaznaczył swoją obecność także jako społecznik, organizując chór i amatorskie przedstawienia teatralne. W 1920 został kierownikiem szkoły w Niekłaniu na ziemi kieleckiej. Pod jego kierunkiem w ciągu dwóch lat szkoła z dwuklasowej przekształciła się w siedmioklasową. Również w Niekłaniu aktywnie udzielał się społecznie, brał udział w pracach rady gminnej, organizował ogniska i przedstawienia teatralne, założył chór. Powołał do życia spółdzielnię spożywców, której dochody częściowo przeznaczał na wycieczki krajoznawcze uczniów szkoły. Przewodniczył lokalnemu ognisku Związku Nauczycielstwa Polskiego.
W 1925 skierowany został przez władze oświatowe na dalszą naukę; wraz z żoną Zdzisławą Rechulówną ukończył Państwowy Instytut Pedagogiki Specjalnej, a w 1926 Maria Grzegorzewska powierzyła mu kierownictwo szkoły ćwiczeń Instytutu; Bytnar pracował w tym charakterze przez dziesięć lat, publikując jednocześnie w piśmie „Szkoła Specjalna”. W 1936 wygrał konkurs na pierwszego kierownika Szkoły Specjalnej nr 111 w Warszawie. Pracował także społecznie, z dziećmi upośledzonymi. Rozwijał również akcję oświatową wśród więźniów z aresztu przy ul. Rakowieckiej. Był członkiem Warszawskiej Spółdzielni Mieszkaniowej Pracowników Umysłowych, mieszkał razem z rodziną w domu przy al. Niepodległości 159 należącym do tej spółdzielni.
W czasie II wojny światowej prowadził tajne nauczanie dzieci niepełnosprawnych intelektualnie, także dzieci zdrowych. Aresztowany przez gestapo wraz z synem Janem 23 marca 1943 w mieszkaniu przy al. Niepodległości 159. Został osadzony na Pawiaku w Warszawie, skąd 13 maja wraz z transportem 337 mężczyzn i 119 kobiet został wywieziony do KL Auschwitz. 
Został zastrzelony przez konwojentów SS na trasie Oświęcim – Wodzisław Śląski, kiedy najprawdopodobniej osłabł i nie miał już sił iść dalej w czasie ewakuacji obozu w styczniu 1945. Jego symboliczny grób znajduje się na warszawskim Cmentarzu Wojskowym na Powązkach.

</doc>
<doc id="1437887" url="https://pl.wikipedia.org/wiki?curid=1437887" title="Brent Fisher">
Brent Fisher

Brent Fisher (ur. 6 lipca 1983) - nowozelandzki piłkarz występujący na pozycji napastnika. Obecnie jest zawodnikiem Waitakere United.
Fisher karierę rozpoczynał w wieku 17 lat, w Canterbury United. W 2002 roku przeniósł się do australijskiego Northern Spirit. Po dwóch sezonach spędzonych w A-League, w styczniu 2005 przeszedł do niemieckiego Energie Cottbus. Jednak na zapleczu Bundesligi rozegrał tylko 2 spotkania. Postanowił więc odejść do norweskiego IK Start. Tam również mu się nie powiodło. W 2006 roku powrócił do swojego pierwszego klubu - Canterbury United. Spisywał się tam znakomicie, w wyniku czego podpisał kontrakt ze szwedzkim Bodens BK, gdzie występował do 2009 roku. Obecnie kontynuuje karierę w nowozelandzkim Waitakere United, gdzie w obecnym sezonie rozegrał trzy mecze ligowe zdobywając dwa gole.
W reprezentacji Nowej Zelandii zadebiutował w październiku 2002 w meczu przeciwko Estonii. Dotychczas rozegrał w niej 9 spotkań i strzelił 4 gole.

</doc>
<doc id="1437888" url="https://pl.wikipedia.org/wiki?curid=1437888" title="Where Myth Fades to Legend">
Where Myth Fades to Legend

Where Myth Fades to Legend – drugi album post-hardcorowego zespołu Alesana, wydany 3 czerwca 2008 r. Podobnie jak na ich poprzednim albumie, większość piosenek dotyczy bajek i ulubionych historii wykonawców. Album został stworzony przez Steve Evetts i wyprodukowany w Los Angeles, stan Kalifornia. Utwór "Seduction" jest pierwszym singlem z albumu "Where Myth Fades to Legend". Natomiast "A Most Profound Quiet" została opublikowana na ich stronie MySpace. Singiel "Seduction" wyciekł do sieci pod tytułem "Subscription" na składance Warped Tour 2008 .
Bonusy.
Na tej płycie oprócz 13 piosenek znajdują się bonusy wideo z koncertu, jak powstawała płyta.

</doc>
<doc id="1437889" url="https://pl.wikipedia.org/wiki?curid=1437889" title="Kajetan Ignacy Kicki">
Kajetan Ignacy Kicki

Kajetan Ignacy Kicki herbu Gozdawa (ur. ok. 1740, zm. 16 stycznia 1812 w Obroszynie) – polski biskup rzymskokatolicki, biskup pomocniczy lwowski, a następnie arcybiskup metropolita lwowski w latach 1797–1812, rektor Uniwersytetu Lwowskiego w latach 1800–1801.
Życiorys.
Był synem Antoniego Kickiego z Kitek i Marianny Przanowskiej, starszym bratem Onufrego i Augusta.
W 1778 został kanonikiem chełmińskim. 18 lipca 1783 został mianowany biskupem pomocniczym archidiecezji lwowskiej ze stolicą tytularną Soli. Sakrę biskupią przyjął 30 stycznia 1785. W 1789 objął funkcję oficjała generalnego lwowskiego. 18 grudnia 1797 został mianowany arcybiskupem metropolitą lwowskim.
Od ok. 1800 był senatorem. W latach 1800–1801 pełnił urząd rektora Uniwersytetu Lwowskiego.
W 1807 ogłosił bullę papieską w kolegiacie w Kielcach, podnosząc ją do godności katedry.

</doc>
<doc id="1437890" url="https://pl.wikipedia.org/wiki?curid=1437890" title="Piękniczka błękitnooka">
Piękniczka błękitnooka

Piękniczka błękitnooka ("Priapella intermedia") – gatunek żyworodnej ryby z rodziny piękniczkowatych (Poeciliidae).
Po raz pierwszy gatunek został odkryty w południowej części Meksyku w wodach przesmyku Tehuantepec, w pobliżu miasta Coatzacoalcos. Do Europy przywieziony został w latach sześćdziesiątych XX wieku.
Występowanie.
Wody słodkie i słonawe Meksyku w pobliżu ujścia rzeki Coatzacoalcos do Zatoki Meksykańskiej.
Dymorfizm płciowy.
W ubarwieniu ryby są podobne, samica jest większa, bardziej wygrzbiecona. Cechą charakterystyczną u samicy jest brak plamy ciążowej. U samców występuje gonopodium.
Samce osiągają długość 5 cm, samice są większe, do 7 cm.
Biotop.
Ryba towarzysko usposobiona do innych gatunków. Zbiornik hodowlany powinien być dość luźno obsadzony roślinnością dla zapewnienia rybom wolnego miejsca do pływania. W akwarium piękniczka błękitnooka przebywa w części przypowierzchniowej i środkowej, w której jest silniejsza rotacja wody.
Dla utrzymania tego gatunku w hodowli akwarystycznej wymagana jest czysta woda i okresowe jej zasalanie w akwarium solą kuchenną w ilości 1 łyżeczka soli na 10 l wody.
Ważną czynnością w hodowli jest zabezpieczenie górnej części zbiornika poprzez jego przykrycie, gatunek ten potrafi wyskakiwać z wody.
Rozmnażanie.
Cykliczność rozmnażania u dojrzałych samic wynosi 30-35 dni. Z braku widoczności plamy ciążowej u samicy, trudno ustalić stan samicy i okres trwania ciąży. Młode rodząc się mierzą ok. 8 mm długości.

</doc>
<doc id="1437892" url="https://pl.wikipedia.org/wiki?curid=1437892" title="Levan Kenia">
Levan Kenia



</doc>
<doc id="1437939" url="https://pl.wikipedia.org/wiki?curid=1437939" title="Sprawa kairska 52">
Sprawa kairska 52

Sprawa kairska 52 lub Cairo 52 – terminem tym określa się sprawę pięćdziesięciu dwóch mężczyzn aresztowanych 11 maja 2001 roku w Kairze na pokładzie pływającego nocnego klubu gejowskiego o nazwie "Queen Boat", zacumowanego przy brzegu Nilu.
Zarzuty.
Pięćdziesięciu spośród aresztowanych postawiono zarzut recydywy w rozpuście i "nieprzyzwoitego zachowania" z art. 9c ustawy nr 10 z 1961 roku o zwalczaniu prostytucji. Pozostałych dwóch usłyszało zarzut "obrazy religii" z art. 98f prawa karnego. Wszyscy mężczyźni wnosili o uniewinnienie.
Traktowanie aresztowanych.
Według International Gay and Lesbian Human Rights Commission (IGLHRC), mężczyźni byli bici i poddawani badaniom medycznym w celu "udowodnienia ich homoseksualizmu". Wszyscy przetrzymywani byli przez 22 godziny na dobę w dwóch ciasnych celach bez łóżek.
Procesy sądowe.
Proces "Cairo 52" toczył się przez pięć miesięcy, a oskarżeni byli szkalowani przez egipskie media, które drukowały ich pełne nazwiska i adresy oraz piętnowały jako zdrajców narodu. Procesy były potępiane przez międzynarodowe organizacje broniące praw człowieka, amerykańskich kongresmenów i ONZ. Obrońcy argumentowali, że proces powinien zostać unieważniony z powodu bezprawnego aresztowania, niewłaściwych procedur aresztowania, sfałszowanych dowodów i policyjnego zastraszania.
14 listopada 2001 roku 21 mężczyzn zostało skazanych za "notoryczne praktykowanie rozpusty", jeden za "obrazę religii", a pozostali, uznani za "prowodyrów", na podstawie obu oskarżeń otrzymali najcięższe wyroki pięciu lat ciężkich robót. Pięćdziesiąty trzeci zatrzymany uczestnik zdarzeń, nastolatek, został osądzony przez sąd dla nieletnich i skazany na maksymalną karę trzech lat pozbawienia wolności w zawieszeniu na trzy lata.
W maju 2002 roku skazani zostali zwolnieni podczas procesu odwoławczego. Zarówno orzeczenia winy jak i uniewinnienia zostały obalone pod presją międzynarodowego skandalu. W czerwcu 2002 roku pięćdziesięciu mężczyzn rozpoczęło rozprawę odwoławczą (pozostałych dwóch zostało skazanych za obrazę religii i ich wyroki zostały utrzymane). Pierwsza rozprawa odwoławcza przed Sądem do Spraw Wykroczeń Qasr-al-Nil w Kairze i pod przewodnictwem sędziego Abdela Karima, tego samego, który prowadził przewodniczył w pierwszej rozprawie, trwająca zaledwie 15 minut, zakończyła się, gdyż sędzia wycofał się z rozpatrywania sprawy. Proces został odroczony do września. Cała sprawa odwoławcza zakończyła się w marcu 2003 roku. Dwudziestu jeden mężczyzn otrzymało trzyletnie wyroki pozbawienia wolności, a dwudziestu dziewięciu uniewinniono.
Filmy.
Sprawa Cairo 52 została przedstawiona w dokumentalnym filmie wytwórni After Stonewall Productions, pt. "Niebezpieczne życie. Coming out w rozwijającym się świecie" ("Dangerous Living: Coming Out in the Developing World"). Jeden spośród 52 wystąpił w filmie Parveza Sharmy pt. "A Jihad for Love".

</doc>
<doc id="1437941" url="https://pl.wikipedia.org/wiki?curid=1437941" title="Tubuai">
Tubuai



</doc>
<doc id="1437948" url="https://pl.wikipedia.org/wiki?curid=1437948" title="Cairo 52">
Cairo 52



</doc>
<doc id="1437951" url="https://pl.wikipedia.org/wiki?curid=1437951" title="Koło Barlowa">
Koło Barlowa

Koło Barlowa – wynaleziona w 1822 przez Petera Barlowa wczesna konstrukcja homopolarnego silnika elektrycznego.
Koło Barlowa jest uznawane za pierwszy silnik elektryczny z obracającym się elementem roboczym. Na początku XIX w. istniało duże zainteresowanie konstruowaniem urządzeń elektrycznych, powstawało wiele podobnych konstrukcji, a konstruktorzy często o sobie nie wiedzieli.
Koło Barlowa składa się z drewnianej podstawki, do której umocowano podkowiasty elektromagnes. Między biegunami magnesu w dołku znajduje się rtęć. Wirnik w postaci gwiazdki może obracać się między biegunami magnesu, ramiona gwiazdki, dotykając do rtęci, zamykają obwód prądu elektrycznego. W wyniku oddziaływania prądu w ramieniu gwiazdki z polem magnetycznym elektromagnesu wirnik zostaje wprawiony w ruch obrotowy.

</doc>
<doc id="1437953" url="https://pl.wikipedia.org/wiki?curid=1437953" title="Muzeum Historii UJ">
Muzeum Historii UJ



</doc>
<doc id="1437955" url="https://pl.wikipedia.org/wiki?curid=1437955" title="Sumiczek szklisty">
Sumiczek szklisty

Sumiczek szklisty, sumek szklisty, sumik szklisty ("Kryptopterus bicirrhis") – gatunek małej ryby sumokształtnej z rodziny sumowatych (Siluridae). Sprowadzony do Europy w 1934 jako ryba akwariowa. Nazwa gatunkowa nawiązuje do przezroczystego ciała, przez które widoczny jest kręgosłup, żebra i pęcherz pławny tej ryby.
Występowanie.
Wody Półwyspu Indyjskiego i Indochińskiego, Cejlonu oraz Wielkich Wysp Sundajskich: Jawa, Sumatra i Borneo.
Opis.
Dorasta do 15 cm. Przezroczysty wygląd stanowi ochronę przed drapieżnikami. Ma długą płetwę odbytową, parę długich, cienkich wąsików na górnej wardze, płetwę grzbietową zredukowaną do jednego promienia. Pływa w pozycji ukośnej z głową skierowaną w stronę powierzchni wody.
Wymagania.
Obszerne akwarium z wolną przestrzenią do pływania, ale jednocześnie wystarczająco zarośnięte i udekorowane korzeniami torfowymi tworzącymi liczne kryjówki i chroniącymi ryby przed zbyt ostrym światłem. Optymalna temperatura wody wynosi 22–25 °C.
Najodpowiedniejszym pokarmem dla tego gatunku jest zooplankton i larwy drobnych owadów wodnych pływające w środkowych warstwach wody. Sumki zbierają pokarm z dna z dużym trudem, kładąc się na boku.
Rozmnażanie.
W naturalnym środowisku w porze deszczowej dojrzałe osobniki wędrują do okolicznych zalewów dżungli i tam odbywają tarło. Kiedy tylko woda zaczyna opadać, wracają do swoich stałych zbiorników.

</doc>
<doc id="1437958" url="https://pl.wikipedia.org/wiki?curid=1437958" title="Wiktor Godlewski">
Wiktor Godlewski

Wiktor Godlewski herbu Gozdawa (ur. 30 grudnia 1831 w Bogutach Wielkich na Mazowszu, powiat Ostrów, zm. 17 listopada 1900 w majątku Smolechy, powiat Ostrów) – polski przyrodnik, ornitolog, technik, badacz Bajkału, uczestnik powstania styczniowego.
Życiorys.
Wiktor Ignacy Godlewski urodził się 30 grudnia 1831 r. o godz. dziesiątej wieczorem w drobnoszlacheckiej, wielodzietnej rodzinie, jako trzeci z siedmiorga rodzeństwa. Jego rodzicami byli Aleksander, właściciel majątku w Godlewie Wielkim oraz Bogutach Wielkich, oraz Anna Karolina z Ciołkowskich, córka Józefa.
Ojciec Wiktora zmarł przed 1848 rokiem, przez co młody Wiktor ukończył tylko 6 klas gimnazjum w Łomży, po czym rozpoczął praktykę gospodarowania w majątku Brulino-Koski należącym do jego stryjecznego brata Józefa Wincentego Godlewskiego. Następnie pracował w administracji okolicznych majątków ziemskich, jednocześnie z pasją oddając się myślistwu i kolekcjonowaniu okazów, szczególnie ptaków. Współpracował jako ornitolog amator z Władysławem Taczanowskim, kierownikiem i kustoszem Gabinetu Zoologicznego Szkoły Głównej w Warszawie, zasilając zbiory gabinetu wieloma okazami.
Po klęsce powstania styczniowego w roku 1863 za przynależność do organizacji rewolucyjnej skazany został wyrokiem audytoriatu polowego, pozbawiony wszystkich praw stanowych i zesłany na roboty katorżnicze w kopalniach Syberii na 12 lat.
Zesłanie.
W roku 1864 Wiktor Godlewski został przerzucony na Syberię. 9 lutego przybył do Irkucka gdzie 28 lutego skierowany został do kopalni Pietrowskiej. Już tam, wraz ze współwięźniem Alfonsem Parvex, rozpoczął zbierać ptaki fauny daurskiej, łowiąc je przy gniazdach na sidła. Następnie, już po zwolnieniu z ciężkich robót, wraz z Benedyktem Dybowskim prowadził badania fauny i flory oraz środowiska przyrodniczego Syberii w latach 1864-1877.
Godlewski wraz z Dybowskim dokonali pierwszego pomiaru głębokości południowej niecki jeziora Bajkał. Zastosowali własną metodę wagową, dzięki której w roku 1871 określili głębokość na 1373 m. Późniejsze pomiary kierowane przez Gleba Wiereszczagina (dyrektora Bajkalskiej Stacji Limnologicznej Akademii Nauk ZSRR) określiły głębokość na 1419 m.
Dzięki pomocy Wiktora Godlewskiego Dybowski zebrał kolekcję ok. 370 gatunków ptaków. Korzystając z tego zbioru Władysław Taczanowski napisał pracę „Fauna ornithologique de la Siberie Orientale” i opublikował ją w „Journal für Ornithologie” w Berlinie. Jak wspominał Dybowski „całą część ekologiczną, czyli tak zwaną biologiczną, do dzieła Taczanowskiego opracował z naszych wspólnych notat Wiktor Godlewski.”
Wiktor Godlewski był wraz z Dybowskim współautorem 10 prac naukowych dotyczących jeziora Bajkał i wschodniej Syberii w wydawnictwach Syberyjskiego Oddziału Rosyjskiego Towarzystwa Geograficznego. W 1870 r. został nagrodzony złotym medalem Carskiego Rosyjskiego Towarzystwa Geograficznego za pionierskie badania Syberii. Jego nazwisko utrwalono w nazewnictwie zoologicznym ptaków (Emberiza godlewskii), ryb (Limnocottus godlewskii), mięczaków (Godlewskia), oraz wieloszczetów (Dybowscella godlewskii).
Działalność po powrocie z Syberii.
Wiktor Godlewski powrócił z katorgi w rodzinne strony w lecie 1877 r. i ponownie zajął się zarządzaniem majątkami ziemskimi, gromadząc środki na zakup własnego kawałka ziemi. Około roku 1890 kupił majątek Smolechy pod Ostrowią Mazowiecką, w którym oddawał się gospodarstwu i majsterkowaniu. Z nasion przywiezionych z Syberii aklimatyzował tu modrzewie, cedry i pichty, a także różne krzewy i kwiaty. Kontynuował też swoją pasję kolekcjonerską, gromadząc wielką ilość okazów ptaków, które po jego śmierci przekazano B. Dybowskiemu.
Żył intensywnie, działając w wielu organizacjach społecznych i publicznych. Był delegatem Towarzystwa Kredytowego Ziemskiego, prezesem Towarzystwa Zaliczkowego, członkiem Rady Towarzystwa Dobroczynności i współzałożycielem Ostrowskiego Towarzystwa Pożyczkowo – Oszczędnościowego (późniejszego Banku Spółdzielczego w Ostrowi Mazowieckiej), gdzie działał w Radzie Nadzorczej, a w latach 1899-1900 piastował stanowiska prezesa. W kwietniu 1900 roku zdążył jeszcze zasiąść w zarządzie Ostrowskiego Oddziału Racjonalnego Polowania.
Pomimo planów nie zdążył swych myśli i obserwacji zebrać na piśmie. Zmarł nagle na tyfus, w swoim majątku Smolechy, 17 listopada 1900 r. Został pochowany na cmentarzu parafialnym w Jasienicy.
Benedykt Dybowski, we wspomnieniu pośmiertnym opublikowanym po śmierci Godlewskiego, tak pisał o swym zmarłym przyjacielu:
Medal im. Wiktora Godlewskiego.
W roku 1992 Roman Świerżewski, dyrektor Gminnego Ośrodka Kultury i Sportu w Bogutach-Piankach zainicjował powołanie kapituły medalu im. Wiktora Godlewskiego.

</doc>
<doc id="1437962" url="https://pl.wikipedia.org/wiki?curid=1437962" title="Maurren Higa Maggi">
Maurren Higa Maggi



</doc>
<doc id="1437963" url="https://pl.wikipedia.org/wiki?curid=1437963" title="Forest Hills Sony Ericsson WTA Tour Classic">
Forest Hills Sony Ericsson WTA Tour Classic



</doc>
<doc id="1437967" url="https://pl.wikipedia.org/wiki?curid=1437967" title="Turniej olimpijski w piłce siatkowej mężczyzn 2008/Grupa A">
Turniej olimpijski w piłce siatkowej mężczyzn 2008/Grupa A

Do rywalizacji w turnieju olimpijskim w piłce siatkowej mężczyzn podczas XXIX Letnich Igrzysk Olimpijskich w Pekinie przystąpiło 12 reprezentacji. W pierwszej fazie podzielone zostały na dwie grupy. W grupie A znalazły się następujące drużyny:
Awans do ćwierćfinałów uzyskały reprezentacje Stanów Zjednoczonych, Włoch, Bułgarii oraz Chin.
Mecze w grupie A rozegrane zostały pomiędzy 10 a 18 sierpnia.
Włochy – Japonia.
Niedziela, 10 sierpnia 2008
12:10 – Beijing Institute of Technology Gymnasium, Pekin – Widzów: 3000
Stany Zjednoczone – Wenezuela.
Niedziela, 10 sierpnia 2008
12:35 – Capital Indoor Stadium, Pekin – Widzów: 11 000
Bułgaria – Chiny.
Niedziela, 10 sierpnia 2008
20:00 – Capital Indoor Stadium, Pekin – Widzów: 11 000
Stany Zjednoczone – Włochy.
Wtorek, 12 sierpnia 2008
12:30 – Capital Indoor Stadium, Pekin – Widzów: 12 500
Wenezuela – Chiny.
Wtorek, 12 sierpnia 2008
20:00 – Capital Indoor Stadium, Pekin – Widzów: 11 000
Japonia – Bułgaria.
Wtorek, 12 sierpnia 2008
22:45 – Capital Indoor Stadium, Pekin – Widzów: 3200
Włochy – Wenezuela.
Czwartek, 14 sierpnia 2008
10:00 – Beijing Institute of Technology Gymnasium, Pekin – Widzów: 3300
Chiny – Japonia.
Czwartek, 14 sierpnia 2008
20:00 – Capital Indoor Stadium, Pekin – Widzów: 13 000
Bułgaria – Stany Zjednoczone.
Czwartek, 14 sierpnia 2008
22:30 – Capital Indoor Stadium, Pekin – Widzów: 5700
Stany Zjednoczone – Chiny.
Sobota, 16 sierpnia 2008
10:00 – Beijing Institute of Technology Gymnasium, Pekin – Widzów: 3650
Włochy – Bułgaria.
Sobota, 16 sierpnia 2008
14:50 – Capital Indoor Stadium, Pekin – Widzów: 8000
Wenezuela – Japonia.
Sobota, 16 sierpnia 2008
22:00 – Capital Indoor Stadium, Pekin – Widzów: 7500
Bułgaria – Wenezuela.
Poniedziałek, 18 sierpnia 2008
10:00 – Beijing Institute of Technology Gymnasium, Pekin – Widzów: 3400
Chiny – Włochy.
Poniedziałek, 18 sierpnia 2008
20:00 – Capital Indoor Stadium, Pekin – Widzów: 12 500
Japonia – Stany Zjednoczone.
Poniedziałek, 18 sierpnia 2008
22:35 – Capital Indoor Stadium, Pekin – Widzów: 5800

</doc>
<doc id="1437970" url="https://pl.wikipedia.org/wiki?curid=1437970" title="Speicherstadt">
Speicherstadt

Speicherstadt – obszar w Hamburgu położony w okolicach portu. Jest to największy na świecie kompleks powiązanych ze sobą magazynów zbudowanych w wilhelmińskim gotyku ceglanym. Zabudowania posiadają ponad stuletnią historię. Powstały pod wpływem decyzji o utworzeniu w Hamburgu portu wolnocłowego w 1888 roku. W latach użytkowania przechowywano w nich zboże, kawę, herbatę, przyprawy i tytoń. Pięciopiętrowe budynki wyposażone były w dźwigi umożliwiające wyładunek towarów wprost z barek. Na terenie Speicherstadt powstała nowoczesna dzielnica HafenCity.
W 2015 roku hamburskie Speicherstadt i Kontorhausviertel wraz z Chilehaus zostały wpisane na listę dziedzictwa kulturowego UNESCO.
Architektura.
Magazyny zbudowane są z czerwonej cegły w stylu neogotyckim. Front budynków znajduje się od ulicy, natomiast tylna część stanowi ścianę kanału.
Spichlerze posiadają charakterystyczne ściany szczytowe, które zwieńczone są wieżyczkami.
Obecna powierzchnia użytkowa wszystkich budynków w Speicherstadt wynosi około 630.000 metrów kwadratowych. Budynki mają rozmaite przeznaczenie, niektóre nadal są wykorzystywane jako magazyny lub hurtownie, inne przeznaczone są pod działalność muzealną lub wystawienniczą.

</doc>
<doc id="1437974" url="https://pl.wikipedia.org/wiki?curid=1437974" title="Adolf Pascher">
Adolf Pascher

Adolf Pascher (ur. 31 maja 1881 w Stožcu, zm. 7 maja 1945 w Pradze albo w Doksy) – czesko-austriacki fykolog. 
Życiorys.
Urodził się w czeskiej miejscowości Stožec (wówczas Tusset), tam uczęszczał do szkoły powszechnej. Następnie uczył się w gimnazjum w Českým Krumlovie (wtedy Krummau) i studiował na Uniwersytecie Karola w Pradze. W 1905 roku przedstawił dysertację doktorską. Od 1908 roku kontynuował badania w Doksy, gdzie jego przyjaciel Viktor Langhans założył stację zoologiczną. W 1931 roku ożenił się po raz drugi z Margarete. Był redaktorem "Archiv für Protistenkunde" (od 38. tomu). Od 1924 razem z Oscarem Uhlwormem edytował "Beihefte zum Botanischen Centralblatt", a od 1930 był samodzielnym redaktorem tego wydawnictwa. 
Podczas okupacji Czech w latach II wojny światowej kolaborował z niemieckim reżimem. Został zamordowany razem z żoną przez nieznanych sprawców 7 maja 1945 roku. 
Dysertację doktorską w 1905 roku poświęcił rodzajowi "Gagea", potem skoncentrował się w badaniach nad pierwotniakami i zielenicami.

</doc>
<doc id="1437976" url="https://pl.wikipedia.org/wiki?curid=1437976" title="Turniej olimpijski w piłce siatkowej mężczyzn 2008/Grupa B">
Turniej olimpijski w piłce siatkowej mężczyzn 2008/Grupa B

Do rywalizacji w turnieju olimpijskim w piłce siatkowej mężczyzn podczas XXIX Letnich Igrzysk Olimpijskich w Pekinie przystąpiło 12 reprezentacji. W pierwszej fazie podzielone zostały na dwie grupy. W grupie B znalazły się następujące drużyny:
Awans do ćwierćfinałów uzyskały reprezentacje Brazylii, Rosji, Polski oraz Serbii.
Mecze w grupie B rozegrane zostały pomiędzy 10 a 18 sierpnia.
Serbia – Rosja.
Niedziela, 10 sierpnia 2008
10:00 - Beijing Institute of Technology Gymnasium, Pekin - Widzów: 3 100
Brazylia – Egipt.
Niedziela, 10 sierpnia 2008
15:20 - Capital Indoor Stadium, Pekin - Widzów: 8 500
Polska – Niemcy.
Niedziela, 10 sierpnia 2008
22:20 - Capital Indoor Stadium, Pekin - Widzów: 5 700
Rosja – Niemcy.
Wtorek, 12 sierpnia 2008
10:00 - Beijing Institute of Technology Gymnasium, Pekin - Widzów: 3 500
Egipt – Polska.
Wtorek, 12 sierpnia 2008
13:00 - Beijing Institute of Technology Gymnasium, Pekin - Widzów: 3 000
Serbia – Brazylia.
Wtorek, 12 sierpnia 2008
15:00 - Capital Indoor Stadium, Pekin - Widzów: 9 000
Niemcy – Egipt.
Czwartek, 14 sierpnia 2008
12:00 - Beijing Institute of Technology Gymnasium, Pekin - Widzów: 3 200
Brazylia – Rosja.
Czwartek, 14 sierpnia 2008
12:30 - Capital Indoor Stadium, Pekin - Widzów: 12 000
Polska – Serbia.
Czwartek, 14 sierpnia 2008
15:05 - Capital Indoor Stadium, Pekin - Widzów: 7 000
Rosja – Egipt.
Sobota, 16 sierpnia 2008
12:00 - Beijing Institute of Technology Gymnasium, Pekin - Widzów: 3 200
Serbia – Niemcy.
Sobota, 16 sierpnia 2008
12:30 - Capital Indoor Stadium, Pekin - Widzów: 12 500
Brazylia – Polska.
Sobota, 16 sierpnia 2008
20:00 - Capital Indoor Stadium, Pekin - Widzów: 12 500
Niemcy – Brazylia.
Poniedziałek, 18 sierpnia 2008
12:20 - Beijing Institute of Technology Gymnasium, Pekin - Widzów: 3 400
Polska – Rosja.
Poniedziałek, 18 sierpnia 2008
12:30 - Capital Indoor Stadium, Pekin - Widzów: 12 000
Egipt – Serbia.
Poniedziałek, 18 sierpnia 2008
15:15 - Capital Indoor Stadium, Pekin - Widzów: 6 000

</doc>
<doc id="1437982" url="https://pl.wikipedia.org/wiki?curid=1437982" title="Droga magistralna A18 (Litwa)">
Droga magistralna A18 (Litwa)

Droga magistralna A18 (lit. "Magistralinis kelias A18") - droga magistralna w ciągu drogi międzynarodowej E77. Aktualnie jest drogą jednojezdniową z kilkoma skrzyżowaniami kolizyjnymi, jak i też m.in. z węzłem WB z drogą KK154. A18 omija Szawle od zachodniej strony, stanowiąc łącznik w ciągu drogi A12. Obwodnica znajduje się w całości w okręgu szawelskim.

</doc>
<doc id="1437992" url="https://pl.wikipedia.org/wiki?curid=1437992" title="Forest Hills Tennis Classic 2008">
Forest Hills Tennis Classic 2008

Tenisowy turniej WTA Forest Hills Tennis Classic 2008 odbył się w dniach 19–23 sierpnia w części nowojorskiej dzielnicy Queens zwanej Forest Hills na kortach twardych. Pula nagród wyniosła 74 800 tysięcy dolarów amerykańskich.
W turnieju nie rozgrywano eliminacji, ani turnieju deblowego.

</doc>
<doc id="1437999" url="https://pl.wikipedia.org/wiki?curid=1437999" title="Pomnik Pokoju na Wzgórzu Prackim">
Pomnik Pokoju na Wzgórzu Prackim

Pomnik Pokoju (czes. "Mohyla míru", niem. "Grabhügel des Friedens") – monument upamiętniający poległych podczas bitwy pod Austerlitz, znajdujący się na Wzgórzu Prackim ("Pracký kopec, Pratzeberg"), kilometr od morawskiej wsi Prace.
Na wzgórzu podczas bitwy znajdował się sztab wojsk sprzymierzonych przeciw Napoleonowi – Rosjan i Austriaków. Inicjatorem budowy pomnika, wiek po krwawej bitwie, był Alois Slovák, ksiądz i pedagog z Brna. Autorem projektu był znany czeski architekt Josef Fanta, a sfinansowały go państwa, których żołnierze zginęli w bitwie – Francja, Austria oraz Rosja. Budowa rozpoczęła się w 1910 i trwała dwa lata; planowano jej otwarcie w 1914, ale wskutek wybuchu I wojny światowej oficjalne otwarcie nastąpiło dopiero w 1923. W 1925 pomnik uzyskał status muzeum.
W pobliżu pomnika działa niewielkie muzeum, w którym można obejrzeć znaleziska z pola walki oraz makiety bitwy.
W sierpniu przy pomniku odbywają się tzw. Dni Napoleońskie, a w grudniu rekonstrukcja historyczna bitwy pod Austerlitz.
Architektura pomnika.
Pomnik wybudowano w secesyjnym stylu, ale 26-metrowa konstrukcja przypomina starosłowiańskie kopce. Wieńczy ją 10-metrowy starochrześcijański krzyż, spoczywający na wyobrażeniu kuli ziemskiej. Po bokach znajdują się 4 rzeźby z tarczami herbowymi, reprezentującymi Austrię, Rosję, Francję (przedstawioną już jako Republikę) oraz Morawy. Ich autorem jest rzeźbiarz Čeňek Vosmík. Pod krzyżem wmontowano 4 tablice z napisami, które zastąpiły oryginalne z motywem hymnu Dies irae. Przy wejściu umieszczono także kolejne tablice pamiątkowe w czterech językach (po czesku, niemiecku, rosyjsku i francusku). 
Wewnątrz pomnika umieszczono kaplicę o wymiarach 10 na 10 metrów z ołtarzem z marmuru oraz karner z kośćmi poległych żołnierzy, znalezionymi podczas budowy. Kaplica charakteryzuje się znakomitą akustyką.

</doc>
<doc id="1438002" url="https://pl.wikipedia.org/wiki?curid=1438002" title="Mohyla míru">
Mohyla míru



</doc>
<doc id="1438004" url="https://pl.wikipedia.org/wiki?curid=1438004" title="Thestias">
Thestias

Thestias ("Polluks b", "Beta Geminorum b") – planeta pozasłoneczna typu gazowy olbrzym, znajdująca się w odległości około 34 lat świetlnych od Ziemi w gwiazdozbiorze Bliźniąt. Planeta ta została odkryta w 2006. Ma masę większą od gazowych olbrzymów z naszego Układu Słonecznego. Znajduje się 1,64 au od macierzystej gwiazdy Polluks i krąży po niemal kołowej orbicie. Rok na planecie trwa 1,61 lat ziemskich. Jej istnienie zostało pierwotnie przewidziane w 1993, ale odkrycie podano do wiadomości dopiero 16 czerwca 2006.
Nazwa.
Nazwa własna planety, Thestias, została wyłoniona w 2015 roku w publicznym konkursie. Jest to patronimik Ledy i Altei, postaci z mitologii greckiej, córek Testiosa. Leda była matką Kastora i Polluksa; imię drugiego z bliźniaków nosi gwiazda okrążana przez planetę. Nazwę planety zaproponowała organizacja TheSkyNet z Australii.

</doc>
<doc id="1438005" url="https://pl.wikipedia.org/wiki?curid=1438005" title="Zespół Pierre'a-Robina">
Zespół Pierre'a-Robina



</doc>
<doc id="1438007" url="https://pl.wikipedia.org/wiki?curid=1438007" title="Ferdinand Gottlob Schichau">
Ferdinand Gottlob Schichau



</doc>
<doc id="1438009" url="https://pl.wikipedia.org/wiki?curid=1438009" title="Colin Pates">
Colin Pates

Colin George Pates – (ur. 10 sierpnia 1961 w Londynie) – piłkarz angielski występujący na pozycji obrońcy.
Rozpoczął swoją karierę w klubie Chelsea. W 1988 roku został sprzedany do Charlton Athletic, dwa lata później do
Arsenalu i wreszcie do Brighton. Dalszą grę uniemożliwiła mu kontuzja kolana.
W 1996 roku objął więc posadę trenera Crawley Town. Aktualnie trenuje studentów z Dhirubhai Ambani International School w Indiach.

</doc>
<doc id="1438010" url="https://pl.wikipedia.org/wiki?curid=1438010" title="Steve Hooker">
Steve Hooker

Steve Hooker (ur. 16 lipca 1982 w Melbourne) – australijski lekkoatleta specjalizujący się w skoku o tyczce.
Złoty medalista igrzysk olimpijskich, mistrz świata oraz halowy mistrz globu. Dwa razy w karierze zwyciężał w igrzyskach Wspólnoty Narodów. Podczas igrzysk w Pekinie wynikiem 5,96 ustanowił rekord olimpijski. Lekkoatletami byli także rodzice Hookera – Erica Nixon, skoczkini w dal oraz ojciec – Bill, specjalizujący się w biegach na 400 i 800 metrów. Jego żoną jest Jekatierina Kostecka, rosyjska lekkoatletka, z którą ma syna Maxima.
Kariera.
Tuż za podium – na czwartej lokacie – uplasował się w swoim debiucie na dużej międzynarodowej imprezie podczas mistrzostw świata juniorów w Santiago (2000). Na uniwersjadzie w 2003 był jedenasty, a na igrzyskach olimpijskich w 2004 odpadł w eliminacjach. Bez powodzenia startował w 2005 na mistrzostwach świata. Pierwszy znaczący sukces odniósł w rodzinnym Melbourne, kiedy w 2006 wygrał rozgrywane tam igrzyska Wspólnoty Narodów. W kolejnym sezonie był dziewiąty na mistrzostwach globu w Osace. Pasmo sukcesów Hookera zaczęło się od zdobycia brązowego medalu podczas halowych mistrzostw świata w 2008. Kilka miesięcy później został w Pekinie mistrzem olimpijskim – stał się tym samym pierwszym Australijczykiem w historii, który sięgnął w skoku o tyczce po olimpijskie złoto. Zimą 2009 w sezonie halowym trzykrotnie przeskakiwał poprzeczkę zawieszoną na wysokości ponad 6 metrów, a latem tego roku zdobył tytuł mistrza świata. Na początku 2010 wygrał halowe mistrzostwa świata, a na koniec sezonu drugi raz w karierze tryumfował w igrzyskach Wspólnoty Narodów. Nie zaliczył żadnej wysokości w eliminacjach na mistrzostwach świata w Daegu (2011) oraz podczas igrzysk olimpijskich w Londynie (2012). Ciągłe problemy zdrowotne zmusiły go do ogłoszenia w 2014 zakończenia kariery.
Rekordy życiowe: stadion – 6,00 (27 stycznia 2008, Perth); hala – 6,06 (7 lutego 2009, Boston). Rezultat uzyskany przez Hookera w Bostonie (6,06) jest halowym rekordem Australii i Oceanii oraz czwartym wynikiem w historii światowej lekkoatletyki.

</doc>
<doc id="1438015" url="https://pl.wikipedia.org/wiki?curid=1438015" title="Solitude, Dominance, Tragedy">
Solitude, Dominance, Tragedy

Solitude, Dominance, Tragedy – drugi album studyjny szwedzkiego zespołu Evergrey.

</doc>
<doc id="1438018" url="https://pl.wikipedia.org/wiki?curid=1438018" title="Wacław Żyliński">
Wacław Żyliński

Wacław Żyliński (ur. 19 lutego lub 1 marca 1803 w Niedzingach lub Mereczu, zm. 5 maja 1863 w Sankt Petersburgu) – duchowny katolicki, biskup wileński (1848–1856), arcybiskup mohylewski (1856–1863).
Życiorys.
Urodził się w rodzinie szlacheckiej, miał pięciu braci i dwie siostry. Jego ojcem był cześnik Ludwik Żyliński. Wyświęcony na księdza został w 1826 r. Pełnił funkcję wikariusza w Mińsku, proboszcza w Iwieńcu, profesora i rektora seminarium diecezji mińskiej, kanonika i wikariusza kapitulnego mińskiego. Następnie był kanonikiem kapituły diecezjalnej w diecezji wileńskiej oraz członkiem Kolegium Duchownego w Petersburgu.
Odznaczenia.
Władze carskie nadały mu odznaczenia:

</doc>
<doc id="1438036" url="https://pl.wikipedia.org/wiki?curid=1438036" title="Stanisław Bohusz Siestrzeńcewicz">
Stanisław Bohusz Siestrzeńcewicz

Stanisław Jan Bohusz Siestrzeńcewicz, inna forma nazwiska: "Siestreńcewicz", pseud.: "Autor „Historii Tauryckiej”", (ur. 3 września 1731 w Zańkach, zm. 13 grudnia 1826 roku w Petersburgu) – duchowny katolicki, biskup tytularny Mallus w Cilicia Prima i koadiutor wileński (1773–1783), pierwszy w historii arcybiskup mohylewski (od 1783), kanonik koadiutor w 1768 roku, kanonik kapituły katedralnej wileńskiej w 1790 roku, kawaler maltański Katolickiego Wielkiego Przeoratu w Rosji w 1798 roku. Poeta, dramatopisarz, tłumacz i slawista.
Życiorys.
Urodzony w rodzinie kalwińskiej, jako syn Jana, starosty starodubowskiego, i Kornelii z Odyńców. Pierwsze nauki pobierał u wędrującego bakałarza Kozaryna, a od roku 1743 uczęszczał do dysydenckiej szkoły w Kiejdanach. Latem roku 1745 ukończył gimnazjum w Słucku. W drodze do Berlina, okradziony w Stargardzie, wstąpił na 4 miesiące do wojska pruskiego. Odniósł rany w bitwie pod Kasseldorf (15 grudnia 1745), a 11 dni później wystąpił z armii. Następnie (począwszy od końca grudnia 1745) kształcił się w Berlinie (Gimnazjum Joachimowskie) i Królewcu na pastora. 4 października 1748 wyruszył do Frankfurtu nad Odrą, by podjąć studia filozoficzne na tamtejszym uniwersytecie. Na katolicyzm przeszedł w roku 1754 (lub nieco wcześniej, pomiędzy rokiem 1748 a 1751), chcąc uzyskać rękę posażnej panny katoliczki, co ostatecznie skończyło się niepowodzeniem. Wujek Wincentego Dunina Marcinkiewicza. Członek Imperatorskiej Akademii Rosyjskiej (1807).
Lojalny wobec władzy carskiej, wspierał podporządkowanie Kościoła katolickiego w Rosji władzom państwowym i będąc niechętnym wobec obrządku unickiego, przyczynił się do jego likwidacji na ziemiach zabranych. W 1773 został kawalerem Orderu Świętego Stanisława. W 1779 odznaczony Orderem Orła Białego, kawaler rosyjskich orderów św. Aleksandra Newskiego i św. Andrzeja Apostoła Pierwszego Powołania. Utracił wpływy za czasów Pawła I. Pochowany w ufundowanym przez siebie kościele św. Stanisława w Sankt Petersburgu.
Twórczość.
Ważniejsze utwory.
Według informacji F. Stachowskiego i M. Godlewskiego w rękopisach miały pozostać kilka prac Siestrzeńcewicza:
Ponadto Siestrzeńcewicz pisał i ogłaszał listy pasterskie i pisma w sprawach kościoła (inform.: Estreicher XXVIII, 78-80).

</doc>
<doc id="1438037" url="https://pl.wikipedia.org/wiki?curid=1438037" title="Walter (szczyt)">
Walter (szczyt)

Walter (836 m n.p.m.) – szczyt w Bieszczadach Zachodnich, w Paśmie Łopiennika i Durnej.
Znajduje się w grzbiecie odbiegającym na zachód ze szczytu 912 m n.p.m. położonego na północ od Durnej. Cechuje się bardzo stromymi stokami opadającymi do dolin potoków opływających górę od północy i południa oraz doliny Jabłonki na zachodzie, dzięki którym sylwetka Waltera ma charakterystyczny kształt. Zbocza są zalesione, na północnym stoku jest usytuowany rezerwat przyrody Woronikówka chroniący naturalne stanowisko cisa pospolitego.
Pierwotnie szczyt nosił nazwę Woronikówka. 20 lat po śmierci gen. Karol Świerczewskiego ps. "Walter" (28 marca 1947 roku w leżących nieopodal Jabłonkach), w 1967 roku władze przemianowały górę na Walter. Na wierzchołku została umieszczona tablica pamiątkowa.

</doc>
<doc id="1438040" url="https://pl.wikipedia.org/wiki?curid=1438040" title="Kaiapoi">
Kaiapoi

 
Kaiapoi – miasto w Nowej Zelandii, na Wyspie Południowej, w regionie Canterbury. Liczy 11 761 mieszkańców (2008).

</doc>
<doc id="1438041" url="https://pl.wikipedia.org/wiki?curid=1438041" title="In Search of Truth">
In Search of Truth

In Search of Truth – trzeci album studyjny szwedzkiego zespołu Evergrey. Jest to concept album opowiadający o porwaniach przez obcych.

</doc>
<doc id="1438044" url="https://pl.wikipedia.org/wiki?curid=1438044" title="Linia (czasopismo)">
Linia (czasopismo)

„Linia” – czasopismo literackie ukazujące się w Krakowie w latach 1931–1933 
Pismo było próbą skonsolidowania Awangardy Krakowskiej, rozpadającej się po zamknięciu peiperowskiej „Zwrotnicy”. Próbę taką podjął Jalu Kurek, który został redaktorem naczelnym pisma, oraz Julian Przyboś i Jan Brzękowski, natomiast Tadeusz Peiper nie opublikował w „Linii” żadnego tekstu, ograniczając już swoją działalność literacką i publicystyczną. Na łamach czasopisma publikowali także poeci nowej generacji awangardystów: Stanisław Piętak, Marian Czuchnowski, członkowie grupy Żagary: Jerzy Zagórski, Teodor Bujnicki, Czesław Miłosz. Drukowano tam także teksty Witkacego i Władysława Strzemińskiego. Każdy numer był podzielony na trzy części: rozprawy teoretyczne, wiersze i noty, w których zamieszczano krótkie i zjadliwe ataki na wybitne osobistości literackie. Ukazało się pięć numerów pisma.
Wraz z zamknięciem czasopisma grupa awangardystów krakowskich ostatecznie się rozpadła. Od mniej więcej 1935 roku działali indywidualnie publikując swoje wiersze i artykuły na łamach różnych pism.

</doc>
<doc id="1438045" url="https://pl.wikipedia.org/wiki?curid=1438045" title="Hiszpania na Letnich Igrzyskach Olimpijskich 2008">
Hiszpania na Letnich Igrzyskach Olimpijskich 2008

Hiszpanię na Letnich Igrzyskach Olimpijskich 2008 reprezentowało 286 zawodników - 163 mężczyzn i 123 kobiety.
Był to 21. start reprezentacji Hiszpanii na letnich igrzyskach olimpijskich.

</doc>
<doc id="1438047" url="https://pl.wikipedia.org/wiki?curid=1438047" title="Ratusz w Hamburgu">
Ratusz w Hamburgu

Budynek ratusza (niem. "Hamburger Rathaus") – siedziba zarządu miasta w Hamburgu.
Historia.
Budynek starego ratusza istniał do 1842 roku, kiedy to spłonął wraz z większą częścią śródmieścia Hamburga.
Zaistniała więc budowa nowego ratusza. Rozpoczęcie budowy przesunęło się w czasie gdy odrzucono pierwszy projekt budynku w 1854 roku i drugi w 1876 roku. Kolejny projekt złożono w 1884 roku, który tym razem został zaakceptowany. Tak więc rozpoczęcie budowy nastąpiło dopiero po 43 latach. Nowy ratusz oddano do użytku w 1897 roku.
Architektura.
Hamburski ratusz jest jednym z przykładów historyzmu w Niemczech. 
Budynek zbudowany jest głównie z piaskowca. Fasada jest szeroka na 111 m, wieża umiejscowiona centralnie liczy 112 metrów wysokości. Dach ma miedziane pokrycie. Architektura budynku harmonijnie stanowi kombinację włoskich i północnoniemieckich elementów renesansowych na fasadzie. Od strony placu ratuszowego między niszami okiennymi stoi dwudziestu cesarzy Świętego Cesarstwa Rzymskiego (I Rzeszy Niemieckiej), od Karola Wielkiego, do Franciszka II.

</doc>
<doc id="1438050" url="https://pl.wikipedia.org/wiki?curid=1438050" title="Joanna Belejowska">
Joanna Belejowska

Joanna Małgorzata Belejowska z Pomianowskich (ur. 12 lipca 1820 w Żbikowie, zm. 5 października 1904 w Wilczyskach) – polska pisarka i tłumaczka z języków: francuskiego, angielskiego i niemieckiego. Przekładała utwory przeznaczone szczególnie dla młodzieży. Pierwsza polska tłumaczka utworów Juliusza Verne’a.
Życiorys.
Była córką Kazimierza Ignacego Wincentego Pomianowskiego oraz Teodory Józefy z Plichtów. Ze strony ojca dziadkami byli Jan Pomianowski i Joanna z Rokosowskich, a ze strony matki dziadkowie to Ignacy Plichta i Anna ze Świętosławskich.
Nie wiadomo, gdzie uczyła się, wiadomo natomiast, że nauka pomogła jej w wykształceniu różnorodnych zainteresowań.
Jej mąż, Konstanty Kajetan Belejowski, urzędnik, zmarł w wieku 39 lat w 1858. Nie mieli dzieci.
Belejowska była faktyczną redaktorką naczelną ilustrowanego czasopisma dla kobiet "Tygodnika Mód i Powieści", a prowadził je i firmował własnym nazwiskiem jego właściciel Jan Kanty Gregorowicz.
Korespondowała po polsku i francusku z Józefem Ignacym Kraszewskim.
Rówieśniczka Juliusza Verne’a jako pierwsza przetłumaczyła na język polski kilka jego powieści i opowiadań. Jej tłumaczenia (zgodnie z tendencjami ówcześnie panującymi) są skrótami i adaptacjami.
Została pochowana na cmentarzu w Wilczyskach w powiecie łukowskim.
W grudniu 2020 roku została przeprowadzona publiczna zbiórka zainicjowana przez Pana Krzysztofa Czubaszka, na renowację pomnika Joanny Belejowskiej, zaś w maju 2021 roku doszło do całkowitej renowacji nagrobku - zrealizowanej przy pomocy lokalnego stowarzyszenia o nazwie "Nasze Wilczyska". 

</doc>
<doc id="1438051" url="https://pl.wikipedia.org/wiki?curid=1438051" title="Rakietowe dzieci">
Rakietowe dzieci

Rakietowe dzieci – antologia opowiadań science fiction, w wyborze i z posłowiem Wiktora Bukato. Tematem przewodnim antologii jest dziecko w s-f. Tytuł nawiązuje do pierwszej polskiej antologii zachodniej fantastyki - "Rakietowych szlaków".
Książka została wydana w 1989 r. przez Wydawnictwo Alfa.

</doc>
<doc id="1438053" url="https://pl.wikipedia.org/wiki?curid=1438053" title="Osiedle Rospontowa">
Osiedle Rospontowa

Osiedle Rospontowa (nazwa odmieniana przymiotnikowo, np. "mieszkać na Rospontowej", "zwiedzać Rospontową") – osiedle w Chrzanowie położone w jego południowo-zachodniej części, o statusie jednostki pomocniczej gminy Chrzanów.
Sąsiaduje z osiedlami: Śródmieście od północy, Młodości od wschodu, Stella i Borowiec od południa oraz Stara Huta od zachodu.
Na terenie osiedla znajduje się Parafia Matki Boskiej Ostrobramskiej.
Historia.
Osiedle Rospontowa obejmuje trzy mniejsze, tradycyjnie wyróżniane części: Kolonia Rospontowa, Kolonia Fabryczna (potocznie Fablok) oraz Kolonia Leśna, które powstawały od roku 1920 jako osiedla robotnicze Pierwszej Fabryki Lokomotyw w Polsce "Fablok". Kolonia Leśna posiada zabudowę wyłącznie jednorodzinną, w pozostałych częściach dominują bloki mieszkalne.
Nazwa osiedla upamiętnia biskupa krakowskiego Stanisława Rosponda.
Obszar osiedla.
Osiedle obejmuje następujące ulice (wyróżniono ulicę graniczną): Borowcowa (od początku ulicy do wiaduktu kolejowego), Fabryczna, Grota-Roweckiego, Hydro, Kolejowa, Kolonia Fabryczna, Kolonia Rospontowa, Lwowska, Metalowców, Nowakowskiego, Okulickiego, Powstańców Śląskich, Różana, Westerplatte, Wileńska.

</doc>
<doc id="1438057" url="https://pl.wikipedia.org/wiki?curid=1438057" title="Ergo Arena">
Ergo Arena

Ergo Arena – wielofunkcyjna hala widowiskowo-sportowa znajdująca się na granicy Gdańska i Sopotu. Otwarta w 2010 roku, o maksymalnej pojemności ponad 15 000 widzów, dzięki czemu jest jednym z największych tego typu obiektów w Polsce.
Funkcje hali.
W hali mogą odbywać się zawody lekkoatletyczne, piłki ręcznej, siatkówki, koszykówki, tenisa, tenisa stołowego, jeździectwa i sportów walki, a także rozgrywek hokeja na sztucznym lodowisku. Obiekt jest przystosowany do organizowania spektakli teatralnych i kinowych, koncertów, wystaw, konferencji i sympozjów.
Lokalizacja.
Hala znajduje się na granicy Gdańska (Osiedle Wejhera) i Sopotu (Karlikowo), ok. 3 km od centrum Sopotu, ok. 10 km od centrum Gdańska i ok. 1 km od linii brzegowej Zatoki Gdańskiej.
W 2009 r. władze miast dokonały korekty granic w taki sposób, aby granica dzieliła halę na dwie równe części. Od lutego 2012 roku hala posiada nowy adres, identyczny w Gdańsku i Sopocie – plac Dwóch Miast 1.
Dojazd do hali jest możliwy bezpośrednio trolejbusami linii nr 31 i autobusami linii nr 148 ("przystanek Rybacka") oraz Szybką Koleją Miejską – przystanki Gdańsk Żabianka-AWFiS i Sopot Wyścigi są oddalone o ok. 1 km, a także około 850 metrów od hali znajdują się przystanki "Pomorska" i "Osiedle Wejhera" z których odjeżdżają tramwaje linii nr 2, 4, 5, 6 i 8. Bezpośrednio przy hali przebiega Droga Zielona.
Widownia.
Trybuny rozsuwane są używane, gdy imprezy zajmują środek areny lub jej część.
Podczas koncertów na terenie hali może przebywać 13000 osób, a zawody lekkoatletyczne może śledzić około 8000 widzów.
Trójmiejska hala teoretycznie może pomieścić 15 tys. ludzi łącznie z miejscami stojącymi na płycie. Liczba ta wynika z przepustowości przejść ewakuacyjnych. 
Oficjalna inauguracja hali odbyła się 18 sierpnia 2010 o godzinie 17.30. Siatkarskie męskie reprezentacje Polski i Brazylii zmierzyły się w towarzyskim spotkaniu, zakończonym zwycięstwem Polski 3:2. 14 kwietnia 2012, podczas meczu Polskiej Ligi Koszykówki mężczyzn pomiędzy Treflem Sopot a Asseco Prokom Gdynia padł rekord frekwencji w ligowych rozgrywkach halowych w Polsce. Według organizatorów na hali pojawiło się 10 152 widzów.
Najwięcej osób przybyło do hali 14 maja 2016 roku na koncert Armina van Buurena, którego show Armin Only promujące album Embrace przyciągnęło tu ponad 13000 widzów.
W latach 2010-2020 w hali odbyły się 1253 imprezy, w których wzięły udział ponad 4 mln osób.
Budowa.
Budowa rozpoczęła się w marcu 2007 i miała być zakończona do końca 2008 roku, lecz z powodu problemów z konstrukcją dachu oraz opóźnienia rozstrzygnięcia przetargu dla pakietu mechanicznego i teletechnicznego, ostatecznie halę zgłoszono do odbiorów 31 maja 2010. 
Generalnymi wykonawcami hali w części budowlanej była firma Budimex Dromex (od 16 listopada 2009 spółka w wyniku fuzji zmieniła nazwę na Budimex SA), a w pakiecie instalacji mechanicznych i teletechnicznych – Asseco Systems. Kompletne instalacje elektryczne dla Budimex SA wykonywała firma Elektromontaż Poznań S.A.
Koszt budowy wyniósł 346 mln zł, a fundusze pochodziły z budżetów Gdańska, Sopotu, Ministerstwa Sportu (61 mln zł), środków zewnętrznych oraz dotacji Unii Europejskiej (40 mln zł).
Kilka dni przed oficjalnym otwarciem obiektu, 12 sierpnia 2010 r., podpisano umowę ze sponsorem tytularnym hali. Sopocka firma ubezpieczeniowa Ergo Hestia za 5 lat używania nazwy hali – Ergo Arena – zapłaciła 12,2 mln zł. Kolejne umowy podpisano w 2015 i 2020.

</doc>
<doc id="1438058" url="https://pl.wikipedia.org/wiki?curid=1438058" title="Anderson Hernanes de Carvalho Andrade Lima">
Anderson Hernanes de Carvalho Andrade Lima



</doc>
<doc id="1438064" url="https://pl.wikipedia.org/wiki?curid=1438064" title="Luiz Marcelo Morais dos Reis">
Luiz Marcelo Morais dos Reis



</doc>
<doc id="1438065" url="https://pl.wikipedia.org/wiki?curid=1438065" title="Arena Wratislavia">
Arena Wratislavia



</doc>
<doc id="1438068" url="https://pl.wikipedia.org/wiki?curid=1438068" title="Goniasteridae">
Goniasteridae

Goniasteridae – rodzina rozgwiazd z rzędu Valvatida.
Do rodziny należą następujące rodzaje:

</doc>
<doc id="1438069" url="https://pl.wikipedia.org/wiki?curid=1438069" title="Alytes obstetricans">
Alytes obstetricans



</doc>
<doc id="1438076" url="https://pl.wikipedia.org/wiki?curid=1438076" title="Sagowiec">
Sagowiec

Sagowiec, cycas ("Cycadaceae" Pers.) – rodzaj roślin z monotypowej rodziny sagowcowych "Cycadaceae". W obrębie rodzaju wyróżnianych jest ok. 100–110 gatunków, wliczając w to czasem wyodrębniany rodzaj "Epicycas". Nazwa rodzajowa "Cycas" pochodzi od greckiego słowa "Koikas" oznaczającego „rodzaj palmy”, ze względu na fizyczne podobieństwo sagowców do palm, mimo braku bliskiego pokrewieństwa.
Pierwsi przedstawiciele sagowcowych wyewoluowali prawdopodobnie z paproci nasiennych 290–265 milionów lat temu. Linie rozwojowe sagowcowatych i zamiowatych rozejść się miały ok. 250 milionów lat temu, choć opublikowano też analizy, z których wynika, że rodziny rozdzieliły się przed ok. 92 milionami lat. W każdym razie rodzaj "Cycas" stanowi klad bazalny rzędu sagowców, tj. obejmuje prostą linię rozwojową trwającą od początków różnicowania się współczesnych sagowców. Badania molekularne sugerują jednak, że współcześni przedstawiciele rodzaju są stosunkowo młodą radiacją, powstałą w późnym miocenie, prawdopodobnie niewiele dawniej niż 12 mln lat temu. Po mającej wówczas miejsce globalnej redywersyfikacji sagowców nastąpiło trwające do dziś spowolnienie ich różnicowania. Wiele gatunków jest rzadkich w naturze i zagrożonych. Są długowieczne, ale rosną wolno.
Wnętrze pnia bogate w skrobię u niektórych gatunków bywa spożywane, aczkolwiek ze względu na współwystępujące toksyny wymaga specjalnej obróbki. Jadalne są także nasiona. Niektóre sagowce, zwłaszcza sagowiec odwinięty, są uprawiane jako rośliny ozdobne.
Rozmieszczenie geograficzne.
Centrum występowania sagowców obejmuje tereny południowo-wschodniej Azji. Poza tym gatunki tego rodzaju spotykane są na niewielkich obszarach w Afryce wschodniej, na Madagaskarze, w południowej części Półwyspu Indyjskiego, na północy Australii i na wyspach Pacyfiku po Nową Kaledonię.
Systematyka.
Rodzaj sagowiec "Cycas" jest jedynym współczesnym przedstawicielem rodziny sagowcowatych "Cycadaceae" , będącej siostrzaną względem rodziny zamiowatych "Zamiaceae" w obrębie rzędu sagowców "Cycadales" – jedynego wyróżnianego zwykle w obrębie klasy sagowcowych "Cycadopsida". W systemach uwzględniających taksony wymarłe w obrębie sagowcowatych wyróżniany jest jeszcze rodzaj "Menucoa" , a bliżej od zamiowatych spokrewnioną rodziną są wymarłe "Crossozamiaceae" .

</doc>
<doc id="1438077" url="https://pl.wikipedia.org/wiki?curid=1438077" title="Schipkau">
Schipkau

Schipkau (do 1937 r. Zschipkau, górnołuż. "Šejkow") – gmina w Niemczech w kraju związkowym Brandenburgia, w powiecie Oberspreewald-Lausitz. Położona jest na północ od historycznego regionu Łużyce, niedaleko autostrady A13, łączącej Berlin z Dreznem.

</doc>
<doc id="1438079" url="https://pl.wikipedia.org/wiki?curid=1438079" title="Wahadełko">
Wahadełko



</doc>
<doc id="1438082" url="https://pl.wikipedia.org/wiki?curid=1438082" title="Nasi (Rosja)">
Nasi (Rosja)

Nasi (Młodzieżowy Demokratyczny Antyfaszystowski Ruch „Nasi”, , Mołodieżnoje diemokraticzeskoje antifaszystskoje dwiżenije „Naszy”) – rosyjska organizacja młodzieżowa wspierana i finansowana przez rząd Rosji. Określa się sama jako demokratyczny ruch antyfaszystowski. Pod koniec 2007 roku liczyła około 120 tys. członków, w wieku pomiędzy 17 i 25 lat. Jej organizacją-córką jest organizacja "Sieć".
Krytyka.
Organizacja Nasi została skrytykowana za kult Putina oraz praktyczne naśladownictwo Komsomołu oraz Hitlerjugend, przez co bywa nazywana "Putinjugend" (lub "Putin Youth", w języku angielskim analogia tego wyrażenia).

</doc>
<doc id="1438083" url="https://pl.wikipedia.org/wiki?curid=1438083" title="Altdöbern">
Altdöbern

Altdöbern (dolnołuż. "Stara Darbnja") – miejscowość i gmina w Niemczech w kraju związkowym Brandenburgia, w powiecie Oberspreewald-Lausitz, siedziba urzędu Altdöbern.

</doc>
<doc id="1438085" url="https://pl.wikipedia.org/wiki?curid=1438085" title="Wietnam na Letnich Igrzyskach Olimpijskich 2008">
Wietnam na Letnich Igrzyskach Olimpijskich 2008

Wietnam na Letnich Igrzyskach Olimpijskich 2008 reprezentowało 13 zawodników (7 mężczyzn i 6 kobiet) w 8 dyscyplinach.
Był to 13. start reprezentacji Wietnamu na letnich igrzyskach olimpijskich.

</doc>
<doc id="1438086" url="https://pl.wikipedia.org/wiki?curid=1438086" title="Ali Latifi">
Ali Latifi

Ali Latifi (per. علی لطیفی, ur. 20 lutego 1976 w Araku) – piłkarz irański grający na pozycji napastnika.
Kariera klubowa.
Karierę piłkarską Latifi rozpoczął w klubie Bahman w mieście Karadż. W jego barwach zadebiutował w lidze irańskiej. W 1998 roku odszedł z tego klubu i trafił do stołecznego PAS Teheran, ale tam spędził tylko jeden sezon. W 1999 roku przeszedł do lokalnego rywala PAS, Esteghlal Teheran. W 2000 roku zdobył z tym klubem Puchar Hazfi (Puchar Iranu), a w 2001 roku wywalczył swój pierwszy w karierze tytuł mistrza Iranu. Po tamtym sezonie wyjechał do Europy i został zawodnikiem austriackiej Admiry Wacker Mödling, jednak w jej barwach zaliczył tylko 5 ligowych spotkań. W 2002 roku wrócił do ojczyzny i grał w zespole Pajkan Kazwin, a rok później został zawodnikiem Abu Moslem Meszhed. W sezonie 2005/2006 ponownie grał w Pajkanie, a po nim odszedł do drugoligowego Sanaje Arak, w którym zakończył karierę.
Kariera reprezentacyjna.
W reprezentacji Iranu Latifi zadebiutował w 1998 roku. W tym samym roku został powołany przez Dżalala Talebiego do kadry na Mistrzostwa Świata we Francji. Tam był rezerwowym i nie wystąpił w żadnym ze spotkań grupowych, a po Mundialu przestał występować w reprezentacji.

</doc>
<doc id="1438088" url="https://pl.wikipedia.org/wiki?curid=1438088" title="Birkenwerder">
Birkenwerder

Birkenwerder – gmina w Niemczech w kraju związkowym Brandenburgia, w powiecie Oberhavel. położona na północ od Berlina.
W gminie znajduje się przystanek kolejowy

</doc>
<doc id="1438089" url="https://pl.wikipedia.org/wiki?curid=1438089" title="China Daily">
China Daily

China Daily (, pinyin: Zhōngguó Rìbào) – największy anglojęzyczny dziennik wydawany w Chińskiej Republice Ludowej, założony w 1981 roku. 
Siedziba redakcji znajduje się w dzielnicy Chaoyang w Pekinie, a jej oddziały są w wielu dużych chińskich miastach, a także kilku zagranicznych stolicach.
Wydanie hongkońskie (chiń. trad. 中國日報香港版, chiń. upr. 《中国日报香港版》, pinyin: Zhōngguó Rìbào Xiānggǎng Bǎn) ukazuje się od 6 października 1997 roku i ma na celu wyjaśnianie polityki rządu ChRL. Przekazuje bieżące sprawy polityczne, ekonomiczne, społeczne i kulturalne zarówno Chin kontynentalnych, jak i Hongkongu.
Wśród dzienników i czasopism wydawanych przez grupę China Daily Group, znajdują się też m.in.: "21st Century", "Beijing Weekend", "China Business Weekly", "China Daily Hong Kong Edition" oraz "Shanghai Star". China Daily jest członkiem stowarzyszenia mediów – Asia News Network.
Publikacja spotkała się z międzynarodową krytyką w latach 2019–2021. Organizacja pozarządowa Reporterzy bez Granic zarzuciła China Daily aktywny udział w rozpowszechnianiu chińskiej propagandy. Międzynarodowe media, m.in. The New York Times, The Guardian, BBC, CNN i NPR opublikowały relacje z rozpowszechniania przez China Daily dezinformacji i fake news związanych z protestami w Hongkongu 2019–20 i nt. epidemii koronawirusa. Przez wiele lat wiele międzynarodowych mediów przedrukowywało publikacje China Daily na zasadzie dzielenia się tekstami z redakcji partnerskich, jednak w 2020 r. z powodu ww. zarzutów wiele z nich zerwało współpracę z China Daily.

</doc>
<doc id="1438090" url="https://pl.wikipedia.org/wiki?curid=1438090" title="Brandys">
Brandys



</doc>
<doc id="1438094" url="https://pl.wikipedia.org/wiki?curid=1438094" title="Glienicke/Nordbahn">
Glienicke/Nordbahn

Glienicke/Nordbahn – gmina w powiecie Oberhavel, w kraju związkowym Brandenburgia, w Niemczech. Położona jest na północ od Berlina.

</doc>
<doc id="1438098" url="https://pl.wikipedia.org/wiki?curid=1438098" title="Kamienica przy ul. Webera 4 w Bytomiu">
Kamienica przy ul. Webera 4 w Bytomiu

Kamienica przy ul. Webera 4 w Bytomiu ("Hansa Haus") – kamienica z 1925 roku w Bytomiu.
Historia.
Kamienicę wybudowaną w 1925 roku zaprojektował mistrz murarski Felix Wieczorek, zarazem inwestor budowy i pierwszy właściciel obiektu. W dwudziestoleciu międzywojennym na parterze i pierwszym piętrze mieścił się dom handlowy, na wyższych kondygnacjach utworzono mieszkania. Na parterze znajdowały się również później lokale usługowe.
W 2016 roku Zakład Budynków Miejskich wykonał remont kamienicy, który został wyróżniony I miejscem w kategorii "Renowacja kamienic mieszkalnych" w konkursie Inwestycja Roku 2016.
Architektura.
Jest to czterokondygnacyjny murowany budynek w stylu ekspresjonistycznym. Pierwsze piętro zdobi 10 wykuszy ułożonych w kształcie harmonijki.
Na elewacji widnieje odtworzony napis „Hansa Haus” gotykiem oraz płaskorzeźba, która przedstawia karawelę, co nawiązywało do sprzedaży produktów kolonialnych w budynku.
Budynek jest położony na terenie zabytkowego układu urbanistycznego wpisanego do rejestru zabytków.

</doc>
<doc id="1438099" url="https://pl.wikipedia.org/wiki?curid=1438099" title="Hamburg-Mitte">
Hamburg-Mitte

Hamburg-Mitte, Bezirk Hamburg-Mitte – jeden z siedmiu okręgów administracyjnych Hamburga, położony w centralnej jego części.
W okręgu znajduje się historyczne centrum Hamburga składające się ze starego (niem. "Alstadt") i nowego miasta (niem. "Neustadt"). W 2011 roku okręg zamieszkiwało 294 831 mieszkańców.
Dzielnice.
W skład okręgu wchodzi 19 dzielnic "(Stadtteil)":

</doc>
<doc id="1438100" url="https://pl.wikipedia.org/wiki?curid=1438100" title="Leegebruch">
Leegebruch

Leegebruch – miejscowość i gmina w Niemczech w kraju związkowym Brandenburgia, w powiecie Oberhavel, położona jest na północ od Berlina.
Współpraca.
Miejscowość partnerska:

</doc>
<doc id="1438102" url="https://pl.wikipedia.org/wiki?curid=1438102" title="Narodowy komitet olimpijski">
Narodowy komitet olimpijski

Narodowy komitet olimpijski – organizacja krajowa podległa Międzynarodowemu Komitetowi Olimpijskiemu. Celem narodowego komitetu olimpijskiego jest wystawianie reprezentacji danego kraju na igrzyskach olimpijskich, a w czasie pomiędzy igrzyskami dbanie o upowszechnianie idei olimpijskiej i czuwanie nad szkoleniem sportowców. Narodowy komitet olimpijski ma również prawo zgłaszać kandydatury miast do organizacji igrzysk olimpijskich.
Obecnie istnieje 205 komitetów olimpijskich, działających w państwach suwerennych i terytoriach zależnych.
NKO zrzeszone są w federacjach ponadnarodowych wedle kontynentów:
Warto zaznaczyć, że brak w danym państwie NKO nie wyklucza go z ewentualnego udziału w igrzyskach.
Lista NKO wraz z datą uznania.
Poniżej znajduje się lista narodowych komitetów olimpijskich wraz z datą uznania ich przez MKOl.
NKO nieuznane przez MKOl.
W 1987 powstał narodowy komitet olimpijski w Makau. Do tej pory nie został on uznany przez MKOl, a sportowcy z Makau nie wystąpili ani razu na igrzyskach olimpijskich.

</doc>
<doc id="1438106" url="https://pl.wikipedia.org/wiki?curid=1438106" title="Nima Nakisa">
Nima Nakisa

Nima Nakisa (per. نیما نکیسا, ur. 1 maja 1975 w Teheranie) – piłkarz irański grający na pozycji bramkarza.
Kariera klubowa.
Nakisa urodził się w stolicy kraju, Teheranie. Karierę piłkarską rozpoczął w tamtejszym klubie Persepolis Teheran, w barwach którego zadebiutował w 1994 roku w pierwszej lidze irańskiej. Swój pierwszy sukces w karierze osiągnął w sezonie 1995/1996, gdy wywalczył z Persepolisem tytuł mistrza Iranu. Przegrywał jednak rywalizację z Ahmadem Rezą Abedzadehem i odszedł do Pajam Meszhed. Po roku wrócił jednak do Persepolis i przez kolejne dwa sezony nadal walczył o miejsce w składzie z Abedzadehem. W 1999 roku wywalczył z Persepolis dublet.
W 1999 roku Nakisa wyjechał do Europy i został bramkarzem greckiego zespołu AO Kavala. Rozegrał w nim tylko dwa spotkania i latem odszedł do albańskiego Flamurtari Vlorë. W albańskiej pierwszej lidze grał przez jeden sezon.
W 2000 roku Nakisa wrócił do Iranu. Został piłkarzem klubu Bargh Sziraz. Grał w nim bez większych sukcesów przez dwa lata, do 2002 roku. Wtedy też był bohaterem transferu do stołecznego PAS Teheran. W 2004 roku miał współudział w wywalczeniu pierwszego od 1993 roku mistrzostwa Iranu przez PAS. W sezonie 2005/2006 stracił jednak miejsce w składzie i odszedł do Esteghlal Jonub Dezful. W 2007 roku został zawodnikiem Esteghlalu Ahwaz.
Kariera reprezentacyjna.
W reprezentacji Iranu Nakisa zadebiutował w 1996 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam był wystąpił jedynie w spotkaniu z Jugosławią, przegranym 0:1. Po Mundialu przestał występować w reprezentacji, a łącznie wystąpił w niej 11 razy.

</doc>
<doc id="1438109" url="https://pl.wikipedia.org/wiki?curid=1438109" title="Kalendarium historii Budapesztu">
Kalendarium historii Budapesztu

Kalendarium historii Budapesztu przedstawia najważniejsze wydarzenia ułożone w sposób chronologiczny.

</doc>
<doc id="1438111" url="https://pl.wikipedia.org/wiki?curid=1438111" title="Rohullah Nikpai">
Rohullah Nikpai

Rohullah Nikpai (ur. 15 czerwca 1987) – pierwszy w historii afgański zdobywca medalu olimpijskiego. Wywalczył brązowy medal w taekwondo w kategorii do 58 kg podczas Igrzysk w Pekinie 2008 oraz brąz w kategorii do 68 kg podczas Letnich Igrzysk Olimpijskich 2012. Rohullah Nikpai zdobył także w 2008 roku w chińskim Zhengzhou brązowy medal mistrzostw Azji (również w kategorii do 58 kg).
Ponadto Nikpai brał udział w igrzyskach azjatyckich w Dosze, gdzie dotarł do 1/8 finału (przegrał wówczas z Tajem Nattapongiem Tewawetchapongiem), a także w mistrzostwach świata w Pekinie (1/32 finału).

</doc>
<doc id="1438113" url="https://pl.wikipedia.org/wiki?curid=1438113" title="Löwenberger Land">
Löwenberger Land

Löwenberger Land – gmina w Niemczech w kraju związkowym Brandenburgia, w powiecie Oberhavel, leży ok. 50 km na północ od Berlina.
Dzielnice.
W skład gminy wchodzą następujące dzielnice:
Komunikacja.
Na obszarze Löwenberger Land krzyżują się dwie drogi: droga krajowa B167 i droga krajowa B96.

</doc>
<doc id="1438117" url="https://pl.wikipedia.org/wiki?curid=1438117" title="Etakrydyna">
Etakrydyna



</doc>
<doc id="1438119" url="https://pl.wikipedia.org/wiki?curid=1438119" title="Ponaschemu (język)">
Ponaschemu (język)

Ponaschemu – język pośredni pomiędzy językiem niemieckim a językiem dolnołużyckim, używany na Łużycach przez Serbołużyczan.
Historia.
Językiem tym mówiono do lat 50. XX w. W ponaschemu mówiono przeważnie w wioskach (przede wszystkim w wioskach Spreewaldu), w których żyli razem Niemcy i Dolnołużyczanie. Dzisiaj języka tego już się nie używa, ponieważ większość ówczesnych mieszkańców wsi zasymilowała się z Niemcami.
Należy wyjaśnić, że język ponaschemu był „wyśmiewany przez zurbanizowane społeczeństwo”, a wyśmiewającymi byli głównie Niemcy, z reguły w ogóle niechętni wobec języka łużyckiego. W tym czasie nie można było też mówić o miejskiej społeczności Serbołużyczan w Dolnych Łużycach. Serbołużyczanie byli raczej wyśmiewani jako niewykształceni wieśniacy, którzy w swojej mowie używali słów łużyckich i niemieckich. Wyśmiewano tę mowę, która była jedyną naturalną pozostałością żywego języka słowiańskiego na Dolnych Łużycach. Po drugiej wojnie światowej do grona wyśmiewających, „zurbanizowanych” Niemców, dołączyli działacze łużyccy z Górnych Łużyc, którzy w ramach „pomocy” zamierzali „udoskonalić” język dolnołużycki, wyplenić germanizmy, a nawet połączyć oba języki łużyckie w jeden. Mowa wiejskich Dolnołużyczan wydawała się im zepsuta i nasycona germanizmami i dlatego ją również wyśmiewali. Działania te nie przyniosły oczekiwanych efektów, bo obecnie, chociaż mowa ponaschemu już praktycznie zanikła, nie udało się również utrzymać „czystej postaci” języka dolnołużyckiego i Dolne Łużyce są pod względem językowym całkowicie zgermanizowane.
Przykład.
Rymowanka dziecięca z roku 1890, zapisana przez Wilibalda von Schulenburga w Spreewald. Znana również w Jänschwalde/Janšojcach

</doc>
<doc id="1438121" url="https://pl.wikipedia.org/wiki?curid=1438121" title="Oxy.gen">
Oxy.gen

Oxy.gen – powstała w 1998 roku w Trójmieście grupa muzyczna, łącząca w swoich utworach elementy nowoczesnej elektroniki, rocka, hip-hopu i funky.
Życiorys.
Zespół został założony w 1998 w Trójmieście przez Pawła Herbascha i Jarka Śmigiela, którzy grali wcześniej w Illusion oraz Wojtka Wysockiego i Rafała Rachowskiego. Debiutancki album zatytułowany "Toxygen" ukazał się 21 października 2002 roku nakładem wytwórni Warner Music Poland. Album zebrał pozytywne recenzje. Zespół zagrał wiele koncertów, m.in. supporty przed polskimi koncertami znanych wykonawców muzyki elektronicznej, jak Morcheeba czy Télépopmusik. Zespół otrzymał nominację do Fryderyka 2002 za Toxygen w kategorii "Album Roku - Muzyka Alternatywna". W 2003 roku do zespołu dołączył Artur Czaiński. Jarosław Śmigiel opuścił grupę w 2005.
Po kilkuletniej przerwie zespół wydał drugi album, zatytułowany "Dziewczyny". 30 czerwca 2008 został udostępniony w Internecie do bezpłatnego pobrania ze strony zespołu. W 2010 roku zespół wystąpił podczas trasy koncertowej "Męskie Granie" organizowanej przez Program Trzeci Polskiego Radia.

</doc>
<doc id="1438123" url="https://pl.wikipedia.org/wiki?curid=1438123" title="Manuel Brehmer">
Manuel Brehmer

Manuel Brehmer (ur. 1 czerwca 1978 r. w Zachodnim Berlinie) – niemiecki wioślarz, reprezentant Niemiec w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438125" url="https://pl.wikipedia.org/wiki?curid=1438125" title="Kazushige Ura">
Kazushige Ura

 – japoński wioślarz, reprezentant Japonii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438128" url="https://pl.wikipedia.org/wiki?curid=1438128" title="Daisaku Takeda">
Daisaku Takeda

 – japoński wioślarz, reprezentant Japonii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438129" url="https://pl.wikipedia.org/wiki?curid=1438129" title="Viggo Jensen (sztangista)">
Viggo Jensen (sztangista)

Alexander Viggo Jensen (ur. 22 czerwca 1874 w Kopenhadze, zm. 2 listopada 1930 tamże) – duński sztangista, strzelec, gimnastyk i lekkoatleta, złoty medalista igrzysk olimpijskich w Atenach w 1896 w podnoszeniu ciężarów oburącz, srebrny medalista w podnoszeniu ciężarów jednorącz i brązowy medalista w strzelaniu z karabinu dowolnego.
Pierwszą konkurencją było podnoszenie ciężarów oburącz. Zarówno Jensen, jak i Brytyjczyk Launceston Elliot podnieśli 111,5 kg. Król Jerzy I Grecki przyznał pierwsze miejsce Duńczykowi, uznając, iż podnosił on ciężary w lepszym stylu. Po proteście Brytyjczyków obaj sztangiści dostali kolejną próbę poprawienia swoich wyników, żadnemu jednak nie udało się podnieść większego ciężaru i ostatecznie zwycięzcą ogłoszono Jensena.
Kolejną konkurencją, rozegraną tego samego dnia, było podnoszenie ciężarów jednorącz. Z powodu kontuzji odniesionej podczas wcześniejszych zmagań Jensen podniósł zaledwie 57,0 kg, przy 71,0 kg Elliota i zajął drugie miejsce.
Jensen wziął udział w konkursach pchnięcia kulą (zajął czwarte miejsce) i rzutu dyskiem (poza pierwszą czwórką). Podczas zawodów gimnastycznych zajął czwarte miejsce w konkursie wspinaczki po linie.
Uczestniczył też w dwóch konkurencjach strzeleckich: w konkursie strzelania z karabinu wojskowego zajął szóste miejsce, zdobywając 1640 punktów i trafiając 30 na 40 strzałów. Większy sukces osiągnął podczas zawodów w strzelaniu z karabinu dowolnego, gdzie zajął trzecie miejsce, uzyskując 1305 punktów i 31 trafień na 40 strzałów|.
Na kolejnych igrzyskach olimpijskich w 1900 w Paryżu Jensen uczestniczył tylko w zawodach strzeleckich, w strzelaniu z karabinu dowolnego na odległość 300 metrów, zajmując następujące miejsca: trzy postawy 15. miejsce, trzy postawy drużynowo 4. miejsce, leżąc 10. miejsce, klęcząc 13. miejsce i stojąc 11. miejsce.

</doc>
<doc id="1438132" url="https://pl.wikipedia.org/wiki?curid=1438132" title="Mohamed Ryad Garidi">
Mohamed Ryad Garidi

Mohamed Ryad Garidi (ur. 20 grudnia 1977 r. w Algierze) – algierski wioślarz, reprezentant Algierii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438134" url="https://pl.wikipedia.org/wiki?curid=1438134" title="Kamel Ait Daoud">
Kamel Ait Daoud

Kamel Ait Daoud (ur. 18 maja 1985 r.) – algierski wioślarz, reprezentant Algierii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438135" url="https://pl.wikipedia.org/wiki?curid=1438135" title="Samuel Beltz">
Samuel Beltz

Samuel Beltz (ur. 31 sierpnia 1980 r. w Hobart) – australijski wioślarz, reprezentant Australii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438137" url="https://pl.wikipedia.org/wiki?curid=1438137" title="Thomas Gibson">
Thomas Gibson



</doc>
<doc id="1438138" url="https://pl.wikipedia.org/wiki?curid=1438138" title="The Turtles">
The Turtles

The Turtles - amerykański zespół grający muzykę pop i folk-rock, grający w latach 1965–1970 i od 1984 roku aż do dziś. Zasłynął utworem "Happy Together" z 1967 roku - pierwsze miejsce na amerykańskiej liście przebojów, 12. w Wielkiej Brytanii.

</doc>
<doc id="1438139" url="https://pl.wikipedia.org/wiki?curid=1438139" title="Thomas Gibson (sportowiec)">
Thomas Gibson (sportowiec)

Thomas Gibson (ur. 6 maja 1982 w Hobart) – australijski wioślarz, reprezentant Australii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438140" url="https://pl.wikipedia.org/wiki?curid=1438140" title="Devender Kumar Khandwal">
Devender Kumar Khandwal

Devender Kumar Khandwal (ur. 10 lipca 1986 r.) – indyjski wioślarz, reprezentant Indii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438142" url="https://pl.wikipedia.org/wiki?curid=1438142" title="Manjeet Singh">
Manjeet Singh

Manjeet Singh (ur. 10 października 1988 r. w Essa Panj Grai) – indyjski wioślarz, reprezentant Indii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438144" url="https://pl.wikipedia.org/wiki?curid=1438144" title="Nick Bakay">
Nick Bakay

Nicholas „Nick” Bakay (ur. 8 października 1959 w Buffalo, w Nowym Jorku) – amerykański aktor filmowy i telewizyjny, producent, scenarzysta, komik i komentator sportowy.
Filmografia.
aktor
producent
scenariusz

</doc>
<doc id="1438145" url="https://pl.wikipedia.org/wiki?curid=1438145" title="Beilin">
Beilin

Muzeum Beilin w Xi’anie () – zbiór stel oraz innych inskrypycji utrwalonych w kamieniu, znajdujący się w Xi’anie w Chinach. Jest największym tego typu zbiorem w kraju. Jego historia sięga czasów dynastii Tang (VII-X w.). 
Ze względu na nośnik inskrypcji oraz ogromne rozmiary kolekcji, obejmującej niemal 3000 eksponatów, bywa nazywany „najcięższą biblioteką świata”. Najstarsze zbiory pochodzą z czasów dynastii Han. Najbardziej znaną stelą z Beilin jest tzw. Stela z Xi’an.
Obecnie Beilin pełni funkcję ogólnodostępnego muzeum oraz jednej z głównych atrakcji turystycznych miasta.

</doc>
<doc id="1438146" url="https://pl.wikipedia.org/wiki?curid=1438146" title="Douglas Vandor">
Douglas Vandor

Douglas Vandor (ur. 25 sierpnia 1974 r. w Montrealu) – kanadyjski wioślarz, reprezentant Kanady w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438147" url="https://pl.wikipedia.org/wiki?curid=1438147" title="Cameron Sylvester">
Cameron Sylvester

Cameron Sylvester (ur. 22 czerwca 1986 r. w Mississaudze) – kanadyjski wioślarz, reprezentant Kanady w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438148" url="https://pl.wikipedia.org/wiki?curid=1438148" title="Stare Moskule">
Stare Moskule

Stare Moskule (dawn. "Moskule Stare") – osiedle w północno-wschodniej części Łodzi, w dawnej dzielnicy Widzew. Wchodzi w skład osiedla administracyjnego Dolina Łódki.
Natomiast stworzony w 2005 łódzki System Informacji Miejskiej traktuje Stare Moskule jako oddzielne osiedle, którego granicami są:
W południowej części obszaru Starych Moskuli znjaduje się część dawnej wsi Sikawa (podczas gdy obszar SIM Sikawa znajduje się na południe od obszaru Starych Moskuli).
Pobliskie łódzkie osiedla Nowe Moskule i Moskule należą do dzielnicy Bałuty.
Historia.
Dawniej samodziela wieś. Występujące w nazwie określenie "stare" wiąże się z tym, że na miejscu średniowiecznej wsi Moskule (położonej na północ od Starych Moskuli) powstała nieco później zupełnie nowa kolonia Wilanów. Natomiast typowo rolniczą ludność Moskuli przesiedlono wtedy na tereny poleśne, którym nadano nazwę Stare Moskule, dla odróżnienia osiedli zamieszkanych przez dawnych chłopów poddanych od tworzonych w sąsiedztwie nowych osad.
Od 1867 w gminie Dobra w powiecie brzezińskim. W okresie międzywojennym należały do powiatu brzezińskigo w woj. łódzkim. W 1921 roku liczba mieszkańców wynosiła 59. 1 września 1933 utwrorzono gromadę (sołectwo) "Łukaszew" w granicach gminy Dobra, obejmującą wsie Łukaszew, Moskule Stare i Moskuliki. Podczas II wojny światowej włączone do III Rzeszy.
Po wojnie Moskule Stare powróciły na krótko do powiatu łódzkiego woj. łódzkim, lecz już 13 lutego 1946 włączono je do Łodzi.

</doc>
<doc id="1438150" url="https://pl.wikipedia.org/wiki?curid=1438150" title="Zsolt Hirling">
Zsolt Hirling

Zsolt Hirling (ur. 28 maja 1984 r.) – węgierski wioślarz, reprezentant Węgier w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438152" url="https://pl.wikipedia.org/wiki?curid=1438152" title="Tamás Varga (wioślarz)">
Tamás Varga (wioślarz)

Tamas Varga (ur. 17 czerwca 1978 r. w Budapeszcie) – węgierski wioślarz, reprezentant Węgier w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438154" url="https://pl.wikipedia.org/wiki?curid=1438154" title="Rodolfo Collazo Tourn">
Rodolfo Collazo Tourn

Rodolfo Collazo Tourn (ur. 26 kwietnia 1983) – urugwajski wioślarz, reprezentant Urugwaju w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438156" url="https://pl.wikipedia.org/wiki?curid=1438156" title="Angel Javier Garcia">
Angel Javier Garcia

Angel Javier Garcia (ur. 26 marca 1986 w Montevideo) – urugwajski wioślarz, reprezentant Urugwaju w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438157" url="https://pl.wikipedia.org/wiki?curid=1438157" title="So Sau Wah">
So Sau Wah

So Sau Wah (; ur. 26 sierpnia 1985 r. w Hongkongu) – chiński wioślarz, reprezentant Hongkongu w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438158" url="https://pl.wikipedia.org/wiki?curid=1438158" title="Chow Kwong Wing">
Chow Kwong Wing

Chow Kwong Wing (鄒廣榮; ur. 17 marca 1986 w Hongkongu) – chiński wioślarz, reprezentant Hongkongu w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438160" url="https://pl.wikipedia.org/wiki?curid=1438160" title="Diana Rigg">
Diana Rigg

Diana Rigg, właśc. dame Enid Diana Elizabeth Rigg DBE (ur. 20 lipca 1938 w Doncasterze, zm. 10 września 2020 w Londynie) – brytyjska aktorka teatralna, filmowa i telewizyjna. Grała m.in. Emmę Peel w serialu "Rewolwer i melonik", Tracy w filmie "W tajnej służbie Jej Królewskiej Mości", oraz lady Olennę Tyrell w serialu "Gra o tron".
Życiorys.
Córka inżyniera kolejowego Louisa Rigga i Beryl Helliwell, wychowywała się ze starszym bratem Hugh (ur. 1934), oficerem Królewskich Sił Lotniczych. Dwa miesiące po jej narodzinach rodzina przeprowadziła się do Dżodhpur w północno-zachodnich Indiach. W wieku ośmiu lat uczęszczała do szkoły Fulneck Girl’s School w Fulneck w pobliżu Pudsey, w aglomeracji Leeds. Wiele lat swojego dzieciństwa spędziła w Bikaner w stanie Radżastan, na pustyni Thar, gdzie jej ojciec pracował jako kolejarz.
W latach 1959–1964 związana była z Royal Shakespeare Company. Na ekranie pojawiła się po raz pierwszy w komedii z dreszczykiem "Brat człowieka z Karaibów" ("Our Man in the Caribbean", 1962), a następnie wystąpiła gościnnie w serialu kryminalnym "Sentymentalny agent" ("The Sentimental Agent", 1963). Przełomem w jej karierze okazała się telewizyjna rola Emmy Peel w serialu kryminalnym ABC "Rewolwer i melonik" ("The Avengers", 1965-68), za którą była dwukrotnie nominowana do nagrody Emmy i, wraz odtwórcami głównych ról, otrzymała nagrodę Brytyjskej Akademii Filmowej (BAFTA).
Później grała postać hrabiny Tracy Di Vicenzo, córki korsykańskiego gangstera, Marca-Ange Dracon – poszukiwaczki przygód, która wraz z głównym bohaterem toczy starcie z organizacją WIDMO i wychodzi za mąż za Bonda (George Lazenby) w szóstym filmie z cyklu o przygodach Jamesa Bonda "W tajnej służbie Jej Królewskiej Mości" ("On Her Majesty’s Secret Service", 1969). Za rolę Barbary Drummond w czarnej komedii Arthura Hillera "Szpital" ("The Hospital", 1971) zdobyła nominację do nagrody Złotego Globu, postać Helena Vesey w miniserialu BBC "Matczyna miłość" ("Mother Love", 1990) przyniosła jej nagrodę Brytyjskej Akademii Filmowej (BAFTA), a za kreację pani Danvers w telewizyjnym dramacie PBS "Rebeka" ("Rebecca", 1997) została uhonorowana nagrodą Emmy. Ma na swoim koncie dwie role biblijne: Marę, matkę Samsona, w filmie telewizyjnym "Samson i Dalila" ("Samson and Delilah", 1996) i Rebekę, żonę Izaaka, matkę Ezawa i Jakuba, w filmie telewizyjnym NBC/Hallmark "U zarania" ("In the Beginning", 2000). W latach 2013–2017 grała lady Olenne Tyrell w serialu HBO "Gra o tron". Za tę rolę została uhonorowana trzema nominacjami do nagrody Emmy.
Życie prywatne.
Jej małżeństwo z izraelskim malarzem Menachemem Gueffenem trwało od 1973 do 1976 roku. Jej drugim mężem (od 1982 do 1990) był Archibald Hugh (Archie) Stirling, producent teatralny i były oficer w Szkockiej Gwardii, który porzucił ją dla Joely Richardson. Mieli córkę Rachael Atlantę Stirling (ur. 1977). Była macochą Williama Stirlinga i Ludovica Stirlinga. Żyła w konkubinacie z projektantem Peterem Saville’em.
W 1988 roku otrzymała OBE, a 1994 roku przyznano jej tytuł szlachecki DBE.
Zmarła 10 września 2020 roku.

</doc>
<doc id="1438161" url="https://pl.wikipedia.org/wiki?curid=1438161" title="Les Cowboys Fringants">
Les Cowboys Fringants

Les Cowboys Fringants – kanadyjski zespół folk - rockowy. W rodzinnym Quebecu uchodzi za zespół niezmiernie popularny, wręcz kultowy, dzięki zaangażowaniu w walkę o niepodległość prowincji i ochronę środowiska. W 2006 roku jego członkowie założyli fundację "Cowboys Fringants", która walczy o ochronę części terytorium prowincji. Wszyscy członkowie zespołu uczestniczą w pisaniu tekstów piosenek, choć większość została stworzona przez Jean-François Pauzé. Ich piosenki, zabarwione ironią, są w dużej części krytyką społeczeństwa Quebecu.
Skład zespołu.
oraz:
Historia zespołu.
Początki.
Karl Tremblay i Jean-François Pauzé spotkali się po raz pierwszy we wrześniu 1994 w szatni po meczu hokejowym w miejscowości Repentigny. Około stycznia 1995 roku Karl odkrył, że Jean-François gra na gitarze. Sam przyznał, że śpiewa i szuka osób do założenia zespołu. W lutym 1995 Pauzé zaprosił Tremblaya do piwnicy domu swoich rodziców, gdzie nagrali pierwszy utwór: "Les routes du bonheur". Nazajutrz powstał "Gaétane", a ostatecznie w tym okresie stworzyli około 20 piosenek.
Latem 1996, Tremblay i Pauzé uczestniczyli w konkursie dla amatorów autorów-kompozytorów, organizowanym przez piwiarnie „ La Ripaille” w Repentigny i zajęli drugie miejsce. W trakcie trwania konkursu tłum widzów przyszedł ich wspierać. To wsparcie pozwoliło przekonać Marie-Annick Lépine, studentkę skrzypaczkę, którą Pauzé spotkał podczas swojej pracy letniej, do przyłączenia się do grupy w trakcie półfinałów i finału. Mały zespół rozpoczął poszukiwania basisty i perkusisty, aby ostatecznie uformować kapele. W efekcie, początkujący basista, Jérôme Dupras, daleki kuzyn Marie-Annick Lépine, dołączył do zespołu. Następnie Dupras zaproponował Dominique'owi Lebeau, perkusiście już istniejącego zespołu, by również do nich dołączył. Wówczas Dominique Lebeau zgodził się zagrać z nimi tylko w wakacje, by nagrać pierwszą kasetę, gdyż zamierzał następnie kontynuować swoje studia.
Pierwsze własne albumy.
W roku 1997 wydali swoją pierwszą kasetę "12 grandes chansons" (12 wielkich piosenek), która zawierała 12 z 20 utworów, skomponowanych wcześniej przez Karla Tremblaya i Jean-François Pauzé.
Pod koniec 1998 roku, Pauzé i Lebeau zawiesili swoje studia, aby skomponować ich kolejny album. Nagrany podczas dwóch jesiennych dni 1997 roku, album sprzedał się w ponad tysiącu egzemplarzy i zespół zaczął być popularny w środowisku studenckim.
Wciąż nie znajdując producenta, sami stworzyli swój kolejny album: "Motel Capri". Został wydany w maju 2000 roku i wykupiony przez Imperium Kerozen, które rozpoczęło sprzedaż przez sklep. "Motel Capri" pozwoliło grupie odnieść skromny sukces i zdobyć małą społeczność fanów. Grupa uczestniczyła w festiwalu piosenki frankofońskiej w Montrealu latem 2000 roku oraz wyruszyła w trasę „Motel Capri” z pięćdziesiątką dat koncertów, co zapewniło im szerszą publiczność.
Sukcesy.
W marcu 2002 ukazał się album "Break Syndical", który przypadł do gustu krytykom, po raz kolejny trasa koncertowa grupy zakończyła się sukcesem. Zespół zaczął pojawiać się w rozgłośniach komercyjnych, a piosenka "Toune d'automne" stała się jednym z największych przebojów roku. Pod koniec 2002 roku zagrali przed publicznością liczącą 8000 osób.
W maju 2003 roku grupa wydała swój pierwszy album na żywo "Attaché ta tuque!". Jesienią zespół otrzymał nagrodę za alternatywny album, grupę roku, oraz występ roku na gali w Quebecu. Zwieńczeniem trasy, po 153 koncertach, był występ (po raz pierwszy) w Centre Bell - hali sportowej, mieszczącej 20 tysięcy osób. Mimo obaw organizatorów, sala została całkowicie zapełniona. W kwietniu 2004 roku, zespół wystąpił na koncercie w Paryżu, na który przybyły tłumy. Od tego czasu, grupa odgrywa ważną rolę we frankofońskiej Europie.
W październiku 2004 roku, podczas gali w Quebecu, po raz drugi z rzędu zostali nominowani w kategorii grupa roku. W listopadzie ukazał się ich nowy album - "La Grand-Messe." 4 dni po wydaniu albumu rozpoczęła się trasa promująca płytę. Jesienią 2005 roku na gali w Quebecu, utwór "Les Étoiles Filantes" zdobył nagrodę w kategorii piosenka roku.
Sylwetka.
Zespół kultowy.
Od ich pojawienia się na muzycznej scenie Quebecu, Les Cowboys Fringants stali się obiektem prawdziwego kultu wśród lokalnej młodzieży. Są również znani w Europie frankofońskiej (Francja, Szwajcaria, Belgia). Istnieje nawet grupa fanów francuskich nazywana "Les Cousins [kuzyni] Fringants".
Znaczenie dla muzyki Quebecu.
Les Cowboys Fringants są częścią trzech ważnych ruchów przemian muzycznych w Quebecu, Przede wszystkim wpisują się w odnowienie i popularyzacje muzyki tradycyjnej, jak grupa Mes Aïeux. Po drugie, znaczą z innymi grupami, jak Capitaine Révolte i Loco Locass, powrót muzyki zaangażowanej w sprawę Quebecu. Ruch, który wygasał w latach 1980-90, będąc ofiarą syndromu poreferendalnego (w 1995 roku, ludność Quebecu zagłosowała na 'nie' w referendum o suwerenność regionu), ale przede wszystkim zalania świata muzyką komercyjną, charakterystyczną dla tego okresu. Przekaz Les Cowboys Fringants jest lewicowo-reformatorski, wspierający popularną solidarność, ochronę środowiska i suwerenność Quebecu, wszystko dostosowane do realiów współczesnego Quebecu. Po trzecie, przyjęli styl prosty i minimalistyczny, będący jednocześnie inteligentnym i używając slangu w ich tekstach, na wzór Roberta Charlebois'a i Michela Tremblaya, lecz stosując go bez zbędnej przesady.
Problematyka piosenek i wpływy.
Typowe tematy poruszane w ich piosenka to środowisko, bieda, problemy osobiste i rodzinne, konsumpcjonizm, cynizm rządu lub apatia społeczeństwa do polityki. Te tematy, raczej poważne, są często traktowane z humorem lub ironią. Ich teksty dotyczą zarówno historii Quebecu, niepodległości Quebecu, życia na przedmieściach, jak i tęsknoty za dzieciństwem i młodością. Ich dzieła muzyczne są znane z setek postaci fikcyjnych, których przygody są śledzone z zainteresowaniem przez fanów. Les Cowboys Fringants są wielkimi fanami Passe-Partout i jego twórcy, Pierre'a F. Brault, jak i Renaud, znanego francuskiego piosenkarza.
Oryginalność.
Oryginalność i świeżość zespół zawdzięcza w dużej mierze obecności Marie-Annick Lépine, której wkład muzyczny nadaje grupie wyjątkowy charakter. Posiada ona wykształcenie klasyczne w grze na skrzypcach, a także wzbogaca piosenki swoją grą na mandolinie i akordeonie. Zespół jest również doceniany za sympatyczną osobowość i przyjazne relacje z fanami.

</doc>
<doc id="1438162" url="https://pl.wikipedia.org/wiki?curid=1438162" title="Thiago Gomes">
Thiago Gomes

Thiago Gomes (ur. 11 stycznia 1979 w Rio de Janeiro) – brazylijski wioślarz, reprezentant Brazylii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438163" url="https://pl.wikipedia.org/wiki?curid=1438163" title="Adam LaVorgna">
Adam LaVorgna

Adam Liam La Vorgna (ur. 1 marca 1981 w New Haven) – amerykański aktor filmowy i telewizyjny.
Życiorys.
Urodził się w New Haven w stanie Connecticut w rodzinie pochodzenia włoskiego i niemieckiego jako najmłodszy z trojga dzieci Sandry (z domu Schnepf), profesorki college’u, i Josepha LaVorgny, asystenta szefa szkoły średniej. Dorastał z trójką starszego rodzeństwa w North Branford. Uczęszczała do szkoły średniej w hali sportowej, Avon Old Farms, z siedzibą w Connecticut. Studiował także w Boston College. W 2011 ukończył Fairfield University w Fairfield.
Jako 3-latek trafił na plan filmowy opery mydlanej CBS "As the World Turns". Mając dziesięć lat pojawił się jako 8-letni Frank w komediodramacie "Dwudziesta dziewiąta ulica" ("29th Street", 1991) u boku Anthony’ego LaPaglii i Danny’ego Aiello. W wieku jedenastu lat wystąpił w roli 10-letniego Franka Sinatry w miniserialu CBS "Sinatra" (1992). Za rolę Nicholasa Scamperelliego w serialu CBS "Most Brookliński" ("Brooklyn Bridge", 1991-93) w 1993 roku otrzymał Youth in Film Award dla najlepszego aktora. W serialu The WB "Siódme niebo" ("7th Heaven", 1999-2002) zagrał postać Robbie'go Palmera, kłopotliwego byłego chłopaka Mary (Jessica Biel), który przeniósł się do domu rodzinnego.

</doc>
<doc id="1438164" url="https://pl.wikipedia.org/wiki?curid=1438164" title="Thiago Almeida">
Thiago Almeida

Thiago Almeida (ur. 14 stycznia 1980 w Cariacica) – brazylijski wioślarz, reprezentant Brazylii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438166" url="https://pl.wikipedia.org/wiki?curid=1438166" title="Storm Uru">
Storm Uru

Storm Uru (ur. 14 lutego 1985 w Invercargill) – nowozelandzki wioślarz, brązowy medalista olimpijski, mistrz świata.
Brązowy medalista z Peterem Taylorem w dwójce podwójnej wagi lekkiej podczas igrzysk olimpijskich w 2012 roku w Londynie.

</doc>
<doc id="1438167" url="https://pl.wikipedia.org/wiki?curid=1438167" title="Eric Millegan">
Eric Millegan

Eric Millegan (ur. 25 sierpnia 1974 w Hackettstown w stanie New Jersey) – amerykański aktor filmowy i telewizyjny.
Ma piątkę rodzeństwa – trzech braci (Jeffrey, Brantly, Patrick) i dwie siostry (Lisa, Colleen). Studiował na University of Michigan.
W 2000 roku grał Apostoła w musicalu "Jesus Christ Superstar" w Broadwayowskiej produkcji Gail Edwards i był obsadzony jako dubler do roli Szymona Zeloty. Musical wystawiono w Fords Center for the Performing Arts (zwane obecnie jako Hilton Theatre). 
Jest gejem.

</doc>
<doc id="1438169" url="https://pl.wikipedia.org/wiki?curid=1438169" title="Dyja (wieś)">
Dyja (wieś)

Dyja (czes.: "Dyje"; niem.: "Mūhlfraun"; do 1950 "Milfron") – wieś i gmina w Czechach, w kraju południowomorawskim, nad rzeką Dyją, 5 km na wschód-południowy wschód od Znojma, 3 km na północny zachód od Tasovic i 11 km od granicy państwowej z Austrią. Według danych z dnia 1 stycznia 2022 liczyła 484 mieszkańców.
Historia.
Pierwsza wzmianka o miejscowości, w 1283, wieś należała wówczas do klasztoru w Louce (obecnie w granicach miasta Znojmo), kupiona od hrabiego z Dobronic przez Milfrona. Kościół św. Wawrzyńca z 1280 został całkowicie zniszczony podczas wojen husyckich (1419-1436). W 1768 położono kamień węgielny pod nowy kościół, budowę w stylu barokowym ukończono w 1775, poświęcono go św. Janowi Nepomucenowi. Znana w regionie miejscowość pielgrzymkowa z czczonym wizerunkiem "Ubiczowanego Zbawiciela".

</doc>
<doc id="1438171" url="https://pl.wikipedia.org/wiki?curid=1438171" title="Peter Taylor">
Peter Taylor

Peter Taylor (ur. 3 stycznia 1984 w Lower Hutt) – nowozelandzki wioślarz, brązowy medalista olimpijski, mistrz świata.
Brązowy medalista ze Stormem Uru w dwójce podwójnej wagi lekkiej podczas igrzysk olimpijskich w 2012 roku w Londynie.

</doc>
<doc id="1438174" url="https://pl.wikipedia.org/wiki?curid=1438174" title="Maxime Goisset">
Maxime Goisset

Maxime Goisset (ur. 4 kwietnia 1985 r. w Chenôve) – francuski wioślarz, reprezentant Francji w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438178" url="https://pl.wikipedia.org/wiki?curid=1438178" title="Frédéric Dufour">
Frédéric Dufour

Frédéric Dufour (ur. 2 lutego 1976 w Lyonie) – francuski wioślarz, srebrny medalista w wioślarskiej dwójce podwójnej wagi lekkiej podczas letnich igrzysk olimpijskich w Atenach.

</doc>
<doc id="1438179" url="https://pl.wikipedia.org/wiki?curid=1438179" title="Pedro Fraga">
Pedro Fraga

Pedro Fraga (ur. 27 stycznia 1983 r. w Paranhos) – portugalski wioślarz, reprezentant Portugalii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438182" url="https://pl.wikipedia.org/wiki?curid=1438182" title="Nuno Mendes">
Nuno Mendes

Nuno Mendes (ur. 10 maja 1984 r. w Miragaia) – portugalski wioślarz, reprezentant Portugalii w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438183" url="https://pl.wikipedia.org/wiki?curid=1438183" title="Jang Kang-eun">
Jang Kang-eun

Jang Kang-eun (ur. 4 grudnia 1988 r.) – koreański wioślarz, reprezentant Korei Południowej w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438185" url="https://pl.wikipedia.org/wiki?curid=1438185" title="Kim Hong-kyun">
Kim Hong-kyun

Kim Hong-kyun (kor. 김홍균, ur. 30 kwietnia 1989) – koreański wioślarz, reprezentant Korei Południowej w wioślarskiej dwójce podwójnej wagi lekkiej podczas Letnich Igrzysk Olimpijskich w Pekinie.

</doc>
<doc id="1438188" url="https://pl.wikipedia.org/wiki?curid=1438188" title="Sons and Daughters">
Sons and Daughters

Sons And Daughters – szkocki zespół muzyczny pochodzący z Glasgow grający folk i country. 
Linki zewnętrzne.
Oficjalna strona zespołu

</doc>
<doc id="1438189" url="https://pl.wikipedia.org/wiki?curid=1438189" title="Reprezentacja USA w koszykówce kobiet">
Reprezentacja USA w koszykówce kobiet



</doc>
<doc id="1438190" url="https://pl.wikipedia.org/wiki?curid=1438190" title="Ulica Długa w Zgierzu">
Ulica Długa w Zgierzu

Ulica Długa – reprezentacyjna i główna ulica Zgierza, ciągnąca się od placu Jana Pawła II (dawniej Stary Rynek) do granicy miasta.
Przebieg.
Ulica zaczyna się skrzyżowaniem z aleją Armii Krajowej przy placu Jana Pawła II, na całej długości jest ulicą jednojezdniową dwukierunkową. Cztery skrzyżowania zaopatrzone są w sygnalizację świetlną. Ulica dochodzi do granicy miasta z Łodzią oraz gminą Zgierz, gdzie zmienia nazwę na "Okólna".
Na odcinku od skrzyżowania z ul. Cezaka do rogatek miasta jest częścią drogi krajowej nr 71.
Pochodzenie nazwy.
Nazwa pochodzi od przymiotnika „długi” ("długa") – po wytyczeniu ulicy była ona najdłuższą w mieście. 
Historia.
Ulicę wytyczono na początku lat 20. XIX wieku z zamiarem połączenia Starego Miasta z nowo powstającą osadą przemysłową (zwaną Osadą Fabryczną, Nową Osadą bądź Nowym Miastem). Ulica stała się wtedy osią układu przestrzennego Nowego Miasta (podporządkowanego zasadom symetrii), łączącą rynek zgierski (od tego czasu zwany Starym Rynkiem) z Nowym Rynkiem (obecna nazwa: Plac Jana Kilińskiego). W pierwszych latach 30. XIX w. ulica została wybrukowana oraz ułożono chodniki.
Otoczenie.
Przy ulicy Długiej znajdują się m.in.:

</doc>
<doc id="1438191" url="https://pl.wikipedia.org/wiki?curid=1438191" title="Jocelyn Pook">
Jocelyn Pook

Jocelyn Pook (ur. 14 lutego 1960 w Solihull) – brytyjska muzyk i kompozytor.
Życiorys.
W 1983 roku ukończyła Guildhall School of Music and Drama w klasie altówki. Komponuje muzykę teatralną, filmową, telewizyjną, estradową oraz do przedstawień tanecznych. Gra na skrzypcach, altówce, fortepianie, a także śpiewa. Współpracowała z takimi artystami jak: The Communards, Laurie Anderson, Massive Attack, Ryūichi Sakamoto, oraz Peter Gabriel. Wraz ze swoimi muzykami koncertuje pod nazwą: The Jocelyn Pook Ensemble.
Wraz z Harveyem Broughem skomponowała muzykę do serialu BBC2: „In A Land of Plenty”. Napisała też ścieżkę dźwiękową do „Saints and Sinners”. serialu dokumentalnego S4C o historii papiestwa, wyświetlanego w ponad 20 krajach. Utwór z 1994 roku: „Blow the Wind/Pie Jesu”. połączenie „Blow the Wind Southerly” Kathleen Ferrier, ze współczesnym wokalem Melanie Pappenheim, został wykorzystany przez firmę „Orange” w kampanii reklamowej, zyskując status hitu.

</doc>
<doc id="1438196" url="https://pl.wikipedia.org/wiki?curid=1438196" title="Boris Kovač">
Boris Kovač

Boris Kovač (cyr. Борис Ковач) – urodzony w 1955 roku w Nowym Sadzie serbski kompozytor, muzyk, multiinstrumentalista, autor projektów multimedialnych. Komponuje muzykę dla kameralnych grup muzycznych i teatralnych. W 1977 roku założył grupę jazzową Meta Sekcija, zaś w 1982 roku stworzył Ritual Nova, zespół muzyków, plastyków i tancerzy, on sam pracował jako kompozytor i reżyser. Od 1989 roku tworzył historię zespołu Chamber Theatre of Music Ogledalo z Nowego Sadu. W latach 1991–1996, kiedy to jego rodzimy kraj pogrążony był w wojnie, tworzył i koncertował we Włoszech, Słowenii i Austrii. W 1996 wrócił do Serbii. Współtworzył takie grupy jak: Ritual Nova, Ladaaba Orchest, Chamber Theatre of Music Ogledalo, Instytut Szczęśliwego Człowieka. Obecnie udziela się muzycznie w dwóch projektach: "La Danza Apocalypsa Balcanica with Ladaaba Orchest", oraz "LA Campanella / a sentimental journey into a post-historic world".

</doc>
<doc id="1438197" url="https://pl.wikipedia.org/wiki?curid=1438197" title="Semen">
Semen



</doc>
<doc id="1438198" url="https://pl.wikipedia.org/wiki?curid=1438198" title="Hyperion (album)">
Hyperion (album)

Hyperion – album Manticory wydany w 2002 roku. Jest to pierwszy album koncepcyjny zespołu. Teksty opisują historię zawartą w książce Dana Simmonsa Hyperion. Większość nazw i imion została zmieniona nie chcąc naruszyć praw autorskich.

</doc>
<doc id="1438209" url="https://pl.wikipedia.org/wiki?curid=1438209" title="Vincenz Czerny">
Vincenz Czerny

Vincenz Czerny (ur. 19 listopada 1842 w Trutnovie, zm. 3 października 1916 w Heidelbergu) – austriacko-niemiecki chirurg.
Życiorys.
Studiował na Uniwersytecie Karola w Pradze, a następnie na Uniwersytecie w Wiedniu, gdzie był uczniem Ernsta von Brückego (1819–1892). W 1866 ukończył studia z oceną "summa cum laude". Został wtedy asystentem Johanna von Oppolzera (1808–1871) i Theodora Billrotha (1829–1894). W 1871 został dyrektorem kliniki przy Uniwersytecie we Fryburgu Bryzgowijskim.
Upamiętnienie.
W Heidelbergu jego imieniem nazwana jest jedna z ulic: "Czernyring", oraz most "Czernybrücke".

</doc>
<doc id="1438210" url="https://pl.wikipedia.org/wiki?curid=1438210" title="Prokop von Rokitansky">
Prokop von Rokitansky

Lothar Prokop Freiherr von Rokitansky (ur. 1842 w Wiedniu, zm. 1928) – austriacki patolog, młodszy brat Karla Rokitansky'ego. Studiował w Wiedniu, doktorem nauk medycznych został w 1866 roku. Od 1877 profesor patologii w Innsbrucku.

</doc>
<doc id="1438213" url="https://pl.wikipedia.org/wiki?curid=1438213" title="Reprezentacja USA w koszykówce mężczyzn">
Reprezentacja USA w koszykówce mężczyzn



</doc>
<doc id="1438216" url="https://pl.wikipedia.org/wiki?curid=1438216" title="Valerie Villi">
Valerie Villi



</doc>
<doc id="1438220" url="https://pl.wikipedia.org/wiki?curid=1438220" title="Mistrzostwa Unii Europejskiej w szachach">
Mistrzostwa Unii Europejskiej w szachach

Mistrzostwa Unii Europejskiej w szachach – turniej szachowy, którego celem jest wyłonienie najlepszego szachisty państw Unii Europejskiej. Pierwsze mistrzostwa rozegrane zostały w 2005 r. w Corku przy okazji obchodów związanych z wyborem tego miasta Europejską Stolicą Kultury. W 2009 r. mistrzostwa nie odbyły się.
Mistrzostwa mają formułę otwartą, do startu uprawnieni są reprezentanci krajów UE oraz państw kandydujących (jednakże bez prawa do zdobycia tytułów i medali). Turnieje rozgrywane są systemem szwajcarskim na dystansie 10 rund (od 2010 – 9 rund).

</doc>
<doc id="1438221" url="https://pl.wikipedia.org/wiki?curid=1438221" title="Bernard z Offidy">
Bernard z Offidy

Bernard z Offidy, "Dominik Peroni", wł. "Domenico Peroni" (ur. 7 listopada 1604 w Villa d'Appignano w gminie Ascoli Piceno pod Offidą we Włoszech, zm. 22 sierpnia 1694 w Offidzie) – włoski kapucyn, błogosławiony Kościoła katolickiego.
Przyszedł na świat w rodzinie Peranich, jako trzecie z ośmiorga dzieci. Do kapucynów wstąpił mając 22 lata. Śluby zakonne złożył w 1627. Od 1650 pracował klasztorze w Offidzie. Był infirmiarzem i kwestarzem. W swoim życiu wzorował się na św. Feliksie z Cantalice. Już za życia uważany był za świętego za swój stosunek do ubogich, prostotę i pokorę. Zmarł w wieku 90 lat. 
Kult.
Beatyfikował go Pius VI 25 maja 1795.
Jego wspomnienie liturgiczne u oo.kapucynów obchodzone jest 22 sierpnia, a w Offidzie - 23 sierpnia.

</doc>
<doc id="1438225" url="https://pl.wikipedia.org/wiki?curid=1438225" title="Totnes">
Totnes

Totnes (IPA /ˈtɒtnɨs/ lub /tɒtˈnɛs/)) – miasto w Wielkiej Brytanii, w Anglii w hrabstwie Devon, 35 km na zachód od Exeteru. Miasto położone jest przy ujściu rzeki Dart, na terenie parku krajobrazowego. Jest stolicą drugiej pod względem wieku gminy w Anglii.
Historia.
Pierwszy zapis w historii miasta pochodzi z roku 907, gdy zbudowano tu pierwszy zamek, mający na celu obronę doliny Dart przed wikingami. Są również dowody, że w X wieku miasto biło własną monetę. W 1130 roku miastu przyznano prawa targu w dzień Wniebowstąpienia (15 sierpnia). Rozpoczęło to karierę miasta jako ośrodka handlu tkaninami - za panowania Henryka VIII był to drugi ośrodek w hrabstwie pod względem bogactwa, po Exeterze.

</doc>
<doc id="1438228" url="https://pl.wikipedia.org/wiki?curid=1438228" title="Björn Ivemark">
Björn Ivemark

Björn Ivemark (ur. 1925 w Karlstad, zm. 8 maja 2005 w Carcassonne) – szwedzki lekarz pediatra i patolog. Opisał dwa zespoły znane jako zespół Ivemarka II i zespół Ivemarka I (zespół dysplazji nerkowo-wątrobowo-trzustkowej).

</doc>
<doc id="1438229" url="https://pl.wikipedia.org/wiki?curid=1438229" title="Torpoint">
Torpoint

Torpoint (korn. "Penntorr") - miasto w południowo-zachodniej Anglii (Wielka Brytania), w Kornwalii. Jest położone na półwyspie Rame, nad zatoką Hamoaze (estuarium rzeki Tamar), naprzeciw miasta Plymouth.
Między Torpoint a Plymouth kursują promy samochodowo-pasażerskie, jedna z dwóch przepraw samochodowych (obok mostu Tamar Bridge) łączących Plymouth z położoną na przeciwnym brzegu Kornwalią.
Nazwa.
W etymologii ludowej nazwę wywodzi się od niedalekiego ośrodka Rar Point. Jednak jego prawdziwe znaczenie to "skalisty przyczółek".
Historia.
Miasto zostało zaplanowane i wybudowane pod koniec XVIII wieku z myślą o stoczni remontowej. Od 1791 roku połączone przeprawą promową z Plymouth. Obecnie znajduje się tu poligon Royal Navy.

</doc>
<doc id="1438231" url="https://pl.wikipedia.org/wiki?curid=1438231" title="Lista plezjozaurów">
Lista plezjozaurów

Alfabetyczna lista rodzajów plezjozaurów.

</doc>
<doc id="1438232" url="https://pl.wikipedia.org/wiki?curid=1438232" title="South Molton">
South Molton

South Molton - miasto w Wielkiej Brytanii, w Anglii w hrabstwie Devon położone nad rzeką Mole.
Historia.
Pierwsze wzmianki pochodzą z roku 650, ośrodek był znany jako "Dumnania". Domesday Book nadmienia, że posiadał czterech księży. W średniowieczu niewielki ośrodek handlu wełną. Do XVIII wieku ośrodek wiejski, status gminy miejskiej uzyskał w roku 1835.
Dzisiejsze czasy.
South Molton jest dziś ośrodkiem turystycznym o znaczeniu regionalnym, bazą wypadową w Exmoor i Dartmoor. Ośrodek handlowy o znaczeniu lokalnym.

</doc>
<doc id="1438243" url="https://pl.wikipedia.org/wiki?curid=1438243" title="Amin al-Hafiz (premier Libanu)">
Amin al-Hafiz (premier Libanu)

Amin Isma’il al-Hafiz (arab. أمين الحافظ, ur. 1926 w Trypolisie, zm. 13 lipca 2009 w Bejrucie) – libański polityk, premier Libanu w 1973 roku.

</doc>
<doc id="1438244" url="https://pl.wikipedia.org/wiki?curid=1438244" title="Hrabstwo Thomas (Kansas)">
Hrabstwo Thomas (Kansas)

Hrabstwo Thomas – hrabstwo położone w USA w stanie Kansas z siedzibą w mieście Colby. Założone 8 października 1885 roku. Nazwa Hrabstwa pochodzi od George’a Henry’ego Thomasa.

</doc>
<doc id="1438250" url="https://pl.wikipedia.org/wiki?curid=1438250" title="Taki ad-Din as-Sulh">
Taki ad-Din as-Sulh

Taki ad-Din as-Sulh lub Takieddine as-Solh (arab. تقي الدين الصلح, ur. 1908 w Sydonie, zm. 27 listopada 1988 w Paryżu we Francji) - libański polityk, dwukrotny premier Libanu (1973-1974, 1980).
Takieddine as-Sulh pełnił również funkcję ministra finansów.

</doc>
<doc id="1438252" url="https://pl.wikipedia.org/wiki?curid=1438252" title="Separator (programowanie)">
Separator (programowanie)

Separator (programowanie) – rodzaj ogranicznika zdefiniowanego w składni określonego języka programowania i stanowiącego element kodu źródłowego rozdzielający w ciągu znaków kodu źródłowego poszczególne jednostki leksykalne.
Funkcje separatora.
Kod źródłowy składa się na podstawowym poziomie z ciągu znaków, jednak z punktu widzenia programisty i programu translatora, z jednostek leksykalnych, jako podstawowych jednostek tekstu mających określone znaczenie (interpretację) w danym języku. Aby poszczególne jednostki leksykalne mogły zostać przez translator wyodrębnione z ciągu znaków stanowiącego kod źródłowy, muszą zostać rozdzielone ustalonymi w definicji języka jednostkami nazywanymi separatorami lub ogranicznikami.
Tak więc separatory w swojej podstawowej funkcji umożliwiają podział tekstu na jednostki leksykalne. Oprócz tej funkcji, separator może:
Pewne pary jednostek leksykalnych nie wymagają rozdzielenia separatorem. Na przykład identyfikator zmiennej i operator (który sam stanowić może separator) zapisany w wyrażeniu w większości języków nie musi być w typowym przypadku rozdzielany separatorem, gdyż same zasady notacji tych jednostek leksykalnych umożliwiają ich wyodrębnienie z kodu źródłowego.
Rodzaje separatorów.
Różne języki programowania mogą mieć zdefiniowany różny zestaw separatorów i własne zasady ich stosowania. Do typowych separatorów należą:
Separatory w wyrażeniach.
W większości uniwersalnych języków programowania wyrażenia mogą być zapisywane w notacji zbliżonej do matematycznej, bez konieczności stosowania wewnątrz zapisu wyrażeń dodatkowych znaków rozdzielających poszczególne jednostki leksykalne występujące w wyrażeniu, tj. literałów (np. liczbowych, znakowych, łańcuchowych i innych), identyfikatorów zmiennych, wywołań funkcji, operatorów itd. Z tego względu funkcję separatorów przejmują zastosowane w wyrażaniu operatory i nawiasy, jak np.:
 a:=d+15*func_t(b-c,x);
gdzie znak operatora "+" jest separatorem dla identyfikatora "d" i literału liczbowego "15", a nawias otwierający "(" dla identyfikatora funkcji "func_t" i identyfikatora zmiennej "b", itd.
W pewnych przypadkach nie jest wymagane w ogóle rozdzielanie elementów wyrażenia separatorem, znany jest przykład w języku C dotyczący operatorów ++ i -- w połączeniu z operatorami + i -, np.:
 a=b+++c;
W powyższym przykładzie wyrażenia zapisano ciąg znaków "+++", który w języku C nie został zdefiniowany. Zdefiniowane są za to operator + i operator ++. Ponieważ nie zastosowano żadnego separatora, to interpretacja tego napisu zostanie przeprowadzona zgodnie z zasadą przyjętą w tym języku, że w tekście kodu źródłowego za kolejną jednostkę leksykalną przyjmuje się najdłuższy ciąg znaków, który może taką jednostkę stanowić. Oznacza to, że powyższy zapis zostanie zinterpretowany jak zapis:
 a=(b++)+c;
Aby zapisać to wyrażenie jako
 a=b+(++c);
oprócz powyższej konstrukcji z nawiasami można też zastosować separator, np. spację:
 a=b+ ++c;
a nawet mało czytelny separator w formie komentarza pustego:
 a=b+/**/++c;

</doc>
<doc id="1438253" url="https://pl.wikipedia.org/wiki?curid=1438253" title="Raszid as-Sulh">
Raszid as-Sulh

Raszid as-Sulh (arab. رشيد الصل, ur. 1926, zm. 27 czerwca 2014) – libański polityk, dwukrotny premier Libanu (1974-1975, 1992).

</doc>
<doc id="1438255" url="https://pl.wikipedia.org/wiki?curid=1438255" title="Irańczycy">
Irańczycy



</doc>
<doc id="1438256" url="https://pl.wikipedia.org/wiki?curid=1438256" title="Deathlike Silence">
Deathlike Silence



</doc>
<doc id="1438258" url="https://pl.wikipedia.org/wiki?curid=1438258" title="Ali Reza Mansourian">
Ali Reza Mansourian

Ali Reza Mansourian (per. علیرضا منصوریان, ur. 2 grudnia 1971 w Teheranie), piłkarz irański grający na pozycji pomocnika.
Kariera klubowa.
Karierę piłkarską Mansourian rozpoczął w klubie Pars Khodro. W 1995 roku odszedł do stołecznego Esteghlal FC i w jego barwach zadebiutował w pierwszej lidze Iranu. W 1996 roku zdobył z nim Hazfi Cup, czyli Puchar Iranu, a w 1996 roku przeszedł do Balestier Khalsa FC. W 1997 roku grał w singapurskim Geylang United. Spędził w nim pół sezonu i jeszcze przed końcem roku wrócił do Esteghlal. W sezonie 1997/1998 został z tym klubem mistrzem Iranu, po raz pierwszy w karierze.
Latem 1998 roku Mansourian wyjechał do Europy, a jego pierwszym klubem na tym kontynencie była grecka Skoda Ksanti. Przez półtora roku rozegrał dla tego klubu 29 spotkań, a na początku 2000 odszedł do Apollonu Smyrnis. Latem ponownie zmienił barwy klubowe i trafił do niemieckiego FC St. Pauli. 12 sierpnia zadebiutował w drugiej lidze w wygranym 6:3 wyjazdowym spotkaniu z LR Ahlen. W 2001 roku awansował z St. Pauli do pierwszej ligi. Łącznie na niemieckich boiskach wystąpił w 15 spotkaniach.
W 2002 roku Mansourian wrócił do Esteghlal i grał tam do końca swojej kariery, czyli do lata 2008 roku. W tym okresie dwukrotnie zdobywał krajowy puchar w latach 2002 i 2008. Z kolei w sezonie 2005/2006 wywalczył swoje drugie mistrzostwo kraju. Wcześniej w sezonie 2003/2004 został wicemistrzem irańskiej ligi.
Kariera reprezentacyjna.
W reprezentacji Iranu Mansourian zadebiutował w 1996 roku. W 1998 roku został powołany przez Dżalala Talebiego do kadry na Mistrzostwa Świata we Francji. Tam był wystąpił rezerwowym i w takiej roli wystąpił w spotkaniach z Jugosławią (0:1) oraz ze Stanami Zjednoczonymi (2:1). W tym samym roku przestał występować w reprezentacji, a łącznie wystąpił w niej 46 razy i strzelił 8 goli.

</doc>
<doc id="1438260" url="https://pl.wikipedia.org/wiki?curid=1438260" title="Macclesfield">
Macclesfield

Macclesfield – miasto w Anglii, w hrabstwie ceremonialnym Cheshire w jednolitej jednostce administracyjnej ("unitary authority") Cheshire East (do 2009 r. ośrodek administracyjny dystryktu Macclesfield).
W 2001 roku liczba ludności Macclesfield wynosiła 50 688 mieszkańców. W mieście rozwinięty jest przemysł farmaceutyczny, jedwabniczy, a także odzieżowy, papierniczy, obuwniczy i elektromaszynowy.
Historia.
Ulokowane w dawnej setni ("hundred", oznacza sto domostw) Hamestan, wymienione jest w księdze Domesday Book (1086) jako „Maclesfeld”, zaś w 1183 roku określone jest jako „Makeslesfeld”.
Dawniej uważano, że nazwa Macclesfield pochodzi od słów "Michael's field" (pole Michała), odnosząc się do św. Michała, tak jak kościół św. Michała, znajdujący się w mieście. W rzeczywistości kościół ten był pierwotnie pod wezwaniem Wszystkich Świętych, a nazwa pochodzi od staroangielskich słów 'Maccel' plus 'feld' lub, według English Place-Name Society, "Maccels' open country", oznaczając „ziemia (pole) Maccela”.
Macclesfield otrzymało prawa gminy ("borough") z rąk Ranulfa, 6. earla Chester, w początkach XIII wieku, a następnie z rąk przyszłego króla Edwarda I w 1261 roku.
Kościół parafialny pw. Wszystkich Świętych został zbudowany w 1278 roku, w wyniku rozbudowy kaplicy powstałej około roku 1220.
W gminie odbywał się cotygodniowy targ oraz dwa doroczne festiwale: "Barnaby fair", w dniu świętego Barnaby (11 lipca), oraz Wszystkich Świętych (1 listopada).
Macclesfield było centrum administracyjnym późniejszej setni ("hundred") Macclesfield, która zajmowała większość wschodniego Cheshire. Posiadłości feudalne należące do earla Chester w Macclesfield były bardzo rozległe, a ich granice sięgały aż po Disley. Dwór znajdował się na skraju parku jeleni, na zachód od miasta.
Earlowie Chester założyli las Macclesfield Forest, który był znacznie większy niż ostał się obecnie. Używany do polowań na jelenie, wypasu owiec i bydła. Pod koniec XIII wieku znaczne połacie lasu zostały zaorane z powodu przyrostu populacji.
Podczas II powstania jakobickiego z 1745 książę Karol Edward Stuart i jego armia przeszli przez Macclesfield w drodze na Londyn. Burmistrz Macclesfield był zmuszony, wbrew swojej woli, do powitania księcia, które to powitanie jest upamiętnione na jednym ze słynnych lokalnych jedwabnych gobelinów. Swego czasu Macclesfield było największym światowym producentem jedwabiu, zyskując przydomek „miasta jedwabiu” ("Silk Town"); obecnie cztery muzea miejskie prezentują szeroki wachlarz informacji i produktów z tego okresu. Wyrób jedwabiu, najpierw ograniczony do chałupnictwa, wraz z popularyzacją maszyn przeniósł się do fabryk. Paradise Mill to działająca fabryka-muzeum pokazująca technikę wyrobu jedwabiu.
W latach 1826–1831 zbudowano Macclesfield Canal, zaprojektowany przez inżyniera Jamesa Brindleya, łączący Macclesfield z wsią Marple na północy i miastem Kidsgrove na południu. Zakończenie budowy zbiegło się z popularyzacją transportu kolejowego, toteż nie przyniósł spodziewanych zysków z przewozu węgla i innych surowców.
Macclesfield było pierwotną siedzibą przedsiębiorstwa piekarskiego Hovis, założonego w 1886 roku. Fabryka, przekształcona obecnie na mieszkania, znajdowała się nad kanałem Macclesfield Canal przy Buxton Road. W 1914 wyrób pieczywa przeniesiono do Trafford Park w Manchesterze, podczas gdy w Macclesfield aż do lat 90. kontynuowano produkcję papieru do pakowania pieczywa.
Stacja kolejowa Macclesfield otwarta 19 czerwca 1849 przez spółkę London and North Western Railway przy Beech Lane, miesiąc później zastąpiona została przez dworzec Hibel Road Station.
Macclesfield było jedynym miastem fabrycznym ("mill town") w Anglii, które nie zostało zbombardowane podczas II wojny światowej.
Geografia.
Macclesfield położone jest we wschodniej części hrabstwie ceremonialnym Cheshire, nad rzeką Bollin, dopływem rzeki Mersey. Przez centrum Macclesfield rzeka płynie w przepuście pod torami kolejowymi i ulicami.
Miasto zlokalizowane jest w odległości około 10 km od granic hrabstwa Wielki Manchester na północy, Derbyshire na wschodzie i Staffordshire na południu. Pobliskie miasta to Stockport na północy, Buxton na wschodzie i Congleton na południu. Znajduje się około 20 km na północny wschód od Sandbach, ośrodka administracyjnego jednostki Cheshire East i około 50 km na wschód od miasta Chester, dawnej stolicy hrabstwa Cheshire. Na zachód od miasta leży równina Cheshire Plain, a na wschód wzgórza Peak District.
2 października 1929 otwarto zbiornik retencyjny Trentabank Reservoir, jeden z czterech zaopatrujących miasto w wodę. Znajduje się w Macclesfield Forest, 5 km na południowy wschód od miasta.
Atrakcje turystyczne.
XIII-wieczny kościół pw. św. Michała i wszystkich aniołów ("St Michael and All Angels"), widoczny ze stacji kolejowej, a znajdujący się przy rynku, jest zabytkiem stopnia II ("Grade II").
Plac Barracks Square i jego zabudowania były od 1859 siedzibą pułku Cheshire Militia. W 1977 uzyskały status zabytku II stopnia ("Grade II").
W Macclesfield ma siedzibę sklep i fabryka mebli Arighi Bianchi, założona przez dwóch emigrantów z Włoch w początkach II połowy XIX wieku. Legenda głosi, że osiemnastoletni Antonio Arighi przybył z Włoch pieszo w 1854 roku. Wkrótce po dotarciu zaczął wytwarzać zegary i barometry, które sprzedawał metodą handlu obwoźnego. W 1868 dołączył do niego dwudziestoletni Antonio Bianchi. Obaj pochodzili z miejscowości Casnate we Włoszech, w której, tak samo jak w Macclesfield, wyrabiano jedwab. Po kilkukrotnej zmianie siedziby oraz jednej powodzi w 1872, kiedy rzeka Bollin wylała i zalała warsztat, w 1883 firma znalazła się w miejscu utrzymywanym po dziś dzień, przy Commercial Road. Trzypiętrowy, przeszklony budynek znajduje się w pobliżu stacji kolejowej. W 1973 uniknął rozbiórki i obecnie jest zabytkiem stopnia II* ("Grade II*").
Fabryka jednej z największych firm farmaceutycznych, AstraZeneca, znajduje się na zachodnim krańcu miasta.
Ratusz w stylu georgiańskim zaprojektowany został przez Francisa Goodwina w 1823 roku.
W ostatnią niedzielę miesiąca ma miejsce targ Treacle Market, zajmujący rynek i ulicę Chestergate. Sprzedawane są na nim wyroby kulinarne, pamiątki, książki, zdjęcia; jest też scena do występów artystycznych.
Kultura i sport.
Macclesfield zarzucano posiadanie małej ilości atrakcji kulturalnych. W opublikowanym w 2004 artykule w "The Times" Macclesfield nazwano najmniej kulturalną gminą Wielkiej Brytanii – z powodu braku teatrów, kin i innych placówek kulturalnych.
W rozwoju sceny kulturalnej Macclesfield dopomogło przywrócenie w 2010 dawnego Barnaby Festival, święta sztuki, kultury i dziedzictwa w dniu św. Barnaby. W Macclesfield zlokalizowane jest muzeum jedwabiu i kilka galerii sztuki m.in. York Chambers, Duke's Court.
Lokalne gazety to "Macclesfield Express" i "Community News". Mieszkańcy Macclesfield mają dostęp do Macclesfield Forum, forum internetowego, gdzie mogą omawiać bieżące wydarzenia. W mieście działają dwie lokalne radiostacje: Canalside Community Radio z siedzibą w Bollington na północ od Macclesfield, oraz Silk FM, komercyjne niezależne radio ze studiami w mieście.
Ostatnie komercyjne kino w Macclesfield zamknięto w 1997 roku. Istniały plany wybudowania kinowego multipleksu, jednak jak dotąd bezskuteczne. W 2005 założono małe kino w Heritage Centre, Cinemac oraz w tym samym miejscu kino artystyczne Silk Screen, które wyświetla filmy co dwa tygodnie, dwa jednego wieczoru. Projekcja poprzedzona jest prelekcją. Kino prowadzone jest przez wolontariuszy.
Od 1947 w mieście działa amatorska grupa teatralna Macclesfield Amateur Dramatic Society, posiadająca własny teatr. Macclesfield Majestic Theatre Group od swojego powstania w 1971 tworzyła musicale, najpierw w Majestic Theatre (stąd nazwa grupy) na głównej ulicy; następnie, po przekształceniu ich siedziby w pub przez nowych właścicieli, w innych miejscach. Występowali w Heritage Centre, Evans Theatre Wilmslow i MADS theatre na Lord Street w Macclesfield.
W Gawsworth Hall odbywa się doroczny festiwal teatralny na świeżym powietrzu oraz wiele imprez artystycznych i muzycznych w ciągu roku.
W 1947 Macclesfield było scenerią filmu reżysera Johna Millsa pt. "So Well Remembered". Niektóre miejsca nadal można rozpoznać, np. Hibel Road. Fikcyjna wersja stacji kolejowej w Macclesfield pojawiła się w filmie o chuligaństwie kibiców piłki nożnej pt. "Green Street" z 2005. Kręcono tu także film z 2007 pt. "Control", będący biografią Iana Curtisa, lidera zespołu Joy Division, który dorastał w Macclesfield w dzielnicy Hurdsfield.
W dziedzinie muzyki Macclesfield znane jest jako miejsce pochodzenia bluesmana Johna Mayalla oraz Iana Curtisa i Stephena Morrisa z Joy Division, a także Gillian Gilbert, która wraz ze Stephenem Morrisem należała do New Order. Kamień upamiętniający Curtisa znajduje się w krematorium w Macclesfield, gdzie odbył się jego pogrzeb. Inne zespoły z Macclesfield to The Macc Lads („chłopaki z Macc”) oraz Marion.
W literaturze Macclesfield jest drugim głównym miejscem akcji w powieściach fantasy "The Weirdstone of Brisingamen" (1960) i "The Moon of Gomrath" (1963) autorstwa .
Profesjonalny klub piłki nożnej Macclesfield Town, awansował do The Football League w 1997 jako zwycięzca Football Conference i gra obecnie w League Two. Domowe rozgrywki mają miejsce na stadionie Moss Rose na południu miasta. Zespoły młodzieżowe to Macclesfield Juniors FC, Macclesfield Saints JFC oraz Tytherington Juniors. Macclesfield RUFC, miejski klub rugby union, gra w National League One, po awansowaniu do National League 2 (North) w sezonie 2009–2010.
Klub rowerowy Macclesfield Wheelers oferuje zarówno jazdę rekreacyjną, jak i wyścigi. W latach 60., przez trzy lata, światowej sławy cyklista Reg Harris produkował w Macclesfield rowery marki „Reg Harris”. Istnieje też grupa MaccBUG (Macclesfield Borough Bicycle Users Group), założona w 1999 roku, aby walczyć o lepsze warunki jazdy dla rowerzystów.
Założony w 1886 roku klub szachowy Macclesfield Chess Club jest jednym z najstarszych klubów w Anglii.
W grudniu 2006 "Sport England" opublikowało wyniki ankiety, z której wynikało, że Macclesfield było trzecim najbardziej aktywnym ośrodkiem sportowym w Anglii, biorąc pod uwagę sport i inną aktywność ruchową, np. fitness. 29,3% mieszkańców ćwiczyło przynajmniej trzy razy w tygodniu po 30 minut.
W 2008 Macclesfield zostało uznane za piąty pod względem szczęścia rejon spośród 273 dystryktów w Wielkiej Brytanii. Badanie przeprowadziły uniwersytety w Manchesterze i w Sheffield, na podstawie własnej oceny dobrego samopoczucia w ankiecie British Household Panel Survey.
Edukacja.
W Macclesfield działają cztery publiczne szkoły średnie: Macclesfield High School, Fallibroome Academy, Tytherington High School i All Hallows Catholic College. Są też dwie szkoły prywatne: The King's School (powstała w XVI w.) oraz Beech Hall School.
Macclesfield High School tworzą uczniowie dawnej Henbury High School, oraz zamkniętej w 2004 szkoły w Ryles Park, która z kolei była amalgamatem szkoły żeńskiej w Ryles Park i najstarszej publicznej szkoły w mieście, męskiej szkoły Macclesfield Central, zamkniętej w 1975 roku. Znajduje się w pobliżu Macclesfield College i Park Lane Special School tworząc lokalną "Learning Zone" (wioskę studencką), otwartą w 2007 roku.
Transport.
Kolej.
Macclesfield posiada częste połączenia kolejowe z Manchester Piccadilly (podróż trwa 25 minut), Stoke-on-Trent i Londyn Euston (1 godzina 47 minut) obsługiwane przez Virgin Trains, oraz do Birmingham New Street i dalej, obsługiwane przez CrossCountry. W mieście ztarzymują się także pociągi Northern Rail z Manchesteru do Stoke-on-Trent.
Drogi.
Macclesfield ma dobre połączenia drogowe w kierunkach północnym, południowym i zachodnim, ale niewiele na wschód, ze względu na bliskość parku narodowego Peak District. Na południe, w stronę Congleton i Stoke-on-Trent prowadzi droga A536, natomiast w stronę Leek – A523. Na północy z miasta prowadzi droga A523 w kierunku Manchesteru, przez Hazel Grove i Poynton oraz A538 w kierunku Prestbury, Wilmslow i portu lotniczego Manchester. Główna droga prowadząca z zachodu na wschód to A537 z Knutsford do Buxton. Druga trasa na wschód to B5470, w kierunku Whaley Bridge i Chapel-en-le-Frith.

</doc>
<doc id="1438262" url="https://pl.wikipedia.org/wiki?curid=1438262" title="A Show of Hands">
A Show of Hands

A Show of Hands – album koncertowy kanadyjskiego zespołu rockowego Rush, wydany w roku 1989. W tym samym roku koncert został również wydany na kasecie VHS oraz na dysku optycznym. Wersja DVD pojawiła się w roku 2006, jako część większego wydawnictwa, a w 2007 – samodzielnie. Wersja zremasterowana albumu została wydana w roku 1997.
Miejsca nagrań.
Album "A Show of Hands" został nagrany w Birmingham (UK) oraz w Nowym Orleanie, Phoenix i San Diego (USA) podczas trasy koncertowej z 1988 roku – "Hold Your Fire", jak również w New Jersey, podczas trasy z 1986 – "Power Windows". W pierwszym utworze pojawia się dżingiel z programu komediowego "Three Stooges", która to melodia często otwierała koncerty zespołu.
Lista utworów.
Wszystkie utwory zostały napisane przez Alexa Lifesona, Geddy'ego Lee oraz Neila Pearta, oprócz wskazanych wyjątków.
Listy przebojów.
Album – Billboard (Ameryka Północna)

</doc>
<doc id="1438263" url="https://pl.wikipedia.org/wiki?curid=1438263" title="Ulica Kaliska w Warszawie">
Ulica Kaliska w Warszawie

Ulica Kaliska – ulica w dzielnicy Ochota w Warszawie.
Historia.
Pierwotnie polna droga łącząca trakt do Radomia i Krakowa ze wsiami Wola i Czyste. Na początku XX w. prowadziła od szosy radomskiej do linii kolejowej Kolei Warszawsko-Kaliskiej.
Po 1831 u zbiegu ul. Kaliskiej z ul. Grójecką wzniesiono karczmę „Ochota”, od której nazwę przyjęła dzielnica Ochota. Później w tym miejscu istniała manufaktura wyrobów pasmanteryjnych, wreszcie dom administracyjno-mieszkalny Fabryki Wyrobów Tytoniowych Państwowego Monopolu Tytoniowego (utworzonego 1 sierpnia 1924). O ten budynek toczono walki podczas powstania warszawskiego; został on ostrzelany z niemieckiego pociągu pancernego stacjonującego w rejonie dworca kolejowego Warszawa Zachodnia.
W latach 30. XX wieku, gdy Kaliska była jeszcze zaniedbaną, niedbale wybrukowaną ulicą, zaczęto wznosić przy niej pierwsze modernistyczne domy spółdzielcze i funkcjonalistyczne czynszowe kamienice. 
W okresie powojennym relikty dawnej architektury zachowane na początkowym odcinku ulicy ustąpiły miejsca nowej zabudowie utrzymanej w duchu skromnego socrealizmu. Dalszy odcinek ulicy uniknął większych zniszczeń podczas wojny. Zachowało się tam kilka zabytkowych budynków, m.in. pod numerem 9 – wybitny w skali miasta przykład funkcjonalizmu, dom wybudowany w roku 1937 dla Ludwika Nasierowskiego. Jego fasadę ozdobiono łacińską sentencją autorstwa Seneki: "Generos animos labor nutrit", co znaczy "Dla dusz szlachetnych trud jest pokrzepieniem".

</doc>
<doc id="1438264" url="https://pl.wikipedia.org/wiki?curid=1438264" title="Johann Flögel">
Johann Flögel

Johann Heinrich Ludwig Flögel (ur. 10 czerwca 1834 w Glückstadt, zm. 25 stycznia 1918 w Ahrensburgu) – niemiecki prawnik i przyrodnik amator ("Privatgelehrter"). Pracował w Bad Bramstedt jako notariusz. 
W 1889 roku w wieku 55 lat przeszedł na wcześniejszą emeryturę, zamieszkał w Ahrensburgu i zajął się działalnością naukową. W uznaniu jego prac otrzymał w 1875 roku honorowy doktorat Uniwersytetu w Kilonii. W 1885 roku został honorowym członkiem (Fellow) londyńskiego Royal Microscopical Society.
Flögel zajmował się m.in. neuroanatomią owadów. Autor pierwszych znanych zdjęć płatków śniegu (1879). 

</doc>
<doc id="1438265" url="https://pl.wikipedia.org/wiki?curid=1438265" title="Archibald Garrod">
Archibald Garrod

Sir Archibald Edward Garrod (ur. 25 listopada 1857 w Londynie, zm. 28 marca 1936 w Cambridge) – angielski lekarz, specjalista genetyki molekularnej, autor określenia wrodzone błędy metabolizmu (ang. "inborn errors of metabolism").
Był synem Sir Alfreda Baringa Garroda, lekarza z King’s College Hospital. Kształcił się w Marlborough College oraz Christ Church na uniwersytecie w Oxfordzie. W 1880 roku ukończył uczelnię z dyplomem z nauk przyrodniczych. Następnie odebrał wykształcenie medyczne w St. Bartholomew’s Hospital w Londynie. W latach 1884–1885 spędził kilka miesięcy na stażu lekarskim w Allgemeines Krankenhaus w Wiedniu. W 1885 uzyskał tytuły BM i MA na Oksfordzie i został członkiem londyńskiego "Royal College of Physicians". Przez następne 20 lat pracował jako lekarz w wielu londyńskich szpitalach.
W 1886 roku poślubił Laurę Elizabeth Smith; miał trzech synów i córkę Dorothy Garrod, która została archeologiem.
W swojej praktyce lekarskiej był propagatorem badań naukowych jako podstawy rozwoju medycyny. Opublikował szereg prac naukowych, m.in. "An Introduction to the Use of the Laryngoscope" (1886) i "A Treatise on Rheumatism and Rheumatoid Arthritis" (1890). Był współzałożycielem pisma "Quarterly Journal of Medicine", które miało pomóc we wprowadzeniu badań naukowych jako metodę postępu nauk medycznych. Współpracował także z Frederickiem E. Battenem i Hugh Thursfieldem w pracach nad wydaniem podręcznika pediatrii "Diseases of Children" (1913).
Prowadził badania naukowe, w których starał się znaleźć powiązanie między wynikami badań biochemicznych (np. moczu) z regułami genetyki mendlowskiej.
Zajmował się badaniami nad dziedziczną chorobą alkaptonurią. Zaobserwował, że choroba dziedziczy się w sposób autosomalny recesywny i zaproponował wyjaśnienie patogenezy tej choroby poprzez związek między dziedziczonymi cechami a pewnego rodzaju niedoborem lub brakiem określonych enzymów potrzebnych dla normalnych procesów chemicznych w komórce. Uważał, że to determinanty dziedziczności kontrolują produkcję enzymów i że aktywność danego enzymu zależy od stanu związanego z nim genu. W 1902 roku opublikował wyniki swoich badań w pracy "The Incidence of Alkaptonuria: a Study in Chemical Individuality".
W następnych latach Garrod pogłębił i rozszerzył swoje badania oraz ugruntował hipotezy z nich wynikające. Sformułował m.in. tezę „jeden gen, jeden enzym”. W 1908 roku zaprezentował całość swoich prac przed "Royal College of Physicians" w wykładzie zatytułowanym "Inborn Errors of Metabolism" ("Wrodzone wady metabolizmu"), który został opublikowany w roku 1909. Garrod oprócz badania alkaptonurii zajmował się też studiami nad takim genetycznie uwarunkowanymi chorobami jak: cystynuria, pentozuria i albinizm.
W uznaniu jego zasług na polu badań medycznych Garrod został w 1910 roku członkiem "The Royal Society", a w 1918 otrzymał tytuł szlachecki.

</doc>
<doc id="1438266" url="https://pl.wikipedia.org/wiki?curid=1438266" title="Bakteriolog">
Bakteriolog



</doc>
<doc id="1438267" url="https://pl.wikipedia.org/wiki?curid=1438267" title="Immunolog">
Immunolog



</doc>
<doc id="1438268" url="https://pl.wikipedia.org/wiki?curid=1438268" title="Portugalia na Letnich Igrzyskach Olimpijskich 2008">
Portugalia na Letnich Igrzyskach Olimpijskich 2008

Portugalię na Letnich Igrzyskach Olimpijskich 2008 reprezentowało 77 zawodników.
Był to 22. start reprezentacji Portugalii na letnich igrzyskach olimpijskich.
Skład kadry.
Badminton.
Mężczyźni
Kobiety
Judo.
Mężczyźni
Kobiety
Kajakarstwo.
Mężczyźni
Kobiety
Lekkoatletyka.
Mężczyźni
Konkurencje biegowe
Konkurencje techniczne
Kobiety
Konkurencje biegowe
Konkurencje techniczne
Pływanie.
Mężczyźni
Kobiety
Strzelectwo.
Mężczyźni
Szermierka.
Mężczyźni
Taekwondo.
Mężczyźni
Żeglarstwo.
M = Wyścig medalowy

</doc>
<doc id="1438269" url="https://pl.wikipedia.org/wiki?curid=1438269" title="Nikola Sedlak">
Nikola Sedlak

Nikola Sedlak (ur. 13 grudnia 1983 w Suboticy) – serbski szachista, arcymistrz od 2003 roku.
Kariera szachowa.
W 2000 i 2001 r. wystąpił w reprezentacji Jugosławii na drużynowych mistrzostwach Europy juniorów do 18 lat, zdobywając dwa brązowe medale: w 2000 wraz z zespołem, a w 2001 – za indywidualny wynik na II szachownicy. W 2000 r. zdobył również tytuł mistrza kraju juniorów do 18 lat, natomiast w 2001 r. – wicemistrza w grupie do 20 lat. W 2002 r. podzielił I m. (wspólnie z Draganem Kosiciem i Dragisą Blagojeviciem) w indywidualnych mistrzostwach Czarnogóry. W 2010 r. zdobył tytuł indywidualnego mistrza Serbii, natomiast w 2014 r. w mistrzostwach kraju zdobył brązowy medal.
Do sukcesów Nikola Sedlaka na arenie międzynarodowej należą:
"Uwaga: Lista sukcesów niekompletna (do uzupełnienia od 2008 roku)."
Wielokrotnie reprezentował Jugosławię, i Serbię w turniejach drużynowych, m.in.:
Najwyższy ranking w dotychczasowej karierze osiągnął 1 października 2007 r., z wynikiem 2605 punktów zajmował wówczas 3. miejsce (za Branko Damljanoviciem i Ivanem Ivaniseviciem) wśród serbskich szachistów.

</doc>
<doc id="1438270" url="https://pl.wikipedia.org/wiki?curid=1438270" title="François Herbert Endene Elokan">
François Herbert Endene Elokan



</doc>
<doc id="1438272" url="https://pl.wikipedia.org/wiki?curid=1438272" title="Bystrzyk ozdobny">
Bystrzyk ozdobny

Bystrzyk ozdobny ("Hyphessobrycon bentosi") – gatunek słodkowodnej ryby kąsaczokształtnej z rodziny kąsaczowatych (Characidae). Bywa hodowana w akwarium.
Nazewnictwo.
W starszej literaturze wykazywany był pod nazwą "Hyphessobrycon bentosi bentosi" oraz "Hyphessobrycon ornatus", uznawaną wówczas za nazwę synonimiczną (obecnie "Hyphessobrycon ornatus" jest uważane za synonim "Hyphessobrycon rosaceus").
Historia.
Marion Lee Durbin odkrył ten gatunek w 1908 roku. Pod koniec 1932 roku została przywieziona do Nowego Jorku przez poławiacza ryb. W roku 1933 gatunek został sprowadzony z Nowego Jorku do Europy pod nazwą "Hyphessobrycon ornatus", gdzie w Niemczech niemiecki ichtiolog Ernst Ahl ustalił, że jest nowym gatunkiem, mimo że jest bliskim krewniakiem gatunku "Hyphessobrycon rosaoeus". Opisał go więc w 1934 roku jako "Hyphessobrycon bentosi". W Polsce nieliczni akwaryści hodowali je tuż przed wojną w 1939 roku.
Występowanie.
Bystrzyk ozdobny występuje w dorzeczu Amazonki (Kolumbia, Brazylia i Peru). Za miejsce występowania w starszej literaturze wskazywane jest również dorzecze rzeki Surinam. Ma to zapewne miejsce łączenia tego gatunku z innym pokrewnym mu gatunkiem "Hyphessobrycon rosaoeus". Żyje w gromadzie zasiedlając przydenną i środkową strefę niezbyt szybko płynących potoków oraz małe rzeki łączące obszary zalewowe. Unika wartkich prądów, woda w tych rzeczkach jest czysta, przejrzysta i zabarwiona na kolor lekko brunatnawy.
Morfologia.
W naturze osiąga do 5 cm długości, w warunkach hodowlanych nieco mniej. Ciało silnie bocznie spłaszczone, owalne, z biegiem wieku coraz bardziej wygrzbiecone. Samiec jest znacznie większy, choć samica jest "pełniejsza" w partiach brzusznych. Ryba srebrzysto-oliwkowego koloru z lekkim zielonkawym połyskiem, w górnej części ciemniejsza. W dolnej części jaśniejsze z czerwonawym odcieniem. Ciemnej plamy barkowej brak, natomiast na jej miejscu znajduje się błyszcząca, dość duża, jasna plama. Parzyste płetwy brzuszne o ceglanym zabarwieniu z białym końcowym nalotem. U samców nieparzyste płetwy są bardziej wydłużone. Płetwa ogonowa u samic jest zaokrąglona, przezroczysta z żółtawym zabarwieniem oraz czerwoną strefą przyległą do środka krawędzi każdej z jej płatów. U samców płetwa ogonowa jest ostro zakończona, z czarnym wypełnieniem, kontrastującym z czerwonymi plamami, które są takie same jak u samic. Płetwa ogonowa czerwona, z czarnym brzegiem oraz biało zakończonym wydłużeniem w przedniej części, które u samców jest zdecydowanie dłuższe. Płetwa grzbietowa samca szeroka, sierpowato zakończona. Występuje na niej duża, aksamitno-czarna plama nieokreślonego kształtu, do której przylega w górnej części szeroka, biała, zewnętrzna obwódka. Nasada płetwy jest czerwona. U samic płetwa grzbietowa jest mała oraz zaokrąglona.
Usposobienie.
Żwawe ryby o towarzyskim usposobieniu do innych gatunków. Mogą być hodowane wraz z innymi spokojnymi gatunkami. Żyją w małych grupach o tej samej płci z wyjątkiem okresu rozrodczego.
Warunki hodowlane.
Lubi przebywać w grupach w pobliżu roślin zanurzonych w wodzie. Na miejsce przebywania wybiera miejsca zacienione o gęstej obsadzie roślin. Dobrze prezentuje się na tle ciemnego podłoża. Oświetlenie w akwarium powinno być mało intensywne. Im woda miększa tym walory kolorystyki ryby będą okazalsze. Woda musi być dobrze natleniona oraz filtrowana. Pamiętać też należy by prąd wody nie był za duży gdyż w naturze ryby te żyją w stojących oraz wolno płynących wodach. Nie można zapomnieć o regularnej podmianie wody w akwarium.
Może być polecana do hodowli amatorskiej, do rozrodu wskazane jest doświadczenie w hodowli.
Ryba ta jest wszystkożerna. Należy karmić ją larwami owadów, naturalnym pokarmem mrożonym, oraz różnymi specjalistycznymi karmami w postaci tabletek, granulatu lub płatków.
Tarło.
Gatunek sam dobiera się w pary. W hodowli akwarystycznej można zastosować proporcję 2:1 (samiec-samica). Samiec silnie naprężając płetwy wskazuje na gotowość do tarła. Tak naprężone płetwy ma również podczas rywalizacji samców między sobą. Woda o temperaturze 2-3 stopnie wyższej od tej, w której przebywały (ok. 27–29 °C). Do tarła należy przygotować wodę o twardości ok. 5°dH, i odczynie ok. 6,5 pH. Przygotowuje się ją mieszając wodę deszczową z domieszką wody zwykłej (tzw. kranówki). Natężenie światła powinno być małe.
Wyciera się wśród roślin gdzie wyszukuje drobnolistne rośliny. Po wstępnej, gwałtownej „gonitwie”, najczęściej w godzinach porannych, na ich delikatnych łodygach zostanie złożona ikra. Tam, wśród roślin samiec nakierowuje samicę do roślin gdzie przyciska się bokiem do niej i po krótkim trzepotaniu samica składa po kilka ziaren ikry. Zostają one natychmiast zapładniane mleczkiem samca i opadając przyklejają się do łodyg. Po krótkim czasie część ikry odkleja się i opadają na dno zbiornika.
Ukrywanie się samicy w gąszczu roślin wskazuje na zakończenie cyklu. Dorosłe osobniki zjadają ikrę, w tym celu należy po zakończonym tarle odłowić je a akwarium tarliskowe lekko zaciemnić. Z jednego tarła można uzyskać 60-100 sztuk narybku.
Okres inkubacji jej trwa ok. 24 godzin. Ilość zawartości pęcherzyka żółtkowego wystarcza na okres 4-5 dni. Po tym czasie należy rozpocząć dokarmianie narybku. Pierwszym pokarmem po zużyciu zawartości pęcherzyka żółtkowego powinien być najdrobniejszy „pył” w postaci pierwotniaków, np. pantofelki oraz larwy solowca (dzień po zużyciu zawartości). Po kilku następnych dniach można przystąpić do karmienia nieco większym pokarmem (plankton, wymoczki, wrotki).
Choroby.
Bystrzyk ozdobny jest narażony na oodinozę (choroba aksamitna) inwazyjną chorobę pasożytniczą pierwotniakami z grupy bruzdnic. Podatny jest również na mikrosporidiozę, inaczej zwaną chorobą bystrzyków neonowych, którą wywołuje pierwotniak zarodnikowy.

</doc>
<doc id="1438273" url="https://pl.wikipedia.org/wiki?curid=1438273" title="Mika (przystanek kolejowy)">
Mika (przystanek kolejowy)

Mika – przystanek kolejowy w Mice, w województwie mazowieckim, w Polsce. Znajdują się tu 2 perony.
W roku 2017 przystanek obsługiwał 100–149 pasażerów na dobę.

</doc>
<doc id="1438275" url="https://pl.wikipedia.org/wiki?curid=1438275" title="Nur ad-Din ar-Rifa'i">
Nur ad-Din ar-Rifa'i

Nur ad-Din ar-Rifa'i (arab. نور الدين الرفاعي, ur. 1899, zm. w styczniu 1980) – libański polityk, premier Libanu w 1975 roku.

</doc>
<doc id="1438278" url="https://pl.wikipedia.org/wiki?curid=1438278" title="Cheshunt">
Cheshunt

 
Cheshunt (IPA /ˈtʃɛzənt/) – miasto w południowo-wschodniej Anglii (Wielka Brytania), w hrabstwie Hertfordshire, ośrodek administracyjny dystryktu Broxbourne, położone na zachodnim brzegu rzeki Lea (Lee), na północnym obrzeżu aglomeracji londyńskiej. W 2011 roku liczyło 45 823 mieszkańców.
Do 2015 roku w Cheshunt mieściła się siedziba sieci handlowej Tesco.

</doc>
<doc id="1438280" url="https://pl.wikipedia.org/wiki?curid=1438280" title="Shafik Wazzan">
Shafik Wazzan



</doc>
<doc id="1438282" url="https://pl.wikipedia.org/wiki?curid=1438282" title="Aneta Pastuszka">
Aneta Pastuszka



</doc>
<doc id="1438284" url="https://pl.wikipedia.org/wiki?curid=1438284" title="Gabriel Anton">
Gabriel Anton

Gabriel Anton (ur. 28 lipca 1858 w Saaz, zm. 3 stycznia 1933 w Halle) – austriacki lekarz neurolog i psychiatra. Pamiętany jest za prace nad schorzeniami psychiatrycznymi spowodowanymi uszkodzeniami kory mózgowej i jąder podstawy.
Życiorys.
Urodził się w Saaz (dziś Žatec) w 1858 roku, studiował na Uniwersytecie w Pradze. Tytuł doktora medycyny otrzymał w 1882 roku. W 1887 roku rozpoczął w Wiedniu współpracę z Theodorem Meynertem. W 1891 roku został profesorem psychiatrii i dyrektorem uniwersyteckiej kliniki w Innsbrucku. Od 1894 roku pracował w Grazu, w 1905 roku zastąpił Carla Wernickego na katedrze w Halle.
Uczniami Antona byli Fritz Hartmann, Hermann Zingerle, Eduard Phleps, Heinrich di Gaspero, Max de Crinis, Berthold Pfeifer, Hans Willige, Philipp Jolly, Paul Schilder, Karl Pönitz, Manfred Goldstein, Heinrich Bickel, Franz Günther von Stockert.
Dorobek naukowy.
Anton razem z Friedrichem Gustavem von Bramannem i Viktorem Schmiedenem zaproponował nowe techniki operacyjnego leczenia wodogłowia. Niezależnie od Józefa Babińskiego opisał zespół znany dziś jako zespół Antona lub Babińskiego-Antona, polegający na anozognozji i asomatognozji. Razem z Schilderem przedstawił prace na temat pląsawicy i atetozy.

</doc>
<doc id="1438287" url="https://pl.wikipedia.org/wiki?curid=1438287" title="Port lotniczy Gaborone">
Port lotniczy Gaborone

Port lotniczy Gaborone (IATA: GBE, ICAO: FBSK) – międzynarodowy port lotniczy położony 15 km na północ od centrum Gaborone. Jest największym portem lotniczym w Botswanie.

</doc>
<doc id="1438289" url="https://pl.wikipedia.org/wiki?curid=1438289" title="US Open 2008 (gra pojedyncza kobiet)">
US Open 2008 (gra pojedyncza kobiet)

Turniej singla kobiet US Open 2008 odbył się w dniach 25 sierpnia - 7 września 2008 roku. Eliminacje były rozgrywane od 20 do 23 sierpnia 2008 roku.
Obrończynią tytułu była Belgijka Justine Henin, która kilka miesięcy przed turniejem zakończyła karierę seniorską. Tegoroczną zwyciężczynią została Amerykanka Serena Williams, która w finale pokonała Serbkę Jelenę Janković 6:4, 7:5. Było to trzecie zwycięstwo Sereny w US Open, pierwszy tytuł wielkoszlemowy wywalczony przez Amerykankę w 2008 roku i 9. w karierze. Był to również 9. tytuł singlowy młodszej z sióstr Williams w 2008 roku oraz 32. w całej karierze seniorskiej.
W turnieju głównym wzięły udział dwie Polki: Marta Domachowska, która odpadła w 1. rundzie po porażce z Amerykanką Bethanie Mattek, oraz Agnieszka Radwańska, która tak jak rok wcześniej dotarła do 4. rundy. W pojedynku o awans do ćwierćfinału uległa reprezentantce gospodarzy Venus Williams 1:6, 3:6.
Do turnieju głównego nie zakwalifikowała się siostra Agnieszki, Ula. W turnieju kwalifikacyjnym odpadła w 2. rundzie, natomiast inna reprezentantka Polski Anna Korzeniak przegrała już w 1. rundzie eliminacji.
Turniej główny.
Statystyki.
Serwisy.
Asy serwisowe
Najszybsze serwisy
Podwójne błędy
Skuteczność pierwszego serwisu
Skuteczność drugiego serwisu
Returny.
Piłki wygrane returnem po pierwszym serwisie
Piłki wygrane returnem po drugim serwisie
Przełamania.
Przełamania
Najskuteczniej przełamujące
Źródło: Oficjalna strona US Open 2008.

</doc>
<doc id="1438291" url="https://pl.wikipedia.org/wiki?curid=1438291" title="Paradisio">
Paradisio

Paradisio – belgijski zespół eurodance założony w Liège w 1994 przez członka grupy The Unity Mixers Patricka Samoya. Znany z hiszpańskojęzycznych przebojów m.in. "Bailando" i "Vamos a la Discoteca". Pierwotnymi członkami zespołu byli Patrick Samoy, Luc Rigaux i Marisa czyli María Isabel García Asensio.
Dyskografia.
Opracowano na podstawie bazy Discogs

</doc>
<doc id="1438293" url="https://pl.wikipedia.org/wiki?curid=1438293" title="Karl Wernicke">
Karl Wernicke



</doc>
<doc id="1438295" url="https://pl.wikipedia.org/wiki?curid=1438295" title="Ďolíček">
Ďolíček

Ďolíček, właśc. Městský stadion Ďolíček (w latach 1932–1948 Dannerův stadion) – stadion piłkarski w Pradze (w dzielnicy Vršovice), wybudowany w latach 1930–1932, domowy obiekt Bohemians Praga 1905. Obiekt przeszedł trzy większe przebudowy, w latach: 1970–1971, 2002–2003 i 2007.
Historia.
Decyzję o budowie nowego stadionu na Vršovicach podjęto pod koniec lat 20. XX wieku, gdy dotychczasowy obiekt Bohemians Praga – nazywany "V ďolíčku" (pol. „W dołku”), mieszczący ok. 6000 widzów, a zlokalizowany 1 km na wschód od obecnego Ďolíčka, w miejscu gmachu Ministerstwa Środowiska – okazywał się już zbyt miały w stosunku do potrzeb. Inicjatorem jego powstania i głównym finansującym był Zdeněk Danner – dyrektor Kasy Oszczędności Vršovice, a zarazem prezes klubu – dlatego obiekt oficjalnie nazwano Dannerův stadion, natomiast dokumentację projektową sporządził A. Vejvoda. Jego uroczyste otwarcie nastąpiło 27 marca 1932, gdy w obecności 18 000 widzów rozegrano na nim dwa mecze: Bohemians – Slavia Praga oraz Viktoria Žižkov – Teplitzer FK. Pierwszego gola zdobył Franci Svoboda, który w nagrodę otrzymał złoty zegarek. 14 lutego 1945 w stadion uderzyła bomba lotnicza, tworząc duży krater w rogu boiska i trybunach na prawo od trybuny głównej. Już dwa tygodnie później rozegrano tu jednak mecz towarzyski. W 1948 r. zmieniono nazwę obiektu na Ďolíček, nawiązując do nazwy wcześniejszego stadionu, jednak jeszcze przez kilkanaście lat był on przez kibiców i mieszkańców Pragi zwyczajowo nazywany „Dannerák”, od nazwiska fundatora. W 1951 r. boisko zyskało nawierzchnię trawiastą (w miejsce żużlowej), a w 1955 r. sztuczne oświetlenie (jako drugie w Czechosłowacji, po stadionie Strahov). Latem 1970 r. w miejscu pierwotnej drewnianej trybuny zbudowano nową – żelbetową, mogącą pomieścić 3208 widzów. W tym czasie pojemność Ďolíčka wynosiła 13 388 miejsc, a pod koniec lat 70. XX wieku nieoficjalnie zwiększono ją do 16 000. W 1996 r. rozebrano oryginalną drewnianą trybunę południową (tzw. „tramwaju”) ze względu na jej zły stan techniczny oraz w celu przygotowania stadionu na koncert Tiny Turner. W 2011 r. w jej miejscu stanęła prefabrykowana trybuna na 500 osób.

</doc>
<doc id="1438298" url="https://pl.wikipedia.org/wiki?curid=1438298" title="Hsp90">
Hsp90

Hsp90 (z ang. "heat shock protein 90") – białko z rodziny białek szoku cieplnego, należące do białek chaperonowych (opiekuńczych).
Hsp90 występuje u eubakterii i wszystkich eukariontów, ale wydaje się być nieobecne w komórkach archeowców. Cytoplazmatyczne Hsp90 jest niezbędne do prawidłowego funkcjonowania komórek eukariontów w każdej sytuacji, natomiast u bakterii produkt białkowy bakteryjnego homologu genu "HtpG" jest zbędny w warunkach innych niż szok cieplny. Na poziomie molekularnym białko Hsp90 odpowiada za pomoc w zwijaniu innych białek, m.in. stąd wynika jego ochronna rola polegająca na stabilizacji białek w czasie szoku cieplnego. Hsp90 oddziałuje z ponad 10% białek, wliczając w to białka związane z procesem nowotworzenia np. białkiem p53. W związku z tym, inhibitory białka Hsp90, takie jak geldanamycyna i jej analogii, są intensywnie badane jako leki przeciwnowotworowe.
Białka szoku cieplnego, wliczając w to Hsp90, są jednymi z najintensywniej produkowanych białek (ok. 1–2% wszystkich białek; dodatkowo w warunkach stresu, gdy ulegają intensywnej produkcji, ich ilość może wynosić 4–6%). Ponadto, białka te są wysoko konserwowane ewolucyjnie (60% identyczności sekwencyjnej między drożdżowym i ludzkim Hsp90α).
Izoformy.
U ssaków, obecne są przynajmniej dwa geny kodujące cytoplazmatyczne formy białka Hsp90 (identyczność na poziomie sekwencji dla Hsp90α i Hsp90β wynosi 85%). Obie formy powstały najprawdopodobniej w wyniku duplikacji genów wiele milionów lat temu.
W sumie u ludzi jest 5 funkcjonalnych genów kodujących następujące izoformy:
Ponadto, istnieje 12 pseudogenów Hsp90 - genów, które nie ulegają ekspresji. Dodatkowo, wykryto trzeci wariant cytoplazmatyczny Hsp90N (pozbawiony domeny wiążącej ATP). Jednak, po bardziej szczegółowej analizie okazało się, że izoforma ta nie istnieje i jest artefaktem klonowania. 

</doc>
<doc id="1438299" url="https://pl.wikipedia.org/wiki?curid=1438299" title="Cameron McKenzie">
Cameron McKenzie



</doc>
<doc id="1438300" url="https://pl.wikipedia.org/wiki?curid=1438300" title="VivaAerobus">
VivaAerobus

VivaAerobus – meksykańska tania linia lotnicza z siedzibą w Monterrey. Głównym hubem jest port lotniczy Monterrey.
Agencja ratingowa Skytrax przyznała linii dwie gwiazdki.

</doc>
<doc id="1438304" url="https://pl.wikipedia.org/wiki?curid=1438304" title="Bitwa pod Yungay">
Bitwa pod Yungay

Bitwa pod Yungay – starcie zbrojne, które miało miejsce 20 stycznia 1839 r. w trakcie wojny Chile ze zjednoczonymi w jedno państwo Peru i Boliwią (1837–1839). 
W roku 1836 prezydent Boliwii generał Andrés de Santa Cruz usunął ze stanowiska prezydenta Peru Agustina Gamarrę i objął w kraju rządy dyktatorskie zawiązując federację peruwiańsko-boliwijską. Federacji przeciwstawiło się Chile, wypowiadając jej wojnę w listopadzie 1836 r. Rok później do Peru wkroczył chilijski admirał Encalada, który na czele 2 800 ludzi pomaszerował do miejscowości Arequipa. Po oblężeniu miasta przez siły federacji, Chilijczycy skapitulowali w dniu 17 grudnia 1837 r. 
Działania wojenne wznowiono w roku 1838 wysłaniem przez Chile kolejnej ekspedycji do Peru liczącej 5 400 ludzi dowodzonych przez generała Manuela Bulnesa. Chilijczykom tym razem towarzyszył obalony prezydent Agustín Gamarra. Dnia 10 lipca 1838 r. Chilijczycy wylądowali w Ancon. W tym samym czasie na północy kraju wybuchło powstanie przeciwko Andrésowi de Santa Cruz. Doszło do walk, w wyniku których Chilijczycy zajęli Limę, tworząc rząd tymczasowy. 
Dnia 20 stycznia 1839 r. wojska Bulnesa w sile 4 000 ludzi napotkały silnie umocnione pozycje wojsk federacji pod Yungay na północ od Limy. Siły te liczyły 7000 żołnierzy. Po ostrzale artyleryjskim Chilijczycy ruszyli do ataku, przełamując obronę przeciwnika. Wojska federacji, składające się w większości z Indian wycofały się w nieładzie tracąc 1400 zabitych oraz 1 600 rannych. Straty Chilijczyków wyniosły 1 500 zabitych i rannych. Po tej porażce Santa Cruz zbiegł do Ekwadoru. Federacja przestała istnieć. 

</doc>
<doc id="1438306" url="https://pl.wikipedia.org/wiki?curid=1438306" title="Peter W. Edbury">
Peter W. Edbury

Peter William Edbury (ur. 1947) - brytyjski historyk, specjalizujący się w dziejach wypraw krzyżowych.
Życiorys.
W latach 1958-1966 uczył się w Chichester Boys' High School, a następnie studiował na St Andrews University. W 1970 uzyskał tytuł magistra. W 1974 obronił doktorat, poświęcony cypryjskim feudałom z czasów wypraw krzyżowych. Od 1977 pracownik Cardiff University. W 2000 został profesorem historii.
Autor artykułów publikowanych w takich czasopismach jak "English Historical Review", "Epeterida tou Kentrou Epistimonikon Erevnon" "Journal of Medieval History" i "Medieval Archaeology".
Żonaty (żona Hazel), ma syna Richarda i córkę Joanne.

</doc>
<doc id="1438307" url="https://pl.wikipedia.org/wiki?curid=1438307" title="Atalia (imię)">
Atalia (imię)

Atalia – żeńskie imię hebrajskie, hebr. "עֲתַלְיָה", oznaczające "Bóg jest wielki, wysoki". Biblijna Atalia była królewną izraelską, królową Judy.
Atalia imieniny obchodzi 3 grudnia.

</doc>
<doc id="1438309" url="https://pl.wikipedia.org/wiki?curid=1438309" title="Boris Kovac">
Boris Kovac



</doc>
<doc id="1438310" url="https://pl.wikipedia.org/wiki?curid=1438310" title="Alameda (stacja metra)">
Alameda (stacja metra)

Alameda – stacja węzłowa metra w Lizbonie, na linii Verde i Vermelha. Stacja została otwarta w 1972.
Stacja znajduje się przy "Avenida Almirante Reis", w pobliżu skrzyżowania z "Alameda Dom Afonso Henriques". Stacja zapewnia dostęp do Alameda Dom Afonso Henriques i Instituto Superior Técnico. Podobnie jak najnowsze stacje metra w Lizbonie, jest przystosowana do obsługi pasażerów niepełnosprawnych.
Linia Verde.
Została otwarta 18 czerwca 1972 wraz ze stacjami Arroios, Areeiro, Roma i Alvalade. Oryginalny projekt architektoniczny jest autorstwa architekta Dinisa Gomesa, a instalacje artystyczne Marii Keil. 3 marca 1998 roku ukończono modernizację stacji w oparciu o projekt architektoniczny Manuela Mulleta i Noronha da Costa. Remont został połączony z rozbudową linii Vermelha, która obejmowała budowę łącznika pomiędzy obiema stacjami.
Linia Vermelha.
Oddana została do użytku w dniu 19 maja 1998 roku w połączeniu ze stacjami Olaias, Bela Vista, Chelas i Oriente, której celem była rozbudowa sieci do strefy Expo ’98. Projekt architektoniczny jest autorstwa architekta Manuela Mullea i artystów Costa Pinheiro, Juahana Bloomstedta, i Alberto Carneiro.

</doc>
<doc id="1438312" url="https://pl.wikipedia.org/wiki?curid=1438312" title="Grand Prix Europy 2008">
Grand Prix Europy 2008

Wyniki Grand Prix Europy, dwunastej rundy Mistrzostw Świata Formuły 1 w sezonie 2008.
Wyniki.
Kwalifikacje.
! Poz.
! Nr
! Kierowca
! Konstruktor
! Q1
! Q2
! Q3
! bgcolor="#EFEFEF"|1
! bgcolor="#EFEFEF"|2
! bgcolor="#EFEFEF"|3
! bgcolor="#EFEFEF"|4
! bgcolor="#EFEFEF"|5
! bgcolor="#EFEFEF"|6
! bgcolor="#EFEFEF"|7
! bgcolor="#EFEFEF"|8
! bgcolor="#EFEFEF"|9
! bgcolor="#EFEFEF"|10
! bgcolor="#EFEFEF"|11
! bgcolor="#EFEFEF"|12
! bgcolor="#EFEFEF"|13
! bgcolor="#EFEFEF"|14
! bgcolor="#EFEFEF"|15
! bgcolor="#EFEFEF"|16
! bgcolor="#EFEFEF"|17
! bgcolor="#EFEFEF"|18
! bgcolor="#EFEFEF"|19
! bgcolor="#EFEFEF"|20
! Poz.
! Nr
! Kierowca
! Konstruktor
! Q1
! Q2
! Q3
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1438313" url="https://pl.wikipedia.org/wiki?curid=1438313" title="Adwerbium">
Adwerbium



</doc>
<doc id="1438314" url="https://pl.wikipedia.org/wiki?curid=1438314" title="Nomadeus">
Nomadeus

Nomadeus – trzeci album grupy Aya RL, wydany w 1994 roku, nakładem wydawnictwa Pomaton EMI.
Wszystkie utwory autorstwa I. Czerniawskiego i J. Lacha, nagrane w studio AYA Warszawa, 1994. Produkcja Igor Czerniawski. Projekt graficzny: Paweł Wroniszewski. Foto: Artur Jarecki.
Lista utworów.
źródło:.
Twórcy.
źródło:.

</doc>
<doc id="1438316" url="https://pl.wikipedia.org/wiki?curid=1438316" title="Adverbium">
Adverbium



</doc>
<doc id="1438317" url="https://pl.wikipedia.org/wiki?curid=1438317" title="Pōmare V">
Pōmare V

Ariʻi aue Pōmare V (ur. 3 listopada 1839 w Taravao zm. 12 czerwca 1891) – ostatni król Tahiti w latach 1877-1880, syn królowej Pōmare IV i Ariʻifaʻaʻite tenania a Hiro.
Po jego abdykacji Tahiti (29 czerwca 1880) stało się kolonią francuską. On sam został odznaczony Legią Honorową IV klasy i otrzymał stałą pensję od rządu Republiki.
Zmarł w Pałacu Królewskim w Papeete.

</doc>
<doc id="1438319" url="https://pl.wikipedia.org/wiki?curid=1438319" title="Hardturm">
Hardturm

Hardturm – piłkarski stadion w Zurychu, w Szwajcarii. Od 1929 roku jest stadionem domowym klubu Grasshopper Club. Obiekt był jedną z aren Mistrzostw Świata w 1954.
Stadion został wybudowany w 1929 roku i mógł pomieścić 27,5 tys. kibiców. Po wielu rekonstrukcjach, w setną rocznicę powstania klubu Grasshopper Club jego pojemność wynosiła 38 tys. miejsc. Obecnie obiekt posiada 17 666 miejsc w tym 16 600 siedzących.
Stadion został zamknięty we wrześniu 2007 roku. Zburzony w 2008 r. Zastąpiony przez Stadion Zürich.
Nowy stadion.
Podczas budowy Letzigrund Stadion Grasshoppers udostępniło swój stadion lokalnym rywalom - klubowi FC Zürich (sezon 2006/2007). Decyzja ta spotkała się z protestami miejscowych kibiców.
Obecnie, kiedy obiekt Letzigrund jest gotowy, korzystają z niego dwa kluby: FC Zürich i Grasshopper Club Zürich, ponieważ Hardturm jest zamknięty. Nowy obiekt, Stadion Zürich o pojemności 16 000 ma zostać wybudowany około 2015 roku i będzie to stadion typowo piłkarski. Grać na nim będą FC Zürich oraz GCZ.

</doc>
<doc id="1438323" url="https://pl.wikipedia.org/wiki?curid=1438323" title="Peter Edbury">
Peter Edbury



</doc>
<doc id="1438324" url="https://pl.wikipedia.org/wiki?curid=1438324" title="Peter William Edbury">
Peter William Edbury



</doc>
<doc id="1438325" url="https://pl.wikipedia.org/wiki?curid=1438325" title="Tomaz Pirih">
Tomaz Pirih



</doc>
<doc id="1438327" url="https://pl.wikipedia.org/wiki?curid=1438327" title="Turniej olimpijski w piłce siatkowej mężczyzn 2008/Ćwierćfinały">
Turniej olimpijski w piłce siatkowej mężczyzn 2008/Ćwierćfinały

Mecze ćwierćfinałowe turnieju olimpijskiego w piłce siatkowej mężczyzn podczas XXIX Letnich Igrzysk Olimpijskich w Pekinie rozegrane zostały 20 sierpnia.
Awans do tej fazy uzyskało 8 drużyn (po 4 z każdej grupy), tj.: Brazylia, Bułgaria, Chiny, Polska, Rosja, Serbia, Stany Zjednoczone oraz Włochy. 
Pary ćwierćfinałowe ustalone zostały na podstawie wzoru:
Zespoły z miejsc drugiego i trzeciego z grup A oraz B poznały swojego rywala w drodze losowania.

</doc>
<doc id="1438328" url="https://pl.wikipedia.org/wiki?curid=1438328" title="Parafia św. Bartłomieja Apostoła w Sępólnie Krajeńskim">
Parafia św. Bartłomieja Apostoła w Sępólnie Krajeńskim

Parafia św. Bartłomieja Apostoła w Sępólnie Krajeńskim – jedyna parafia rzymskokatolicka znajdująca się na terenie miasta Sępólno Krajeńskie. Parafia jest siedzibą dekanatu Sępólno Krajeńskie.
Zasięg parafii.
Do parafii należą wierni z miejscowości: Chmielniki, Dziechowo, Grochowiec, Niechorz, Piaseczno, Sępólno Krajeńskie, Sikorz, Świdwie, Trzciany oraz Wiśniewka.
Kościół parafialny został zbudowany na początku XIX wieku.
W bocznym ołtarzu kościoła znajduje się obraz ukrzyżowanego czarnego Chrystusa, na którym w dolnym rogu jest napisane, że słynie łaskami.

</doc>
<doc id="1438329" url="https://pl.wikipedia.org/wiki?curid=1438329" title="Etat batalionu ON typ S">
Etat batalionu ON typ S

Etat batalionu ON typ "S" – etat pododdziału piechoty Wojska Polskiego II RP.
Etat batalionu Obrony Narodowej typ S wprowadzony został na podstawie rozkazu L.dz. 1600/Tjn. szefa Departamentu Piechoty Ministerstwa Spraw Wojskowych z 27 kwietnia 1939 o utworzeniu nowych brygad ON oraz o zorganizowaniu nowych jednostek w istniejących brygadach ON. W czerwcu 1939 r. planowano zorganizować 12 batalionów ON typ S. Do wybuchu II wojny światowej sformowano tylko trzy pododdziały tego typu:
30 sierpnia 1939 r. szef Biura do Spraw Jednostek ON wydał zarządzenie o zreorganizowaniu I i II Poznańskiego batalionu ON na typ „S” w terminie do 12 września.
Pod względem struktury organizacyjnej bataliony ON typ S zbliżone były do batalionów fortecznych.
Stan osobowy batalionu ON typ S liczył 526 żołnierzy:
Zgodnie z etatem batalion miał być uzbrojony w:
Wszystkie bataliony ON typ S otrzymały etatową ilość uzbrojenia z wyjątkiem armat przeciwpancernych i pistoletów (oficerowie rezerwy otrzymali karabinki) oraz hełmów.
Na etatowe wyposażenie pododdziału składały się:

</doc>
<doc id="1438330" url="https://pl.wikipedia.org/wiki?curid=1438330" title="Wioślarstwo na Letnich Igrzyskach Olimpijskich 2008 – czwórka bez sternika mężczyzn">
Wioślarstwo na Letnich Igrzyskach Olimpijskich 2008 – czwórka bez sternika mężczyzn

Czwórka bez sternika mężczyzn (M4-) – konkurencja rozgrywana podczas Letnich Igrzysk Olimpijskich 2008 w Pekinie między 9 a 16 sierpnia w Parku Olimpijskim Shunyi.

</doc>
<doc id="1438331" url="https://pl.wikipedia.org/wiki?curid=1438331" title="Ferdynand Hoesick">
Ferdynand Hoesick

Ferdynand Hoesick (ur. 16 października 1867 w Warszawie, zm. 13 kwietnia 1941 tamże) – polski księgarz i wydawca, pisarz, historyk literatury, muzykograf, redaktor naczelny „Kurjera Warszawskiego”.
Życiorys.
Syn księgarza i wydawcy Ferdynanda Wilhelma Hoesicka (ur. 25 lutego 1835, zm. 26 listopada 1900) i Marii z Granzowów. Studiował na uniwersytetach w Rydze, Heidelbergu, Krakowie (1888–1890 na UJ historię literatury) oraz na Sorbonie. Był członkiem korporacji „Welecja”. W roku 1900 przejął po ojcu firmę księgarsko-wydawniczą, założoną w 1865 i działającą do czerwca 1940. Od 1905 roku działał w Krakowie, a od 1924 był współredaktorem „Kurjera Warszawskiego”. 
Był autorem pierwszego literackiego opisu Wołomina w książce "Dom rodzicielski" (1935). Był wielkim miłośnikiem Zakopanego i Tatr, turystą i taternikiem.
Jest autorem zapomnianych dzisiaj wielotomowych opracowań: "Życie Juliusza Słowackiego na tle współczesnej epoki" (1896–1897), "Miłość w życiu Zygmunta Krasińskiego" (1899) oraz "Chopin. Życie i twórczość" (1910–1911), ponadto książek o życiu i twórczości Juliana Klaczki oraz Stanisława Tarnowskiego, a także czterotomowego dzieła "Tatry i Zakopane. Przeszłość i teraźniejszość", wydanego w latach 1920–1931. Opublikował trzy odnalezione utwory Chopina, w tym walce Es-dur i A-dur, a także utwory Adama Asnyka zebrane w trzech tomach w roku 1916.
Ogłosił dwa zbiory opowiadań "Samotność" oraz "Niedole małżeńskie", a ponadto powieść "Nemezis", które nie zostały dobrze przyjęte przez krytykę. W roku 1935 ukazał się w czterech tomach jego pamiętnik "Dom rodzicielski", wznowiony w skróconej dwutomowej wersji w 1959 roku pod tytułem "Powieść mojego życia".
Wiele prac Hoesicka (podpisującego się także jako Hösick) znajduje się w zbiorach Biblioteki Narodowej. Są to m.in.: zeszyty szkolne, notatki akademickie - zarówno w języku polskim, rosyjskim, niemieckim i francuskim, dzienniki z podróży po Europie, materiały do książki "Dom rodzicielski", rękopisy artykułów o Chopinie, Asnyku i Wyspiańskim czy listy do ojca. W roku 2016 z okazji obchodów 75 rocznicy śmierci Hoesicka Biblioteka Narodowa udostępniła ponad 80 zdigitalizowanych prac Hoesicka na swoim portalu Polona. 
W 1902 ożenił się z Zofią Janiną Lewental. Jego wnuczką jest Beatrix Podolska.
Spoczywa na cmentarzu Powązkowskim w Warszawie (kwatera 156-5-21,22).
Jako Pan Esik upamiętniony przez Tadeusza Boya-Żeleńskiego w "Słówkach", m.in. w . 

</doc>
<doc id="1438332" url="https://pl.wikipedia.org/wiki?curid=1438332" title="Wioślarstwo na Letnich Igrzyskach Olimpijskich 2008 - czwórka bez sternika">
Wioślarstwo na Letnich Igrzyskach Olimpijskich 2008 - czwórka bez sternika



</doc>
<doc id="1438334" url="https://pl.wikipedia.org/wiki?curid=1438334" title="Wrodzone błędy metabolizmu">
Wrodzone błędy metabolizmu

Wrodzone błędy metabolizmu, inaczej wrodzone wady metabolizmu (ang. "inborn errors of metabolism") stanowią dużą grupę genetycznie uwarunkowanych chorób, których podłożem jest biochemiczne zaburzenie jakiegoś szlaku metabolicznego. Większość związana jest z uszkodzeniem pojedynczego genu, który koduje określony enzym odpowiedzialny za przekształcanie pewnego substratu (związku chemicznego) w określony produkt. W większości z tych schorzeń objawy chorobowe związane są albo z gromadzeniem się w nadmiernych ilościach substratu (który jest toksyczny lub szkodliwy), albo niemożnością wyprodukowania określonego produktu niezbędnego do prawidłowego funkcjonowania organizmu.
Wrodzone błędy metabolizmu często nazywa się wrodzonymi chorobami metabolicznymi lub dziedzicznymi chorobami metabolicznymi, z tego względu te określenia można uważać za jednoznaczne.
Termin "wrodzone błędy metabolizmu" stworzył na początku XX wieku angielski lekarz i badacz, Sir Archibald Garrod. Jest on znany z hipotezy "jeden gen, jeden enzym", która powstała w czasie jego badań nad patogenezą alkaptonurii. W 1923 roku zostało opublikowana naukowa publikacja o doniosłym znaczeniu, autorstwa Archibalda Garroda pt. "Inborn Errors of Metabolism".
Diagnostyka wrodzonych błędów metabolizmu.
Badania mające na celu ustalenie rozpoznania przeprowadza się u dzieci, najczęściej u noworodków. Do najczęstszych badań diagnostycznych należą:

</doc>
<doc id="1438335" url="https://pl.wikipedia.org/wiki?curid=1438335" title="Walka o treść">
Walka o treść

Walka o treść (właśc. "Walka o treść. Studia z literackiej teorii poznania") – książka autorstwa Karola Irzykowskiego, która ukazała się w Warszawie w maju 1929 r. nakładem Księgarni F. Hoesicka.
Tom składa się z dwóch części. W pierwszym, zatytułowanym "Zdobnictwo w poezji", Irzykowski dokonał krytycznej analizy poezji awangardowej (zwłaszcza T. Peipera). Część druga, pt. "Treść i forma", stanowi polemikę z teorią czystej formy S.I. Witkiewicza.
Część I – jako "Zdobnictwo w poezji. Rzecz o metaforze" – ukazała się uprzednio w piśmie "Museion" (1913, z. XI, XII).

</doc>
<doc id="1438337" url="https://pl.wikipedia.org/wiki?curid=1438337" title="Orlando Figes">
Orlando Figes

Orlando Figes (ur. 20 listopada 1959 w Londynie) – brytyjski historyk i pisarz, specjalista historii Rosji i sowietolog.
Życiorys.
Studiował historię w Gonville and Caius College na Uniwersytecie Cambridge. Jest profesorem historii w Birkbeck College, University of London. Wykładał też historię w Trinity College w Cambridge. Zdobywca wielu nagród.
Kontrowersje dotyczące recenzji w serwisie Amazon.
W roku 2010, Figes opublikował pod pseudonimem "Historian", kilka recenzji książek w brytyjskiej części internetowej księgarni Amazon. Recenzje były krytyczne dla brytyjskich historyków zajmujących się Rosją: Roberta Service i Rachel Polonsky, a przychylne dla Figesa. Do opublikowania recenzji przyznała się początkowo żona historyka, później on sam przyjął za nie odpowiedzialność. Ostatecznie spór zakończył się ugodą z recenzowanymi autorami - pokryciem kosztów prawnych, rekompensatą finansową i przeprosinami Figesów.

</doc>
<doc id="1438338" url="https://pl.wikipedia.org/wiki?curid=1438338" title="Ogólnopolski Klub Miłośników Fantastyki i Science Fiction">
Ogólnopolski Klub Miłośników Fantastyki i Science Fiction

Ogólnopolski Klub Miłośników Fantastyki i Science Fiction – pierwsza w Polsce organizacja zrzeszająca miłośników fantastyki. Klub powstał w Warszawie, 26 lutego 1976 r., w wyniku połączenia warszawskiego Klubu Miłośników Fantastyki przy Staromiejskim Klubie Kolekcjonerów „Antykwariat” oraz Studenckiego FAN-Clubu przy klubie SZSP Uniwersytetu Warszawskiego „UBAB” formalnie jako przybudówka Socjalistycznego Związku Studentów Polskich pod patronatem Ministerstwa Kultury i Sztuki. Pierwsze założycielskie spotkanie odbyło się właśnie 26 lutego w klubie „UBAB”, a relację nadano tego samego dnia w telewizyjnym programie kulturalnym „Pegaz”.
Jednym z pomysłodawców utworzenia OKMFiSF był Stefan Żółtowski. Wśród założycieli klubu byli: Andrzej Wójcik, Grażyna Sanojca, Andrzej Krzepkowski, Jacek Rodek, Zbigniew Jonszta, Andrzej Pruszyński, Mieczysław Kurpisz. W OKMFiSF działali także: Piotr "Raku" Rak, Wiktor Bukato, Ryszard Piekarczyk oraz pisarze: Krzysztof Boruń, Andrzej Trepka czy Marek Oramus. Spotkania klubowe odbywały się w domu studenckim Uniwersytetu Warszawskiego „UBAB”, przy ulicy Kickiego w Warszawie.
Oddziały.
OKMFiSF miał oddziały w: Biłgoraju, Bochni, Bydgoszczy, Bytomiu, Częstochowie, Elblągu, Gdańsku, Gorzowie Wielkopolskim, Krakowie, Lublinie, Łodzi, Poznaniu, Przemyślu, Szczecinie, Świnoujściu, Toruniu i Wrocławiu.
Działalność.
Klub organizował giełdy książki, spotkania z pisarzami, doroczne seminaria "Orbita przyjaźni". Do ważniejszych przedsięwzięć Klubu należało zorganizowanie konwentów miłośników fantastyki. Konwenty zorganizowano w latach 1977 i 1978 w Warszawie, w 1979 r. w Łodzi, w 1980 r. w Krakowie. Konwent w 1978 r. miał charakter międzynarodowy.
Od 1976 r. wydawał własny biuletyn „Informator Miłośnika Fantastyki”. Współpracował z czasopismami takimi jak Argumenty, itd, Perspektywy, Razem, Nowy Wyraz (w 1977 r. ukazał się numer specjalny poświęcony utworom twórców związanych w Klubem), Sztandar Młodych i Tygodnik Demokratyczny. Był także współwydawcą serii Fantazja–Przygoda–Rozrywka wydawanej w latach 1977-1990 przez Krajową Agencję Wydawniczą (tzw. „seria z glistą”, ukazało się 51 tomików). 
Latem 1979 r. w Żegocinie k. Bochni OKMFiSF zorganizował ogólnopolski plener malarsko-literacki „Kafel'79” w którym uczestniczyli m.in. Andrzej Wójcik, Grażyna Sanojca, Andrzej Krzepkowski, Jacek Rodek, Krzysztof Boruń, Andrzej Trepka, Andrzej Szewczyk (artysta malarz), Marek Piekarczyk (gość) i Ryszard Piekarczyk (organizator, założyciel Oddziału OKMFiSF w Bochni).
OKMFiSF rozwiązano w 1981 r. W jego miejsce powstało Polskie Stowarzyszenie Miłośników Fantastyki.

</doc>
<doc id="1438339" url="https://pl.wikipedia.org/wiki?curid=1438339" title="OKMFiSF">
OKMFiSF



</doc>
<doc id="1438341" url="https://pl.wikipedia.org/wiki?curid=1438341" title="Calma">
Calma

Calma – czwarty album grupy Aya RL, wydany w 1996 roku, nakładem wydawnictwa Mercury Polska. Płyta jest bezpośrednią kontynuacją poprzedniego krążka "Nomadeus".
Lista utworów.
źródło:.
Skład zespołu.
źródło:.

</doc>
<doc id="1438343" url="https://pl.wikipedia.org/wiki?curid=1438343" title="Służba lotnictwa (II RP)">
Służba lotnictwa (II RP)

Służba lotnictwa i aerostatyki - służba administracyjna Wojska Polskiego II RP zajmująca się zaopatrywaniem sił zbrojnych w sprzęt i materiały lotnicze i balonowe.
Kierownictwo służby należało do szefa Departamentu IV Żeglugi Powietrznej Ministerstwa Spraw Wojskowych.
Zadania nałożone na służbę lotniczą i aerostatyki wykonywały:

</doc>
<doc id="1438345" url="https://pl.wikipedia.org/wiki?curid=1438345" title="Eugeniusz Kupper">
Eugeniusz Kupper

Eugeniusz Kupper (ur. 1947 w Mierzeszynie) – polski poeta i prozaik, aktywny twórczo w gdańskim środowisku artystycznym od blisko 40 lat. Członek Związku Literatów Polskich, recenzent prasowy i publicysta, juror wielu konkursów poetyckich. Mieszka na stałe w Gdańsku.
Życiorys.
Urodził się na Kaszubach. Absolwent liceum ogólnokształcącego w Rumi, w którym debiutował w gazetce szkolnej wierszami i artykułami&lt;ref name="LO I RUMIA w roku szkolnym 2010/2011"&gt;&lt;/ref&gt;. Debiutował w prasie w 1976 r., na łamach Dziennika Bałtyckiego. Wcześniej, w roku 1970 powołał "Warsztat" – ugrupowanie interdyscyplinarne, które przyczyniło się do wielu ważnych wydarzeń artystycznych na Wybrzeżu, m.in. powstania Grupy Poetyckiej "Koło", Klubu Literackiego im. Ryszarda Milczewskiego-Bruno, powołania Gdańskich Dni Poezji i "Listopada Poetyckiego". W roku 1984 został nagrodzony "Poetycką Czerwoną Różą", a w 1996 r. uhonorowany specjalną nagrodą "Honorowej Róży".
 Za życia Jerzego Giedroycia współpracował z paryską Kulturą i Zeszytami Historycznymi.
Wydawnictwo "Marpress" opublikowało jego powieści pod zbiorczą nazwą "Kwartet Gdański" oraz zbiór opowiadań zatytułowany ”Przewiew”.
Wydał dwanaście tomików poetyckich, napisał ponad 20 utworów scenicznych i prozatorskich.
Publikacje.
W antologiach.
Publikowany w wielu pismach w USA i Niemczech.

</doc>
<doc id="1438352" url="https://pl.wikipedia.org/wiki?curid=1438352" title="Zamach (film 1959)">
Zamach (film 1959)

Zamach – polski wojenny dramat psychologiczny z 1959 w reżyserii Jerzego Passendorfera.
O filmie.
Dramat wojenny, który jest rekonstrukcją przygotowań i realizacji wyroku śmierci wykonanego podczas okupacji niemieckiej 1 lutego 1944 na Dowódcy SS i Policji na dystrykt warszawski Franzu Kutscherze. Kutschera został skazany na karę śmierci przez Komendę Główną Armii Krajowej za masowe egzekucje Polaków w okupowanej Warszawie. Decyzję podjęto w porozumieniu z Rządem RP na uchodźstwie.
W filmie przedstawiono w fabularyzowany sposób dokładne przygotowania do akcji Kutschera, jak i dramatyczny jej przebieg. Przedstawiona rekonstrukcja zdarzeń nie jest dosłowna, pseudonimy bohaterów zostały zmienione (np. Kolos zamiast Olbrzymek). W filmie nie pada nazwisko Kutschery, ani nazwa organizacji dokonującej zamachu. Jednocześnie jednak film nie zawiera żadnych wzmianek o komunistycznym ruchu oporu, Związku Sowieckim, krytyki rządu londyńskiego lub sanacji itp. elementów komunistycznej propagandy często spotykanych w filmach o okupacji niemieckiej produkowanych w PRL. 
Film jest czarno-biały. Ujęcia wykonywano w Warszawie (m.in. na ulicy Emilii Plater) oraz w Toruniu, w którym na moście drogowym zrealizowano sceny rozgrywające się na moście Kierbedzia.
Opis fabuły.
Młodzi żołnierze AK pod dowództwem „Zawady” w ramach przygotowań do akcji zdobywają niemiecki samochód, przygotowują broń, granaty, prowadzą rozpoznanie taktyczne i podejmują udaną akcję. Po wykonaniu wyroku mają utrudniony odwrót z miejsca akcji. Zmasowany odwetowy ogień Niemców poważnie komplikuje sytuację. Kilku żołnierzy AK zostaje rannych. Następuje pilna potrzeba odwiezienia ich do szpitala i zaopatrzenia chirurgicznego. Niemcy rozpoczynają pościg i blokadę miasta. Dwóch żołnierzy AK zostaje zatrzymanych na moście Kierbedzia. Skaczą do Wisły, w której zostają zastrzeleni. Wielu zamachowców ginie, jednak cel akcji został osiągnięty.

</doc>
<doc id="1438353" url="https://pl.wikipedia.org/wiki?curid=1438353" title="Fan Zhiyi">
Fan Zhiyi

Fan Zhiyi (; ur. 6 listopada 1969 lub 22 stycznia 1970 w Szanghaju) – chiński piłkarz. Występował na pozycji środkowego obrońcy. W czasie kariery piłkarskiej mierzył 183 cm wzrostu.
Kariera klubowa.
Fan Zhiyi pochodzi z Szanghaju. Swoją zawodową karierę piłkarską rozpoczął w 1994 w miejscowym Shanghai Shenhua. Już od pierwszego sezonu był podstawowym piłkarzem swojego klubu. Przez 3 i pół roku tam spędzone rozegrał 99 ligowych pojedynków, w których strzelił 31 goli. Następnie w roku 1998 przeszedł do angielskiego Crystal Palace. Tam również występował w wyjściowej jedenastce. W roku 2001 przeszedł za kwotę 350 tysięcy funtów do szkockiego Dundee F.C.. W tym samym roku został wybrany Piłkarzem Roku w Azji. W marcu 2002 "The Dee" wypożyczyło go na pół roku do Shanghai Zhongyuan Huili. Gdy Fan powrócił z wypożyczenia zaczął występować w Cardiff City. Grał tam przez jeden sezon ale nie mógł załapać się do podstawowego składu. W roku 2003 powrócił więc do Azji do klubu z Hongkongu - Hong Kong Rangers. Grał tam przez pół sezonu, w którym zagrał w 9 spotkaniach. Od sezonu 2004 zaczął grać w swojej ojczyźnie a dokładniej w klubie Zhuhai Zhongbang. Tam był podstawowym graczem swojej drużyny. Rok później powrócił do swojego wcześniejszego klubu, gdzie zakończył karierę.
Kariera reprezentacyjna.
W reprezentacji swojego kraju Fan zadebiutował w 22 sierpnia 1992 w zremisowanym 2-2 meczu z Koreą Północną. W tym samym roku Klaus Schlappner powołał go do kadry na Puchar Azji. Na tym turnieju Chińczycy zajęli 3. miejsce a sam Zhiyi zagrał w 5 spotkaniach swojej drużyny. Cztery lata później znów znalazł się w składzie na następny Puchar Azji. Tym razem Chinom poszło gorzej, ponieważ odpadli w ćwierćfinale. Fan wystąpił we wszystkich 4 meczach swej drużyny. W roku 2000 Velibor Milutinović powołał go następną edycję Pucharu Azji. Chiny tym razem zajęły 4. miejsce. Zhiyi zagrał w 4 spotkaniach. Dwa lata później ten sam selekcjoner powołał go na mundial. Chińczycy zajęli na nim ostatnie miejsce w swojej grupie a sam Fan zagrał w 1 spotkaniu (przegranym 0-2 z Kostaryką). Było to jego ostatnie spotkanie w kadrze. Łącznie w barwach narodowych zagrał 109 razy.

</doc>
<doc id="1438355" url="https://pl.wikipedia.org/wiki?curid=1438355" title="Kolegiata Świętej Anny w Krakowie">
Kolegiata Świętej Anny w Krakowie



</doc>
<doc id="1438359" url="https://pl.wikipedia.org/wiki?curid=1438359" title="Jonathan Santana">
Jonathan Santana

Jonathan Santana (ur. 19 października 1981 w Buenos Aires, Argentyna) – piłkarz argentyński, posiadający również obywatelstwo Paragwaju. Gra na pozycji pomocnika w Kayserisporze.

</doc>
<doc id="1438362" url="https://pl.wikipedia.org/wiki?curid=1438362" title="Stéphane Rideau">
Stéphane Rideau

Stéphane Rideau (ur. 25 lipca 1976 w Agen) – francuski aktor filmowy.
Życiorys.
Urodził się w Agen, w regionie Akwitania, w departamencie Lot i Garonna. Chociaż zamierzał kontynuować karierę w sporcie, w 1992 roku został dostrzeżony przez reżysera André Téchiné podczas jednego z meczów w rugby. 
Mając siedemnaście lat zagrał swoją debiutancką rolę Serge Bartolo w jego filmie "Dzikie trzciny" ("Les Roseaux Sauvages", 1994), za którą był nominowany do nagrody Cezara jako najbardziej obiecujący aktor. 
W melodramacie "Prawie nic" ("Presque rien", 2000) wcielił się w postać nastoletniego geja. W dramacie Gaëla Morela "Klan" ("Le Clan", 2004) wystąpił w roli kochającego brata, który wraz ze swoimi dwoma braćmi mocno przeżywa śmierć matki i musi radzić sobie z życiem mieszkając wspólnie z bezradnym ojcem. W dramacie Gaëla Morela "Notre paradis" (2011) z Béatrice Dalle zagrał starzejącego się paryskiego hustlera.
Żyje w konkubinacie z Célią, mają córkę Evę.

</doc>
<doc id="1438365" url="https://pl.wikipedia.org/wiki?curid=1438365" title="Słowenia na Letnich Igrzyskach Olimpijskich 2008">
Słowenia na Letnich Igrzyskach Olimpijskich 2008

Słowenię na Letnich Igrzyskach Olimpijskich 2008 reprezentowało 62 zawodników w 11 konkurencjach.
Był to 5. start reprezentacji Słowenii na letnich igrzyskach olimpijskich.

</doc>
<doc id="1438366" url="https://pl.wikipedia.org/wiki?curid=1438366" title="A.D. 2044">
A.D. 2044

A.D. 2044 – komputerowa gra przygodowa, stworzona i wydana przez firmę LK Avalon. Gra została wydana w 1991 roku na 8-bitowe komputery Atari.
5 lat później, 9 września 1996, LK Avalon wydało grę pod tym samym tytułem, opierającą się na podobnym scenariuszu, lecz w nowej oprawie graficznej, przeznaczoną dla komputerów PC z systemem operacyjnym Windows 95. Była to pierwsza polska gra komputerowa wydana na dwóch płytach CD i z renderowaną grafiką trójwymiarową.
Fabuła.
Fabuła gry opiera się w głównej mierze na polskiej komedii "Seksmisja". Akcja rozgrywa się w roku 2044. Mężczyzna, w którego wciela się gracz, poddaje się hibernacji. Zostaje jednak obudzony kilkadziesiąt lat za późno i trafia do świata rządzonego przez kobiety. Jego zadaniem jest zmienienie obowiązującego porządku i przywrócenie światu mężczyzn.
Wersja na 8-bitowe Atari.
Głównym twórcą pierwszej wersji gry był Roland Pantoła, twórca wielu gier przygodowych dla komputerów Atari. Gra w wersji dla Atari to typowa gra przygodowa typu point and click.
Wersja na komputery PC.
Powstała w 1996 wersja, wzorowana była na zdobywających popularność w tym czasie grach przygodowych, wydawanych na płytach kompaktowych takich jak "The 7th Guest".
Grze towarzyszyła promocja na niespotykaną do tej pory w Polsce skalę – reklamy tej gry można było znaleźć w prawie wszystkich czasopismach komputerowych w Polsce.

</doc>
<doc id="1438369" url="https://pl.wikipedia.org/wiki?curid=1438369" title="Julia Teresa Wandalin-Mniszech">
Julia Teresa Wandalin-Mniszech

Julia Maria Teresa Krasicka z domu hrabianka Wandalin-Mniszech herbu Mniszech (ur. 26 stycznia 1777 w Laszkach Murowanych, zm. 8 lipca 1845 w Sankt Veit) – hrabina, dziedziczka zamku w Lesku i w Sobniu.
Życiorys.
Urodziła się 26 stycznia 1877 w Laszkach Murowanych. Matką jej była ks. Marianna Ossolińska z Balic h. Topór (1731-1802), a ojcem Józef Jan Wandalin Mniszech z Wielkich Kończyc h. Kończyce (1742-1797).
Ślub wzięła 15 października 1799 we Lwowie z hrabią Franciszkiem Ksawerym Krasickim z Siecienia herbu Rogala (1774-1844), oficerem i powstańcem.
Została panią na Lisku z przyległościami, Laszkach Murowanych, Serednem, Kalnicy.
3 maja 1829 została damą Orderu Krzyża Gwiaździstego.
Synami jej byli:
Zmarła 8 lipca 1845 w Sankt Veit.
Dziadkiem jej był Jan Karol Wandalin Mniszech z Wielkich Kończyc h. Kończyce 1716-1759, generał lejtnant wojska koronnego, podkomorzy wielki litewski (1742), podkomorzy litewski, starosta halicki, łowczy koronny (1736).

</doc>
<doc id="1438370" url="https://pl.wikipedia.org/wiki?curid=1438370" title="Hyphessobrycon bentosi">
Hyphessobrycon bentosi



</doc>
