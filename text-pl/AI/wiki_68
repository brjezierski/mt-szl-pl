<doc id="1438371" url="https://pl.wikipedia.org/wiki?curid=1438371" title="Jezioro Jezuickie">
Jezioro Jezuickie

Jezioro Jezuickie – jezioro wytopiskowe, położone w środkowej części województwa kujawsko-pomorskiego, w powiecie bydgoskim i gminie Nowa Wieś Wielka, ok. 3,5 km na południowy wschód od miejscowości Brzoza i 10 km na południe od granic miasta Bydgoszczy.
Znajduje się na terenie Obszaru Chronionego Krajobrazu Wydm Kotliny Toruńsko-Bydgoskiej.
Charakterystyka fizycznogeograficzna.
Pod względem fizycznogeograficznym, jezioro znajduje się w mezoregionie Kotlina Toruńska, który jest fragmentem makroregionu Pradolina Toruńsko-Eberswaldzka. Powstało w niecce wytopiskowej, na skutek wytopienia się brył martwego lodu. Podobne niecki, o znacznie mniejszych rozmiarach znajdują się na północ od jeziora i zajęte są obecnie przez roślinność hydrofilną. Niecka jeziora Jezuickiego powstała na terenie wysokiej terasy pradolinnej, o wysokości bezwzględnej 70-75 m n.p.m., zaliczanej do poziomów erozyjno-akumulacyjnych. Terasa na obszarze położonym na północ i wschód od niecki została silnie zwydmiona w procesach eolicznych, które zaczęły się ok. 12 tys. lat temu, tuż po zakończeniu deglacjacji tego terenu, w okresie subfazy krajeńsko-wąbrzeskiej.
Jezioro stanowi relikt odpływu wód w okresie zlodowacenia bałtyckiego i należy do typu jezior dolinnych. Rzeźba terenu w otoczeniu jeziora jest zróżnicowana. W północnych fragmentach zlewni występują pagórki wydmowe o wysokościach dochodzących do 10 m, natomiast jej południowa część ma charakter równiny, wyniesionej 1-2 m ponad poziom lustra wody. W litologii podłoża dominują utwory piaszczyste. W części zachodniej i północnej porośnięte są borem sosnowym, zaś w części wschodniej i południowej są wykorzystywane rolniczo.
Zlewnia.
Zlewnia całkowita jeziora wynosi 103,2 km² i zajmuje przede wszystkim zalesione obszary Puszczy Bydgoskiej. W strukturze zagospodarowania ziemi w zlewni bezpośredniej ponad 80% udział posiadają lasy, 7,7% stanowią grunty orne a 7,1% użytki zielone, z tym, że trwają procedury planistyczne zmierzające do przekształcenia większości terenów rolnych na cele nierolnicze (głównie pod zabudowę mieszkaniową i letniskową).
Zlewnia bezpośrednia wynosi 20,25 km². Długość linii brzegowej jeziora wynosi 9,2 km. Całość zlewni należy do dorzecza Odry za pośrednictwem Nowego Kanału Noteckiego, który uchodzi do Noteci i dalej do Warty.
Głównym dopływem jeziora jest Kanał Złotnicki, który swój początek bierze na Równinie Inowrocławskiej, w gminie Złotniki Kujawskie, a następnie przepływa w pobliżu Nowej Wsi Wielkiej. Drugim z dopływów jest rów melioracyjny. Wloty obydwu cieków znajdują się w południowo-wschodniej części jeziora. Jedyną drogą odpływu wód jeziornych jest Struga Jezuicka w południowo-zachodniej części zbiornika, która swe wody prowadzi do Kanału Noteckiego.
Natężenie dopływu do jeziora wynosi od 0,3 m³/s (wiosną) do 0,1 m³/s (latem), zaś kanał odpływowy okresowo wysycha.
Opis.
Południowy brzeg jeziora jest płaski, natomiast od strony północnej przylegają do niego zalesione wzgórza wydmowe. Jezioro posiada dobrze rozwiniętą strefę szuwarową tworzącą na śródjeziornych wypłyceniach roślinne wysepki. W północno-wschodniej części jeziora znajdują się dwa zamknięte akweny, połączone z częścią centralną wąskimi przesmykami, które można przebyć w bród. Jezioro należy do zbiorników płytkich, największe zagłębienia dna zajmują jedynie około 7% całkowitej powierzchni.
Autonomicznym basenem jeziora jest jego zatoka północno-wschodnia, zwana Jeziorem Jezuickim Małym. Jest to akwen o wymiarach 400 × 120 m, którego 1/3 powierzchni zajmuje obszar wód o głębokości nie przekraczającej 1 m. Z uwagi na skąpe połączenie z głównym basenem jeziornym, wody zatoki posiadają wyższą jakość i przeźroczystość od wód akwenu głównego. Dno zapada się pod niewielkim kątem co sprawia, że strefa litoralu jest silnie rozwinięta, co sprzyja rozwojowi roślinności wodnej.
Środowisko przyrodnicze.
Jezioro intensywnie zarasta roślinnością szuwarową. Proces ten w zasadniczy sposób zmienił zarys linii brzegowej. Figurująca na dawnych planach batymetrycznych wyspa o pow. 8,8 ha została praktycznie włączona w stały ląd, a północna część jeziora z głównym plosem kontaktuje się dwoma płytkimi przesmykami o szerokości 3-4 metrów.
Na północ od jeziora, na puszczańskim terenie występują śródleśne oczka wodne. Obiekty te posiadają genezę wytopiskową lub zajmują międzywydmowe zagłębienia deflacyjne. Ich nieznaczne powierzchnie w większości zajęte są przez eutroficzną roślinność wodną. Są to cenne obiekty z uwagi na towarzyszącą im siedliska hydrofilne, które podnoszą bioróżnorodność i stanową ostoję dla dzikiej zwierzyny.
Rybactwo.
Jezioro użytkowane rybacko przez Polski Związek Wędkarski, reprezentuje typ sandaczowy.
Ilość stosowanych przez wędkarzy zanęt stanowi istotne źródło zanieczyszczeń wód.
Jakość wód.
Jezioro Jezuickie charakteryzuje się III stopniem podatności wód na degradację, co oznacza słabą odporność na działanie procesów eutrofizacyjnych wywołanych antropopresją. Do niekorzystnych cech zlewniowych jeziora należy przede wszystkim niewielka głębokość, co prowadzi do swobodnej cyrkulacji wód w całej objętości misy, podnoszącej żyzność jeziora. Od głębokości 5 m stwierdzono deficyt tlenowy, który obejmuje 1/3 powierzchni dna. Natomiast cechami korzystnymi są: dobrze rozwinięta wzdłuż linii brzegowej strefa roślinności szuwarowej, która stanowi skuteczną barierę dla ewentualnych zanieczyszczeń obszarowych.
Stan czystości wód Jeziora Jezuickiego był badany przez Wojewódzki Inspektorat Ochrony Środowiska w Bydgoszczy w 1992, 2001 i 2007 roku. W 1992 i 2001 r. stwierdzono III klasę czystości wód w basenie głównym i II klasę w izolowanej zatoce północno-wschodniej. Natomiast badania w 2007 r. stwierdziły dobry stan wód powierzchniowych. Jedynym parametrem zakwalifikowanym jako słaby był poziom tlenu w wodzie. Nie stwierdzono intensywnego rozwoju w jeziorze w okresie letnim sinic – organizmów uważanych za szczególnie uciążliwe przy rekreacyjnym wykorzystywaniu zbiorników wodnych.
Główne zagrożenie dla wód jeziora stanowi antropopresja: rekreacja i intensywna zabudowa letniskowa jego obrzeży, wraz ze sposobem prowadzenia gospodarki ściekowej na tych terenach. Dlatego szczególną wagę posiada ochrona zlewni jeziora przed zanieczyszczeniami, gdyż nie jest możliwe zmniejszenie jego znaczenia turystycznego.
Rekreacja.
Jezioro Jezuickie jest położone kilka kilometrów na południe od Bydgoszczy, co decyduje o jego funkcji rekreacyjnej dla mieszkańców miasta. W sezonie letnim rejon jeziora może zapewnić wypoczynek dla ok. 17 tys. osób. Dojazd od strony miasta jest dogodny poprzez drogę nr 25 Bydgoszcz-Inowrocław. Ponadto istnieje szlak rowerowy wiodący leśnymi duktami, poprzez ul. Dąbrowa i Puszczę Bydgoską do plaż na północnym brzegu jeziora.
Od wschodniej strony akwenu, w Prądocinie znajdują się tereny zabudowanych działek rekreacyjnych i pracowniczych ogrodów działkowych, o łącznej powierzchni ponad 50 ha.
Na brzegach znajduje się kilka plaż. Główna, strzeżona plaża wraz z pomostami, wypożyczalnią sprzętu wodnego, zapleczem gastronomicznym, zespołem hotelowym dla 80 osób oraz polem namiotowym dla około 100 osób znajduje się w miejscowości Chmielniki, w południowo-zachodniej części jeziora. Historia kąpieliska w tym miejscu sięga początków XX wieku. Po II wojnie światowej właścicielem obiektu były różne bydgoskie instytucje, m.in. Liga Morska (1945-1953), Liga Przyjaciół Żołnierza (1953-1956), Zarząd Zieleni Miejskiej (1956-1960), Miejskie Przedsiębiorstwo Gospodarki Komunalnej (1960-1974), Miejski Ośrodek Sportu, Turystyki i Wypoczynku (1974-1995), które wybudowały pomosty, wypożyczalnie sprzętu i zaplecze gastronomiczne. Obecnie istnieją tu dwa obiekty: prywatny i gminny, odwiedzane w sezonie przez 3 tys. osób dziennie. Dysponują one wypożyczalnią sprzętu wodnego z około 120 jednostkami pływającymi, obiektami gastronomicznymi, pomostem, polem namiotowym i stanowiskami dla przyczep campingowych.
Kilka plaż znajduje się również w północnej, okolonej lasami części jeziora. Główna z nich, wraz z pomostem, znajduje się na wschodnim brzegu basenu północno-wschodniego w miejscowości Piecki. Dawniej znajdowały się także wypożyczalnia sprzętu wodnego i całoroczny, przypisany do Prądocina ośrodek szkoleniowo-wypoczynkowy PKP z 160 miejscami noclegowymi; w 2015 kolej sprzedała obiekt inwestorowi prywatnemu, który zamierza w nim prowadzić dom spokojnej starości, a w 2020 otworzył płatna plażę. Kolejne plaże zajmują brzeg północny basenu głównego, gdzie znajduje się również pole biwakowe. Charakterystycznym akcentem krajobrazowym w tej części jeziora jest półwysep z plażą.
Szlaki turystyczne.
W otoczeniu jeziora przebiega kilka znakowanych szlaków turystycznych:

</doc>
<doc id="1438373" url="https://pl.wikipedia.org/wiki?curid=1438373" title="Mead (jezioro)">
Mead (jezioro)

Mead (ang. "Lake Mead") – sztuczne jezioro w Stanach Zjednoczonych, na pograniczu stanów Nevada i Arizona, utworzone przez przegrodzenie biegu rzeki Kolorado i spiętrzenie jego wód zaporą Hoovera, wybudowaną w latach 1931-1936.
Powstały zbiornik o powierzchni ok. 640 km² ma długość około 180 km i mieści około 35 km³ wody wykorzystywanej do zaopatrzenia akweduktami miejscowości w stanach Kalifornia i Nevada, w tym znajdującego się kilkanaście kilometrów zachód od zachodniego brzegu jeziora miasta Las Vegas. Zbiornik jest głównym źródłem zaopatrzenia w wodę dla ponad 20 milionów ludzi.
Wokół jeziora i na jego akwenie powstał obszar rekreacyjny – "Lake Mead National Recreation Area".
Nazwa jeziora pochodzi od nazwiska Elwooda Meada, w latach 1924-1936 rządowego komisarza Biura ds. Melioracji Stanów Zjednoczonych ("United States Bureau of Reclamation"), jednego z pomysłodawców i realizatorów budowy zapory Hoovera (a także dwóch innych dużych projektów tego rodzaju - zapory Grand Coulee na rzece Kolumbia w stanie Waszyngton i zapory na rzece Owyhee w stanie Oregon).
Podczas wypełniania się jeziora wodami rzeki Kolorado w latach 30. XX wieku niezbędne było wysiedlenie kilku miejscowości, które zostały zalane; największą z nich była miejscowość St. Thomas, którą ostatni mieszkaniec opuścił w 1938 roku. Przy niskich stanach wody w jeziorze ruiny tej miejscowości bywają widoczne nad powierzchnią wody.
Z powodu suszy, od 2000 do 2022 roku poziom wód jeziora opadł o 43 m, do rzędnej 326,6 m n.p.m.

</doc>
<doc id="1438374" url="https://pl.wikipedia.org/wiki?curid=1438374" title="Jezioro Mead">
Jezioro Mead



</doc>
<doc id="1438376" url="https://pl.wikipedia.org/wiki?curid=1438376" title="IZW">
IZW



</doc>
<doc id="1438377" url="https://pl.wikipedia.org/wiki?curid=1438377" title="Aleksandros Nikolopulos (sztangista)">
Aleksandros Nikolopulos (sztangista)

Aleksandros Nikolopulos (gr. Αλέξανδρος Νικολόπουλος, ur. w 1875 w Atench, zm. ?) – grecki sztangista.
W 1896 na Igrzyskach Olimpijskich w Atenach zajął trzecie miejsce w konkurencji podnoszenia ciężarów jednorącz. Podniósł ciężar o masie 57,0 kg jedną ręką, natomiast drugą 40,0 kg, w związku z czym przegrał z drugim w klasyfikacji Viggo Jensenem, który zdołał udźwignąć ciężar o masie 57,0 kg zarówno prawą jak i lewą ręką.

</doc>
<doc id="1438378" url="https://pl.wikipedia.org/wiki?curid=1438378" title="Zbiornik Mead">
Zbiornik Mead



</doc>
<doc id="1438380" url="https://pl.wikipedia.org/wiki?curid=1438380" title="Lekkoatletyka na Letnich Igrzyskach Olimpijskich 2008 – skok o tyczce mężczyzn">
Lekkoatletyka na Letnich Igrzyskach Olimpijskich 2008 – skok o tyczce mężczyzn

Konkurs skoku o tyczce mężczyzn na XXIX Letnich Igrzyskach Olimpijskich odbył się w dniach 20 i 22 sierpnia na Stadionie Narodowym w Pekinie.
Rozgrywki rozpoczęły się 20 sierpnia o godzinie 20:40 czasu miejscowego. Wtedy to rozegrano kwalifikacje do rundy finałowej. Decydująca faza, która wyłoniła mistrza olimpijskiego, odbyła się 22 sierpnia od godziny 19:55 czasu miejscowego.
Wymagane minimum A do awansu na Igrzyska Olimpijskie wynosiło 5,70 m, natomiast minimum B – 5,55 m.
Złoty medal zdobył Steve Hooker z Australii, skacząc 5,96 metrów.
W 2017 brązowego medalu został pozbawiony przyłapany na stosowaniu dopingu Denys Jurczenko.
Rekordy.
W poniższej tabeli przedstawione są rekord świata, rekord olimpijski oraz rekordy poszczególnych kontynentów z dnia 8 sierpnia 2008 roku.
Przebieg zawodów.
Runda kwalifikacyjna.
Awans do rundy finałowej uzyskali zawodnicy, którzy spełnili minium 5,75 m (Q) oraz 13 zawodników z najlepszymi wynikami (q).

</doc>
<doc id="1438382" url="https://pl.wikipedia.org/wiki?curid=1438382" title="Ratusz Staromiejski w Warszawie">
Ratusz Staromiejski w Warszawie



</doc>
<doc id="1438385" url="https://pl.wikipedia.org/wiki?curid=1438385" title="Sascha Riether">
Sascha Riether

Sascha Riether (ur. 23 marca 1983 w Lahr) – Były niemiecki piłkarz występujący na pozycji obrońcy. Wychowanek Freiburga, w swojej karierze grał także w takich zespołach jak VfL Wolfsburg, Köln, FC Schalke 04 oraz Fulham. Dwukrotny reprezentant Niemiec.
Obecnie zatrudniony w FC Schalke 04 jako koordynator działu licencyjnego.

</doc>
<doc id="1438387" url="https://pl.wikipedia.org/wiki?curid=1438387" title="Abdallah Beyhum">
Abdallah Beyhum

Abdallah Beyhum – libański polityk, dwukrotny premier Libanu (1934-1936, 1939-1941).

</doc>
<doc id="1438388" url="https://pl.wikipedia.org/wiki?curid=1438388" title="Kryptopterus bicirrhis">
Kryptopterus bicirrhis



</doc>
<doc id="1438390" url="https://pl.wikipedia.org/wiki?curid=1438390" title="Badminton na Letnich Igrzyskach Olimpijskich 2004 – gra pojedyncza mężczyzn">
Badminton na Letnich Igrzyskach Olimpijskich 2004 – gra pojedyncza mężczyzn

W turnieju indywidualnym badmintona na igrzyskach olimpijskich w Atenach wzięło udział 32 zawodników z 22 krajów. Wystartował jeden Polak - Przemysław Wacha.

</doc>
<doc id="1438391" url="https://pl.wikipedia.org/wiki?curid=1438391" title="Grupa Muzyczna „Pod Budą” Kraków">
Grupa Muzyczna „Pod Budą” Kraków

Grupa Muzyczna „Pod Budą” Kraków – pierwszy studyjny album grupy Pod Budą wydany w 1980.
Na płycie nagranej w styczniu 1980 znajduje się m.in. „Bardzo smutna piosenka retro”, która zdobyła wielką popularność i przyczyniła się do sukcesu zespołu. Autorem tekstów wszystkich piosenek jest Andrzej Sikorowski a muzykę skomponowali Jan Hnatowicz oraz Andrzej Sikorowski.
Winylowy album wydany został przez Polskie Nagrania „Muza” (SX 1877). Reedycja na płycie kompaktowej ukazała się w 2001 nakładem wytwórni Pomaton EMI. CD zawiera pięć dodatkowych utworów pochodzących z lat 1981–1989.
Muzycy.
gościnnie:
W nagraniach utworów dodatkowych (CD) udział wzięli:

</doc>
<doc id="1438393" url="https://pl.wikipedia.org/wiki?curid=1438393" title="Priapella intermedia">
Priapella intermedia



</doc>
<doc id="1438398" url="https://pl.wikipedia.org/wiki?curid=1438398" title="Chajr ad-Din al-Ahdab">
Chajr ad-Din al-Ahdab

Chajr ad-Din al-Ahdab lub Kheireddine al-Ahdab (ur. 1894 w Bejrucie, zm. 1941 w Marsylii we Francji) – libański polityk, pierwszy muzułmański premier Libanu w latach 1937-1938.

</doc>
<doc id="1438415" url="https://pl.wikipedia.org/wiki?curid=1438415" title="Durbuy">
Durbuy

Durbuy – miasto i gmina w południowo-wschodniej Belgii (prowincja Luksemburg). Liczy ok. 11 tys. mieszkańców (2012).

</doc>
<doc id="1438490" url="https://pl.wikipedia.org/wiki?curid=1438490" title="Norwegia na Letnich Igrzyskach Olimpijskich 2008">
Norwegia na Letnich Igrzyskach Olimpijskich 2008

Norwegię na Letnich Igrzyskach Olimpijskich 2008 reprezentowało 85 zawodników.
Był to 23. start reprezentacji Norwegii na letnich igrzyskach olimpijskich.

</doc>
<doc id="1438642" url="https://pl.wikipedia.org/wiki?curid=1438642" title="Tommaso Vio">
Tommaso Vio



</doc>
<doc id="1438643" url="https://pl.wikipedia.org/wiki?curid=1438643" title="Arroios">
Arroios

Arroios – stacja metra w Lizbonie, na linii Verde. Została otwarta 18 czerwca 1972 wraz ze stacjami Alvalade, Roma, Areeiro i Alameda, jako część ekspansji tej linii do Alvalade.
Ta stacja znajduje się przy Avenida Almirante Reis, w pobliżu skrzyżowania z "Rua José Falcão", umożliwiając dostęp do Praça do Chile. Projekt architektoniczny jest autorstwa Dinisa Gomesa i malarki Marii Keil.

</doc>
<doc id="1438644" url="https://pl.wikipedia.org/wiki?curid=1438644" title="Polistinae">
Polistinae

Polistinae – podrodzina owadów z rodziny osowatych (Vespidae). Żyją społecznie, tak jak Vespinae.
Gatunki.
Do klecanek należy m.in. rodzaj "Polistes":

</doc>
<doc id="1438649" url="https://pl.wikipedia.org/wiki?curid=1438649" title="Renata Jabłońska">
Renata Jabłońska

Renata Jabłońska, hebr. רנאטה יבלונסקה (ur. 15 grudnia 1935 w Łodzi) – polsko-izraelska poetka, prozaiczka i tłumaczka żydowskiego pochodzenia, pisząca głównie w języku polskim.
Po zakończeniu II wojny światowej powróciła do rodzinnego miasta. Studiowała polonistykę na Uniwersytecie Łódzkim. W 1957 wyjechała do Izraela. Pracowała w telawiwskim dzienniku "Nowiny". Była współzałożycielką Sekcji Polskiej przy Federacji Związków Pisarzy w Izraelu, a także prezesem Grupy Literackiej Akcenty oraz redaktorką rocznika "Akcenty". Uczyła języka polskiego na Uniwersytecie w Tel Awiwe. Renata Jabłońska publikuje w polskojęzycznych czasopismach literackich wychodzących w Polsce, jak również w Izraelu i w Stanach Zjednoczonych. Tłumaczy literaturę hebrajską na język polski, i polską poezję na język hebrajski.
Mieszka w Tel Awiwie.
Poeta Janusz Szuber zadedykował Renacie Jabłońskiej wiersz pt. "Byle bez", opublikowany w tomiku poezji pt. "Tym razem wyraźnie" z 2014.

</doc>
<doc id="1438650" url="https://pl.wikipedia.org/wiki?curid=1438650" title="America the Beautiful (singel Raya Charlesa)">
America the Beautiful (singel Raya Charlesa)

America the Beautiful - wideo singel amerykańskiego muzyka Raya Charlesa, wydany w 1991 roku. Przedstawia on wykonanie "America the Beautiful" w interpretacji Charlesa, o której Ed Bradley z programu "60 Minutes" powiedział: "to ostateczna wersja, amerykański hymn - klasyk, taki, jakim jest mężczyzna, który go wykonał".

</doc>
<doc id="1438653" url="https://pl.wikipedia.org/wiki?curid=1438653" title="This Gift">
This Gift

This Gift – trzeci album grupy Sons and Daughters, wydany nakładem Domino Records 28 stycznia 2008 w formacie płyty CD i LP.
Płyta była również dostępna w limitowanej dwupłytowej edycji, która zawierała 5 nowych utworów "live".
Lista utworów.
13. utwór to bonus „Killer” – 4:04. Jest to cover popularnej piosenki w wykonaniu "Adamski &amp; Seal"

</doc>
<doc id="1438656" url="https://pl.wikipedia.org/wiki?curid=1438656" title="Bitwa pod Zaborecznem">
Bitwa pod Zaborecznem

Bitwa pod Zaborecznem – bitwa partyzancka stoczona 1 lutego 1943 przez oddział Batalionów Chłopskich na terenie Zamojszczyzny w pobliżu wsi Zaboreczno w trakcie tzw. powstania zamojskiego. Celem starcia była obrona wsi przed pacyfikacją; w rezultacie bitwy Niemcy na pewien czas zaprzestali wysiedleń.
Geneza.
Na przełomie 1942 i 1943 roku, Niemcy zaczęli prowadzić wielką akcję wysiedleńczą, zwaną Wysiedleniami Zamojszczyzny. Wywozili mieszkańców Zamojszczyzny i osiedlali osadników niemieckich. 
Dnia 26 stycznia 1943 roku pracownik poczty przechwycił wiadomość do komendanta policji w Tomaszowie Lubelskim informującą o planowanej pacyfikacji wsi Zaboreczno. Wiadomość ta została natychmiast przekazana do dowódcy oddziałów BCh, kapitana Franciszka Bartłomowicza. Pomimo oporów partyzantów, którzy obawiali się późniejszych represji ze strony Niemców, postanowił bronić wsi, jako że była to idealna okazja do zaskoczenia oddziałów niemieckich - znano dokładnie, co do godziny rozkazy niemieckie, z jednocześnie pełną świadomością, że Niemcy nic o planowanej zasadzce nie wiedzą.
Bitwa.
Pierwszego lutego 1943 roku o 8.00 rano oddziały niemieckie w sile około 600 ludzi dowodzone przez majora Ernsta Schwiegera, dowódcę I Zmechanizowanego Batalionu Żandarmerii ruszyły na Zaboreczno od strony wsi Niemirówek i Antoniówka. Partyzanci czekali w pobliskiej buczynie. Warunki pogodowe były sprzyjające obronie - na polach zalegało mnóstwo zmrożonego śniegu, przez które jednostkom niemieckim ciężko się było przedzierać, jednocześnie partyzanci dostali kategoryczny zakaz wychodzenia z lasu - na pustym polu byliby łatwym celem. Mimo że partyzanci słabo władali bronią i strzelali zwykle niecelnie, zadali olbrzymie straty przeciwnikom. Major Schwieger w raporcie, który napisał po bitwie, oceniał, że zostali zaatakowani przez 700-800 osobowy oddział, gdy naprawdę partyzantów było 250. Wychwalał w nim znakomite dowodzenie bitwą przez kpt. Franciszka Bartłomowicza (znał tylko jego pseudonim, „Grzmot”).
Po południu, przegrywające oddziały niemieckie wezwały posiłki, które przybyły od strony Krynic, jednak i tam napotkały wielki opór partyzantów - kpt. „Grzmot” przewidział wszystkie możliwe posunięcia Niemców i obsadził kluczowe punkty swoimi oddziałami. 
Pokonane oddziały majora Schwiegera zostały zmuszone do wycofania się. Następnego dnia Tartak Tarnawatka dostał zamówienie na 103 trumny, stąd znane są przybliżone straty strony niemieckiej, liczba rannych jest nieznana. Z partyzantów poległ tylko jeden, który nie posłuchał rozkazu i wychylił się z lasu, a dwóch zostało rannych. Zostali oni przewiezieni do szpitala polowego w miejscowości Róża, gdzie kilka dni później jedna z okolicznych mieszkanek doniosła o tym fakcie Niemcom, którzy zaatakowali i zabili większość przebywających tam ludzi.
Wynik bitwy.
Bitwa okazała się totalnym zwycięstwem partyzantów. Niemcy po tej porażce na pół roku zaprzestali wysiedleń na Zamojszczyźnie. Major Schwieger w swoim raporcie użył nawet słowa „powstanie”, aby dokładniej określić rozmiary tej bitwy. Wspomniał o tym, że partyzanci – uzbrojeni chłopi i resztki rozbitych w 1939 polskich armii, byli dowodzeni i zorganizowani jednak na sposób wojskowy. Każdy miał sam dbać o swoją broń, zabezpieczać ją i ukrywać. Wszystkie zasługi dotyczące dobrej organizacji i znakomitego dowodzenia w czasie bitwy przypisuje „Grzmotowi” - w jakiś sposób Schwieger zdobył kopię rozkazu wydanego przez „Grzmota” do swojego oddziału, przypuszczał, że „Grzmot” pochodził z powiatu biłgorajskiego - w rzeczywistości Franciszek Bartłomowicz mieszkał w Tomaszowie Lubelskim.
Uczestnicy.
18 września 2020 roku zmarła ostatnia żyjąca polska uczestniczka bitwy – Sabina Słupska, ps. "Narcyz" (ur. 1925); od 1941 roku sanitariuszka Batalionów Chłopskich.

</doc>
<doc id="1438657" url="https://pl.wikipedia.org/wiki?curid=1438657" title="Roma Monte Mario">
Roma Monte Mario

Roma Monte Mario (wł. "Stazione di Roma Monte Mario") – przystanek kolejowy w Rzymie, w regionie Lacjum, we Włoszech. Znajdują się tu 2 perony. Według klasyfikacji RFI ma kategorię "srebrną".

</doc>
<doc id="1438659" url="https://pl.wikipedia.org/wiki?curid=1438659" title="Sotirios Wersis">
Sotirios Wersis

Sotirios Wersis (gr. Σωτήρης Βερσής, ur. 1876 w Atenach, zm. 1919) – grecki sztangista i dyskobol.
W 1896 na Igrzyskach Olimpijskich w Atenach zajął trzecie miejsce w konkursie rzutu dyskiem, osiągając odległość 27,78 m (zwycięzca Robert Garrett rzucił na odległość 29,15 m).
W konkurencji podnoszenia ciężarów oburącz zajął również trzecie miejsce, podnosząc 90,0 kg. Wystartował też w zawodach podnoszenia ciężarów jednorącz, gdzie uplasował się na czwartej, ostatniej pozycji, podnosząc 40,0 kg.
W 1900 na Igrzyskach Olimpijskich w Paryżu startował w konkurencji pchnięcia kulą – spalił wszystkie próby.

</doc>
<doc id="1438662" url="https://pl.wikipedia.org/wiki?curid=1438662" title="Amazonka kubańska">
Amazonka kubańska

Amazonka kubańska ("Amazona leucocephala") – gatunek średniej wielkości ptaka z rodziny papugowatych (Psittacidae), spotykany w suchych obszarach leśnych Kuby, Bahamów oraz Kajmanów (na Karaibach). Bliski zagrożenia wyginięciem.
Morfologia.
Długość jej ciała wynosi ok. 28–33 cm. Jej upierzenie ma przeważnie barwę zieloną z niewielką ilością niebieskich piór na skrzydłach. Podbródek, szyja oraz spodnia część głowy są barwy różowawej. Czoło oraz obrączki wokół oczu mają kolor biały. W ubarwieniu piór głowy występują różnice pomiędzy podgatunkami oraz populacjami na różnych wyspach. Dziób jest barwy rogu, a pióra ponad uszami posiadają czarny odcień. Brzuch dorosłego osobnika jest ciemnoczerwony. Młode mają niewiele piór w tym kolorze na brzuchu, bądź nie posiadają ich tam wcale. Również szyja i głowa u młodych są jaśniejsze.
Systematyka.
"A. l. palmarum" (opisany w r. 1916), zamieszkujący zachodnią Kubę oraz Isla de la Juventud (pierwotnie znaną jako Isla de Pinos), był uważany za osobny podgatunek amazonki, ze względu na zielone upierzenie występujące u pewnej grupy osobników. Jednak ponowna obserwacja tych samych osobników, przeprowadzona w roku 1928 wykazała, że zaobserwowana wcześniej barwa dotyczyła jedynie upierzenia ochronnego. Poza tym nie znaleziono żadnych odstępstw od zwyczajnej formy amazonki kubańskiej.
Podgatunki.
Wyróżniono cztery podgatunki:
Rozmieszczenie i środowisko.
Amazonka kubańska zamieszkuje różne środowiska na różnych wyspach. Bywa spotykana praktycznie na całej Kubie, chociaż praktycznie zasięg jej występowania jest ograniczony do zalesionych obszarów Kuby i Isla de la Juventud. Na Kubie żyje około 10 000 osobników, a na Isla de la Juventud – ok. 1100–1320. Na Kajmanach papuga zamieszkuje suche lasy oraz tereny zagospodarowane rolniczo. Populację osiadłą na Wielkim Kajmanie szacuje się na ok. 3402 osobniki (stan na 2006), a populacja na Cayman Brac liczy ok. 400–500 papug.
Zwyczaje.
Zimą amazonka kubańska gromadzi się w stada, a podczas okresu godowego dzieli się w pary.
Status.
Ze względu na zmniejszanie się naturalnego środowiska amazonki, występujące co jakiś czas huragany oraz odłów z przeznaczeniem na handel jako ptak klatkowy, amazonka kubańska jest klasyfikowana jako gatunek bliski zagrożenia (NT – "near threatened") w Czerwonej księdze gatunków zagrożonych IUCN. Jest chroniona na mocy załącznika I konwencji waszyngtońskiej (CITES), zgodnie z którym zabroniony jest międzynarodowy handel tymi ptakami.

</doc>
<doc id="1438663" url="https://pl.wikipedia.org/wiki?curid=1438663" title="Tarquinia (stacja kolejowa)">
Tarquinia (stacja kolejowa)

Tarquinia (wł: "Stazione di Tarquinia") – stacja kolejowa w Tarquinii, w regionie Lacjum, we Włoszech. Znajdują się tu 2 perony pasażerskie.
Na stacji znajdują się cztery drogi kolejowe. Dwie pierwsze od budynku stacji są zarezerwowane dla kolei pasażerskiej (gdzie pierwszy tor prowadzi w stronę Rzymu, a drugi w stronę Pizy). Trzeci tor jest używany do wymijania, a czwarty tor był używany do rozładunku wagonów towarowych.
Transport pasażerów.
Pomimo oddalenia stacji od centrum miasta stacja jest dość często używana. Zatrzymują się na niej zarówno pociągi regionalne (Regionale) jak i przyspieszone (Regionale veloce) w stronę Roma Termini, Montalto di Castro, Grosseto i Pisa Centrale.
Do tego przez Busitalia-Sita Nord (część grupy Trenitalia) są również prowadzone połączenia autobusowe do stacji Orbetello-Monte Argentario, Grosseto i Civitavecchii. Połączenia te są realizowane z częstotliwością trzech dziennie.

</doc>
<doc id="1438668" url="https://pl.wikipedia.org/wiki?curid=1438668" title="Roma Torricola">
Roma Torricola

Roma Torricola (wł: "Stazione di Torricola") – przystanek kolejowy w Rzymie, w regionie Lacjum, we Włoszech. Znajdują się tu cztery tory, z czego tor drugi i trzeci jest wykorzystywany do obsługi pasażerów. 
Stacja jest obsługiwana przez linie FR7 do Latina i FR8 Nettuno.
Na zewnątrz znajduje się mały parking. Stacja obecnie nie posiada żadnego połączenia komunikacją publiczną ATAC.

</doc>
<doc id="1438669" url="https://pl.wikipedia.org/wiki?curid=1438669" title="Bitwa pod Raszynem (powieść)">
Bitwa pod Raszynem (powieść)

Bitwa pod Raszynem – powieść historyczna autorstwa Walerego Przyborowskiego wydana w roku 1881. Opowiada o przygodach polskiego chłopca, który musi przedrzeć się przez linię frontu do kwatery księcia Józefa Poniatowskiego.
Krytycy oceniali książkę jako słabą artystycznie. Autor powtórzył w niej znany z jego innych książek schemat: mały chłopiec dostaje do wykonania zadanie przekraczające jego możliwości. Udaje mu się jednak, przy czym wykazał się przy tym postawą wytrwałości, męstwa i patriotyzmu.
Tło historyczne powieści jest zaledwie naszkicowane. Główny bohater stacza najpierw walkę z grupą Cyganów. Bierze do niewoli Austriaka Franza oraz małego Cygana Cyngę. W końcu udaje mu się dotrzeć do obozu Poniatowskiego.

</doc>
<doc id="1438670" url="https://pl.wikipedia.org/wiki?curid=1438670" title="Wiesław Sokołowski (poeta)">
Wiesław Sokołowski (poeta)

Wiesław Sokołowski (ur. 27 maja 1944) – polski poeta zamieszkały w Skierniewicach. 
Organizator niezależnego, ogólnopolskiego środowiska poetów, malarzy, rzeźbiarzy "ZA" działający na Szlaku Królewskim w Warszawie w latach 60. i 70. XX wieku, a następnie w rodzinnej Rawce - dzielnica Skierniewic. Autor książek poetyckich, redaktor, poeta-kronikarz, obrońca i promotor artystów zepchniętych na margines przez oficjalną politykę kulturalną. Jest prezesem Zrzeszenia Artystycznego "ZA" i dyrektorem Festiwalu Sztuki Najnowszej "ZA". Od roku 1986 wydaje i redaguje pismo literackie "Trwanie". 26 stycznia 2010 w Belwederze został odznaczony Krzyżem Kawalerskim Orderu Odrodzenia Polski „za wybitne zasługi w promowaniu polskiej sztuki współczesnej”. 12 lipca 2018 w Ministerstwie Kultury i Dziedzictwa Narodowego udekorowano go medalem Gloria Artis w dziedzinie literatury.
Wydał następujące książki:

</doc>
<doc id="1438672" url="https://pl.wikipedia.org/wiki?curid=1438672" title="N’gandu Magande">
N’gandu Magande

N’gandu Magande (ur. 5 lipca 1947) – zambijski polityk, minister finansów i planowania Zambii od 3 lipca 2003.
Życiorys.
Urodził się 5 lipca 1947 w mieście Namaila w Prowincji Południowej. W latach 1967–1970 studiował ekonomię i matematykę na University of Zambia, uzyskując stopień licencjacki. Od 1972 do 1974 studiował na Makerere University w Kampali, gdzie uzyskał stopień magistra ekonomii rolnictwa.
W 1976 wyjechał do Waszyngtonu, gdzie sporządzał analizy dla Instytutu Rozwoju Ekonomicznego Banku Światowego. W następnych latach rozpoczął kurs naukowy w National Institute of Public Administration w Zambii, po czym został urzędnikiem w Prowincji Południowej, odpowiedzialnym za planowanie i wprowadzanie w życie projektów rozwojowych.
W 1979 Magande miał rozpocząć pracę w Afrykańskim Banku Rozwoju, jednak na prośbę prezydenta Kennetha Kaundy zrezygnował z posady i przeszedł do Ministerstwa Obrony Zambii. Od 1981 do 1983 pracował jako dyrektor ds. budżetu w Ministerstwie Finansów, a następnie jako sekretarz w Ministerstwie Handlu i Przemysłu (1983–1986).
W latach 1986–1991 był dyrektorem "Lima Banku". W 1991 Magande został dyrektorem Zambijskiego Narodowego Banku Handlowego (ZNCB). W 1994 został koordynatorem programów Afrykańskiego Banku Rozwoju w Zambii. Został również sekretarzem generalnym Zambii w AKP.
3 lipca 2003 prezydent Levy Mwanawasa mianował Magande ministrem finansów i planowania w swoim gabinecie.

</doc>
<doc id="1438673" url="https://pl.wikipedia.org/wiki?curid=1438673" title="Roma Valle Aurelia">
Roma Valle Aurelia

Roma Valle Aurelia (wł: "Stazione di Valle Aurelia") – przystanek kolejowy w Rzymie, w regionie Lacjum, we Włoszech. Znajdują się tu 2 perony.
Stacja znajduje się na wiadukcie. Znajdują się tu automaty biletowe.

</doc>
<doc id="1438679" url="https://pl.wikipedia.org/wiki?curid=1438679" title="Mołdawia na Letnich Igrzyskach Olimpijskich 2008">
Mołdawia na Letnich Igrzyskach Olimpijskich 2008

Mołdawię na Letnich Igrzyskach Olimpijskich 2008 reprezentowało 31 sportowców.
Był to czwarty start reprezentacji Mołdawii na letnich igrzyskach olimpijskich. Pierwszy występ na letnich igrzyskach olimpijskich miał miejsce w 1996 roku.

</doc>
<doc id="1438681" url="https://pl.wikipedia.org/wiki?curid=1438681" title="Velletri (stacja kolejowa)">
Velletri (stacja kolejowa)

Velletri (wł: "Stazione di Velletri") – stacja kolejowa w Velletri, w regionie Lacjum, we Włoszech. Znajdują się tu 2 perony.

</doc>
<doc id="1438682" url="https://pl.wikipedia.org/wiki?curid=1438682" title="Roma Villa Bonelli">
Roma Villa Bonelli

Roma Villa Bonelli (wł: "Stazione di Villa Bonelli") – przystanek kolejowy w Rzymie, w regionie Lacjum, we Włoszech. Znajdują się tu 2 perony.

</doc>
<doc id="1438684" url="https://pl.wikipedia.org/wiki?curid=1438684" title="Chrobry (powieść)">
Chrobry (powieść)

Chrobry – powieść historyczna Walerego Przyborowskiego wydana w roku 1889, której akcja rozgrywa się w czasach Bolesława Chrobrego, pierwszego koronowanego króla Polski.
Autor ukazał w niej postać Chrobrego w okresie wzrastającej potęgi i ambitnych planów. Zdaniem krytyków powieść zawiera sporo materiału poznawczego i ciekawych rysów obyczajowych.

</doc>
<doc id="1438685" url="https://pl.wikipedia.org/wiki?curid=1438685" title="Tero Pitkamaki">
Tero Pitkamaki



</doc>
<doc id="1438687" url="https://pl.wikipedia.org/wiki?curid=1438687" title="Gardzienko">
Gardzienko

Gardzienko (także "Jezioro Zamkowe", do 1945 r. niem. "Schlosssee") – jezioro położone na północ od wsi Wełtyń, w zachodniej części Pojezierza Zachodniopomorskiego na Równinie Wełtyńskiej. 
Powierzchnia 19 ha.
Jezioro Zamkowe jest jeziorem dwuzatokowym, które posiada połączenie z innymi zbiornikami - Jeziorem Wełtyńskim, jeziorem Krzywienko oraz Brudzień. Na półwyspie znajdują się pozostałości grodziska wczesnośredniowiecznego z X-XII wieku.

</doc>
<doc id="1438692" url="https://pl.wikipedia.org/wiki?curid=1438692" title="Ronnie Shikapwasha">
Ronnie Shikapwasha

Ronnie Shikapwasha (ur. 25 grudnia 1947) – zambijski polityk i wojskowy, minister spraw wewnętrznych od 6 października 2006, były minister spraw zagranicznych w latach 2005-2006.
Życiorys.
Ronnie Shikapwasha jest emerytowanym generałem Zambijskich Sił Powietrznych. W 1991 został dowódcą sił powietrznych Zambii. Wcześniej był attaché wojskowym w Tanzanii.
Shikapwasha od 3 lutego 2003 do 10 stycznia 2005 zajmował stanowisko ministra spraw wewnętrznych w gabinecie prezydenta Leviego Mwanawasy. Następnie od 10 stycznia 2005 do 6 października 2006 był w jego gabinecie ministrem spraw zagranicznych. 6 października 2006 ponownie objął funkcję ministra spraw wewnętrznych.

</doc>
<doc id="1438693" url="https://pl.wikipedia.org/wiki?curid=1438693" title="Lelum-Polelum (powieść)">
Lelum-Polelum (powieść)

Lelum-Polelum – powieść historyczna Walerego Przyborowskiego wydana w roku 1888. Akcja powieści rozgrywa się w czasach pierwszego historycznego władcy Polski Mieszka I, przeznaczona jest dla starszych dzieci.
Władca został w niej przedstawiony jako zabiegający o zniesienie pogaństwa i toczący walki z Niemcami, którzy starają się osłabić jego władzę nad plemionami polskimi. Zdaniem krytyków autor żywo odmalował w niej portret polskiego księcia i jego żony Dobrawy Przemyślidzkiej.
Wydanie książki z 1959 zostało wzbogacone ilustracjami Szymona Kobylińskiego.

</doc>
<doc id="1438695" url="https://pl.wikipedia.org/wiki?curid=1438695" title="Przewodniczący Zgromadzenia Narodowego (Liban)">
Przewodniczący Zgromadzenia Narodowego (Liban)

Zgromadzenie Narodowe – jednoizbowy parlament Libanu. Na jego czele stoi Przewodniczący Zgromadzenia Narodowego.

</doc>
<doc id="1438696" url="https://pl.wikipedia.org/wiki?curid=1438696" title="Trachemys gaigeae">
Trachemys gaigeae

Trachemys gaigeae – gatunek żółwia z podrzędu żółwi skrytoszyjnych.
Występowanie.
Występuje w Stanach Zjednoczonych w stanach: Nowy Meksyk i Teksas oraz w Meksyku.
Taksonomia.
Ten gatunek żółwia kiedyś był zaliczany do rodzaju "Pseudemys", później jako podgatunek żółwia ozdobnego.

</doc>
<doc id="1438700" url="https://pl.wikipedia.org/wiki?curid=1438700" title="Jeorjos Papasideris">
Jeorjos Papasideris

Jeorjos Papasideris, (ur. 1875 w Koropi, zm. 1920) – grecki kulomiot, dyskobol i sztangista.
W 1896 na Igrzyskach Olimpijskich w Atenach zajął trzecie miejsce w pchnięciu kulą, osiągając wynik 10,36 m (zwycięzca Robert Garrett pchnął na odległość 11,22 m). Wystartował także w konkursie rzutu dyskiem, gdzie zajął miejsce do 5 do 9 (dokładny wynik Greka nie jest znany). W konkurencji podnoszenia ciężarów oburącz zajął czwarte miejsce dźwigając ciężar o masie 90,0 kg.

</doc>
<doc id="1438702" url="https://pl.wikipedia.org/wiki?curid=1438702" title="Robert Hanbury">
Robert Hanbury

Robert William Hanbury (ur. 24 lutego 1845, zm. 28 kwietnia 1903) – brytyjski polityk, członek Partii Konserwatywnej, minister w rządach lorda Salisbury’ego i Arthura Balfoura.
Był jedynym synem Roberta Hanbury'ego z Bodehall House w hrabstwie Staffordshire i Mary Bamford, córki majora T.B. Bamforda z Wilnecote Hall w hrabstwie Warwickshire. Wykształcenie odebrał w Rugby School oraz w Corpus Christi na Uniwersytecie Oksfordzkim. W 1872 r. został wybrany do Izby Gmin jako reprezentant okręgu Tamworth. W latach 1878-1880 reprezentował okręg wyborczy Staffordshire North. W 1880 r. utracił miejsce w parlamencie. W 1885 r. uzyskał mandat z okręgu Preston. Wcześniej bez powodzenia startował w tym okręgu w wyborach uzupełniających w 1882 r.
Po powrocie Partii Konserwatywnej do władzy w 1895 r. Hanbury został finansowym sekretarzem skarbu. W 1900 r. został członkiem gabinetu jako przewodniczący Rady Rolnictwa. Urząd ten sprawował do swojej śmierci w 1903 r. Został pochowany w Ilam w hrabstwie Derbyshire.
W 1869 r. poślubił Ismenę Tindal Gepp, córkę Thomasa Morgana Geppa. Ismena zmarła w 1871 r. Robert ożenił się ponownie w 1884 r. z Ellen Hamilton, córką Knoxa Hamiltona. Z obu małżeństw nie doczekał się potomstwa.

</doc>
<doc id="1438703" url="https://pl.wikipedia.org/wiki?curid=1438703" title="Åråsen Stadion">
Åråsen Stadion

Åråsen Stadion stadion piłkarski, położony w mieście Lillestrøm w Norwegii. Oddany został do użytku w 1951 roku. Od tego czasu swoje mecze na tym obiekcie rozgrywa zespół Lillestrøm SK.
Pojemność Åråsen Stadion wynosi 12 250 miejsc. Rekordową frekwencję, wynosząca 13 652 osób, odnotowano w 2002 roku podczas meczu pomiędzy Lillestrøm SK a Vålerengą.
Stadion był jedną z aren piłkarskich Mistrzostw Europy kobiet w 1997 roku. Rozegrane zostały na nim trzy spotkania fazy grupowej oraz jeden półfinał turnieju.
Na obiekcie odbyły się także dwa spotkania fazy grupowej Mistrzostw Europy U-19 w 2002 roku.

</doc>
<doc id="1438708" url="https://pl.wikipedia.org/wiki?curid=1438708" title="Katele Kalumba">
Katele Kalumba

Katele Kalumba, zambijski polityk, narodowy sekretarz Ruchu na rzecz Wielopartyjnej Demokracji, były minister.
Katele Kalumba zajmuje stanowisko narodowego sekretarza Ruchu na rzecz Wielopartyjnej Demokracji (MMD, "Movement for Multi-Party Democracy"), partii rządzącej obecnie w Zambii. W 2002 Kalumba był przez krótki czas ministrem spraw zagranicznych w gabinecie prezydenta Leviego Mwanawasy. Wcześniej sprawował funkcję ministra finansów.

</doc>
<doc id="1438709" url="https://pl.wikipedia.org/wiki?curid=1438709" title="Netbook">
Netbook

Netbook – mały, przenośny komputer osobisty, zazwyczaj tańszy, lżejszy i mniej wydajny od tradycyjnego laptopa, przeznaczony do przeglądania Internetu, wideorozmów, aplikacji online oraz prac biurowych w podróży.
Netbooki posiadają zwykle systemy Linux, Windows Mobile, Windows XP lub Windows 7 oraz energooszczędne procesory Intel Celeron M ULV, Intel Atom, VIA C7, VIA Nano lub AMD Athlon Neo. Netbooki pracują zwykle na kartach Intel z rodziny GMA. Późniejsze modele posiadają również nVidia ION. Mają też niewielki, najwyżej 12,1-calowy ekran, dysk typu SSD lub tradycyjny dysk twardy oraz zmniejszoną klawiaturę. Zazwyczaj nie posiadają napędów optycznych, posiadają za to porty USB, czytniki kart pamięci, Wi-Fi oraz Bluetooth.
Historia.
Pierwszy raz termin „netbook” został użyty w 1999 r. przez firmę Psion dla małych notebooków, posiadających wystarczającą moc do przeglądania internetu oraz do prac biurowych. Pierwszym netbookiem był Psion Netbook, który na początku miał system Psion Epoc Operating System, a później Windows CE. Ze względu na wąski rynek docelowy, wysoką cenę (1299 dolarów) i brak standardowego systemu operacyjnego, Psion Netbook nigdy nie zyskał znacznego udziału w rynku, a jego produkcja została wstrzymana.
Mimo że pierwszym netbookiem był Psion Netbook, zostały one jednak spopularyzowane przez ASUS Eee PC, pierwszy bardzo tani netbook, który został wydany na rynek w 2007 roku. Odpowiedzią na Eee PC był Everex Cloudbook, który został wyposażony w procesor VIA C7-M taktowany z częstotliwością 1,2 GHz, 512 MB RAM, oraz system operacyjny Linux gOS. Jednak Cloudbook nie odniósł zbyt wielkiego sukcesu.
Od około 2012 roku netbooki są zastępowane przez tablety, ultrabooki, Chromebooki i Macbooki a później też przez smartfony z coraz większymi ekranami.

</doc>
<doc id="1438710" url="https://pl.wikipedia.org/wiki?curid=1438710" title="Okręg wyborczy Staffordshire North">
Okręg wyborczy Staffordshire North

Okręg wyborczy Staffordshire North powstał w 1832 r. i wysyłał do brytyjskiej Izby Gmin dwóch deputowanych. Okręg obejmował północną część hrabstwa Staffordshire. Został zlikwidowany w 1885 r.

</doc>
<doc id="1438711" url="https://pl.wikipedia.org/wiki?curid=1438711" title="Ronse">
Ronse

Ronse/"Renaix" – miasto i gmina w północno-zachodniej Belgii (prowincja Flandria Wschodnia). Liczy ok. 24,4 tys. mieszkańców (2005).
W mieście rozwinął się przemysł włókienniczy.

</doc>
<doc id="1438712" url="https://pl.wikipedia.org/wiki?curid=1438712" title="Jezioro Wirowskie">
Jezioro Wirowskie

Jezioro Wirowskie (do 1945 r. niem. "Wierower see") – jezioro położone na
wschód od wsi Wirów, w zachodniej części Pojezierza Zachodniopomorskiego na Równinie Wełtyńskiej. Na wschodzie oddzielone przesmykiem od Jeziora Wełtyńskiego.
Jezioro z racji znajdowania się w rynnie polodowcowej jest długie i wąskie. Oś jeziora biegnie z północy na południe.
Jezioro Wirowskie pełni rolę rekreacyjną, na jego wschodnim brzegu znajdują się domki letniskowe i kilka ośrodków wypoczynkowych. Popularne miejsce wypoczynku weekendowego dla mieszkańców Szczecina i Gryfina.
Od 1895 roku na południe od Jeziora Wirowskiego przebiegała linia kolejowa Gryfino-Pyrzyce, z przystankiem Jezioro Wirów. Przewozy zawieszono w 1996 roku, a w 2002 roku zapadła decyzja o likwidacji linii.

</doc>
<doc id="1438714" url="https://pl.wikipedia.org/wiki?curid=1438714" title="Adolf I Holsztyński">
Adolf I Holsztyński

Adolf I (ur. ?, zm. 13 listopada 1130) – hrabia szauenburski i holsztyński. 
Został hrabią Szauenburga prawdopodobnie w 1106, około 1111 roku otrzymał z rąk księcia saksońskiego Lotara z Supplinburga (późniejszego króla i cesarza rzymskiego) hrabstwo Holsztynu i hrabstwo Sztormarn, (do których należał również Hamburg), jako lenno. Miał syna Adolfa II, który przyczynił się do rozwoju Holsztynu.

</doc>
<doc id="1438715" url="https://pl.wikipedia.org/wiki?curid=1438715" title="Mortsel">
Mortsel

Mortsel – miasto i gmina w północnej Belgii (prowincja Antwerpia). Liczy ok. 24 tys. mieszkańców (2007).

</doc>
<doc id="1438718" url="https://pl.wikipedia.org/wiki?curid=1438718" title="Seszelkowate">
Seszelkowate

Seszelkowate, żaby seszelskie (Sooglossidae) — rodzina płazów z rzędu płazów bezogonowych (Anura).
Zasięg występowania.
Rodzina obejmuje gatunki występujące endemicznie na Seszelach na Oceanie Indyjskim.
Podział systematyczny.
Do rodziny należą następujące rodzaje:

</doc>
<doc id="1438719" url="https://pl.wikipedia.org/wiki?curid=1438719" title="Jezioro Chwarstnickie">
Jezioro Chwarstnickie

Jezioro Chwarstnickie (do 1945 r. niem. "Schönfeldsee") – jezioro położone na 
zachód od wsi Chwarstnica, w zachodniej części Pojezierza Zachodniopomorskiego na Równinie Wełtyńskiej. Na południowy zachód od jeziora Wełtyń.
Powierzchnia 9 ha. 
W pobliżu jeziora znajduje się kilkanaście stanowisk archeologicznych: w tym pracownie kamieniarskie z neolitu, osada z przełomu neolitu/brązu czy punkty osadnicze z epoki starożytności umieszczonych na liście zabytków nieruchomych wsi Chwarstnica. 
Od 1895 roku na północ od Jeziora Chwarstnickiego przebiegała linia kolejowa Gryfino-Pyrzyce. Przewozy zawieszono w 1996 roku, a w 2002 roku zapadła decyzja o likwidacji linii.

</doc>
<doc id="1438720" url="https://pl.wikipedia.org/wiki?curid=1438720" title="At The Arena ov Aion – Live Apostasy">
At The Arena ov Aion – Live Apostasy

At the Arena ov Aion – Live Apostasy – pierwszy album koncertowy grupy muzycznej Behemoth. Wydawnictwo ukazało się 31 października 2008 roku. Album został nagrany 17 lutego 2008 roku w paryskim klubie La Loco podczas europejskiej trasy promującej album "The Apostasy". W 2009 roku płyta uzyskała nominację do nagrody polskiego przemysłu fonograficznego Fryderyka w kategorii "Album roku – heavy metal". Zapis wideo koncertu ukazał się 5 listopada 2010 roku na wydawnictwie zatytułowanym "Evangelia Heretika". 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
oraz

</doc>
<doc id="1438722" url="https://pl.wikipedia.org/wiki?curid=1438722" title="Sudan na Letnich Igrzyskach Olimpijskich 2008">
Sudan na Letnich Igrzyskach Olimpijskich 2008

Sudan na Letnich Igrzyskach Olimpijskich 2008 reprezentowało 9 zawodników w 2 dyscyplinach – sami mężczyźni.
Był to dziesiąty start reprezentacji Sudanu na letnich igrzyskach olimpijskich. Podczas tych igrzysk po raz pierwszy w historii zawodnik reprezentujący Sudan zdobył medal. Ismail Ahmed Ismail był drugi w biegu na 800 metrów. Do zwycięzcy stracił zaledwie 0,05 sekundy.

</doc>
<doc id="1438723" url="https://pl.wikipedia.org/wiki?curid=1438723" title="Ananteris">
Ananteris

Ananteris - mało znany rodzaj skorpionów z rodziny Buthidae zawiera 64 gatunki.
Zasięg występowania.
Ameryka Południowa

</doc>
<doc id="1438724" url="https://pl.wikipedia.org/wiki?curid=1438724" title="Zottegem">
Zottegem

Zottegem – miasto i gmina w północnej Belgii (prowincja Flandria Wschodnia). Liczy ok. 24 tys. mieszkańców (2007).

</doc>
<doc id="1438727" url="https://pl.wikipedia.org/wiki?curid=1438727" title="Tadeusz Cuch">
Tadeusz Cuch

Tadeusz Cuch (ur. 17 lutego 1945 w Starym Bazanowie) – polski lekkoatleta, sprinter. Olimpijczyk z Monachium. 
Wielokrotny medalista mistrzostw Polski w biegu na 100 i 200 metrów oraz w sztafecie 4 x 100. Trzykrotny medalista mistrzostw Europy juniorów, które w 1964 roku odbyły się w Warszawie (złoto w sztafecie 4x100, srebro w sztafecie 400-300-200-100 oraz brąz na 100 metrów).
Absolwent warszawskiej AWF. Po zakończeniu trener – także kadry narodowej.
W 2019 odznaczony Krzyżem Kawalerskim Orderu Odrodzenia Polski "za wybitne zasługi w działalności na rzecz rozwoju i upowszechniania sportu".
Sukcesy.
Rekordy życiowe:

</doc>
<doc id="1438728" url="https://pl.wikipedia.org/wiki?curid=1438728" title="Live 1991">
Live 1991

Live 1991 (tytuł kompletny: "Live 1991: A Romantic Evening at the McCallum Theatre") – koncertowy film wideo amerykańskiego muzyka Raya Charlesa, wydany w 1991 roku. Stanowi on zapis koncertu muzyka w McCallum Theatre w Palm Desert w Kalifornii, który odbył się w 1991 roku.

</doc>
<doc id="1438729" url="https://pl.wikipedia.org/wiki?curid=1438729" title="Okręg wyborczy Down">
Okręg wyborczy Down

Okręg wyborczy Down powstał w 1801 r. i wysyłał do brytyjskiej Izby Gmin dwóch deputowanych. Okręg obejmował irlandzkie hrabstwo Down, bez miast Downpatrick i Newry. Okręg zlikwidowano w 1885 r., ale przywrócono go ponownie w 1922 r. Przywrócony okręg obejmował cały obszar hrabstwa bez miasta Belfast. Ostatecznie zlikwidowano go w 1950 r.

</doc>
<doc id="1438734" url="https://pl.wikipedia.org/wiki?curid=1438734" title="Surinam na Letnich Igrzyskach Olimpijskich 2008">
Surinam na Letnich Igrzyskach Olimpijskich 2008

Reprezentacja Surinamu na Letnich Igrzyskach Olimpijskich 2008 liczyła czworo zawodników (2 kobiety i 2 mężczyzn). Surinam miał swoich przedstawicieli w 2 spośród 28 rozgrywanych dyscyplin. Zawodnicy z tego kraju nie zdobyli żadnego medalu. Chorążym reprezentacji był trener, a wcześniej pływak i olimpijczyk Anthony Nesty. Najmłodszą reprezentantką Surinamu na Letnich Igrzyskach Olimpijskich 2008 była zaledwie 15-letnia pływaczka Chinyere Pigot, a najstarszym przedstawicielem tego kraju był nieco ponad 23-letni pływak Gordon Tjouw. Troje zawodników zadebiutowało na igrzyskach.
Był to jedenasty start tej reprezentacji na igrzyskach olimpijskich. Najlepszym wynikiem, jaki osiągnęli reprezentanci tego kraju na Letnich Igrzyskach Olimpijskich 2008, była 44. pozycja, jaką Kirsten Nieuwendam zajęła w rywalizacji sprinterek w biegu na 200 metrów.
Tło startu.
Narodowy Komitet Olimpijski Surinamu powstał w 1959 roku, a w tym samym roku został zatwierdzony przez Międzynarodowy Komitet Olimpijski. Od tego czasu Komitet Olimpijski tegoż kraju zgłasza reprezentację Surinamu do udziału w najważniejszych imprezach międzynarodowych takich jak igrzyska panamerykańskie, czy igrzyska olimpijskie.
Surinam na letnich igrzyskach olimpijskich zadebiutował w 1960 roku. Największymi sukcesami tej reprezentacji są dwa medale olimpijskie zdobyte w 1988 i 1992 przez pływaka Anthony’ego Nesty’ego, który podczas igrzysk w Pekinie był trenerem Gordona Tjouwa i Chinyere Pigot.
Statystyki według dyscyplin.
Spośród dwudziestu ośmiu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Surinamu wzięła udział w dwóch. W pływaniu i lekkoatletyce Narodowy Komitet Olimpijski kraju z Ameryki Południowej wystawił dwoje zawodników.
Lekkoatletyka.
Surinam w lekkoatletyce reprezentowało dwoje zawodników – 1 mężczyzna i 1 kobieta. Każdy z nich wystartował w jednej konkurencji. Początkowo Kirsten Nieuwendam i Jurgen Themen nie zakwalifikowali się do udziału w Letnich Igrzyskach Olimpijskich 2008, gdyż nie uzyskali wymaganego minimum kwalifikacyjnego. Zgodnie z przepisami przyjętymi przez IAAF każdy kraj, w którym żaden z zawodników nie wypełnił minimum kwalifikacyjnego, otrzymał zaproszenie do zgłoszenia do Letnich Igrzysk Olimpijskich 2008 nie więcej niż 2 lekkoatletów.
Pierwszym reprezentantem Surinamu w lekkoatletyce, był Jurgen Themen, który wziął udział w rywalizacji sprinterów w biegu na 100 metrów. Eliminacje rozpoczęły się 15 sierpnia 2008 roku o godzinie 9:45.
Themen startował w pierwszym biegu eliminacyjnym, który odbył się o tej samej godzinie. Wylosował piąty tor, z którego wystartował; wynikiem 10,61 pobił swój rekord życiowy, ale mimo to zajął szóste miejsce, co w łącznej klasyfikacji przełożyło się na 54. miejsce wśród 80 sklasyfikowanych atletów. Jego czas reakcji wyniósł 0,179 sekundy. Zwyciężył Usain Bolt z Jamajki.
Jako druga podczas igrzysk wystartowała Kirsten Nieuwendam, która wzięła udział w rywalizacji sprinterek na 200 metrów. Eliminacje tej konkurencji rozpoczęły się 19 sierpnia 2008 roku o godzinie 10:00. Nieuwendam startowała w pierwszym, biegu eliminacyjnym, który odbył się o godzinie 10:00. Startowała z toru numer 3; mimo iż wynikiem 24,46 poprawiła rekord kraju, zajęła przedostatnie, 7. miejsce w swoim biegu eliminacyjnym, co w łącznej klasyfikacji dało jej 44. miejsce w gronie 48 zawodniczek. Jej czas reakcji wyniósł 0,190 sekundy. Zwyciężczynią tej konkurencji została Veronica Campbell-Brown z Jamajki.
Legenda
Mężczyźni
Kobiety
Pływanie.
Surinam w pływaniu reprezentowało dwoje zawodników – 1 mężczyzna i 1 kobieta. Każdy z nich wystartował w jednej konkurencji. Początkowo Gordon Tjouw i Chinyere Pigot nie zakwalifikowali się do udziału w Letnich Igrzyskach Olimpijskich 2008, gdyż nie uzyskali wymaganego minimum kwalifikacyjnego. Zgodnie z przepisami przyjętymi przez Światową Federację Pływacką każdy kraj, w którym żaden z zawodników nie wypełnił minimum kwalifikacyjnego, otrzymał zaproszenie do zgłoszenia do Letnich Igrzysk Olimpijskich 2008 nie więcej niż 2 pływaków. Jedynym kryterium, jakie musieli oni spełnić, był wcześniejszy start na Mistrzostwach Świata w Pływaniu 2007. Obydwoje spełnili to kryterium, gdyż w czasie tej imprezy Gordon Tjouw wystartował w dwóch konkurencjach – wyścigu na 100 metrów stylem motylkowym (zajął w nim 53. miejsce), 50 metrów stylem motylkowym (49. miejsce), a Chinyere Pigot wystartowała w pięciu konkurencjach – wyścigu na 50 metrów stylem dowolnym (zajęła w nim 94. miejsce), 50 metrów stylem klasycznym (60. miejsce), 100 metrów stylem klasycznym (54. miejsce), 200 metrów stylem klasycznym (45. miejsce) i 50 metrów stylem motylkowym (88. miejsce).
Jako pierwszy podczas igrzysk wystartował Gordon Tjouw, który wziął udział w konkurencji 100 metrów stylem motylkowym mężczyzn. Eliminacje tej konkurencji rozpoczęły się 14 sierpnia 2008 roku. Tjouw wystąpił w drugim wyścigu eliminacyjnym. Startował z drugiego toru; z wynikiem 54,54 zajął 3. miejsce w swoim wyścigu eliminacyjnym, co w łącznej klasyfikacji dało mu 55. miejsce na 65 sklasyfikowanych zawodników. Jego czas reakcji wyniósł 0,76 sekundy. Zwyciężył Michael Phelps ze Stanów Zjednoczonych.
Kolejną i ostatnią pływaczką biorącą udział w zawodach, była Chinyere Pigot, która wzięła udział w wyścigu na 50 metrów stylem dowolnym kobiet. Eliminacje tej konkurencji rozpoczęły się 15 sierpnia 2008 roku. Pigot wystąpiła w piątym wyścigu eliminacyjnym, gdzie startowała z piątego toru; z wynikiem 27,66 zajęła 2. miejsce w swoim wyścigu eliminacyjnym, co w zestawieniu wszystkich zawodniczek dało jej 54. miejsce w gronie 90 sportsmenek. Jej czas reakcji wyniósł 0,79 sekundy. Zwyciężczynią tej konkurencji została Britta Steffen z Niemiec.

</doc>
<doc id="1438741" url="https://pl.wikipedia.org/wiki?curid=1438741" title="Trzemeszno (Równina Wełtyńska)">
Trzemeszno (Równina Wełtyńska)

Trzemeszno (do 1945 r. niem. "Uhlenhorstsee") – jezioro położone na wschód od wsi Gajki, w zachodniej części Pobrzeża Szczecińskiego na Równinie Wełtyńskiej. Ok. 2 km na północ od jeziora Steklno.
Powierzchnia 17 ha.

</doc>
<doc id="1438743" url="https://pl.wikipedia.org/wiki?curid=1438743" title="Aranga">
Aranga

Aranga – miasto w Hiszpanii, w prowincji A Coruña, we wspólnocie autonomicznej Galicja.

</doc>
<doc id="1438747" url="https://pl.wikipedia.org/wiki?curid=1438747" title="Ainārs Kovals">
Ainārs Kovals

Ainārs Kovals (ur. 21 listopada 1981 w Rydze) – łotewski lekkoatleta, specjalizujący się w rzucie oszczepem.
Jako junior nie odnosił sukcesów międzynarodowych, a w dużej imprezie zadebiutował w 2001 odpadając w eliminacjach mistrzostw Europy młodzieżowców. Dwa sezony później podczas kolejnej edycji czempionatu młodzieżowców był szósty. W 2005 wygrał uniwersjadę oraz zajął siódmą lokatę na mistrzostwach świata. Piąty zawodnik mistrzostw Europy z 2006. Po zdobyciu brązowego medalu na uniwersjadzie w 2007 nie awansował do finału podczas mistrzostw świata. W 2008 został w Pekinie wicemistrzem olimpijskim powtarzając tym samym sukces swojego rodaka Vadimsa Vasiļevskisa z poprzednich igrzysk. Podczas uniwersjady w 2009 zdobył drugi w karierze złoty medal tej imprezy, a kilka tygodni później zajął siódmą lokatę w mistrzostwach globu. Szósty zawodnik mistrzostw Europy z 2010. W 2012 nie awansował do finału mistrzostw Europy oraz igrzysk olimpijskich.
Medalista mistrzostw Łotwy i międzynarodowych mistrzostw Izraela. Reprezentant swojego kraju w pucharze Europy, zimowym pucharze w rzutach lekkoatletycznych oraz meczach międzypaństwowych.
Jego żoną jest oszczepniczka Sinta Ozoliņa.
Rekord życiowy: 86,64 (23 sierpnia 2008, Pekin).
Bibliografia.
 

</doc>
<doc id="1438749" url="https://pl.wikipedia.org/wiki?curid=1438749" title="Reprezentacja Guamu na Letnich Igrzyskach Olimpijskich 2000">
Reprezentacja Guamu na Letnich Igrzyskach Olimpijskich 2000



</doc>
<doc id="1438750" url="https://pl.wikipedia.org/wiki?curid=1438750" title="Reprezentacja Sudanu na Letnich Igrzyskach Olimpijskich 2008">
Reprezentacja Sudanu na Letnich Igrzyskach Olimpijskich 2008



</doc>
<doc id="1438752" url="https://pl.wikipedia.org/wiki?curid=1438752" title="Reprezentacja Surinamu na Letnich Igrzyskach Olimpijskich 2008">
Reprezentacja Surinamu na Letnich Igrzyskach Olimpijskich 2008



</doc>
<doc id="1438754" url="https://pl.wikipedia.org/wiki?curid=1438754" title="Charles Ritchie">
Charles Ritchie

Charles Thomson Ritchie, 1. baron Ritchie of Dundee (ur. 19 listopada 1838 w Dundee, zm. 9 stycznia 1906 w Biarritz) – brytyjski polityk, członek Partii Konserwatywnej, minister w rządach lorda Salisbury’ego i Arthura Balfoura.
Wykształcenie odebrał w City of London School. W 1874 r. został wybrany do Izby Gmin jako reprezentant okręgu Tower Hamlets. Od 1885 r. reprezentował okręg wyborczy St George’s. W latach 1885–1886 był sekretarzem przy Admiralicji, a w latach 1886–1892 był przewodniczącym Rady Samorządu Lokalnego. Odpowiadał za uchwalenie w 1888 r. "Local Government Act", który ustanawiał rady hrabstw.
Ritchie zasiadał w Izbie Gmin do 1892 r., kiedy to przegrał wybory parlamentarne w swoim okręgu. Do parlamentu powrócił w 1895 r. jako reprezentant okręgu Croydon. W 1895 r. został przewodniczącym Zarządu Handlu. W latach 1900–1902 był ministrem spraw wewnętrznych. Następnie został kanclerzem skarbu. Stanowisko to utracił we wrześniu 1903 r. w wyniku sporu o kształt polityki gospodarczej Wielkiej Brytanii.
W 1905 r. otrzymał tytuł 1. barona Ritchie of Dundee i zasiadł w Izbie Lordów. Zmarł już w styczniu 1906 r. Tytuł barona odziedziczył jego syn, Charles.

</doc>
<doc id="1438756" url="https://pl.wikipedia.org/wiki?curid=1438756" title="Dizocilpina">
Dizocilpina



</doc>
<doc id="1438757" url="https://pl.wikipedia.org/wiki?curid=1438757" title="MK-801">
MK-801



</doc>
<doc id="1438758" url="https://pl.wikipedia.org/wiki?curid=1438758" title="Baron Ritchie of Dundee">
Baron Ritchie of Dundee

Baronowie Ritchie 1. kreacji (parostwo Zjednoczonego Królestwa)

</doc>
<doc id="1438760" url="https://pl.wikipedia.org/wiki?curid=1438760" title="Olimpiada Ludowa">
Olimpiada Ludowa

Olimpiada Ludowa (kat. "Olimpíada Popular", hiszp. "Olimpiada Popular") – igrzyska olimpijskie, które miały odbyć się w 1936 w Barcelonie, alternatywnie do igrzysk w Berlinie.
Historia.
Olimpiada Ludowa została ogłoszona w lutym 1936 przez hiszpański rząd, który nie zgadzał się z organizowaniem igrzysk olimpijskich w nazistowskich Niemczech. Miała odbyć się w dniach 19-26 lipca 1936. Do udziału w niej zgłoszono ponad 6 tysięcy sportowców (czyli więcej niż na berlińskie igrzyska) z 23 państw. Były to: Algieria, Alzacja-Lotaryngia, Anglia, Belgia, Kanada, Katalonia, Dania, Stany Zjednoczone, Kraj Basków, Francja, Galicja, Grecja, Holandia, Węgry, Żydowscy emigranci, Maroko Hiszpańskie, Maroko Francuskie, Norwegia, Palestyna, Portugalia, Szwecja, Szwajcaria i Czechosłowacja. 
Mieli oni startować w 16 dyscyplinach. Większość sportowców została wysłana przez związki zawodowe oraz organizacje lewicowe. Dwa dni przed planowanym rozpoczęciem Olimpiady Ludowej wybuchła hiszpańska wojna domowa. Część sportowców, którzy przyjechali do Barcelony na Olimpiadę Ludową, zasiliła szeregi Brygad Międzynarodowych. Większość francuskich sportowców wróciła do Francji dwoma wyczarterowanymi statkami "Djenné" i "Chella". Zorganizowano również powrót 20–30 żydowskich sportowców, którzy przybyli z Palestyny. Tylko trzech z nich pozostało i zginęli podczas walk. 
W 1992 roku Ariel Camacho i Laurent Guyot wyreżyserowali film dokumentalny "Barcelone 1936, les Olympiades oubliées". 

</doc>
<doc id="1438761" url="https://pl.wikipedia.org/wiki?curid=1438761" title="Tesco Value (album)">
Tesco Value (album)

Tesco Value – debiutancki album zespołu Tesco Value, wydany 4 kwietnia 2002 roku przez duńską wytwórnię Cope Records.
3 października 2008 ukazała się w Polsce podwójna reedycja albumu, zawierająca dodatkowo zapis koncertu w barze Kulkafeen w Kopenhadze z 2003 roku. Reedycja uzyskała w Polsce status złotej płyty.

</doc>
<doc id="1438763" url="https://pl.wikipedia.org/wiki?curid=1438763" title="Okręg wyborczy Croydon">
Okręg wyborczy Croydon

Okręg wyborczy Croydon powstał w 1885 r. i wysyłał do brytyjskiej Izby Gmin jednego deputowanego. Okręg obejmował miasto Croydon (ob. południowy Londyn). Został zlikwidowany w 1918 r.

</doc>
<doc id="1438765" url="https://pl.wikipedia.org/wiki?curid=1438765" title="Sigambrowie">
Sigambrowie

Sigambrowie – jedno z plemion germańskich, które odegrało dużą rolę w etnogenezie Franków.
W czasach Merowingów używano tej nazwy jako synonimu Franków, czego przykładem są słowa jakie wypowiedział św. Remigiusz, biskup Reims, podczas chrztu Chlodwiga I: "Skłoń głowę, dumny Sigambrze! Spal to coś czcił, czcij to coś spalił!".

</doc>
<doc id="1438767" url="https://pl.wikipedia.org/wiki?curid=1438767" title="Charles Ritchie, 1. baron Ritchie of Dundee">
Charles Ritchie, 1. baron Ritchie of Dundee



</doc>
<doc id="1438768" url="https://pl.wikipedia.org/wiki?curid=1438768" title="Sabri Hmede">
Sabri Hmede

Sabri Hmede (arab. صبري حماده, ur. 1902, zm. 1976) - libański polityk, pięciokrotny przewodniczący Zgromadzenia Narodowego Libanu (1943-1946, 1947-1951, 1959-1964, 1964-1968, 1968-1970).

</doc>
<doc id="1438773" url="https://pl.wikipedia.org/wiki?curid=1438773" title="Carlo Mornati">
Carlo Mornati

Carlo Mornati (ur. 16 marca 1972 r. w Lecco) – włoski wioślarz, srebrny medalista w wioślarskiej czwórce bez sternika podczas Letnich Igrzysk Olimpijskich w Sydney.

</doc>
<doc id="1438774" url="https://pl.wikipedia.org/wiki?curid=1438774" title="Niccolò Mornati">
Niccolò Mornati

Niccolò Mornati (ur. 28 października 1980 w Mediolanie) – włoski wioślarz, reprezentant Włoch w wioślarskiej czwórce bez sternika podczas Letnich Igrzysk Olimpijskich w Sydney.

</doc>
<doc id="1438775" url="https://pl.wikipedia.org/wiki?curid=1438775" title="Kamel al-Asaad">
Kamel al-Asaad

Kamel al-Asaad (arab. كامل الأسعد, ur. 1932, zm. 25 lipca 2010) – libański polityk, trzykrotnie przewodniczący Zgromadzenia Narodowego Libanu (1964, 1968, 1970–1984).
Kamel al-Asaad jest synem Ahmeda, który również był przewodniczącym Zgromadzenia Narodowego.

</doc>
<doc id="1438778" url="https://pl.wikipedia.org/wiki?curid=1438778" title="Alessio Sartori">
Alessio Sartori

Alessio Sartori (ur. 13 listopada 1976 w Terracina) – włoski wioślarz, trzykrotny medalista olimpijski, trzykrotny mistrz świata.

</doc>
<doc id="1438781" url="https://pl.wikipedia.org/wiki?curid=1438781" title="Wang Xiaobo">
Wang Xiaobo

Wang Xiaobo (; ur. 13 maja 1952 w Pekinie, zm. 11 kwietnia 1997 tamże) – chiński pisarz.
Życiorys.
W 1968, drugim roku rewolucji kulturalnej został zesłany najpierw na wieś do prowincji Junnan jako przedstawiciel „młodzieży inteligenckiej”, a następnie do prowincji Szantung. W 1972 zezwolono mu na powrót do stolicy, gdzie znalazł zatrudnienie w lokalnej fabryce. Od 1978 do 1982 roku Wang odbył studia ekonomiczne na Chińskim Uniwersytecie Ludowym, a 6 lat później uzyskał tytuł magisterski na Uniwersytecie w Pittsburgu. Po powrocie do Chin rozpoczął nauczanie na wydziale nauk społecznych Uniwersytetu Pekińskiego oraz na wydziale rachunkowości Chińskiego Uniwersytetu Ludowego. Od 1992 zajmował się głównie pisarstwem.
Twórczość.
Pierwszą książką przetłumaczoną na język polski jest "Miłość w czasach rewolucji" (革命时期的爱情) w przekładzie Katarzyny Sarek, wydana przez Państwowy Instytut Wydawniczy w listopadzie 2019 roku. Kolejne dzieło wydane przez Państwowy Instytut Wydawniczy, również w tłumaczeniu Katarzyny Sarek, to "Złote Czasy" (黄金时代) w 2021 roku.
Poniższa lista zawiera niewydane w Polsce utwory:

</doc>
<doc id="1438782" url="https://pl.wikipedia.org/wiki?curid=1438782" title="Mieczysław Jałowiecki">
Mieczysław Jałowiecki

Mieczysław Jałowiecki znany również jako Bożeniec-Jałowiecki, Pereasławski-Jałowiecki, Major Macdonald-Jałowiecki (ur. 2 grudnia 1876 w majątku Syłgudyszki na Auksztocie, zm. 10 marca 1962 w Beckenham) – polski ziemianin, agronom, dyplomata, delegat Rządu Polskiego w Gdańsku (1919–1920).
Życiorys.
Syn Bolesława Jałowieckiego, ziemianina, przedsiębiorcy, posła do rosyjskiej Pierwszej Dumy i Anieli z Witkiewiczów (najmłodszej siostry Stanisława Witkiewicza, rodzonej ciotki Witkacego).
Przodkowie Mieczysława Jałowieckiego na przełomie XVII i XVIII wieku dziedziczyli w okolicy szlacheckiej Butkuny alias Pelisze w powiecie wiłkomierskim w województwie wileńskim. W 1787 r. prapradziad – Felicjan Jałowiecki, chorąży wojsk Wielkego Księstwa Litewskiego, otrzymał w dożywocie od biskupa Ignacego Massalskiego dobra Widziszki z zaściankami w kluczu kukuciskim w dobrach biskupstwa wileńskiego w powiecie wiłkomierskim. Pradziad Antoni Onufry zdołał nie tylko przejąć na własność te majątki, ale również dokupić sąsiednie dobra kościelne, w tym Syłguduszki.
Jałowieccy skutecznie potwierdzili swe prawa szlacheckie, wpierw przed deputacją szlachecką guberni litewsko-wileńskiej w latach 1805, 1817, 1828 i 1834, a następnie zostali zatwierdzeni przez Heroldię w St. Petersburgu w 1842 r. Uzyskali wówczas potwierdzenie przydomku Bożeniec i herbu Jełowicki jako litewska gałąź wołyńskiego rodu Bożeniec-Jełowickich. Zaznaczyć należy, iż związku pomiędzy wiłkomierskimi Jałowieckimi a wołyńskimi Jełowickimi nie udało się jednak dotąd wykazać za pomocą dokumentów archiwalnych.
Mieczysław Jałowiecki był żonaty dwukrotnie: 30 czerwca 1910 z Julią Elżbietą Anną z Wańkowiczów – z tego małżeństwa urodzili się syn Andrzej (1912–1944) i córka Krystyna Maria (1914–2007), oraz 5 sierpnia 1922 z Zofią Anielą Marią z Romockich primo voto Wyganowską.
Nauka i studia.
Początkowo edukowany był przez domowych nauczycieli. Następnie, od 1885, uczęszczał do szkoły angielskiej, którą zorganizowała dla swoich dzieci kolonia brytyjska w Petersburgu. W 1887 został przyjęty do Liceum Cesarskiego w Petersburgu (ros. Царскосельский лице́й Императорский Александровский лицей), na wydział konsularno-ekonomiczny. Szkołę tę (do której uczęszczał m.in. Aleksander Puszkin) ukończył z odznaczeniem, uzyskując dyplom kandydata nauk ekonomicznych.
Od 1895 studiował na Politechnice w Rydze na wydziale chemicznym i agronomicznym. Uczelnię ukończył z odznaczeniem uzyskując dyplom agronoma. Podczas studiów został przyjęty do polskiej korporacji akademickiej Arkonia. W 1898 odbył półroczną służbę wojskową w Pułku Konnych Grenadierów Gwardii, którą zakończył egzaminem na stopień chorążego. Roczną praktykę zawodową odbył na farmie rolniczej Peterhof pod Rygą, a następnie w Niemczech, w majątku Klein Spiegel (Poźrzadło) na Pomorzu Szczecińskim. Dalsze studia kontynuował na Uniwersytecie w Halle (Saale), a następnie Uniwersytecie w Bonn, gdzie przez kilkanaście miesięcy przygotowywał pracę doktorską z uprawy i melioracji torfów.
Praca zawodowa i społeczna.
W latach 1903–1918 był m.in. radcą Ministerstwa Rolnictwa w Petersburgu, konsulem do spraw rolnictwa Rosji w Niemczech, dyrektorem Towarzystwa Akcyjnego Północnego Rosyjskiego Handlu Zewnętrznego, dyrektorem Towarzystwa Rosyjsko-Bałtyckiego, członkiem Wileńskiego Banku Ziemskiego, członkiem Rady Rosyjsko-Angielskiej Izby Handlowej, członkiem Wydziału Żeglugi Morskiej Centralnego Komitetu Przemysłowego w Petersburgu, marszałkiem szlachty powiatu święciańskiego. W czasie I wojny światowej zwolniony z czynnej służby wojskowej, został jednak powołany do służby jako urzędnik cywilny. Służbę w sztabie generalnym Rosji zakończył w randze pułkownika służby sztabowej cywilnej.
W latach 1919–1920 był generalnym delegatem Ministerstwa Aprowizacji oraz przedstawicielem rządu polskiego w Gdańsku. Dzięki działaniom Mieczysława Jałowieckiego liczne tereny i magazyny w różnych częściach gdańskiego portu (m.in. dawny dom kuracyjny oraz kilka pensjonatów na terenie półwyspu Westerplatte) zostały wykupione przez Polaków i spółki z polskim kapitałem, przy czym Jałowiecki w tym celu zaciągnął kredyt i osobiście te zakupy finansował mając obietnicę, że państwo polskie odkupi odeń te tereny. Tereny pozyskane w ramach tych działań na terenie Westerplatte weszły później w skład Wojskowej Składnicy Tranzytowej (Westerplatte).
Był również właścicielem ziemskim w majątkach Syłgudyszki i Otulany na Litwie oraz, w okresie międzywojennym, w majątku Kamień w Wielkopolsce.
2 maja 1924 r. odznaczony Krzyżem Komandorskim Orderu Odrodzenia Polski, a 24 grudnia 1936 r. Złotym Krzyżem Zasługi. Po wybuchu II wojny światowej wyemigrował do Szkocji, gdzie działał jako polityk i działacz społeczny na emigracji.
W Szkocji zaczął używać nazwiska Major Macdonald-Jałowiecki. W lokalnych mediach przypominał o wielowiekowych związkach i dobrych relacjach pomiędzy Polską a Szkocją (państwowych i rodzinnych), uzasadniając tym potrzebę tworzenia i utrzymywania polskich jednostek wojskowych na tymże terenie. Powoływał się przy tym na własne korzenie szkockie – po kądzieli wywodził się z klanu Davidsonów, którego jedna gałąź osiadła w powiecie brasławskim. W latach 1944–1948 jako Major Macdonald-Jałowiecki wydał drukiem cztery publikacje, w których prezentował dobry wizerunek Polski wśród obywateli Wysp Brytyjskich oraz dawał porady Polakom podejmującym pracę w rolnictwie na terenie Szkocji.
Autor wspomnień o swojej pracy w dyplomacji II RP oraz o dziejach ziemiaństwa polskiego. Autor licznych prac na temat gospodarki rolnej. Poliglota; znał w mowie i piśmie oprócz ojczystego język rosyjski, angielski, francuski, niemiecki, litewski i słabiej szwedzki.
Zmarł 10 marca 1962 r. w Beckenham pod Londynem, gdzie został pochowany. Z inicjatywy rodziny wspartej przez premiera Mateusza Morawieckiego 5 grudnia 2022 roku w Gdańsku odbyły się uroczystości ponownego pochówku Mieczysława i jego żony Zofii Anieli (z d. Romocka) na cmentarzu Srebrzysko w Gdańsku.

</doc>
<doc id="1438784" url="https://pl.wikipedia.org/wiki?curid=1438784" title="Lorenzo Carboncini">
Lorenzo Carboncini

Lorenzo Carboncini (ur. 22 września 1976 w Empoli) – włoski wioślarz, srebrny medalista w wioślarskiej czwórce bez sternika podczas Letnich Igrzysk Olimpijskich w Sydney, wielokrotny medalista mistrzostw świata.

</doc>
<doc id="1438786" url="https://pl.wikipedia.org/wiki?curid=1438786" title="Bieganie">
Bieganie



</doc>
<doc id="1438787" url="https://pl.wikipedia.org/wiki?curid=1438787" title="Ulica Stanisława Przybyszewskiego w Łodzi">
Ulica Stanisława Przybyszewskiego w Łodzi

Ulica Stanisława Przybyszewskiego w Łodzi – ulica w Łodzi, o długości ok. 6,6 km, rozpoczynająca się od placu Reymonta i skrzyżowania z ul. Piotrkowską, a kończąca skrzyżowaniem z aleją Książąt Polskich przy osiedlu Olechów.
Wschodnia część ulicy jest arterią zbudowaną na południe od osiedla Widzew Wschód, aby połączyć je z aleją Śmigłego-Rydza oraz ul. Kilińskiego, równolegle do przebiegającej 1,5 km na północ – alei Marszałka Piłsudskiego.
Historia.
W latach 1824–1828 na południe od Nowego Miasta (na terenach miejskich oraz rządowych) utworzono kolejną osadę przemysłową, przeznaczoną pod osiedlenie przede wszystkim tkaczy lnu i bawełny, którą nazwano Łódka. Osada położona była wzdłuż traktu piotrkowskiego i rzeki Jasień, a także obejmowała wieś rządową Wólka, Zarzew oraz Widzew.
Podczas regulacji ulicy Piotrkowskiej na terenie nowej osady, wyznaczono przebieg siedmiu nowych przecznic oraz m.in. dochodzącą do niej ulicę, którą nazwano Zarzewska, a także Górny Rynek (obecny Plac Reymonta). Nowa ulica została po raz pierwszy przedstawiona na planie sporządzonym przez geometrę Jana Leśniewskiego w 1825 roku.
Nazwy ulicy.
Ulica Przybyszewskiego jest przykładem ciekawego pomysłu politycznej zmiany nazwy ulicy. Dokonano to w taki sposób, by było to jak najmniej odczuwalne i kłopotliwe (zachowano nazwisko i pierwszą literę imienia patrona ulicy).

</doc>
<doc id="1438788" url="https://pl.wikipedia.org/wiki?curid=1438788" title="David Banks">
David Banks

David Banks (ur. 30 sierpnia 1983 r. w Waszyngtonie) – amerykański wioślarz, reprezentant Stanów Zjednoczonych w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438789" url="https://pl.wikipedia.org/wiki?curid=1438789" title="Ryom-Verzeichnis">
Ryom-Verzeichnis

Katalog Ryoma, RV (niem. "Ryom-Verzeichnis") – najpopularniejszy i najbardziej kompletny katalog dzieł Antonia Vivaldiego opracowany po raz pierwszy w 1973 przez Petera Ryoma.
Istnieją również wcześniejsze próby systematyzacji dzieł Vivaldiego, do których zaliczają się katalogi Mario Rinaldiego (opublikowany 1944 w Rzymie), Marca Pincherlego (Paryż, 1948, oznaczenie P.) czy zawierający jedynie utwory instrumentalne katalog Antonia Fanny (Mediolan, 1968, oznaczenie F.). Katalog Petera Ryom'a zawiera odnośniki do wspomnianych powyżej katalogów.

</doc>
<doc id="1438790" url="https://pl.wikipedia.org/wiki?curid=1438790" title="Thomas Dumerchez">
Thomas Dumerchez

Thomas Dumerchez - francuski aktor.
Został dostrzeżony podczas spaceru na ulicy przez reżysera Gaëla Morela, który powierzył mu rolę geja Oliviera, najmłodszego z trzech braci, których łączy silna więź braterska po śmierci matki w dramacie "Klan" ("Le Clan", 2004) obok Stéphane Rideau i Nicolasa Cazalé. Następnie wystąpił w melodramacie "Zakochany Paryż" ("Paris, je t'aime", 2006) z udziałem Gérarda Depardieu, Mirandy Richardson, Juliette Binoche, Natalie Portman, Nicka Nolte, Fanny Ardant, Willema Dafoe, Gasparda Ulliela i Rufusa Sewella. W dramacie Gaëla Morela "Po nim" ("Après lui", 2007)) zagrał młodego kierowcę uwikłanego w namiętny i niszczycielski romans z dużo starszą kobietą (Catherine Deneuve), która straciła swojego syna w wypadku samochodowym. Film był prezentowany na 60. Festiwalu Filmowym w Cannes.

</doc>
<doc id="1438792" url="https://pl.wikipedia.org/wiki?curid=1438792" title="Paul Teti">
Paul Teti

Paul Teti (ur. 5 lutego 1977 w Upper Darby w Pensylwanii) – amerykański wioślarz, reprezentant Stanów Zjednoczonych w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438794" url="https://pl.wikipedia.org/wiki?curid=1438794" title="The Guild 2">
The Guild 2

The Guild 2 – komputerowa gra strategiczna z elementami gry fabularnej, wyprodukowana przez 4Head Studios, a wydana przez JoWooD 15 września 2006. "The Guild 2" jest sequelem wydanej w 2002 roku gry "Europa 1400: The Guild".
Fabuła.
Akcja rozpoczyna się w końcówce XIV wieku, tak jak w "The Guild" w wybranym wcześniej mieście europejskim. W grze pojawia się pełna swoboda wyboru: można zostać lekarzem, stać się szefem gangu złodziei lub zdobyć tytuł króla. W mieście, z wyjątkiem gracza, żyją przedstawiciele wszystkich segmentów populacji w średniowieczu: robotników, rzemieślników, intelektualistów, arystokratów. Pojawiają się też wydarzenia losowe, na które gracz nie ma wpływu, lecz ich zlekceważenie ma poważne konsekwencje (np. potyczki z łotrzykami, wybór na asesora w rozprawie).
Rozgrywka.
"The Guild 2" różni się od poprzednika tym, iż wzrasta znaczenie poszczególnych figur. Gra bardziej koncentruje się na postaciach i ich czynach. Ponadto wprowadzono szerszą gamę zawodów, bardziej szczegółowej grafiki oraz ulepszonej sztucznej inteligencji. Innymi widocznymi zaletami gry są:
Gra "The Guild 2" oferuje sześciokrokowy samouczek, w którym można się dowiedzieć podstaw na temat gry. Do gry dołączony jest również film instruktażowy. Dla przećwiczenia wiedzy w praktyce dodatek "Piraci starego świata" oferuje czterokrokową kampanię. Jest ona powiązana z jednym głównym bohaterem.
Wszystkie postacie w grze "The Guild 2" dzielą się na cztery klasy społeczne. Są to: uczony, gospodarz, rzemieślnik i łotrzyk.
Praca, nauka w domu lub w szkole, nabywanie tytułów – te i inne czynności przynoszą tzw. PD (punkty doświadczenia). Za odpowiednią liczbę PD można rozwijać aspekty. Ilość PD wydanego na aspekty sumuje się, a ich łączna liczba wskazuje na poziom doświadczenia postaci. Ilość PD potrzebnych na zdobycie poszczególnych poziomów przedstawiono w tabeli poniżej. Wyższy poziom postaci wiąże się z licznymi przywilejami.
Dodatki.
Podstawa "The Guild 2" i dodatki "Piraci starego świata" i "Wenecja" tworzą "The Guild 2 Antologia". Ta wersja z dwoma dodatkami oddzielnie instalowanymi jest dostępna na sklepowych półkach.
Piraci starego świata (v. 2.0).
W dodatku "Piraci starego świata" dostępnych jest wiele rozszerzeń. Do każdej klasy przydzielono nowy budynek, a wraz z nim nowy zawód. Wprowadzono kantory oraz grę na morzu. Nowością są ryby, które można łowić na specjalnych łodziach. Miastu zaczynają zagrażać choroby i epidemie. Wprowadzono kilka nowych map do gry, w których występuje polski Gdańsk.
Wenecja (v. 2.2).
Dodatek "Wenecja" wprowadza jedynie kilka nowych map do gier, nowy styl budynków i kilka kosmetycznych zmian. Fani gry odpowiedzieli krytyką na dodatek, zawierający błędy tekstur i obiektów. Ponadto, zniknął tryb gry wieloosobowej.
Renesans (v. 4.1).
"The Guild 2 – Renesans" jest najnowszym, samodzielnym dodatkiem do gry. Więcej informacji można znaleźć na oficjalnej stronie gry.

</doc>
<doc id="1438795" url="https://pl.wikipedia.org/wiki?curid=1438795" title="Bruno Julie">
Bruno Julie

Louis Richard Bruno Julie (ur. 11 lipca 1978 w Beau Bassin) – maurytyjski bokser, brązowy medalista Letnich Igrzysk Olimpijskich 2008 w Pekinie, złoty medalista Igrzysk Afrykańskich 2011 w Maputo, brązowy medalista Igrzysk Afrykańskich 2007 w Algierze, dwukrotny brązowy medalista igrzysk Wspólnoty Narodów w roku 2006 i 2010, srebrny medalista Igrzysk Frankofońskich 2009 w Bejrucie z roku 2009, złoty medalista Mistrzostw Wspólnoty Narodów 2007 w Liverpoolu, pięciokrotny medalista mistrzostw Afryki w roku 2001, 2003, 2007, 2009 i 2011. Bruno Julie jest jedynym w historii reprezentantem Mauritius, który zdobył medal olimpijski dla swojego kraju.
Kariera.
W marcu 2001 rywalizował w kategorii muszej na turnieju Trofeo Italia 2001 w Neapolu. W pojedynku eliminacyjnym pokonał walkowerem Gruzina Dawida Adamaszwiliego, awansując do ćwierćfinału. W ćwierćfinale przegrał na punkty (2:14) z reprezentantem Ukrainy Wołodymyrem Sydorenką, który został późniejszym zwycięzcą w kategorii muszej. W maju 2001 zdobył srebrny medal w kategorii muszej na Mistrzostwach Afryki 2001 w Port Louis. W finale mistrzostw pokonał go na punkty (14:27) Algierczyk Mbarek Soltani. W lipcu 2001 rywalizował na Igrzyskach Frankofońskich 2001 w Ottawie. W eliminacjach pokonał na punkty (10:4) reprezentanta Francji Malika Bouziane, a w ćwierćfinale doznał porażki z reprezentantem Rumunii Bogdanem Dobrescu, któremu uległ przed czasem w drugiej rundzie.
W marcu 2002 był uczestnikiem Trofeo Italia 2002 w Neapolu. Julie rywalizację zakończył na półfinale z reprezentantem Rosji Gieorgijem Bałakszynem, ulegając mu wyraźnie na punkty. Na przełomie lipca a sierpnia 2002 reprezentował Mauritius na Igrzyskach Wspólnoty Narodów 2002 w Manchesterze. W 1/8 finału pokonał na punkty Nigeryjczyka Sundaya Michaela, a w ćwierćfinale przegrał na punkty (21:30) z Zambijczykiem Kennedym Kenyantą, który został późniejszym zwycięzcą w kategorii muszej.
W maju 2003 został wicemistrzem Afryki w kategorii koguciej. W finale przegrał z Malikiem Bouziane, który reprezentował Algierię. We wrześniu 2003 zdobył złoty medal na Igrzyskach Wysp Oceanu Indyjskiego 2003 w Reduit. W finale igrzysk pokonał Georgesa Rakotoarimbela.
W marcu 2006 reprezentował Mauritius na Igrzyskach Wspólnoty Narodów 2006 w Melbourne. W 1/16 finału pokonał na punkty (26:10) Namibijczyka Immanuela Naidjala. W 1/8 finału wyeliminował Abida Aliego, wygrywając na punkty (27:13). W walce ćwierćfinałowej pokonał Matthew Edmondsa, zapewniając sobie miejsce na podium w kategorii koguciej. W półfinale pokonał wyraźnie na punkty (21:10) Botswańczyka Mmoloki Nogenga, awansując do finału. W finale Julie przegrał na punkty (12:20) z reprezentantem Indii Akhilem Kumarem.
W maju 2007 zdobył złoty medal w kategorii koguciej na Mistrzostwach Afryki 2007 w Antananarywie. W pierwszym dniu rywalizacji pokonał na punkty (16:10) Egipcjanina Mohammada Abdelrahima. W drugim dniu eliminacji pokonał na punkty (27:8) srebrnego medalistę igrzysk frankofońskich z roku 2005, Leonce'a Ibouanga. W ćwierćfinale pokonał na punkty Ibrahima Keitę, wygrywając z nim na punkty (22:9). W półfinale pokonał na punkty (29:12) Ugandyjczyka Attanusa Mugerwę, a w pojedynku finałowym zwyciężył Abdelhalima Ouradiego, wygrywając z nim na punkty (20:13). 12 lipca 2007 przystąpił do rywalizacji na Igrzyskach Afrykańskich 2007 w Algierze. Rywalizację rozpoczął od pokonania w 1/16 finału reprezentanta Lesotho Thabiso Nketu. W 1/8 finału pokonał na punkty (18:9) Egipcjanina Mohammada Abdelrahima, awansując do ćwierćfinału w kategorii koguciej. Julie w ćwierćfinale wyeliminował Sambę Diarrę, nokautując go w drugiej rundzie pojedynku. W półfinale przegrał wyraźnie na punkty (10:24) ze swoim byłym rywalem Abdelhalimem Ouradim, zdobywając ostatecznie brązowy medal w kategorii koguciej. Pod koniec lipca 2007 zdobył złoty medal w kategorii koguciej na Mistrzostwach Wspólnoty Narodów 2007 w Liverpoolu. W półfinale pokonał na punkty (21:18) reprezentanta Anglii Luke'a Campbella, a w finale Luke'a Boyda, wygrywając na punkty (23:10). W październiku 2007 rywalizował na Mistrzostwach Świata 2007 w Chicago. W 1/32 finału pokonał przed czasem w trzeciej rundzie Hiszpana Francisco Castillejo, w 1/16 finału Uzbeka Orzubeka Shayimova, wygrywając na punkty (34:13), a w 1/8 finału przegrał na punkty (19:26) z Anglikiem Josephem Murrayem. W czerwcu 2008 zwyciężył w Pucharze Narodów Afryki 2008 w Vacoas, wygrywając w finale kategorii koguciej z Egipcjaninem Mohammadem Abdelrahimem.
Letnie Igrzyska Olimpijskie 2008.
Na Letnie Igrzyska Olimpijskie 2008 w Pekinie zakwalifikował się zajmując drugie miejsce w turnieju kwalifikacyjnym dla Afryki, który odbył się w marcu w Windhuk. Rywalizację na igrzyskach rozpoczął od zwycięstwa w 1/16 finału kategorii koguciej nad Thabiso Nketu, pokonując go na punkty (17:8). W 1/8 finału pokonał na punkty (16:4) Uzbeka Hurshida Tajibayeva, awansując do ćwierćfinału. W ćwierćfinale pokonał na punkty (13:9) Wenezuelczyka Héctora Manzanillę, zapewniając sobie miejsce na podium oraz pierwszy w historii medal olimpijski dla swojego kraju. W półfinale przegrał nieznacznie na punkty (5:7) z Kubańczykiem Yankielem Leónem, zdobywając ostatecznie brązowy medal.
Dalsza kariera.
W lipcu 2009 zdobył srebrny medal w kategorii koguciej na Mistrzostwach Afryki 2009 w Vacoas. W ćwierćfinale pokonał przed czasem w trzeciej rundzie Davy Koffiego, zapewniając sobie miejsce na podium. W półfinale pokonał na punkty (8:0) Marokańczyka Abdelfataha Nafila, a w finale poniósł porażkę, przegrywając na punkty (4:7) z Algierczykiem Abdelhalimem Ouradim. Na przełomie września a października 2009 reprezentował Mauritius w kategorii koguciej na Igrzyskach Frankofońskich 2009. W ćwierćfinale igrzysk znokautował w pierwszej rundzie reprezentanta Burkina Faso Laurenta Ouedraogo. W półfinale pokonał na punkty (8:1) Egipcjanina Ahmeda Abdelmawgouda, a w finale doznał porażki z reprezentantem Rumunii Răzvanem Andreianą, któremu uległ na punkty (4:8), zdobywając srebrny medal.
W marcu 2010 zdobył brązowy medal w kategorii koguciej na Mistrzostwach Wspólnoty Narodów 2010 w Nowe Delhi. W ćwierćfinale pokonał na punkty (8:1) Muhammada Solihina, a w półfinale doznał porażki z reprezentantem Anglii Iainem Weaverem, ulegając mu na punkty (3:12). W październiku 2010 rywalizował na Igrzyskach Wspólnoty Narodów 2010 w Nowe Delhi, startując w kategorii koguciej. W 1/16 finału pokonał na punkty (9:4) Nigeryjczyka Taiwo Agabaje, w 1/8 finału pokonał na punkty (12:1) Tanzańczyka Revocatusa Shomari, awansując do ćwierćfinału. W ćwierćfinale wyeliminował złotego medalistę Igrzysk Wspólnoty Narodów 2006 z Melbourne w kategorii koguciej, Akhila Kumara, wygrywając nieznacznie na punkty (7:5). W półfinale przegrał nieznacznie na punkty z Walijczykiem Seanem McGoldrickiem, ulegając mu zaledwie jednym punktem. W klasyfikacji generalnej wraz z Kenijczykiem Nickiem Okoth zajął 3. miejsce, zdobywając brązowy medal.
W lutym 2011 został mistrzem kraju w kategorii koguciej, pokonując w finale Sylvaina Madile. W czerwcu 2011 został wicemistrzem Afryki w kategorii koguciej. W ćwierćfinale pokonał na punkty (13:11) Marokańczyka Hichama Mesbahiego, w półfinale pokonał reprezentanta Gabonu Romeo Lemboumbę, wygrywając z nim na punkty (17:5). W finale Julie zmierzył się z Algierczykiem Mohamedem Oudahim, z którym przegrał na punkty (9:13). We wrześniu 2011 zdobył złoty medal na Igrzyskach Afrykańskich 2011 w Maputo. W 1/8 finału pokonał przed czasem Salima Kwizera, w ćwierćfinale Zambijczyka Douglasa Banda, w półfinale Mozambijczyka Antonio Watcha, a w finale pokonał Algierczyka Reda Benbaziza, pokonując go po dogrywce. Na przełomie września a października 2011 rywalizował na Mistrzostwach Świata 2011 w Baku, na których odpadł już w pierwszej walce, przegrywając na punkty z naturalizowanym Szwedem Bashirem Hassanem.
W 2012 próbował zdobyć kwalifikacje na Letnie Igrzyska Olimpijskie 2012 w Londynie, jednak przegrał w 1/8 finału turnieju kwalifikacyjnego w Casablance.

</doc>
<doc id="1438798" url="https://pl.wikipedia.org/wiki?curid=1438798" title="Giuseppe Lanzone">
Giuseppe Lanzone

Giuseppe Lanzone (ur. 12 października 1982 r. w La Punta) – amerykański wioślarz, reprezentant Stanów Zjednoczonych w wioślarskiej czwórce bez sternika podczas Letnich Igrzysk Olimpijskich w Sydney.

</doc>
<doc id="1438800" url="https://pl.wikipedia.org/wiki?curid=1438800" title="Brett Newlin">
Brett Newlin

Brett Newlin (ur. 24 marca 1982 r. w Mission Viejo) – amerykański wioślarz, reprezentant Stanów Zjednoczonych w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438805" url="https://pl.wikipedia.org/wiki?curid=1438805" title="Carl Meyer (wioślarz)">
Carl Meyer (wioślarz)

Carl Meyer (ur. 3 września 1981) – nowozelandzki wioślarz, reprezentant Nowej Zelandii w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438806" url="https://pl.wikipedia.org/wiki?curid=1438806" title="Saaz">
Saaz



</doc>
<doc id="1438807" url="https://pl.wikipedia.org/wiki?curid=1438807" title="Eric Murray (wioślarz)">
Eric Murray (wioślarz)

Eric Murray (ur. 6 maja 1982 w Hastings) – nowozelandzki wioślarz, mistrz olimpijski, siedmiokrotny mistrz świata, reprezentant Nowej Zelandii w wioślarskiej czwórce bez sternika podczas Letnich Igrzysk Olimpijskich w Pekinie, dwójce bez sternika podczas Letnich Igrzysk Olimpijskich w Londynie oraz w dwójce bez sternika podczas Letnich Igrzysk Olimpijskich w Rio de Janeiro.
Złoty medalista z Hamishem Bondem w dwójce bez sternika podczas igrzysk olimpijskich w 2012 roku w Londynie oraz igrzysk w 2016 roku w Rio de Janeiro.

</doc>
<doc id="1438808" url="https://pl.wikipedia.org/wiki?curid=1438808" title="Bermudy na Letnich Igrzyskach Olimpijskich 2008">
Bermudy na Letnich Igrzyskach Olimpijskich 2008

Bermudy na Letnich Igrzysk Olimpijskich 2008 reprezentowało 6 zawodników (cztery kobiety i dwóch mężczyzn) w 4 dyscyplinach.
Był to szesnasty występ reprezentacji Bermudów na letnich igrzyskach olimpijskich.
Chorążym reprezentacji podczas ceremonii otwarcia igrzysk była Jillian Terceira, która wystąpiła w jeździectwie.
Reprezentanci.
Jeździectwo.
Jillian Terceira na koniu Chaka III - 72. miejsce (na 77 zawodniczek) "(odpadła w eliminacjach)"
Lekkoatletyka.
Arantxa King - wynik: 6,01m; 36. miejsce (na 42 zawodniczki) "(odpadła w eliminacjach)"
Tyrone Smith - wynik: 7,91m; 15. miejsce (na 41 zawodników) "(odpadł w eliminacjach)"
Pływanie.
Roy-Allan Burch - czas: 52,65s; 60. miejsce (na 64 zawodników) "(odpadł w eliminacjach)"
Kiera Aitken - czas: 1:02.62; 33. miejsce (na 47 zawodniczek) "(odpadła w eliminacjach)"
Triathlon.
Flora Duffy - "nie sklasyfikowana"

</doc>
<doc id="1438809" url="https://pl.wikipedia.org/wiki?curid=1438809" title="James Dallinger">
James Dallinger

James Dallinger (ur. 30 września 1985 r.) – nowozelandzki wioślarz, reprezentant Nowej Zelandii w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438810" url="https://pl.wikipedia.org/wiki?curid=1438810" title="Anna Lebiediewa">
Anna Lebiediewa

Anna Pietrowna Lebiediewa (ros. Анна Петровна Лебедева, ur. 26 grudnia 1981 r.) – kazachska biathlonistka, olimpijka.
Jej młodsza siostra – Marina Lebiediewa także jest biathlonistką.
Osiągnięcia.
Igrzyska Olimpijskie.
2006 Turyn 
Mistrzostwa Świata.
2004 Oberhof 
2005 Hochfilzen 
2008 Östersund 

</doc>
<doc id="1438811" url="https://pl.wikipedia.org/wiki?curid=1438811" title="Górnik Zabrze w sezonie 2008/2009">
Górnik Zabrze w sezonie 2008/2009

Sezon 2008/2009 klubu Górnik Zabrze.
Sezon.
Nic nie zapowiadało, że będzie to dla zabrzan jeden z najgorszych sezonów. W ostatnich latach Górnik kilkukrotnie walczył o utrzymanie, zapewniając je sobie nawet w ostatniej kolejce, lecz były to czasy, gdy klub borykał się z problemami finansowymi. Tymczasem wyniki sportowe osiągnęły dramatyczny poziom, kiedy czternastokrotny Mistrz Polski po okresie niepewności uzyskał organizacyjną stabilizację.
Przed rozpoczęciem nowego sezonu większościowym udziałowcem klubu został Allianz Polska, w związku z czym przed drużyną, która poprzednie rozgrywki zakończyła na 8. pozycji, postawiono cel jakim jest uplasowanie się wśród pięciu najlepszych uczestników Ekstraklasy. Ponadto w 2008 przypadł jubileusz 60-lecia klubu, którego główne obchody miały miejsce w przededniu ligowej potyczki z warszawską Legią oraz 14 grudnia, czyli w dniu założenia Górnika.
Drużyna rozpoczęła sezon nieudanie, w czterech meczach notując jeden remis i trzy porażki, nie zdobywając przy tym gola. Kiepskie wyniki pociągnęły za sobą szereg zmian, z klubem pożegnali się kolejno trener Ryszard Wieczorek (jego obowiązki tymczasowo przejął Marcin Bochynek), prezes Ryszard Szuster (p.o. prezesa został Jędrzej Jędrych, któremu stanowisko prezesa powierzono w grudniu) oraz dyrektor ds. sportowych Krzysztof Hetmański.
Nowym trenerem Górnika mianowano Henryka Kasperczaka (asystentami zostali Antoni Szymanowski oraz Jerzy Kowalik), jednak nie wpłynęło to na poprawę osiąganych przez zespół wyników. Drużyna do końca rundy spisywała się słabo (m.in. pierwszy raz w historii nie strzelając gola w meczu wyjazdowym) i na koniec roku w ligowej tabeli zajmowała ostatnie miejsce, po drodze odpadając z obu rozgrywek pucharowych. Wymusiło to na włodarzach klubu przeprowadzenie zmian w składzie. Na początek pożegnano kilku obcokrajowców, a w przerwie zimowej rozwiązano kontrakty z dwoma weteranami – drużynę opuścili Tomasz Hajto i Jerzy Brzęczek. Kadrę wzmocniono sprowadzając Adama Banasia, Damiana Gorawskiego, Mariusza Przybylskiego, Pawła Strąka oraz Roberta Szczota.
Zmiany personalne nie przyniosły spodziewanych rezultatów. Mimo że drużyna w rundzie wiosennej zdobywała więcej punktów, długo utrzymywała się na ostatnim miejscu i do samego końca nie była pewna ligowego bytu. W 30. kolejce Górnik uległ na własnym stadionie Polonii Warszawa i drugi w historii klubu spadek z ekstraklasy stał się faktem. 3 czerwca 2009 za porozumieniem stron rozwiązano umowę z trenerem Kasperczakiem, który nie wykonał postawionego przed nim zadania utrzymania zespołu w najwyższej klasie rozgrywkowej.
Transfery.
"Kursywą" zaznaczone nazwiska zawodników wypożyczonych.

</doc>
<doc id="1438812" url="https://pl.wikipedia.org/wiki?curid=1438812" title="Hamish Bond">
Hamish Bond

Hamish Bond (ur. 13 lutego 1986 w Dunedin) – nowozelandzki wioślarz, mistrz olimpijski, siedmiokrotny mistrz świata, reprezentant Nowej Zelandii w wioślarskiej czwórce bez sternika podczas Letnich Igrzysk Olimpijskich w Pekinie, dwójce bez sternika podczas Letnich Igrzysk Olimpijskich w Londynie oraz podczas Letnich Igrzysk Olimpijskich w Rio de Janeiro.
Złoty medalista w dwójce bez sternika (partnerował mu Eric Murray) podczas igrzysk olimpijskich w 2012 roku w Londynie oraz igrzysk olimpijskich w 2016 roku w Rio de Janeiro.

</doc>
<doc id="1438814" url="https://pl.wikipedia.org/wiki?curid=1438814" title="Krzywienko">
Krzywienko

Krzywienko ("Gierland") – jezioro położone na zachód od wsi Wysoka Gryfińska, w zachodniej części Pobrzeża Szczecinskiego na Równinie Wełtyńskiej. 
Powierzchnia 15 ha.
Jezioro Krzywienko (Gierland) jest jeziorem o parabolicznej linii brzegowej, zatokami zwrócone na północny wschód. Posiada połączenie z innymi zbiornikami poprzez rzekę Omulną (Wełtyńska Struga), są to Jezioro Wełtyńskie, Gardzienko oraz Brudzień. Na południe od zbiornika wzniesienie Łysa Góra.

</doc>
<doc id="1438815" url="https://pl.wikipedia.org/wiki?curid=1438815" title="Geert Cirkel">
Geert Cirkel

Geert Cirkel (ur. 20 października 1978 r.) – holenderski wioślarz, reprezentant Holandii w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438816" url="https://pl.wikipedia.org/wiki?curid=1438816" title="Victor Kafka">
Victor Kafka

Victor Kafka (ur. 12 października 1881 w Karlsbad, zm. 5 maja 1955 w Hamburgu) – austriacki neurolog, psycholog i bakteriolog. Studiował medycynę w Pradze i Wiedniu, w latach 1911-13 był kierownikiem laboratorium serologiczno-bakteriologiczno-chemicznego Kliniki Psychiatrycznej Uniwersytetu w Hamburgu. Prowadził badania nad biochemią płynu mózgowo-rdzeniowego. 6 grudnia 1919 roku został "privatdozentem", 4 lipca 1924 roku profesorem. W 1939 roku emigrował do Oslo, potem do Szwecji, gdzie pracował w sztokholmskim Langbro Sjukhus. Po wojnie powrócił do Hamburga i pozostał tam do śmierci.

</doc>
<doc id="1438817" url="https://pl.wikipedia.org/wiki?curid=1438817" title="Julie Coin">
Julie Coin

Julie Coin (ur. 2 grudnia 1982 w Amiens) – francuska tenisistka.
Kariera tenisowa.
Ma na koncie dziesięć wygranych turniejów ITF w singlu i szesnaście w deblu.
W sierpniu 2008 przegrała w finale turnieju ITF w Vancouver z Urszulą Radwańską.
Wielką sensację sprawiła w US Open 2008, gdzie wygrała z Aną Ivanović (ówczesny numer 1). Coin była wtedy numerem 188. na świecie. Było to pierwsze od ponad 30 lat tak wczesne odpadnięcie numeru 1 w Wielkim Szlemie. Francuzka odpadła w 3. rundzie z Amélie Mauresmo.

</doc>
<doc id="1438818" url="https://pl.wikipedia.org/wiki?curid=1438818" title="Matthijs Vellenga">
Matthijs Vellenga

Matthijs Vellenga (ur. 29 października 1977 r.) – holenderski wioślarz, srebrny medalista w wioślarskiej ósemce podczas Letnich Igrzysk Olimpijskich w Atenach.

</doc>
<doc id="1438821" url="https://pl.wikipedia.org/wiki?curid=1438821" title="Gijs Vermeulen">
Gijs Vermeulen

Gijs Vermeulen (ur. 7 maja 1981 r.) – holenderski wioślarz, srebrny medalista w wioślarskiej ósemce podczas Letnich Igrzysk Olimpijskich w Atenach.

</doc>
<doc id="1438823" url="https://pl.wikipedia.org/wiki?curid=1438823" title="Ahmed Alassad">
Ahmed Alassad

Ahmed Alassad (arab. أحمد الأسعد) – libański polityk, przewodniczący Zgromadzenia Narodowego Libanu w latach 1951-1953.
Syn Ahmeda Alassada, Kamel trzykrotnie był przewodniczącym Zgromadzenia Narodowego.

</doc>
<doc id="1438824" url="https://pl.wikipedia.org/wiki?curid=1438824" title="Viktor Kafka">
Viktor Kafka



</doc>
<doc id="1438826" url="https://pl.wikipedia.org/wiki?curid=1438826" title="Stefanie Vögele">
Stefanie Vögele

Stefanie Vögele (ur. 10 marca 1990 w Leuggern) – szwajcarska tenisistka.
Kariera tenisowa.
Jest tenisistką praworęczną z oburęcznym backhandem. Sklasyfikowana najwyżej na 42 miejscu w rankingu światowym, w listopadzie 2013 roku. Ma na koncie osiem wygranych turniejów ITF w singlu i pięć w deblu.

</doc>
<doc id="1438827" url="https://pl.wikipedia.org/wiki?curid=1438827" title="Jan-Willem Gabriëls">
Jan-Willem Gabriëls

Jan-Willem Gabriëls (ur. 21 stycznia 1979 r. w Hoorn) – holenderski wioślarz, reprezentant Holandii w wioślarskiej czwórce bez sternika podczas Letnich Igrzysk Olimpijskich w Pekinie.
Gabriëls zaczął zajmować się wioślarstwem w 1997. Początkowo startował w ósemce mężczyzn, ale po Letnich Igrzyskach Olimpijskich w 2004 zmienił dyscyplinę na czwórkę bez sternika. Jego największe osiągnięcie sportowe do tej pory miało miejsce w Atenach w 2004 podczas letnich igrzysk olimpijskich, gdzie wywalczył srebrny medal w ósemce ze sternikiem, razem z Michiel Bartman, Geert-Jan Derksen, Gerritjan Eggenkamp, Daniël Mensch, Diederik Simon, Matthijs Vellenga, Gijs Vermeulen i Chun Wei Cheung.

</doc>
<doc id="1438828" url="https://pl.wikipedia.org/wiki?curid=1438828" title="Brudzień">
Brudzień

Brudzień(inaczej: "Prusino Duże", "Brudzeń") – jezioro położone na południowy zachód od wsi Wysoka Gryfińska, w zachodniej części Pobrzeża Szczecińskiego na Równinie Wełtyńskiej. Leży w Polsce, w gminie Gryfino, w powiecie gryfińskim, w województwie zachodniopomorskim.
W pobliżu wschodniego brzegu jeziora przebiega droga wojewódzka nr 119.
Powierzchnia 17,5 ha.
Jezioro Prusino Duże jest jeziorem o nieregularnej linii brzegowej, od północnego wschodu poprzez strugę łączy się z Jeziorem Prusino Małe. Posiada połączenie z innymi zbiornikami poprzez rzekę Omulną (Wełtyńska Struga), są to Jezioro Wełtyńskie, Gardzienko oraz Krzywienko.

</doc>
<doc id="1438829" url="https://pl.wikipedia.org/wiki?curid=1438829" title="Jan-Willem Gabriels">
Jan-Willem Gabriels



</doc>
<doc id="1438830" url="https://pl.wikipedia.org/wiki?curid=1438830" title="Stanisław Cięciel">
Stanisław Cięciel

Stanisław Cięciel (ur. 2 listopada 1885 w Krościenku nad Dunajcem, zm. w kwietniu 1940 w Katyniu) – doktor praw, pułkownik audytor Wojska Polskiego, wiceprezydent, następnie w 1939 prezydent Najwyższego Sądu Wojskowego. Ofiara zbrodni katyńskiej.
Życiorys.
Syn Jana (1859–1944) i Marii z Wanatów (1866–1937). Ukończył studia na Wydziale Prawa Uniwersytetu Jagiellońskiego w stopniu doktora. 
W czasie I wojny światowej w Armii Austro-Węgier. Podczas wojny z bolszewikami był audytorem sądów polowych, a po jej zakończeniu sędzią śledczym. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 5. lokatą w korpusie oficerów sądowych. W latach 1923–1924 był podprokuratorem Prokuratury przy Wojskowym Sądzie Okręgowym Nr V w Krakowie. 31 marca 1924 roku Prezydent RP Stanisław Wojciechowski, na wniosek Ministra Spraw Wojskowych, gen. dyw. Władysława Sikorskiego awansował go na podpułkownika ze starszeństwem z dniem 1 lipca 1923 roku i 3. lokatą w korpusie oficerów sądowych. 10 grudnia 1925 roku Prezydent RP mianował go prokuratorem przy wojskowych sądach okręgowych. Od 15 grudnia 1925 był prokuratorem przy Wojskowym Sądzie Okręgowym Nr V w Krakowie. 16 grudnia 1929 roku Prezydent RP zwolnił go ze stanowiska prokuratora przy wojskowych sądach okręgowych i mianował sędzią orzekającym w wojskowych sądach okręgowych, a minister spraw wojskowych przeniósł go z Prokuratury przy WSO Nr V do Wojskowego Sądu Okręgowego Nr V na stanowisko pełniącego obowiązki szefa sądu. 2 grudnia 1930 roku Prezydent Rzeczypospolitej Ignacy Mościcki nadał mu stopień pułkownika ze starszeństwem z dniem 1 stycznia 1931 roku i 2. lokatą w korpusie oficerów sądowych. Jednocześnie zezwolił mu na nałożenie oznak nowego stopnia przed 1 stycznia 1931 roku. 7 stycznia 1931 roku Prezydent RP mianował go sędzią Najwyższego Sądu Wojskowego, a minister spraw wojskowych przeniósł z WSO Nr V do Najwyższego Sądu Wojskowego w Warszawie na stanowisko sędziego. W 1939 był prezydentem Najwyższego Sądu Wojskowego.
W czasie kampanii wrześniowej 1939 5 września 1939 ewakuowany do Tarnopola. Po agresji ZSRR na Polskę dostał się do niewoli sowieckiej w rejonie Tarnopola. Przebywał w obozie w Kozielsku. Wiosną 1940 został zamordowany przez funkcjonariuszy NKWD w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Żonaty, miał córkę Marię.

</doc>
<doc id="1438831" url="https://pl.wikipedia.org/wiki?curid=1438831" title="Daniel Baier">
Daniel Baier

Daniel Baier (ur. 18 maja 1984 w Kolonii) – niemiecki piłkarz, grający na pozycji pomocnika w FC Augsburg. W sezonie 2008/09 zagrał tam na zasadzie wypożyczenia z VfL Wolfsburg, by później przejść tam na zasadzie wolnego transferu. Wcześniej reprezentował także barwy TSV 1860 Monachium. Były reprezentant Niemiec do lat 21.

</doc>
<doc id="1438833" url="https://pl.wikipedia.org/wiki?curid=1438833" title="Informacje Polsat News">
Informacje Polsat News

Informacje – serwis informacyjny emitowany na żywo codziennie w telewizji Polsat News. W godzinach 6:00 - 10:00 nadawany jest co 15 minut (6:00, 6:15, 6:30, 6:45 itd.). W późniejszych godzinach nowe wydanie pojawia się co 30 minut (10:00, 10:30...). Ostatnie wydanie tego programu jest nadawane o godz. 18:00. W programie prezentowane są aktualne wiadomości z kraju i ze świata. Częste są relacje na żywo, łączenia z reporterami. W ramach Informacji prowadzone są również rozmowy z gośćmi w studiu. 
O godzinie 23:00 nadawane było główne wydanie programu. "Informacje dnia" były podsumowaniem wszystkich najważniejszych wydarzeń. Wydanie o 23:00 ma osobną czołówkę. "Informacje dnia" były emitowane do 25 września 2016.

</doc>
<doc id="1438835" url="https://pl.wikipedia.org/wiki?curid=1438835" title="Bassila">
Bassila

Basilla – miasto w Beninie, w departamencie Donga. Położone jest około 300 km na północny zachód od stolicy kraju, Porto-Novo, w pobliżu granicy z Togo. W spisie ludności z 11 maja 2013 roku liczyło 46 569 mieszkańców.

</doc>
<doc id="1438837" url="https://pl.wikipedia.org/wiki?curid=1438837" title="Cormac Folan">
Cormac Folan

Cormac Folan (ur. 9 lipca 1983 w Galway) – irlandzki wioślarz, reprezentant Irlandii w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438839" url="https://pl.wikipedia.org/wiki?curid=1438839" title="Dassa-Zoumé">
Dassa-Zoumé

Dassa-Zoumé – miasto w Beninie, w departamencie Collines. Położone jest około 150 km na północ od stolicy kraju, Porto-Novo. W spisie ludności z 11 maja 2013 roku liczyło 29 461 mieszkańców.

</doc>
<doc id="1438841" url="https://pl.wikipedia.org/wiki?curid=1438841" title="Sean Casey">
Sean Casey

Sean Casey (ur. 5 lutego 1978 r. w Corku) – irlandzki wioślarz, reprezentant Irlandii w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438842" url="https://pl.wikipedia.org/wiki?curid=1438842" title="Arslan Isra'il Jabgu">
Arslan Isra'il Jabgu

Arslan Isra'il Jabgu (albo Arslan Isra'il Ibn Seldżuk) (? - zm. 1032) – najważniejszy z wodzów Seldżuków w latach ok. 1007 do 1025.
Był on najstarszym synem Seldżuka i jednym z dwóch, obok Musy, który przeżył ojca. Ok. roku 990 emir Nuh Ibn Mansur wziął na służbę Oguzów pod przywództwem Arslana, którym następnie pozwolił osiedlić się w niewielkim mieście Nachszab lub Nur (obecnie Nur Ata). Prawdopodobnie Arslan walczył razem z ojcem w obronie Samanidów przeciwko atakowi Hasan Bughra-chana w roku 992. W roku 1003, wspólnie z Oguz Jabgu, a w przeciwieństwie do reszty Seldżuków, Arslan wspierał ostatniego Samanidę Isma'ila w jego walce z Karachanidami.
Seldżuk nie wyemigrował na południe za Arslanem Isra'ilem i zmarł w Dżandzie ok. 1007 roku. Po jego śmierci Arslan przyjął tytuł jabgu, co było świadomym aktem rywalizacji z konkurencyjną linią Oguzów Oguz Jabgu z Jangikentu. Po ostatecznym zwycięstwie Karachanidów Arslan przeszedł na ich stronę, przyłączając się do Alitigina, któremu pomógł w opanowaniu Buchary. Stał się on wpływową postacią w jego otoczeniu, czego widomym świadectwem było poślubienie przez niego córki chana. Bratankowie Arslana, Czaghri i Tughril, którzy służyli u rywalizującego z Alitiginem innego Karachanidy, o tytule Bughra-chan (prawdopodobnie był to władca Tałasu i Isfidżabu Jighantigin Ibn Jusuf Kadyr-chan), zdawali się być wyłączeni z tego aliansu i pozostawać z wujem w raczej chłodnych stosunkach. Ostatecznie jednak także oni przeszli na służbę Alitigina, chociaż nie połączyli swoich sił z Arslanem.
W roku 1025 terytorium Alitigina zaatakował Mahmud z Ghazny, sprzymierzony z jego bratem, Jusufem Kadyr-chanem, władcą Chotanu i Kaszgaru. W rezultacie tej inwazji Seldżucy zostali pokonani przez Mahmuda i przesunęli się z zajmowanego dotychczas Sogdu przez stepy Kara-kum na skraj Ghaznawidzkiego Chorasanu. Mahmud musiał uważać ich za zagrożenie dla swojej pozycji w Chorasanie, zwiódł bowiem Arslana obietnicami, kiedy ten zaś przybył do niego, kazał go aresztować i uwięzić w Kalańdźarze w Indiach. Arslan zmarł w więzieniu po siedmiu latach, w roku 1032. Pozostawił po sobie syna Kutulmisza.

</doc>
<doc id="1438843" url="https://pl.wikipedia.org/wiki?curid=1438843" title="Anastasija Piwowarowa">
Anastasija Piwowarowa

Anastasija Olegowna Piwowarowa (ros. Анастасия Олеговна Пивоварова; ur. 16 czerwca 1990 w Moskwie) – rosyjska tenisistka o statusie profesjonalnym.
Kariera tenisowa.
Ma na koncie dziesięć wygranych turniejów ITF w grze pojedynczej i siedem w grze podwójnej.
W 2008 roku zakwalifikowała się do turnieju głównego gry pojedynczej kobiet podczas wielkoszlemowego US Open, przegrała jednak w pierwszej rundzie z rozstawioną z numerem piętnastym Patty Schnyder. W 2010 roku osiągnęła swój największy sukces w karierze, docierając do trzeciej rundy French Open. Wygrała kwalifikacje, pokonując Claire de Gubernatis, Bojanę Jovanovski i Michaellę Krajicek, a w turnieju głównym pokonała Ralucę Olaru i Zheng Jie, po czym przegrała z Samanthą Stosur i odpadła z turnieju.

</doc>
<doc id="1438844" url="https://pl.wikipedia.org/wiki?curid=1438844" title="Kétou">
Kétou

 
Kétou – miasto w Beninie, w departamencie Plateau. Położone jest około 100 km na północ od stolicy kraju, Porto-Novo. W spisie ludności z 11 maja 2013 roku liczyło 39 626 mieszkańców.

</doc>
<doc id="1438845" url="https://pl.wikipedia.org/wiki?curid=1438845" title="Jonno Devlin">
Jonno Devlin

Jonno Devlin (ur. 17 marca 1976 r.) – irlandzki wioślarz, reprezentant Irlandii w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438846" url="https://pl.wikipedia.org/wiki?curid=1438846" title="Tanguiéta">
Tanguiéta

Tanguiéta – miasto w północno-zachodnim Beninie, w departamencie Atakora. Położone jest około 460 km na północny zachód od stolicy kraju, Porto-Novo. W spisie ludności z 11 maja 2013 roku liczyło 27 094 mieszkańców. 
Na północ od miasta położony jest Park Narodowy Pendjari.

</doc>
<doc id="1438847" url="https://pl.wikipedia.org/wiki?curid=1438847" title="Allada">
Allada

Allada – miasto w Beninie, w departamencie Atlantique. Położone jest około 60 km na północny zachód od stolicy kraju, Porto-Novo. W spisie ludności z 11 maja 2013 roku liczyło 23 287 mieszkańców.

</doc>
<doc id="1438848" url="https://pl.wikipedia.org/wiki?curid=1438848" title="Sean O’Neill">
Sean O’Neill

Sean O’Neill (ur. 15 sierpnia 1980 w Limerick) – irlandzki wioślarz, reprezentant Irlandii w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438849" url="https://pl.wikipedia.org/wiki?curid=1438849" title="Aplahoué">
Aplahoué

Aplahoué – miasto w Beninie, w departamencie Kouffo. Położone jest około 130 km na północny zachód od stolicy kraju, Porto-Novo. W spisie ludności z 11 maja 2013 roku liczyło 26 340 mieszkańców.

</doc>
<doc id="1438850" url="https://pl.wikipedia.org/wiki?curid=1438850" title="Athiémé">
Athiémé

Athiémé – miasto w Beninie, w departamencie Mono. Położone jest około 100 km na zachód od stolicy kraju, Porto-Novo, w pobliżu granicy z Togo. W spisie ludności z 11 maja 2013 roku liczyło 15 195 mieszkańców.

</doc>
<doc id="1438851" url="https://pl.wikipedia.org/wiki?curid=1438851" title="Andrej Dziemjanienka">
Andrej Dziemjanienka

Andrej Dziemjanienka (białor. Андрэй Дзем'яненка, ros. Андрей Демьяненко, ur. 13 kwietnia 1984 r. w Homlu) – białoruski wioślarz, reprezentant Białorusi w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438852" url="https://pl.wikipedia.org/wiki?curid=1438852" title="Banikoara">
Banikoara

Banikoara – miasto w północnym Beninie, w departamencie Alibori. Położone jest około 550 km na północ od stolicy kraju, Porto-Novo. W spisie ludności z 11 maja 2013 roku liczyło 37 571 mieszkańców.

</doc>
<doc id="1438853" url="https://pl.wikipedia.org/wiki?curid=1438853" title="Polistes">
Polistes

Polistes – rodzaj owadów błonkoskrzydłych z rodziny osowatych (Vespidae), jedyny rodzaj tworzący plemię Polistini i jednocześnie najliczniejszy w rodzinie osowatych. Zalicza się do niego około 300 szeroko rozpowszechnionych gatunków i podgatunków. Kilka z nich występuje w Polsce. W języku polskim gatunki zaliczane do tego rodzaju określane są nazwą klecanka, m.in. klecanka rdzaworożna ("Polistes dominula") i klecanka polna ("Polistes nimpha").
Wszystkie osy z tego rodzaju są drapieżnikami, żywią się głównie gąsienicami. W strefie klimatu tropikalnego wytwarzają i magazynują miód o składzie zbliżonym do miodu os z rodzaju "Brachygastra", powszechnie wykorzystywanego przez lokalną ludność od Meksyku do Brazylii. Miód ten może zawierać trujące dla ludzi związki, zwłaszcza w okresie kwitnienia bieluni ("Datura").

</doc>
<doc id="1438854" url="https://pl.wikipedia.org/wiki?curid=1438854" title="Wadzim Lalin">
Wadzim Lalin

Wadzim Lalin (białor. Вадзім Лялін, ros. Вадим Лялин, ur. 15 listopada 1982 r.) – białoruski wioślarz, reprezentant Białorusi w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438855" url="https://pl.wikipedia.org/wiki?curid=1438855" title="Marila Příbram">
Marila Příbram



</doc>
<doc id="1438856" url="https://pl.wikipedia.org/wiki?curid=1438856" title="Jauhienij Nosau">
Jauhienij Nosau

Jauhienij Nosau (białor. Яўгеній Носаў, ros. Евгений Носов, ur. 4 stycznia 1983 r. w Homlu) – białoruski wioślarz, reprezentant Białorusi w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438858" url="https://pl.wikipedia.org/wiki?curid=1438858" title="Alaksandr Kazubouski">
Alaksandr Kazubouski

Alaksandr Kazubouski (białor. Аляксандр Казубоўскі, ros. Александр Козубовский, ur. 20 grudnia 1981 r. w Pinsku) – białoruski wioślarz, reprezentant Białorusi w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438860" url="https://pl.wikipedia.org/wiki?curid=1438860" title="Santa Maria la Nova">
Santa Maria la Nova

Santa Maria la Nova - kościół w Neapolu, w południowych Włoszech. Znajduje się na miejscu Franciszkańskiego Zakonu Świeckich w 1279, kiedy Karol I Andegaweński postanowił wybudować Castel Nuovo (nowy zamek), lub Maschio Angioino, ze względu na kolejność pierwotnego klasztoru, skąd nazwa Nova ("nowy").
"Nowy" kościół został zbudowany pod koniec 1200. Oryginalny andegaweński budynek został usunięty w 1596 i nowa struktura została zaplanowana i zbudowana przez Giovana Cola di Franco, z renesansowymi fasadami. Ołtarz główny pochodzi z 1633 i został zaprojektowany przez Cosimo Fanzago. Kościół znajduje się na początku bocznej ulicy, bezpośrednio od wschodu z głównego urzędzu pocztowego.
Kościół zawiera słynne dzieła sztuki: 46-panelowe złocone fresk na suficie z 1600; jest to praca zbiorowa wielu artystów, w tym Luca Giordano. Kościół jest częścią większego kompleksu klasztornego, z których wiele są już domami komunalnymi.

</doc>
<doc id="1438862" url="https://pl.wikipedia.org/wiki?curid=1438862" title="Adel Osseiran">
Adel Osseiran

Adel Osseiran (arab. عادل عسيران, ur. 1905, zm. 1998) – libański polityk, przewodniczący Zgromadzenia Narodowego Libanu w latach 1953-1959.

</doc>
<doc id="1438865" url="https://pl.wikipedia.org/wiki?curid=1438865" title="Indywidualne mistrzostwa Danii na żużlu">
Indywidualne mistrzostwa Danii na żużlu

Indywidualne mistrzostwa Danii w sporcie żużlowym – rozgrywany corocznie cykl turniejów, mających na celu wyłonienie najlepszych żużlowców w Danii. Pierwsza edycja mistrzostw odbyła się w 1931 roku, natomiast druga 16 lat później, w roku 1947. Najczęściej mistrzem Danii zostawał Ole Olsen (12 razy). W latach 1967–1973 Olsen zdobył mistrzostwo siedem razy z rzędu. Osiągnięcie to zostało wyrównane przez Nielsa Kristiana Iversena, który tytuł mistrzowski zdobywał w latach 2012–2018. Do dziś oba te osiągnięcia pozostają niepobite. Obecnie turniej finałowy składa się z dwudziestu biegów oraz jednego biegu finałowego, w którym mierzy się czterech najlepszych zawodników po dwudziestu wyścigach. O ostatecznej klasyfikacji nie decyduje, jak w większości przypadków w tego typu turniejach, kolejność w biegu finałowym, lecz suma punktów z tego biegu oraz z fazy zasadniczej.
Klasyfikacja medalowa.
Poniższa tabela zawiera zestawienie zawodników, którzy zdobyli przynajmniej jeden medal indywidualnych mistrzostw kraju na żużlu.
Łącznie najwięcej medali (15) zdobył Hans Nielsen. W sumie medale zdobywało 64 żużlowców.
Pogrubioną czcionką zostali zaznaczeni zawodnicy, którzy kontynuują karierę żużlową (stan na 2022).

</doc>
<doc id="1438867" url="https://pl.wikipedia.org/wiki?curid=1438867" title="Sobieradz (jezioro)">
Sobieradz (jezioro)

Sobieradz (do 1945 r. niem. "Woltersdorfersee") – jezioro położone na południe od wsi Sobieradz w gminie Gryfino, powiat gryfiński, województwo zachodniopomorskie, w zachodniej części Pojezierza Zachodniopomorskiego na Równinie Wełtyńskiej. Na wschód od jeziora Sobieradz znajdują się dwa mniejsze zbiorniki połączone z nim ciekami wodnymi bez nazw.
Powierzchnia 8,4 ha.
Od 1895 roku na południe od jeziora Sobieradz przebiegała linia kolejowa Gryfino-Pyrzyce. Przewozy zawieszono w 1996 roku, a w 2002 roku zapadła decyzja o likwidacji linii. Na zachód od jeziora przebiega droga ekspresowa S3.

</doc>
<doc id="1438868" url="https://pl.wikipedia.org/wiki?curid=1438868" title="Milan Jovanović (ur. 1981)">
Milan Jovanović (ur. 1981)

Milan Jovanović (cyr. Милан Јовановић; ur. 18 kwietnia 1981 w Bajinej Bašcie) – serbski piłkarz występujący na pozycji napastnika.
Profesjonalną karierę rozpoczął w serbskim klubie FK Vojvodina. W 2003 roku przeniósł się do ukraińskiego Szachtara Donieck. Jednak tylko 9 razy wystąpił w meczach pierwszego zespołu. Postanowił więc odejść do rosyjskiego Łokomotiwu Moskwa. W drużynie ze stolicy Rosji, powiodło mu się jeszcze gorzej. Rozegrał tylko 3 spotkania i nie strzelił żadnego gola. W 2006 roku przeszedł do swojego byłego klubu Standardu Liège. Spisywał się tu znakomicie, w lidze zdobył 49 bramek w 97 meczach. Został wybrany na Najlepszego Piłkarza Ligi Belgijskiej w sezonie 2007/08. Po zakończeniu sezonu 2009/10, Milan Jovanović przeszedł do Liverpoolu. 6 lipca 2011 roku kontrakt Jovanovicia został rozwiązany za porozumieniem stron a sam piłkarz wrócił do Belgii, do Anderlechtu. W 2013 roku zakończył karierę.
W reprezentacji Serbii wystąpił ponad 40 razy i strzelił kilkanaście bramek.

</doc>
<doc id="1438870" url="https://pl.wikipedia.org/wiki?curid=1438870" title="Hussein el-Husseini">
Hussein el-Husseini

Sajjid Hussein el-Husseini (arab. حسين الحسين, ur. 15 kwietnia 1937 w Zahli) – libański polityk, przewodniczący Zgromadzenia Narodowego Libanu w latach 1984–1992.

</doc>
<doc id="1438871" url="https://pl.wikipedia.org/wiki?curid=1438871" title="Dziewczyny z St. Trinian">
Dziewczyny z St. Trinian

Dziewczyny z St. Trinian (ang. "St. Trinian's") – brytyjski film komediowy.
W rolach głównych zagrali Rupert Everett, Gemma Arterton oraz Colin Firth. W filmie gościnnie wystąpiły członkinie grupy "Girls Aloud": Cheryl Cole, Nicola Roberts, Nadine Coyle, Kimberley Walsh i Sarah Harding śpiewając "St. Trinian's Theme". Światowa premiera filmu miała miejsce 10 grudnia 2007 roku w Londynie. W Polsce film w kinach od 5 września 2008 roku.
Fabuła.
Akcja filmu rozpoczyna się, kiedy do St. Trinian’s (dość mocno anarchicznej szkoły dla „trudnych” dziewcząt) trafia cicha i nieśmiała Annabelle Fritton (Talulah Riley), bratanica dyrektorki Panny Fritton (Rupert Everett). Pierwszego dnia Annabelle poznaje Kelly (Gemma Arterton) „head girl” (prefekta szkoły).Kilka dni później St. Trinian’s rozgrywa mecz hokeja na trawie z dawną szkołą Annabelle Cheltenham Ladies' College. Kapitanem tej drużyny jest agresywnie grająca Verity Thwaites (Lucy Punch), która jest również córką ministra edukacji (Colin Firth). Podczas meczu minister Jeffery Thwaites ukradkiem zwiedza szkołę i zauważa w niej szereg nieprawidłowości. 
Kilka dni później dzięki systemowi kamer założonych przez uczennice dowiadują się one, że szkoła z powodu ogromnego długu może zostać zamknięta. Aby uratować szkołę dziewczyny decydują się na kradzież „Dziewczyny z Perłą” z National Art Gallery w Londynie. W kradzieży ma im pomóc zamieszanie związane z odbywającym się tam konkursem dla szkół: „School Challenge”.

</doc>
<doc id="1438874" url="https://pl.wikipedia.org/wiki?curid=1438874" title="Mryndanga">
Mryndanga



</doc>
<doc id="1438875" url="https://pl.wikipedia.org/wiki?curid=1438875" title="Nesta Carter">
Nesta Carter

Nesta Carter (ur. 11 października 1985 w Banana Ground, w regionie Manchester) – jamajski lekkoatleta, sprinter.
Złoty medalista Igrzysk Olimpijskich w Londynie, Mistrzostw Świata w Daegu oraz Mistrzostw Świata w Pekinie (wszystkie w sztafecie 4 × 100 metrów). W Londynie reprezentacja Jamajki z czasem 36,84 s pobiła rekord świata. W 2013 sięgnął po brąz w biegu na 100 metrów podczas mistrzostw świata w Moskwie.
Podczas Igrzysk Olimpijskich w 2008 zdobył złoty medal w sztafecie 4 x 100. Podczas biegu finałowego Jamajczycy ustanowili rekord świata (37,10 s), jednak 25 stycznia 2017 zostali go pozbawieni w związku z wykryciem u Nesty Cartera metyloheksanaminy.

</doc>
<doc id="1438876" url="https://pl.wikipedia.org/wiki?curid=1438876" title="Pniewa (dopływ Odry Wschodniej)">
Pniewa (dopływ Odry Wschodniej)

Pniewa – struga, prawy dopływ Odry Wschodniej o długości 12,36 km.
Struga płynie przez Równinę Wełtyńską na Pobrzeżu Szczecińskim, w województwie zachodniopomorskim. Wypływa z małego jeziora w okolicach wsi Gajki około 1 km od jeziora Trzemeszno, przez które przepływa. Płynie przez Gajki i Nowe Czarnowo, a następnie uchodzi do Odry Wschodniej.

</doc>
<doc id="1438878" url="https://pl.wikipedia.org/wiki?curid=1438878" title="Nancy Langat">
Nancy Langat

Nancy Jebet Langat (ur. 22 sierpnia 1981 w Eldoret) – kenijska biegaczka średniodystansowa, mistrzyni olimpijska z Pekinu na dystansie 1500 m. Jest trzykrotną medalistką mistrzostw świata juniorów i mistrzynią Afryki w biegu na 800 m.
Największy dotychczasowy sukces odniosła startując na igrzyskach olimpijskich w Pekinie. 23 sierpnia 2008 w biegu na 1500 m zdobyła złoty medal osiągając czas 4:00,23 min. W 2010 wygrała mistrzostwa Afryki oraz zdobyła dwa medale igrzysk Wspólnoty Narodów.
Zwyciężczyni łącznej punktacji Diamentowej Ligi 2010 w biegu na 1500 metrów.

</doc>
<doc id="1438882" url="https://pl.wikipedia.org/wiki?curid=1438882" title="Jochen Urban">
Jochen Urban

Jochen Urban (ur. 23 września 1983 r. w Krefeld) – niemiecki wioślarz, reprezentant Niemiec w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1438884" url="https://pl.wikipedia.org/wiki?curid=1438884" title="Badminton na Letnich Igrzyskach Olimpijskich 2004 – gra podwójna mężczyzn">
Badminton na Letnich Igrzyskach Olimpijskich 2004 – gra podwójna mężczyzn

W męskim turnieju podwójnym badmintona na igrzyskach olimpijskich w Atenach wzięły udział 22 pary z 14 krajów. Wystartowała też polska para - Robert Mateusiak i Michał Łogosz.

</doc>
<doc id="1438885" url="https://pl.wikipedia.org/wiki?curid=1438885" title="Toni Seifert">
Toni Seifert

Toni Seifert (ur. 14 kwietnia 1981 r. w Dreźnie) – niemiecki wioślarz, reprezentant Niemiec w wioślarskiej czwórce bez sternika podczas Letnich Igrzysk Olimpijskich w Pekinie.

</doc>
<doc id="1438886" url="https://pl.wikipedia.org/wiki?curid=1438886" title="Michael Frater">
Michael Frater

Michael Frater (ur. 6 października 1982 w Manchesterze) – jamajski sprinter.
Złoty medalista, Igrzysk Olimpijskich w Londynie oraz Mistrzostw Świata w Daegu (wszystko w sztafecie 4 × 100 metrów). W Londynie reprezentacja Jamajki z czasem 36,84 s poprawiła swój własny rekord świata.
Sukcesy.
Medalista mistrzostw Jamajki.

</doc>
<doc id="1438887" url="https://pl.wikipedia.org/wiki?curid=1438887" title="Rolf Köhler">
Rolf Köhler

Rolf Köhler (ur. 24 maja 1951 w Hamburgu, zm. 16 września 2007 tamże) – niemiecki wokalista, kompozytor i producent.
Życiorys.
W latach 1984-2000 współpracował z Dieterem Bohlenem, dla którego śpiewał w chórkach w Modern Talking oraz Blue System. Mocny, twardy i nieco ochrypły głos Köhlera wykorzystywany był także jako wiodący w refrenach Blue System. Od 2003 r. należał do projektu muzycznego Systems in Blue.
Zmarł 16 września 2007 na udar mózgu w jednym ze szpitali w Hamburgu.

</doc>
<doc id="1438888" url="https://pl.wikipedia.org/wiki?curid=1438888" title="One Cell in the Sea">
One Cell in the Sea

One Cell In The Sea – debiutancki studyjny album wokalistki A Fine Frenzy. Wydany został 17 lipca 2007 roku w Stanach Zjednoczonych. Na oficjalnej liście Billboard zadebiutował na miejscu 158, lecz potem awansował na miejsce 91.

</doc>
<doc id="1438889" url="https://pl.wikipedia.org/wiki?curid=1438889" title="Filip Adamski">
Filip Adamski

Filip Kamil Adamski (ur. 5 stycznia 1983 we Wrocławiu) – niemiecki wioślarz, mistrz olimpijski, mistrz świata.

</doc>
<doc id="1438890" url="https://pl.wikipedia.org/wiki?curid=1438890" title="Rainford Kalaba">
Rainford Kalaba

Rainford Kalaba (ur. 14 sierpnia 1986 w Kitwe) – zambijski piłkarz występujący na pozycji pomocnika. Od 2010 roku jest zawodnikiem TP Mazembe.
Jest wychowankiem Kitwe United. Później występował w rezerwach francuskiego OGC Nice oraz w zambijskich ZESCO United, Zanaco FC i portugalskich SC Braga, Gil Vicente FC i União Leiria. W reprezentacji Zambii zadebiutował w 2005.

</doc>
<doc id="1438891" url="https://pl.wikipedia.org/wiki?curid=1438891" title="Zhang Xingbo">
Zhang Xingbo

Zhang Xingbo (; ur. 13 kwietnia 1981 r.) - chiński wioślarz, reprezentant chiński w wioślarskiej czwórce bez sternika na Letnich Igrzyskach Olimpijskich w Pekinie.

</doc>
<doc id="1438892" url="https://pl.wikipedia.org/wiki?curid=1438892" title="Zhao Linquan">
Zhao Linquan

Zhao Linquan (; ur. 1 kwietnia 1987) - chiński wioślarz, reprezentant chiński w wioślarskiej czwórce bez sternika na Letnich Igrzyskach Olimpijskich w Pekinie.

</doc>
<doc id="1438893" url="https://pl.wikipedia.org/wiki?curid=1438893" title="Kapilary">
Kapilary



</doc>
<doc id="1438894" url="https://pl.wikipedia.org/wiki?curid=1438894" title="Guo Kang">
Guo Kang

Guo Kang (; ur. 14 lutego 1988) – chiński wioślarz, reprezentant chiński w wioślarskiej czwórce bez sternika na Letnich Igrzyskach Olimpijskich w Pekinie.

</doc>
<doc id="1438896" url="https://pl.wikipedia.org/wiki?curid=1438896" title="Embraer 195">
Embraer 195

Embraer 195 – brazylijski wąskokadłubowy samolot pasażerski średniego zasięgu.
Historia.
Pierwszy jego lot odbył się w grudniu 2004 r. Embraer 195 jest nieco dłuższy od Embraera 190, jednak konstrukcja obu jest bardzo podobna. W czerwcu 2006 r. otrzymał certyfikat bezpieczeństwa. Embraer 195 to największy z samolotów należących do rodziny Embraer E-Jets. Oprócz standardowej oferowana jest również wersja długiego zasięgu "195LR". Polskie Linie Lotnicze LOT zamówiły 4 samoloty tego typu. Pierwszy z nich, zarejestrowany jako SP-LNA, przyleciał na warszawskie Lotnisko Chopina 11 kwietnia 2011 roku, a drugi (SP-LNB) przyleciał 26 czerwca, trzeci (SP-LNC) przybył 28 sierpnia 2011 roku. Kolejny z zamówionych samolotów (SP-LND) został dostarczony 26 lutego 2012 r. To zarazem czwarta i ostatnia maszyna tego typu we flocie polskiego narodowego przewoźnika z Embraerów 195 zamówionych przez LOT w styczniu 2008 roku.

</doc>
<doc id="1438897" url="https://pl.wikipedia.org/wiki?curid=1438897" title="Song Kai">
Song Kai

Song Kai (; ur. 29 stycznia 1984 w Chuzhou) - chiński wioślarz, reprezentant chiński w wioślarskiej czwórce bez sternika na Letnich Igrzyskach Olimpijskich w Pekinie.

</doc>
<doc id="1438898" url="https://pl.wikipedia.org/wiki?curid=1438898" title="Grzegorz Zengota">
Grzegorz Zengota

Grzegorz Zengota "Zengi" (ur. 29 sierpnia 1988 w Zielonej Górze) – polski żużlowiec, reprezentant kraju. Czterokrotny drużynowy mistrz Polski (2009 i 2011 w barwach Falubazu Zielona Góra oraz 2015 i 2017 w barwach Unii Leszno). Złoty medalista Mistrzostw Europy par w sezonie 2018.
Jest kilkukrotnym laureatem Plebiscytu Tygodnika Żużlowego. W swoim dorobku ma kilka statuetek w kategorii "Najpopularniejszy Żużlowiec", "Najsympatyczniejszy Żużlowiec" oraz "Mister Elegancji" (Laureaci Plebiscytu Tygodnika Żużlowego wyłaniani są poprzez głosowanie kibiców).
Życiorys.
Kariera.
We wrześniu 2004 roku zdobył licencję żużlową na stadionie Apatora Toruń. Jednym z najważniejszych momentów jego wieku juniorskiego było powołanie do kadry juniorów, a następnie pełnienie roli kapitana Reprezentacji Polski podczas Drużynowych Mistrzostw Świata Juniorów w Holsted (2008) i Gorzowie Wielkopolskim (2009). Wówczas biało-czerwoni stanęli dwukrotnie na najwyższym stopniu podium.
Jest brązowym medalistą Młodzieżowych Indywidualnych Mistrzostw Polski. 5 września 2008 roku w Toruniu wraz z Grzegorzem Walaskiem wywalczył brązowy medal Mistrzostw Polski Par Klubowych.
Po zdaniu licencji, nieprzerwanie do roku 2011, Grzegorz Zengota reprezentował barwy swojego macierzystego klubu, Falubazu Zielona Góra. Z zielonogórską drużyną zdobył trzy medale Drużynowych Mistrzostw Polski - dwa złote i jeden srebrny. W marcu 2011 roku doznał złamania kości biodrowej co wyeliminowało go z rozgrywek na 5 miesięcy. Długie leczenie i intensywna rehabilitacja pozwoliły na powrót do ścigania jeszcze tego samego sezonu. "Zengi" jesienią świętował z zielonogórską drużyną zdobycie tytułu DMP 2011. Po tym sukcesie postanowił zmienić otoczenie. W sezonie 2012 stał się częścią Włókniarza Częstochowa i w dużym stopniu przyczynił się do utrzymania drużyny w najwyższej klasie rozgrywkowej. Po roku współpracy pożegnał się z częstochowskim klubem. 
W grudniu 2012 r. podpisał dwuletni kontrakt z Unią Leszno. Pierwszy sezon w szeregach leszczyńskiej Unii nie był dla niego łatwy. Wiele oczekiwało się od wychowanka zielonogórskiego Falubazu. Sezon był jednak trudny dla całej leszczyńskiej drużyny, która ostatecznie zakończyła rywalizację na szóstym miejscu ligowej tabeli. Kolejny rok przyniósł zmiany, które zaowocowały i pozwoliły Unii Leszno stanąć na drugim stopniu podium. W grudniu 2014 Grzegorz Zengota przedłużył kontrakt na kolejny sezon, a następnie o dwa kolejne. Leszczyńską Unię reprezentował przez pięć sezonów, odchodząc w 2017 roku. W tym czasie zdobył z drużyną dwa złote medale i jeden srebrny.
Sezon 2018 to powrót do Falubazu Zielona Góra. Był to słaby rok dla zielonogórzan, których przedsezonowe cele zostały szybko i brutalnie zweryfikowane. Zengota wraz z drużyną wywalczyli utrzymanie w najwyższej klasie rozgrywkowej wygrywając w barażach z ROWem Rybnik. Po roku jazdy w barwach klubu z Zielonej Góry, podpisał dwuletni kontrakt z Motorem Lublin. Niestety fatalna kontuzja, odniesiona podczas marcowego (2019) treningu na motocrossie w Hiszpanii, nie pozwoliła mu zdobyć punktów dla lubelskiej drużyny.
Dopiero w sierpniu 2020 roku zdrowie pozwoliło na wznowienie treningów. O powrót Grzegorza Zengoty na tor kciuki trzymało całe żużlowe środowisko. Niemożliwe stało się możliwe. Po przeszło osiemnastu miesiącach wyrzeczeń i ciężkiej pracy, wsiadł na motocykl żużlowy i odbył pierwsze treningi po kontuzji. Odnowił również licencję i na zasadach "wypożyczenia" odjechał trzy spotkania w barwach Polonii Bydgoszcz. Przyczynił się do utrzymania drużyny w pierwszej lidze. W sezonie 2021 kontynuował współpracę z bydgoską Polonią. W sezonie 2022 był zawodnikiem rybnickiego ROWu.A od sezonu 2023 zdecydował się on na powrót do swojego poprzedniego klubu z którym dwukrotnie świętował zdobycie drużynowego mistrzostwa polski czyli Unii Leszno.
Pozostała działalność.
Pozasportowa działalność Grzegorza Zengoty to również wspieranie oraz uczestnictwo w akcjach charytatywnych. Wziął udział m.in. w charytatywnym turnieju piłkarskim "Gramy dla Tomka" oraz zorganizował świąteczną niespodziankę dla leszczyńskiego domu dziecka. Wielokrotnie przekazywał swoje gadżety oraz sprzęt na akcje charytatywne, z których dochód całkowicie przekazywany był potrzebującym.
Od kilku sezonów "Zengi" pojawia się przed kamerami telewizji "nSport+" w roli komentatora zawodów żużlowych oraz zasiada w studiu jako ekspert omawiając i analizując przebieg spotkania. W swoim dorobku ma m.in. komentowanie zawodów Speedway Grand Prix Australii w Melbourne w 2017, Speedway Grand Prix Polski w Warszawie oraz wiele innych imprez.

</doc>
<doc id="1438899" url="https://pl.wikipedia.org/wiki?curid=1438899" title="Etat batalionu ON typ IV">
Etat batalionu ON typ IV

Etat batalionu ON typ IV – etat pododdziału piechoty Wojska Polskiego II RP.
Etat batalionu Obrony Narodowej typ IV wprowadzony został na podstawie rozkazu L.dz. 1600/Tjn. szefa Departamentu Piechoty Ministerstwa Spraw Wojskowych z 27 kwietnia 1939 o utworzeniu nowych brygad ON oraz o zorganizowaniu nowych jednostek w istniejących brygadach ON. 
Stan osobowy batalionu ON typ IV liczył 702 żołnierzy:
Zgodnie z etatem batalion miał być uzbrojony w:
Stan ewidencyjny uzbrojenia w batalionach typu IV znacznie odbiegał od stanu etatowego. Pododdziały tego typu nie otrzymały armat przeciwpancernych i pistoletów (oficerowie rezerwy otrzymali karabinki) oraz hełmów. Faktycznie niektóre bataliony nie posiadały ręcznych karabinów maszynowych (jak "Kępno"), a niektóre posiadały ich nawet 27 (po jednym na drużynę, jak "Kościan", "Leszno" i "Rawicz").
1 maja 1939 r. Dep. Piechoty M.S.Wojsk. podjął decyzję o przydzieleniu broni maszynowej i amunicji batalionom ON na terenie Okręgu Korpusu Nr I, II, VI i X. Każdy batalion otrzymać miał 12 rkm Bergmann wz. 1915, 10.020 naboi do karabinów wz. 1898 i 3.600 naboi do rkm Bergmann wz. 1915. Każdy pluton strzelecki otrzymać miał jeden rkm. Trzy kolejne rkm miały zastąpić brakujące do etatu ckm-y w plutonach karabinów maszynowych.
Na etatowe wyposażenie pododdziału składały się:

</doc>
<doc id="1438902" url="https://pl.wikipedia.org/wiki?curid=1438902" title="Romuald Rak">
Romuald Rak

Romuald Rak (ur. 29 grudnia 1920 w Brzezince, zm. 24 września 2003 w Katowicach) – śląski duchowny katolicki, infułat, autor pieśni, profesor nauk teologicznych, wieloletni profesor Wydziału Teologii Katolickiego Uniwersytetu Lubelskiego.
Biogram.
Rodzicami jego byli Paweł -organista i Franciszka z domu Trybus. Naukę rozpoczął w rodzinnej Brzezince, a kontynuował w Mysłowicach, gdzie w 1938 zdał egzamin dojrzałości. Po maturze wstąpił do Wyższego Śląskiego Seminarium Duchownego w Krakowie. W czasie wojny przerwał studia i trafił do Fuldy, następnie do Salzburga, stamtąd trafił do Wiednia. W końcu znalazł się w Linzu, gdzie 9 lipca 1943 przyjął święcenia prezbiteratu.
Po święceniach był wikariuszem parafii św. Mikołaja w Bielsku, a od 4 grudnia tego roku był wikariuszem parafii św. Magdaleny w Cieszynie. W 1945 pełnił urząd kapelana biskupa Stanisława Adamskiego, a od 1947 był notariuszem Kurii Diecezjalnej i Sądu Biskupiego. W tym samym roku otrzymał tytuł magistra na Wydziale Teologicznym Uniwersytetu Jagiellońskiego, gdzie w 1952 uzyskał doktorat. Równocześnie pomagał w duszpasterstwie przy katedrze.
W czasie wygnania biskupów katowickich w latach 1952-1956 był łącznikiem między biskupami a księżmi diecezji katowickiej. W diecezji katowickiej pełnił bardzo wiele funkcji. Był m.in. wicerektorem Wyższego Śląskiego Seminarium Duchownego w Krakowie (w latach 1961-1966), redaktorem naczelnym "Śląskich Studiów Historyczno Teologicznych" (w latach 1976-1980), członkiem kolegium redakcyjnego (do 1995 roku, wikariuszem biskupim ds. zakonnych (w latach 1992-2000). W latach 1955-1993 prowadził działalność dydaktyczną w Wyższym Śląskim Seminarium Duchownym, wykładając teologię pastoralną i liturgikę. W 1959 rozpoczął pracę dydaktyczną na Katolickim Uniwersytecie Lubelskim, gdzie w 1973 uzyskał stopień naukowy doktora habilitowanego. W 1974 został docentem, a w roku następnym podjął wykłady na Wydziale Teologicznym Akademii Teologii Katolickiej w Warszawie w Warszawie. Był często zapraszany poza granice kraju.
15 maja 2000 jadąc samochodem, niedaleko Cieszyna uległ wypadkowi drogowemu. Pijany kierowca wymusił pierwszeństwo i zajechał mu traktorem drogę. Obrażenia wtedy odniesione były jedną z przyczyn późniejszych jego niedomagań. Od 23 stycznia 2003 przebywał w Domu Księży Emerytów w Katowicach, gdzie miał zapewnioną opiekę gdzie zmarł 24 września 2003. Został pochowany na cmentarzu przy ul. Henryka Sienkiewicza w Katowicach.

</doc>
<doc id="1438906" url="https://pl.wikipedia.org/wiki?curid=1438906" title="Rolf Kohler">
Rolf Kohler



</doc>
<doc id="1438909" url="https://pl.wikipedia.org/wiki?curid=1438909" title="Sean Dundee">
Sean Dundee

Sean William Dundee (ur. 7 grudnia 1972 w Durbanie) – niemiecki piłkarz pochodzenia południowoafrykańskiego występujący na pozycji napastnika.
Kariera.
Dundee zawodową karierę rozpoczynał w 1989 roku w południowoafrykańskim klubie D'Alberton Callies. W 1992 roku wyjechał do Niemiec, gdzie został graczem zespołu Stuttgarter Kickers z 2. Bundesligi. Spędził tam 2 lata, a w 1994 roku odszedł do drużyny TSF Ditzingen z Regionalligi.
W 1995 roku Dundee dołączył do zespołu Karlsruher SC, grającego w Bundeslidze. Zadebiutował w niej 19 sierpnia 1995 roku w przegranym 2:6 meczu z Bayernem Monachium, a 14 października 1995 roku w wygranym 2:0 pojedynku z KFC Uerdingen 05 strzelił dwa pierwsze gole w Bundeslidze. W sezonie 1995/1996 z 16 bramkami zajął 2. miejsce w klasyfikacji strzelców Bundesligi, a w kolejnym sezonie uplasował się na 4. pozycji (17 goli).
W 1998 roku Dundee podpisał kontrakt z angielskim Liverpoolem. W Premier League po raz pierwszy wystąpił 17 kwietnia 1999 roku w spotkaniu przeciwko Aston Villi (0:1). Zawodnikiem Liverpoolu był przez jeden sezon, rozgrywając tam w tym czasie 3 mecze.
W połowie 1999 roku wrócił do Niemiec, gdzie został graczem zespołu VfB Stuttgart (Bundesliga). W jego barwach zadebiutował 14 sierpnia 1999 roku w zremisowanym 0:0 ligowym meczu z Werderem Brema. W sezonie 2002/2003 wywalczył z klubem wicemistrzostwo Niemiec. Następnie odszedł do Austrii Wiedeń, z którą w sezonie 2003/2004 wywalczył wicemistrzostwo Austrii.
Latem 2004 roku Dundee wrócił do Karlsruher SC, tym razem występującego w 2. Bundeslidze. Po dwóch sezonach przeniósł się do innego drugoligowego zespołu – Kickers Offenbach. W rundzie wiosennej sezonu 2006/2007 był stamtąd wypożyczony do Stuttgarter Kickers (Regionalliga). Potem powrócił do Offenbach, gdzie spędził jeszcze jeden sezon.
W 2008 roku Dundee odszedł do południowoafrykańskiego AmaZulu, gdzie po jednym sezonie zakończył karierę.

</doc>
<doc id="1438911" url="https://pl.wikipedia.org/wiki?curid=1438911" title="Hamid Estili">
Hamid Estili

Hamid Reza Estili (per. حميد استيلی, ur. 1 kwietnia 1967 w Teheranie) – piłkarz irański grający na pozycji pomocnika.
Kariera klubowa.
Karierę piłkarską Estili rozpoczął w klubie Esteghlal Jonoub Dezful. W 1989 roku zmienił barwy klubowe i odszedł do PAS Teheran. W PAS podobnie jak w Esteghlal spędził dwa lata. W 1992 roku przeszedł do lokalnego rywala PAS, Persepolis Teheran. W sezonie 1992/1993 wywalczył z Persepolis wicemistrzostwo Iranu. Po sezonie znów zmienił klub, tym razem na Bahman, wywodzący się z miasta Karadż. W 1994 roku Hamid wyjechał z kraju i trafił do Kuwejtu. Tam przez jeden sezon reprezentował barwy klubu Al Qadisiya Kuwait, ale nie osiągnął z nim większych sukcesów i już w 1995 roku ponownie występował w lidze irańskiej, w drużynie Bahman. W 1996 roku po raz drugi wyjechał zagranicę i przez pół roku był piłkarzem singapurskiego Geylang United, pochodzącego z miasta Bedok. Za czasów gry w Geylang został mistrzem Singapuru. Z kolei w latach 1996–1998 ponownie grał w Bahmanie.
W 1998 roku Estili zasilił skład stołecznego Persepolis Teheran. W 1999 roku został mistrzem Iranu, a w 2000 roku powtórzył to osiągnięcie. Także w 1999 roku zdobył Puchar Hazfi, pierwszy w karierze krajowy puchar. W 2001 roku był wicemistrzem, a w 2002 roku mistrzem Iranu. W 2004 roku zakończył sportową karierę i następnie został asystentem trenera Persepolis.
Kariera reprezentacyjna.
W reprezentacji Iranu Estili zadebiutował w 1990 roku w towarzyskim spotkaniu przeciwko ZSRR. W 1998 roku został powołany przez Dżalala Talebiego do kadry na Mistrzostwa Świata we Francji. Tam był podstawowym zawodnikiem Iranu i wystąpił we wszystkich trzech grupowych spotkaniach: przegranych 0:1 z Jugosławią oraz 0:2 z Niemcami, a także ze Stanami Zjednoczonymi. W tym drugim zdobył gola w 40. minucie i przyczynił się do zwycięstwa Irańczyków 2:1. W reprezentacji grał do 2000 roku, a łącznie zagrał w niej 82 razy i strzelił 12 goli.

</doc>
<doc id="1438912" url="https://pl.wikipedia.org/wiki?curid=1438912" title="John Fenning">
John Fenning

John Reginald Keith Fenning (ur. 23 czerwca 1885 w Fulham, zm. 3 stycznia 1955 w Coventry) – brytyjski wioślarz, złoty medalista w wioślarskiej dwójce bez sternika podczas letnich igrzysk olimpijskich w Londynie.

</doc>
<doc id="1438913" url="https://pl.wikipedia.org/wiki?curid=1438913" title="Amazona leucocephala">
Amazona leucocephala



</doc>
<doc id="1438915" url="https://pl.wikipedia.org/wiki?curid=1438915" title="Parafia św. Apostołów Mateusza i Macieja w Raciborzu">
Parafia św. Apostołów Mateusza i Macieja w Raciborzu

Parafia pw. św. św. Apostołów Mateusza i Macieja – parafia rzymskokatolicka mieszcząca się w Raciborzu-Brzeziu, została wybudowana w roku 1904, należąca do dekanatu pogrzebieńskiego
Historia.
W 1888 zaczęto rokowania z patronem (fiskusem pruskim) co do budowy nowego większego kościoła. Pierwszy bardzo piękny plan i projekt nowego kościoła został odrzucony przez rejencję w Opolu, która sama sporządziła drugi projekt, który został znowu odrzucony przez ministra. Minister kazał sporządzić trzeci projekt w Ministerstwie Robót Publicznych w Berlinie. Autorem trzeciego, ostatecznego projektu z 1903 roku był Oskar Hossfeld. Kościół został wybudowany w latach 1904–1906.
Starania o budowę kościoła dla miejscowości Brzezia i Nieboczów, które od niepamiętnych lat stale są ze sobą związane tradycją kościelną, poparł proboszcz z Pogrzebienia ks. Muras następnie ks. Józef Nowak, on to redaguje pisma i do niego kierowana jest korespondencja. Równolegle do pisemnych starań w rejencji w Opolu i władzach pruskich był przygotowywany plac pod budowę. Wyciąg z map geodezyjnych upatrzonych działek gruntu nosi datę 25 października 1892 r. obejmuje grunty: Solich Johanna zamężna Fiołka II (od strony obecnej szkoły) o powierzchni 19 ar 62m2, Solich Franciszek i Johanna (od strony drogi na probostwo) o powierzchni 21ar 53 m2 oraz działka będąca w dzierżawie przez Wynglorz Józefa zamężna Bisaletz (róg od ul. Serafina Myśliwca i drogi na prob.) o powierzchni 5ar 31 m2, którą w imieniu Gminy reprezentował wójt Karol Gawliczek. 
Po uzyskaniu zgody (dziś użylibyśmy określenia lokalizacji), w 1898 ks. prob. Nowak był zmuszony zaniechać sprawę budowy kościoła w Brzeziu, bo został powołany na proboszcza do Lubomi. W roku 1899 proboszczem w parafii pogrzebieńskiej, do której wówczas również Brzezie i Nieboczowy należały, zostaje ks. prob. Karol Riedel, on staje się budowniczym kościoła, a do Brzezia od samego początku miał upodobanie.
25 września 1904 na odpust św. Mateusza i Macieja położono uroczyście kamień węgielny pod nowo budowany kościół w obecności wielu księży z okolicy i bardzo licznie zgromadzonego ludu. Ks. dziekan Kałuża z Rogowa wygłosił polską przedmowę, po czym ks. prob. Riedel z Pogrzebienia odczytał dokument, który wmurowano w kamień węgielny. Po ceremonii położenia i zamurowania kamienia węgielnego, dokonanej przez ks. dziekana Kałużę, powrócono w procesji do starego kościółka, gdzie udzielono wiernym błogosławieństwa. 
Budowa nowego kościoła postępowała z wielką szybkością. Dnia 3 października 1906 roku wciągnięto trzy dzwony na wieżę nowego kościoła, a już w niedzielę 4 listopada tegoż roku odbyło się jego poświęcenie, którego dokonał ks. prob. Riedel z Pogrzebienia. Kazanie polskie wygłosił zasłużony ks. Wajda z Kielczy (urodzony w Nieboczowach, ochrzczony w Pogrzebieniu, w Brzeziu odbyły się jego prymicje). Po nabożeństwie przeniesiono Przenajświętszy Sakrament ze starego kościółka do nowej świątyni.
Od 1996, na okazję 90-lecia poświęcenia kościoła, kościół został oświetlony. Kościół przez iluminację stał się urokliwy, szczególnie wieczorem. Oświetlone ulice i kościół, rozłożone na urozmaiconym zboczu są z daleka widoczne i stanowią piękną panoramę widoczną z daleka.
Proboszczowie.
Aktualny proboszcz.
31 lipca 2011 dekretem ks. abpa Damiana Zimonia, nowym proboszczem parafii pod wezwaniem św. Apostołów Mateusza i Macieja w Brzeziu mianowany został ks. Bogdan Rek. 

</doc>
<doc id="1438916" url="https://pl.wikipedia.org/wiki?curid=1438916" title="Wielki Bazar w Stambule">
Wielki Bazar w Stambule

Wielki Bazar albo Kryty Bazar (tr. "Kapalı Çarşı") – miejsce handlu w Stambule w Turcji. Jest jednym z największych obiektów tego typu w Turcji. Bazar zajmuje powierzchnię 30 hektarów, ma 61 ulic z około 3500 sklepikami, 22 bramy, restauracje i kawiarnie, dwa meczety i cztery fontanny. Sprzedaje się tu między innymi przyprawy, biżuterię, wyroby garncarskie oraz dywany.
W epoce Bizancjum znajdował się tutaj plac, na którym kupcy sprzedawali swoje towary. Po zdobyciu miasta przez Turków, na rozkaz sułtana Mehmeda Zdobywcy zbudowano w 1464 dwie hale dla jubilerów i antykwariuszy. Dookoła nich stopniowo zaczęły powstawać kolejne sklepiki. Po każdym zniszczeniu przez pożar czy trzęsienie ziemi bazar odnawiano i powiększano. Obecny kształt pochodzi z XIX w.
Kryty Bazar był w przeszłości również miejscem, gdzie zawierano transakcje bankowe i giełdowe. Do XIX w. odbywał się tutaj również handel niewolnikami. Wraz z rozwojem turystyki tradycyjne wyroby zostały zastąpione pamiątkami dla turystów.

</doc>
<doc id="1438919" url="https://pl.wikipedia.org/wiki?curid=1438919" title="Dardanowie">
Dardanowie

Dardanowie – starożytne plemię Ilirów, zamieszkujące tereny położone nad górnym Wardarem, na półwyspie Bałkańskim.

</doc>
<doc id="1438920" url="https://pl.wikipedia.org/wiki?curid=1438920" title="Badminton na Letnich Igrzyskach Olimpijskich 2004 – gra pojedyncza kobiet">
Badminton na Letnich Igrzyskach Olimpijskich 2004 – gra pojedyncza kobiet

W indywidualnych kobiecych zawodach w badmintona na igrzyskach olimpijskich w Atenach wystartowały 32 zawodniczki z 21 krajów.

</doc>
<doc id="1438921" url="https://pl.wikipedia.org/wiki?curid=1438921" title="Basen Górniczy">
Basen Górniczy



</doc>
<doc id="1438924" url="https://pl.wikipedia.org/wiki?curid=1438924" title="Monako na Letnich Igrzyskach Olimpijskich 2008">
Monako na Letnich Igrzyskach Olimpijskich 2008

Monako na Letnich Igrzyskach Olimpijskich 2008 reprezentowało pięcioro zawodników – czterej mężczyźni i jedna kobieta. Towarzyszyło im sześciu trenerów i sześciu działaczy.
Był to 18. start reprezentacji Monako na letnich igrzyskach olimpijskich.
Zdobyte medale.
Monako nie zdobyło medali podczas letnich igrzysk olimpijskich w Pekinie.
Lekkoatletyka.
Mężczyźni
Judo.
Mężczyźni
Wioślarstwo.
Mężczyźni
Strzelectwo.
Kobiety
Podnoszenie ciężarów.
Mężczyźni 

</doc>
<doc id="1438929" url="https://pl.wikipedia.org/wiki?curid=1438929" title="Mühlenbecker Land">
Mühlenbecker Land

Mühlenbecker Land – gmina w Niemczech w kraju związkowym Brandenburgia, w powiecie Oberhavel.

</doc>
<doc id="1438930" url="https://pl.wikipedia.org/wiki?curid=1438930" title="Loranthaceae">
Loranthaceae



</doc>
<doc id="1438932" url="https://pl.wikipedia.org/wiki?curid=1438932" title="Wioślarstwo na Letnich Igrzyskach Olimpijskich 2008 – czwórka podwójna mężczyzn">
Wioślarstwo na Letnich Igrzyskach Olimpijskich 2008 – czwórka podwójna mężczyzn

Czwórka podwójna mężczyzn (M4x) – konkurencja rozgrywana podczas Letnich Igrzysk Olimpijskich 2008 w Pekinie między 9 a 16 sierpnia w Parku Olimpijskim Shunyi.

</doc>
<doc id="1438933" url="https://pl.wikipedia.org/wiki?curid=1438933" title="Chris Morgan">
Chris Morgan



</doc>
<doc id="1438934" url="https://pl.wikipedia.org/wiki?curid=1438934" title="Matt Hughes">
Matt Hughes



</doc>
<doc id="1438935" url="https://pl.wikipedia.org/wiki?curid=1438935" title="Sattar Hamedani">
Sattar Hamedani

Sattar Hamedani (per. ستار همدانی, ur. 6 czerwca 1974 w Teheranie) – irański piłkarz grający na pozycji pomocnika.
Kariera klubowa.
Karierę piłkarską Hamedani rozpoczął w klubie Teraktor Sazi Tebriz z miasta Tebriz. W 1995 roku zadebiutował w pierwszym zespole, ale nie przebił się do składu i po roku odszedł do Keszawarz Teheran. Tam także nie grał w wyjściowej jedenastce, a w 1997 roku został zawodnikiem Pajam Meszhed. Dla tego klubu strzelił 6 goli i po sezonie ponownie zmienił barwy klubowe tym razem odchodząc do Bahman Karadż. Dla klubu z Karadżu zdobył 11 bramek, ale od lata 1999 grał już w nowym zespole, stołecznym Esteghlal Teheran. W 2001 roku zdobył z nim swoje pierwsze w karierze mistrzostwo Iranu.
Latem 2001 Hamedani wyjechał z Iranu do Zjednoczonych Emiratów Arabskich i przez niespełna trzy lata grał w klubie Al-Nasr Sports Club z Dubaju. W Al-Nasr spędził trzy sezony nie odnosząc większych sukcesów i w 2004 roku był zawodnikiem Saba Kom. W sezonie 2005/2006 grał w PAS Teheran i został z nim wicemistrzem kraju, a ostatnim klubem Sattara w karierze był Szirin Faraz Kermanszah. W 2007 roku zakończył w jego barwach sportową karierę.
Kariera reprezentacyjna.
W reprezentacji Iranu Hamedani zadebiutował w 1998 roku. W tym samym roku został powołany przez Dżalala Talebiego do kadry na Mistrzostwa Świata we Francji. Tam był rezerwowym i nie wystąpił w żadnym spotkaniu. W reprezentacji grał do 2001 roku, a łącznie zagrał w niej 38 razy i strzelił jednego gola.

</doc>
<doc id="1438937" url="https://pl.wikipedia.org/wiki?curid=1438937" title="Oberkrämer">
Oberkrämer

Oberkrämer – gmina w Niemczech w kraju związkowym Brandenburgia, w powiecie Oberhavel.
Dzielnice.
W skład gminy wchodzą następujące dzielnice:

</doc>
<doc id="1438940" url="https://pl.wikipedia.org/wiki?curid=1438940" title="Salim Kechiouche">
Salim Kechiouche

Salim Kechiouche (ur. 2 kwietnia 1979 w Lyonie) – francuski aktor filmowy i teatralny algierskiego pochodzenia.
Życiorys.
Mając piętnaście lat, został po raz pierwszy odkryty przez francuskiego aktora/reżysera Gaëla Morela, który zaangażował go do roli Jamela w filmie "Pełnym gazem" ("À Toute Vitesse Arnhem", 1996) u boku Stéphane Rideau. 
W 1998 roku został mistrzem Francji w kick-boxingu, a w 1999 i 2002 roku w boksie tajskim. Jego umiejętności bokserskie były wykorzystywane w dramacie kryminalnym François Ozona "Zbrodniczy kochankowie" ("Les amants criminels", 1999), dramacie Morela "Klan" ("Le Clan", 2004), filmie krótkometrażowym "Żigolo" ("Archives de Nuit", 2005) z Amandą Lear prezentowanym na Międzynarodowym Festiwalu Filmowym w Berlinie i dramacie "W twoim przebudzeniu" ("Nos retrouvailles", 2007) z Jakiem Gamblinem. Wystąpił także w dramacie telewizyjnym Morela "Pierwszy śnieg" ("Premières neiges", 1999). W 2002 roku ukończył szkołę aktorską.
W 2004 roku pojawił się na scenie w Paryżu, gdzie odegrał rolę Giuseppe'a Pelosi, mordercę i miłośnika słynnego włoskiego reżysera Piera Paola Pasoliniego w spektaklu "Życie i śmierć Piera Paola Pasoliniego" ("Vie et mort de Pier Paolo Pasolini").

</doc>
<doc id="1438944" url="https://pl.wikipedia.org/wiki?curid=1438944" title="Francis Dickoh">
Francis Dickoh

Francis Dickoh (ur. 13 grudnia 1982 w Kopenhadze) – ghański piłkarz występujący na pozycji obrońcy.
Kariera klubowa.
Dickoh zawodową karierę rozpoczynał w klubie Boldklubben 1893. W 2001 roku przeszedł do drugoligowego Farum BK. Od czasu debiutu pełnił tam rolę rezerwowego. Już w pierwszym sezonie awansował z klubem do pierwszej ligi. W tych rozgrywkach zadebiutował 28 lipca 2002 w przegranym 0:2 meczu z Aarhus GF. W sezonie 2002/2003 zajął z klubem 3. miejsce. Przed rozpoczęciem następnego sezonu jego klub zmienił nazwę na FC Nordsjælland. Od początku tamtego sezonu Dickoh stał się podstawowym graczem swojego zespołu. 20 września 2003 w zremisowanym 1:1 meczu z Esbjerg fB strzelił pierwszego gola w trakcie gry w pierwszej lidze duńskiej. W FC Nordsjælland grał sierpnia 2006. Wówczas odszedł z klubu.
Jego nową drużyną został holenderski FC Utrecht, do którego przeszedł za 40 tysięcy euro. W Eredivisie zadebiutował 26 sierpnia 2006 w zremisowanym 2:2 pojedynku ze Spartą Rotterdam. 18 marca 2007 w wygranym 2:0 spotkaniu z Vitesse Arnhem zdobył pierwszą bramkę w trakcie gry w Eredivisie. W 2007 roku dotarł z klubem do trzeciej rundy Pucharu Intertoto, jednak jego klub przegrał tam swój mecz i nie awansował do Pucharu UEFA.
W 2010 roku Dickoh przeszedł do szkockiego Hibernianu, a po roku przeniósł się do Grecji, do drużyny Aris FC. Następnie grał w Cercle Brugge, a w 2013 roku przeszedł do FC Midtjylland.
W styczniu 2016 roku Dickoh został graczem klubu SønderjyskE Fodbold. Karierę kończył w 2017 w Lillestrøm SK.
Kariera reprezentacyjna.
Mimo iż Dickoh urodził się w Danii, jest reprezentantem Ghany, skąd pochodzą jego rodzice. W reprezentacji Ghany zadebiutował 14 listopada 2005 w towarzyskim meczu z Arabią Saudyjską. W 2006 roku był uczestnikiem Pucharu Narodów Afryki, z którego jego reprezentacja odpadła po fazie grupowej.

</doc>
<doc id="1438946" url="https://pl.wikipedia.org/wiki?curid=1438946" title="Droga Męczenników Majdanka w Lublinie">
Droga Męczenników Majdanka w Lublinie

Droga Męczenników Majdanka w Lublinie – jedna z głównych ulic Lublina. 
Historia.
Do II wojny światowej była to tzw. "szosa zamojska". Po jej lewej stronie, patrząc od centrum miasta znajdowała się Lubelska Wytwórnia Samolotów. Jej zabudowania (w dużej części zachowane do dzisiaj) kończyły się na wysokości obecnej ul. Wrońskiej, dalej znajdowało się lotnisko wytwórni (obecny ZOR). Po stronie prawej, na wysokości obecnej ul. Startowej znajdowały się, nieliczne, wolno stojące kamienice z okresu sprzed I wojny światowej. Dalej położone były tzw. "pola bronowickie". Właściwym początkiem szosy była linia kolejowa Warszawa–Kowel. W latach 60. XX w., poprzez znaczne obniżenie kąta nachylenia drogi, wybudowano na niej wiadukt. Oddano go do użytku w 1964 roku, w XX-lecie PRL, co upamiętnia okolicznościowa tablica. Drogą tą w lipcu 1944 wkraczały do Lublina oddziały Armii Czerwonej.
Opis.
Ulica stanowi drogę wylotową w kierunku Świdnika i Piask, ale ruch tranzytowy poprowadzony jest obecnie równoległą do niej al. Witosa. Rozpoczyna się od skrzyżowania z ulicami: Wolską, Łęczyńską i Fabryczną, będąc przedłużeniem tej ostatniej. Nazwa ulicy jest hołdem dla tych którzy zginęli zamordowani przez hitlerowców w obozie koncentracyjnym na Majdanku. Dawny obóz, gdzie obecnie mieści się muzeum (posesja nr 67) znajduje się praktycznie tuż przy ulicy. Z ulicy widoczny jest Pomnik Walki i Męczeństwa autorstwa Wiktora Tołkina. Naprzeciwko obozu, na 30-hektarowej posesji oznaczonej numerem 70, do 2008 znajdowała się jednostka wojskowa – zlikwidowana. Od 2009 roku teren ten dzierżawił Katolicki Uniwersytet Lubelski Jana Pawła II. W chwili obecnej znajdują się tu koszary 2 Lubelskiej Brygady Obrony Terytorialnej Także przy Drodze Męczenników Majdanka znajduje się duży cmentarz komunalny, znany jako "Cmentarz na Majdanku". Przy skrzyżowaniu z ul. Lotniczą usytuowany jest kościół pw. Św. Maksymiliana Kolbego (posesja nr 27). 
Innym, mniej znanym pomnikiem ulokowanym przy Drodze Męczenników Majdanka, jest pomnik "Krzyż Wdzięczności", ustawiony przed nieistniejącymi już Lubelskimi Zakładami Naprawy Samochodów (LZNS) (posesja nr 71), dla upamiętnienia strajków lipca '80 (zastąpiony praktycznie nowym monumentem w 2010 roku). Do końca lat 80. XX wieku ulicą poprowadzony był tranzyt drogi krajowej nr 17, wcześniej drogi państwowej nr 14 oraz międzynarodowych E81 i T12 w kierunku Chełma i Zamościa.
Droga Męczenników Majdanka, przed wydzieleniem z niej ulicy Józefa Franczaka „Lalka”, była siódmą ulicą w Lublinie pod względem długości (5036 m).

</doc>
<doc id="1438958" url="https://pl.wikipedia.org/wiki?curid=1438958" title="Lekkoatletyka na Letnich Igrzyskach Olimpijskich 2008 – rzut oszczepem mężczyzn">
Lekkoatletyka na Letnich Igrzyskach Olimpijskich 2008 – rzut oszczepem mężczyzn

Rzut oszczepem mężczyzn – jedna z konkurencji lekkoatletycznych rozegranych podczas XXIX Letnich Igrzysk Olimpijskich w Pekinie.
Eliminacje rzutu oszczepem rozegrano 21 sierpnia 2008, finał odbył się dwa dni później – 23 sierpnia o godzinie 19:00 czasu miejscowego.
Złoty medal zdobył Norweg Andreas Thorkildsen, broniąc tym samym wywalczony w Atenach, podczas poprzednich Igrzysk, tytuł mistrza olimpijskiego oraz ustanawiając nowy rekord olimpijski wynikiem 90,72 m. Medal Thorkildsena był zarazem jednym z trzech złotych krążków wywalczonych przez reprezentantów tego kraju podczas pekińskich Igrzysk.
Minimum A wyznaczone przez IAAF wynosiło 81,80 m, natomiast minimum B - 77,80 m.
Rekordy.
Tabela przedstawia najlepsze wyniki, które uzyskali zawodnicy na świecie, na każdym kontynencie oraz podczas igrzysk. Stan z dnia 8 sierpnia 2008 roku.
Przebieg zawodów.
Runda kwalifikacyjna.
Do zawodów przystąpiło 38 oszczepników z 29 krajów. Jedynym Polakiem w tej grupie był Igor Janik. Aby dostać się do finału, w którym startowało 12 zawodników, należało rzucić co najmniej 82,50 m (Q). W przypadku gdyby rezultat ten osiągnęła mniejsza liczba oszczepników lub gdyby żaden ze startujących nie uzyskał minimum, kryterium awansu były najlepsze wyniki uzyskane przez startujących (q). Sportowców podzielono na dwie grupy kwalifikacyjne: A i B (w każdej po 19 zawodników). Awans uzyskało po 6 najlepszych z każdej grupy. W eliminacjach każdy zawodnik miał do wykonania maksymalnie 3 próby.
Runda finałowa.
Do finału awansowało 12 zawodników. Po 3 kolejkach rzutów pozostała czołowa ósemka, która walczyła o tytuł mistrza olimpijskiego.
Poniższa tabela prezentuje wyniki finałowego konkursu rzutu oszczepem, który odbył się na Stadionie Narodowym w Pekinie 23 sierpnia 2008 roku.

</doc>
<doc id="1438960" url="https://pl.wikipedia.org/wiki?curid=1438960" title="Zarośnięcie nozdrzy tylnych">
Zarośnięcie nozdrzy tylnych



</doc>
<doc id="1438964" url="https://pl.wikipedia.org/wiki?curid=1438964" title="Loïc Loval-Landré">
Loïc Loval-Landré

Loïc Loval-Landré (ur. 28 września 1981 w Longjumeau) – gwadelupski piłkarz występujący na pozycji napastnika. Zawodnik klubu Vannes OC.
Kariera klubowa.
Loval-Landré urodził się we Francji w rodzinie pochodzenia gwadelupskiego. Seniorską karierę rozpoczynał w 2000 roku w rezerwach klubu FC Sochaux-Montbéliard. W latach 2001–2002 grał na wypożyczeniu w zespole Besançon RC. W 2002 roku odszedł do rezerw ekipy Valenciennes FC, gdzie spędził rok.
W 2003 roku trafił do holenderskiego De Graafschap z Eerste divisie. W 2004 roku awansował z zespołem do Eredivisie. W tych rozgrywkach zadebiutował 15 sierpnia 2004 roku w przegranym 1:6 pojedynku z Feyenoordem. 2 października 2004 roku w przegranym 2:3 spotkaniu z NAC Breda strzelił pierwszego gola w Eredivisie. W De Graafschap występował przez 2 lata.
W 2005 roku Loval-Landré odszedł do drugoligowego Go Ahead Eagles. Jego barwy reprezentował przez 1,5 roku, a w styczniu 2007 roku został graczem ekipy FC Utrecht z Eredivisie. Pierwszy ligowy mecz zaliczył tam 4 lutego 2007 roku przeciwko ADO Den Haag (1:1). W Utrechcie spędził 3,5 roku.
W 2010 roku wrócił do Francji, gdzie podpisał kontrakt z zespołem Vannes OC, występującym w Ligue 2. W tych rozgrywkach zadebiutował 13 sierpnia 2010 roku w przegranym 0:4 pojedynku z Évian Thonon Gaillard FC. 17 sierpnia 2010 roku w wygranym 2:1 spotkaniu ze Stade Lavallois zdobył pierwszą bramkę w Ligue 2.
Kariera reprezentacyjna.
W reprezentacji Gwadelupy Loval-Landré zadebiutował 7 czerwca 2007 roku w zremisowanym 1:1 meczu Złotego Pucharu CONCACAF z Haiti. Na tamtym turnieju zagrał także w pojedynkach z Kanadą (2:1), Kostaryką (0:1), Hondurasem (2:1) i Meksykiem (0:1). Tamte rozgrywki Gwadelupa zakończyła na półfinale.
W 2009 roku Loval-Landré ponownie wziął udział w Złotym Pucharze CONCACAF, na którym wystąpił w pojedynkach z Panamą (2:1), Nikaraguą (2:0) i Kostaryką (1:5). Z tamtego turnieju Gwadelupa odpadła w ćwierćfinale.

</doc>
<doc id="1438968" url="https://pl.wikipedia.org/wiki?curid=1438968" title="Schöneiche bei Berlin">
Schöneiche bei Berlin

Schöneiche bei Berlin – gmina w Niemczech w kraju związkowym Brandenburgia, w powiecie Oder-Spree. Połączona jest z Berlinem linią tramwajową nr 88.

</doc>
<doc id="1438970" url="https://pl.wikipedia.org/wiki?curid=1438970" title="He’s Unbelievable">
He’s Unbelievable

He’s Unbelievable – piosenka pop niemieckiej piosenkarki i autorki tekstów, Sarah Connor. Kompozycję napisali i wyprodukowali Rob Tyger i Kay Denar. Utwór został wydany jako trzeci singel z drugiego albumu artystki, "Unbelievable" (2002). Piosenka posiada muzyczne elementy hitu Tupaca z 1996 roku – „California Love”.
Pozycje na listach.
"He’s Unbelievable” nie podbił list przebojów jak jego poprzednik „Skin on Skin”. Singel zajął zaszczytne 16. miejsce na niemieckiej liście sprzedaży singli, zaś na pozostałych listach utrzymywał się co najwyżej w pierwszej 50. W 2004 utwór zajął #77 pozycje na liście TOP 100 Ausralia.

</doc>
<doc id="1438976" url="https://pl.wikipedia.org/wiki?curid=1438976" title="Schaumburgowie">
Schaumburgowie

Schaumburgowie – saksoński ród szlachecki pochodzący pierwotnie z Schauenburga (obecnie część miasta Rinteln w Dolnej Saksonii).
Adolf I, który był założycielem dynastii otrzymując tytuł hrabiowski na Szauenburgu w ok. 1106 roku, dostał od księcia Lotara z Supplinburga w roku 1111 również hrabstwa Holsztynu i Sztormarn i odtąd tu rozwijała się dynastia.
Od 1261 roku ród Schaumburgów podzielił się na kilka linii.
Ostatni z rodu Schaumburgów Adolf VIII zmarł bezpotomnie w 1459 roku, co spowodowało przejęcie Hrabstwa Holsztynu przez książąt Szlezwiku z dynastii Oldenburgów w 1460 roku.

</doc>
<doc id="1438977" url="https://pl.wikipedia.org/wiki?curid=1438977" title="Jolanta Zombirt">
Jolanta Zombirt

Jolanta Zombirt (ur. 17 kwietnia 1951 w Kościerzynie) – polska ekonomistka i europeistka. Doktor habilitowany ekonomii, profesor Uniwersytetu Jagiellońskiego w Instytucie Europeistyki.
Edukacja.
W 1973 uzyskała tytuł magistra ekonomii w Wyższej Szkole Ekonomicznej w Krakowie, a w 1976 ukończyła studia wyższe z zakresu filologii orientalnej (arabistyka) na Uniwersytecie Jagiellońskim. Rozprawę doktorską pt. "Unia monetarna jako forma integracji gospodarczej. Doświadczenia i perspektywy europejskie" obroniła w 1995 w Kolegium Gospodarki Światowej Szkoły Głównej Handlowej. Od 1997 była adiunktem w Kolegium Ekonomiczno-Społecznym SGH, a w 2003 przedstawiła w Kolegium Zarządzania i Finansów SGH rozprawę habilitacyjną pt. "Sekurytyzacja w świetle bankowych regulacji europejskich". Obecnie jest profesorem w Instytucie Europeistyki Uniwersytetu Jagiellońskiego, gdzie kieruje Zakładem Systemu Finansowego Unii Europejskiej.
Doświadczenie zawodowe.
Była dziennikarką "Gazety Bankowej", gdzie napisała około 70 artykułów o tematyce związanej z Unią Europejską (wówczas EWG), dziś współpracuje z miesięcznikiem "Bank". Wykonywała zadania doradcy ministra w Biurze ds. Integracji Europejskiej oraz Pomocy Zagranicznej, doradcy prezesa Powszechnego Banku Kredytowego i Banku Handlowego, a także eksperta Kredyt Banku S.A. (Departament Strategii i Rozwoju). W latach 2002–2007 była główną specjalistką ds. rozwoju rynków finansowych w Departamencie Systemu Finansowego Narodowego Banku Polskiego.

</doc>
<doc id="1438979" url="https://pl.wikipedia.org/wiki?curid=1438979" title="Woltersdorf (Brandenburgia)">
Woltersdorf (Brandenburgia)

Woltersdorf – gmina w Niemczech w kraju związkowym Brandenburgia, w powiecie Oder-Spree. Położona jest bezpośrednio przy aglomeracji Berlina. W Woltersdorfie działa linia tramwajowa.

</doc>
<doc id="1438987" url="https://pl.wikipedia.org/wiki?curid=1438987" title="Michel Vorm">
Michel Vorm

Michel Vorm (ur. 20 października 1983 w Nieuwegein) – holenderski piłkarz występujący na pozycji bramkarza.
Kariera klubowa.
Vorm jest wychowankiem JSV Nieuwegein. Potem przeszedł do juniorów FC Utrecht. W 2002 roku został przesunięty do jego rezerw. W 2005 roku został z nich wypożyczony do drugoligowego FC Den Bosch. W Eerste Divisie zadebiutował 12 sierpnia 2005 w przegranym 1:3 meczu FC Emmen. Przez cały sezon 2005/2006 rozegrał tam 35 ligowych spotkań. Potem powrócił do Utrechtu. W Eredivisie zadebiutował 19 sierpnia w przegranym 1:2 meczu z Willem II Tilburg. Od tego czasu stał się podstawowym bramkarzem Utrechtu. W sezonie 2006/2007 w lidze zagrał 33 razy (42 puszczone bramki), a także został wybrany przez kibiców Piłkarzem Roku w FC Utrecht. W sezonie 2007/2008 przez dłuższą część rozgrywek leczył kontuzję ramienia, a także kolana, w efekcie czego rozegrał 11 ligowych spotkań. W następnym sezonie ponownie stał się podstawowym bramkarzem Utrechtu (26 ligowych meczów).
W sierpniu 2011 roku Vorm przeszedł do Swansea City za 1,5 miliona funtów.
23 lipca 2014 przeszedł do Tottenhamu Hotspur.
Kariera reprezentacyjna.
W 2006 roku Vorm został powołany do reprezentacji Holandii U-21 na Mistrzostwa Europy U-21 w 2006 roku. Ten turniej został wygrany przez Holandię, jednak Vorm nie zagrał na nim ani razu, gdyż pierwszym bramkarzem był rezerwowym Kenneth Vermeer.
19 listopada 2008 w wygranym 3:1 towarzyskim meczu ze Szwecją Vorm zadebiutował w seniorskiej kadrze Holandii. Srebrny medalista Mistrzostw Świata w 2010 roku w Republice Południowej Afryki.

</doc>
<doc id="1438988" url="https://pl.wikipedia.org/wiki?curid=1438988" title="Grünheide (Mark)">
Grünheide (Mark)

Grünheide (Mark) – gmina w Niemczech, w kraju związkowym Brandenburgia, w powiecie Oder-Spree.
Gmina Grünheide (Mark) położona jest na wschód od Berlina. Na jej terenie powstaje kompleks Giga Berlin, pierwsza europejska fabryka producenta samochodów elektrycznych, Tesla.
W skład gminy wchodzą następujące dzielnice:

</doc>
<doc id="1438989" url="https://pl.wikipedia.org/wiki?curid=1438989" title="Eysmont">
Eysmont



</doc>
<doc id="1438991" url="https://pl.wikipedia.org/wiki?curid=1438991" title="Rietz-Neuendorf">
Rietz-Neuendorf

Rietz-Neuendorf – gmina w Niemczech w kraju związkowym Brandenburgia, w powiecie Oder-Spree.
W skład gminy Rietz-Neuendorf wchodzą następujące dzielnice: Ahrensdorf, Alt Golm, Behrensdorf, Birkholz, Buckow, Drahendorf, Glienicke, Görzig, Groß Rietz, Herzberg, Neubrück, Pfaffendorf, Sauen, Wilmersdorf.

</doc>
<doc id="1438994" url="https://pl.wikipedia.org/wiki?curid=1438994" title="Ortegocactus macdougallii">
Ortegocactus macdougallii

Ortegocactus macdougallii Alexander – gatunek sukulenta z rodziny kaktusowatych ("Cactaceae"), jedyny przedstawiciel monotypowego rodzaju Ortegocactus Alexander. Występuje w Meksyku, na skalistym terenie gór San José Lachiguirí w stanie Oaxaca.
Systematyka.
Gatunek został po raz pierwszy znaleziony zimą 1951/52 r. przez Thomasa MacDougalla (1895–1973) w górach San José Lachiguirí. Rodzaj wraz z jedynym gatunkiem został opisany przez Edwarda Alexandera w 1961 r.
Rodzaj "Ortegocactus" jest czasem włączany do rodzaju "Escobaria" Britton &amp; Rose.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Cacteae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Ortegocactus" Alexander.
"Neobesseya macdougallii" (Alexander) Kladiwa.
Zastosowanie.
Kaktus spotykany w uprawie jako roślina ozdobna, jednak jest dosyć trudny w uprawie. Rozmnażany z nasion lub odciętych fragmentów. Najczęściej szczepiony na innym gatunku kaktusa: "Myrtillocactus geometrizans". Wymaga ochrony przed ostrym wiosennym słońcem i zimowania w stosunkowo wysokiej temperaturze. Rośliny trzeba także chronić przed przędziorkami.

</doc>
<doc id="1438995" url="https://pl.wikipedia.org/wiki?curid=1438995" title="Ortegocactus">
Ortegocactus



</doc>
<doc id="1438996" url="https://pl.wikipedia.org/wiki?curid=1438996" title="Zależność bakterii od antybiotyku">
Zależność bakterii od antybiotyku

Zależność bakterii od antybiotyku – rzadkie zjawisko, polegające na adaptacji drobnoustrojów do zmienionego środowiska, w którym obecny jest antybiotyk. Bakterie zależne od antybiotyku albo są naturalnie niewrażliwe na niego, albo wykształciły jeden z mechanizmów oporności.
Zależność polega na wykorzystywaniu dodatkowego związku chemicznego obecnego w środowisku bakterii, jakim jest antybiotyk, do własnego metabolizmu. Nie opisano jeszcze bezwzględnej zależności, a w opisywanych przypadkach zależności względnej zmutowane drobnoustroje rozwijają się także bez dostępnego leku, choć czynią to dużo wolniej.
Jednym z przykładów takiej zależności są mutanty prątka gruźlicy zależne od streptomycyny i jest to być może związane ze zmianami w obrębie rybosomów.

</doc>
<doc id="1438997" url="https://pl.wikipedia.org/wiki?curid=1438997" title="Steinhöfel (Brandenburgia)">
Steinhöfel (Brandenburgia)

Steinhöfel – miejscowość i gmina w Niemczech w kraju związkowym Brandenburgia, w powiecie Oder-Spree, od 1 stycznia 2019 wchodzi w skład Związku Gmin Odervorland. Położona jest na północny wschód od miasta Fürstenwalde/Spree. Leży na historycznej ziemi lubuskiej.
Przez gminę przebiega droga krajowa B5.
Historia.
Na pocz. XV w. Steinhöfel przynależało administracyjnie do dekanatu rokowskiego w diecezji lubuskiej, podobnie jak Beerfelde, Demnitz, Jänickendorf i Neuendorf, natomiast Arensdorf, Buchholz, Gölsdorf, Hasenfelde, Heinersdorf, Schönfelde i Tempelberg podlegały dekanatowi lubiąskiemu.
Zabytki.
Zabytki w Steinhöfel:
Zabytki w pozostałych częściach gminy:
Demografia.
Wykres zmian populacji Steinhöfel w granicach z 2013 r. od 1875 r.:

</doc>
<doc id="1438999" url="https://pl.wikipedia.org/wiki?curid=1438999" title="Tauche">
Tauche

Tauche (dolnołuż. "Tuchow", "Turjej") – gmina w Niemczech, w kraju związkowym Brandenburgia, w powiecie Oder-Spree. Położona jest na południowy zachód od miasta Beeskow.
W skład gminy wchodzą następujące dzielnice:

</doc>
<doc id="1439000" url="https://pl.wikipedia.org/wiki?curid=1439000" title="PSR B1620-26 b">
PSR B1620-26 b

PSR B1620-26 b (nieoficjalnie Planeta Matuzalem, często oznaczana błędnie jako PSR B1620-26c) – planeta pozasłoneczna położona około 12 400 lat świetlnych od Ziemi w gwiazdozbiorze Skorpiona. Planeta okrąża układ podwójny PSR B1620-26, w którym jednym składnikiem jest pulsar, a drugim biały karzeł. Planeta ta jest najstarszą znaną planetą, przypuszcza się, że liczy 12,7 miliarda lat (93,1% wieku Wszechświata, który liczy 13,75 mld lat).
Nazwa.
Oficjalna nazwa planety to "PSR B1620-26 b". Używana bywa także nieoficjalna nazwa "Matuzalem", pochodząca od biblijnej osoby Matuzalema (który był "najstarszą żyjącą osobą"). "Matuzalem" jest obecnie jedną z planet pozasłonecznych, które nieoficjalnie otrzymały nazwę z mitologii (tak jak te w Układzie Słonecznym), obok planet 51 Pegasi b ("Bellerofont") i HD 209458 b ("Ozyrys").
Dawniej bywała oznaczana "PSR B1620-26c", ze względu na to, że jest trzecim ciałem odkrytym w tym układzie – planeta okrąża system podwójny gwiazd (A/B).
Wykrycie i potwierdzenie.
Jak niemal wszystkie planety pozasłoneczne odkryte do tamtego czasu, PSR B1620-26 b została pierwotnie wykryta dzięki efektowi Dopplera, powodującemu cykliczne zmiany w promieniowaniu gwiazdy (w tym przypadku zmienia się widoczny cykl pulsara). We wczesnych latach 90. grupa astronomów, której przewodniczył Donald Backer, badała pulsar podwójny. Astronomowie zainteresowani byli anomaliami w przemieszczeniu dopplerowskim, dającymi się wytłumaczyć jedynie istnieniem trzeciego, nie świecącego ciała. W ciągu kilku lat efekty grawitacji planety na orbicie wokół pulsara i białego karła zostały zmierzone, umożliwiając oszacowanie masy trzeciego obiektu. Wniosek, że trzeci obiekt to planeta, został ogłoszony przez Stephena Thorsetta i jego współpracowników w 1993.
Badania orbity planety pozwoliły także na oszacowanie masy białego karła i zweryfikowanie hipotezy zakładającej, że biały karzeł powinien być młody i gorący (opartej na podstawie teorii formowania się planet). 10 lipca 2003 na konferencji prasowej NASA ogłoszono wykrycie białego karła przy użyciu Teleskopu Hubble'a i potwierdzenie jego przewidywanych właściwości. Odkrycia dokonał zespół pod kierownictwem Steinna Sigurdssona; na konferencji wprowadzono też nazwę "Matuzalem".
Właściwości fizyczne.
PSR B1620-26 b krąży wokół układu podwójnego gwiazd. Jednym składnikiem jest pulsar, gwiazda neutronowa rotująca wokół własnej osi z częstotliwością 100 Hz (100 obrotów na sekundę). Drugi składnik to biały karzeł, mający masę około 0,34 masy Słońca. Gwiazdy te okrążają wspólny środek masy, oddalone o około 1 j.a. w czasie ok. pół roku. Trzeci obiekt w tym układzie to planeta PSR B1620-26 b. Ma ona masę około 2,5 mas Jowisza i okrąża układ podwójny w odległości ok. 23 j.a. (3,45 miliardów km), trochę większej niż odległość Urana od Słońca. Rok na planecie trwa około 100 lat ziemskich.
System ten znajduje się stosunkowo blisko jądra gromady gwiazd Messier 4. Wiek gromady został oszacowany na około 12,7 miliarda lat, a ponieważ wszystkie gwiazdy w gromadzie powstały w przybliżeniu w tym samym okresie, a planety powstają w tym samym czasie co macierzyste gwiazdy, prawdopodobnym jest, że PSR B1620-26 b liczy także około 12,7 miliarda lat. Jest to znacznie więcej niż jakakolwiek inna znana planeta oraz prawie trzy razy więcej niż Ziemia.
Historia ewolucji układu.
Pochodzenie planety jest wciąż wątpliwe, ale prawdopodobnie nie została uformowana w takim układzie, w jakim jest dziś obserwowana. Z powodu zmniejszenia siły grawitacji w czasie, gdy jądro gwiazdy zapadło się do gwiazdy neutronowej i wyrzuciła ona większość masy jako supernowa, jest mało prawdopodobne, że planeta mogła pozostać na pierwotnej orbicie. Bardziej prawdopodobne jest, że planeta uformowała się na orbicie wokół gwiazdy, która w późniejszym czasie stała się białym karłem i że gwiazda wraz z planetą zostały jedynie później przechwycone na orbitę wokół gwiazdy neutronowej.
Takie przechwyty grawitacyjne gwiazd nie są częstym zjawiskiem w dysku Drogi Mlecznej, gdzie znajduje się nasze Słońce, ale w gęstym jądrze gromady gwiazd występują o wiele częściej. W okresie 10 miliardów lat gwiazda neutronowa najprawdopodobniej przechwyciła macierzystą gwiazdę planety na wąską orbitę, prawdopodobnie tracąc przy tym pierwotnego towarzysza. Około pół miliarda lat temu, nowo przejęta gwiazda zaczęła ewoluować w czerwonego olbrzyma (zobacz ewolucja gwiazd).
Typowy okres obrotu pulsara dla młodych gwiazd jest większy od sekundy, a z czasem skraca się (częstotliwość rotacji wzrasta); bardzo krótkie okresy obrotu w pulsarach milisekundowych są spowodowane akrecją materii z innego składnika układu. Okres obrotu pulsara z systemu PSR B1620-26 to 10 milisekund, co wskazuje na silny przepływ materii w przeszłości.

</doc>
<doc id="1439002" url="https://pl.wikipedia.org/wiki?curid=1439002" title="PSR B1620-26 c">
PSR B1620-26 c



</doc>
<doc id="1439003" url="https://pl.wikipedia.org/wiki?curid=1439003" title="Planeta Matuzalem">
Planeta Matuzalem



</doc>
<doc id="1439013" url="https://pl.wikipedia.org/wiki?curid=1439013" title="Maureen Flannigan">
Maureen Flannigan

Maureen Osborne Flannagan (ur. 30 grudnia 1973 w Inglewood, Kalifornia) – amerykańska aktorka filmowa i telewizyjna.

</doc>
<doc id="1439015" url="https://pl.wikipedia.org/wiki?curid=1439015" title="Bitburger">
Bitburger

Bitburger ("Bitburger Brauerei Th. Simon GmbH") – jeden z największych browarów w Niemczech. Założony w 1817 roku w mieście Bitburg.
Obecnie Bitburger osiąga obroty ok. 4 mln hektolitrów rocznie. 
Najbardziej znana marka browaru to Bitburger Premium Pils.

</doc>
<doc id="1439016" url="https://pl.wikipedia.org/wiki?curid=1439016" title="Słoń wśród porcelany">
Słoń wśród porcelany

Słoń wśród porcelany (właśc. "Słoń wśród porcelany. Studia nad nowszą myślą literacką w Polsce") – książka autorstwa Karola Irzykowskiego, która ukazała się w Warszawie w 1934 r., wydana przez Towarzystwo Wydawnicze „Rój”.
Tom zawiera artykuły polemiczne Irzykowskiego, które zostały opublikowane na początku lat 20. XX w. W skład książki wchodzą następujące rozdziały:

</doc>
<doc id="1439017" url="https://pl.wikipedia.org/wiki?curid=1439017" title="Camptosauridae">
Camptosauridae



</doc>
<doc id="1439018" url="https://pl.wikipedia.org/wiki?curid=1439018" title="Camptosaurus">
Camptosaurus



</doc>
<doc id="1439020" url="https://pl.wikipedia.org/wiki?curid=1439020" title="Tomasz Kuklicz">
Tomasz Kuklicz



</doc>
<doc id="1439022" url="https://pl.wikipedia.org/wiki?curid=1439022" title="Wusterhausen/Dosse">
Wusterhausen/Dosse

Wusterhausen/Dosse – gmina w Niemczech, w kraju związkowym Brandenburgia, w powiecie Ostprignitz-Ruppin.
Geografia.
Gmina Wusterhausen położona jest na zachód od miasta Neuruppin.
Nazwa.
Urzędowa forma nazwy jest dwuczłonowa, przy czym drugi wyraz zapisywany jest po ukośniku; potocznie nazwę gminy skraca się do samego "Wusterhausen".
Nazwa "Wusterhausen" powstała z połączenia słowiańskiego członu "ostrovъ" „wyspa” z końcówką niemiecką "hausen", co wskazuje na to iż wyspę zasiedlili dopiero osadnicy niemieccy. Stanisław Kozierowski tłumaczył ją jako "Ostrożno".
Historia.
W latach 1291-1997 Wusterhausen/Dosse było miastem.
Dzielnice.
W skład gminy wchodzą następujące dzielnice: Bantikow, Barsikow, Blankenberg, Brunn, Bückwitz, Dessow, Emilienhof, Ganzer, Gartow, Kantow, Läsikow, Lögow, Metzelthin, Nackel, Schönberg, Sechzehneichen, Segeletz, Tornow, Tramnitz, Trieplatz i Wulkow.

</doc>
<doc id="1439026" url="https://pl.wikipedia.org/wiki?curid=1439026" title="Bitwa pod Callao">
Bitwa pod Callao

Bitwa pod Callao – starcie zbrojne, które miało miejsce 2 maja 1866 r. w trakcie wojny Chile i Peru z Hiszpanią (1863–1871).
W roku 1863 hiszpańska eskadra okrętów wojennych zajęła peruwiańskie wyspy Chincha, domagając się zaległych odszkodowań od Peru za zajęcie dóbr hiszpańskich. Podczas trwających z Hiszpanami rokowań, dnia 27 stycznia 1865 r. obalony został prezydent Peru Juan Antonio Pezet, którego zastąpił płk. Mariano Ignacio Prado. Nowy prezydent wypowiedział w dniu 25 września 1865 r. wojnę Hiszpanom.
Peruwiańczyków wsparły Chile (militarnie), Boliwia oraz Ekwador (politycznie). Dnia 26 listopada 1865 w bitwie pod Papudo Chilijczycy zdobyli hiszpańską kanonierkę Virgen de Covadonga. Po bitwie pod Abtao (7 lutego 1866) admirał hiszpański Casto Méndez Núñez rozpoczął blokadę wybrzeży Chile, a dnia 31 marca 1866 zbombardował Valparaiso.
Dnia 25 kwietnia 1866 hiszpańska eskadra w sile 11 okrętów podpłynęła pod peruwiańską twierdzę Callao, rozpoczynając 7 dni później ostrzał miasta. Ostrzał spowodował śmierć około 2 tysięcy ludzi i wielkie zniszczenia. W odpowiedzi działa fortowe odpowiedziały ogniem zadając Hiszpanom także znaczne straty (300 zabitych i rannych, w tym ranny został admirał Mendez). Po wyczerpaniu się amunicji Hiszpanie naprawili zniszczone jednostki w San Lorenzo po czym odpłynęli do Hiszpanii.
Fortyfikowaniem Callao zajmował się jako główny inżynier portu Ernest Malinowski – późniejszy budowniczy Kolei Transandyjskiej.

</doc>
<doc id="1439031" url="https://pl.wikipedia.org/wiki?curid=1439031" title="Chaz Lamar Shepherd">
Chaz Lamar Shepherd

Chaz Lamar Shepherd (ur. 26 października 1977 roku w Filadelfia, Pensylwania, USA), amerykański aktor filmowy i telewizyjny.

</doc>
<doc id="1439034" url="https://pl.wikipedia.org/wiki?curid=1439034" title="Chodadad Azizi">
Chodadad Azizi

Chodadad Azizi (per. خداداد عزیزی, ur. 22 czerwca 1971 w Meszhedzie) – irański piłkarz grający na pozycji napastnika.
Kariera klubowa.
Azizi pochodzi z miasta Meszhed. Karierę piłkarską rozpoczął w tamtejszym klubie Abu Moslem Meszhed. W 1988 roku zadebiutował w pierwszym zespole i grał w nim bez większych sukcesów przez cztery sezony. W 1992 roku został zawodnikiem Fath Teheran, a w 1994 roku odszedł do Bahmanu z miasta Karadż. W 1995 roku zdobył z tym klubem Puchar Hazfi, czyli Puchar Iranu. Na sezon 1996/1997 trafił na zasadzie wypożyczenia do stołecznego Persepolis Teheran i wywalczył z nim mistrzostwo Iranu, swoje pierwsze w piłkarskiej karierze.
Latem 1997 roku Azizi wyjechał do Europy i został piłkarzem niemieckiego 1. FC Köln stając się tym samym trzecim obok Alego Daeiego i Karima Bageriego Irańczykiem w Bundeslidze. 9 sierpnia zadebiutował w niej w zremisowanym 0:0 domowym spotkaniu z 1. FC Kaiserslautern. Natomiast trzy tygodnie później zdobył pierwszego gola na niemieckich boiskach, a zespół z Kolonii wygrał 3:1 z VfL Wolfsburg. Łącznie strzelił ich pięć, ale Köln spadło do drugiej ligi. W 2. Bundeslidze Azizi spędził jeszcze półtora sezonu i w 2000 roku odszedł z zespołu. Przeszedł do San Jose Earthquakes i zdobył 3 gole w Major League Soccer.
Rok 2001 Azizi spędził grając w Al-Nasr Sports Club z Dubaju. Po sezonie gry w Zjednoczonych Emiratach Arabskich powrócił do Iranu i zasilił skład PAS Teheran. W sezonie 2003/2004 wywalczył z nim mistrzostwo Iranu. W 2005 roku został zawodnikiem austriackiej Admiry Wacker Mödling, ale na skutek konfliktu z trenerem zespołu nie rozegrał żadnego spotkania w austriackiej Bundeslidze. Wrócił do ojczyzny i grał w Oghab Teheran, a następnie w Rah Ahan Rej, w barwach którego zakończył karierę w 2006 roku.
Kariera reprezentacyjna.
W reprezentacji Iranu Azizi zadebiutował w 1992 roku. W 1996 roku wystąpił w Pucharze Azji 1996 i zajął tam 3. miejsce zostając uznanym najlepszym zawodnikiem turnieju. Za rok 1996 otrzymał nagrodę dla Piłkarza Roku w Azji. W listopadzie 1997 roku zdobył wyrównującego gola w barażu o awans do Mistrzostw Świata we Francji z Australią, mającego wpływ na awans Iranu na ten turniej. W 1998 roku został powołany przez Dżalala Talebiego do kadry na Mundial we Francji. Tam był podstawowym zawodnikiem Iranu i wystąpił we wszystkich trzech grupowych spotkaniach: przegranych 0:1 z Jugosławią oraz 0:2 z Niemcami, a także wygranym 2:1 ze Stanami Zjednoczonymi. W reprezentacji grał do 2004 roku, a łącznie zagrał w niej 47 razy i strzelił 11 goli.

</doc>
<doc id="1439035" url="https://pl.wikipedia.org/wiki?curid=1439035" title="Nierealne ogniska">
Nierealne ogniska

Nierealne ogniska – album kompilacyjny zespołu Farben Lehre, wydany w 1995 roku.
Lista utworów.
Strona A:
Strona B:

</doc>
<doc id="1439037" url="https://pl.wikipedia.org/wiki?curid=1439037" title="Cactoblastis cactorum">
Cactoblastis cactorum

Cactoblastis cactorum syn. "Zophodia cactorum" – gatunek nocnego motyla z rodziny omacnicowatych (Pyralidae), powszechnie znany jako zjadacz opuncji. Pochodzi z Ameryki Południowej (Argentyna i Brazylia). Gąsienice "Cactoblastis cactorum" żyją i żerują na opuncjach skutecznie ograniczając ich populację, z tego powodu gatunek introdukowano w wielu regionach świata.

</doc>
<doc id="1439039" url="https://pl.wikipedia.org/wiki?curid=1439039" title="John Lauridsen">
John Lauridsen

John Mikkelsen Lauridsen (ur. 2 kwietnia 1959 w Ribe) – duński piłkarz grający na pozycji pomocnika.
Kariera klubowa.
Laudrisen swoją karierę rozpoczął w 1978 roku w Esbjerg fB. Gdy Esbjerg fB w 1979 roku zdobywało mistrzostwo Danii był on już ważnym zawodnikiem pierwszego zespołu. W 1982 roku wyjechał za granicę i szybko wskoczył do pierwszego składu hiszpańskiego RCD Espanyol. W 1988 roku razem z Espanyolem awansował do finału Pucharu UEFA, gdzie jednak jego klub uległ Bayerowi 04 Leverkusen po rzutach karnych. W 7 sezonach, które spędził w Espanyolu rozegrał 213 spotkań i zdobył 26 goli. W 1988 roku przeszedł do CD Malagii ligowych rywali klubu z Barcelony. W klubie z Andaluzji grał 2 sezony po czym wrócił do Esbjerg fB, swojego pierwszego klubu. Właśnie tam w listopadzie 1992 roku zakończył karierę.
Kariera reprezentacyjna.
W reprezentacji Danii Laudrisen zadebiutował w 1981 roku w spotkaniu z Finlandią. Wystąpił na Mistrzostwach Europy w 1984 roku, gdzie zagrał w dwóch spotkaniach i zdobył bramkę w spotkaniu przeciwko Jugosławii. W Duńskiej kadrze narodowej rozegrał 27 spotkań i zdobył 3 bramki.

</doc>
<doc id="1439040" url="https://pl.wikipedia.org/wiki?curid=1439040" title="Wojciech Tyszyński">
Wojciech Tyszyński

Wojciech Tyszyński (ur. 12 grudnia 1984 w Sztumie) – polski kajakarz, kanadyjkarz, mistrz świata, medalista mistrzostw Europy, mistrz Polski, olimpijczyk z Pekinu (2008).
Kariera sportowa.
Był zawodnikiem klubu Victoria Sztum, treningi rozpoczął w 1996. 
Mistrzostwa świata.
Jego największym sukcesem w karierze było mistrzostwo świata w 2005 w konkurencji C-4 1000 m (partnerami byli Andrzej Jezierski, Michał Śliwiński i Michał Gajownik). W tej samej konkurencji w 2003 wywalczył brązowy medal (partnerami byli Andrzej Jezierski, Adam Ginter i Roman Rynkiewicz. W 2007 zdobył brązowy medal w konkurencji C-2 1000 (w parze z Pawłem Baraszkiewiczem). Ponadto na mistrzostwach świata w 2006 zajął 4. miejsce w konkurencji C-4 1000 m, a w 2010 nie ukończył wyścigu w konkurencji C-1 5000 m.
Igrzyska olimpijskie.
Na Igrzyskach Olimpijskich w 2008 zajął 7 m. w konkurencji C-2 1000 m (z Pawłem Baraszkiewiczem).
Mistrzostwa Europy.
W 2005 został wicemistrzem Europy w konkurencji C-4 1000 m (partnerami byli Andrzej Jezierski, Michał Gajownik i Arkadiusz Toński), w 2008 wywalczył brązowy medal w konkurencji C-2 1000 m (z Pawłem Baraszkiewiczem). Ponadto zajmował miejsca: 2004 - 4. (C-4 500 m) i 4. (C-4 1000 m), 2005 - 6. (C-4 200 m), 2006 - 5. (C-1 1000 m), 2010 - 5. (C-2 1000 m).
Mistrzostwa Polski.
Był mistrzem Polski w konkurencjach C-1 200 m (2007), C-1 10000 m (2010) i w wyścigu długodystansowym (2009).

</doc>
<doc id="1439041" url="https://pl.wikipedia.org/wiki?curid=1439041" title="Elzab">
Elzab

Zakłady Urządzeń Komputerowych „ELZAB” Spółka Akcyjna – polskie przedsiębiorstwo, które od ponad 50 lat produkuje sprzęt elektroniczny na skalę przemysłową. Spółka jest jednym z głównych dostawców kas i drukarek fiskalnych w Polsce. Produkuje również kasy samoobsługowe, wagi elektroniczne, szuflady kasowe, sprawdzarki cen, drukarki etykiet, POS-y, oraz akcesoria do integracji systemów kasowych.
Spółka produkuje także ładowarki do samochodów elektrycznych pod marką ELZAB ECOPOWER oraz sterylizatory powietrza. W ofercie spółki znajdują się także panele fotowoltaiczne.
Produkty z logiem ELZAB sprzedawane są do ponad 20 krajów na całym świecie, m.in. na rynki europejskie, afrykańskie oraz Bliskiego Wschodu.
Korzenie spółki Elzab sięgają roku 1969, kiedy to powołany został w Zabrzu oddział zamiejscowy firmy Mera-Błonie. W roku 1971 przekształcił się on w Przedsiębiorstwo Doświadczalne Produkcji Urządzeń Peryferyjnych. W roku 1974 powstała z niego firma Mera-Elzab. W 1992 roku przedsiębiorstwo zostało przekształcone w jednoosobową spółkę akcyjną skarbu państwa pod nazwą Zakłady Urządzeń Komputerowych Elzab S.A. Rozpoczęło produkcję urządzeń fiskalnych. Akcje spółki są od roku 1998 notowane na Giełdzie Papierów Wartościowych w Warszawie.
Historia.
Powstanie zakładu.
1 sierpnia 1969 powstał w Zabrzu oddział Zakładu Doświadczalnego przy Zakładach Mechaniki Precyzyjnej „Błonie” z Warszawy. Oddział miał przygotować podstawy pod powstanie nowego przedsiębiorstwa, a następnie nadzorować roboty inwestycyjne w powstającym zakładzie. Zajmowano się szkoleniem i kompletowaniem kadry dla potrzeb przyszłego przedsiębiorstwa, ale przede wszystkim stopniowo uruchamiano produkcję detali i zespołów dziurkarki taśmy papierowej DT-102.
W 1970 r. na terenie zabrzańskiego osiedla „Helenka” rozpoczęła się budowa nowego zakładu.
1 października 1971 powołano do życia Przedsiębiorstwo Doświadczalne Produkcji Urządzeń Peryferyjnych – w pełni samodzielną jednostkę gospodarczą. Głównym zadaniem było wytwarzanie podzespołów do dziurkarek DT-102 dla przedsiębiorstwa „Błonie” oraz opanowanie nowych konstrukcji, technologii i zorganizowanie własnej produkcji dziurkarek.
W lipcu 1972 r. zakończono budowę nowej siedziby przedsiębiorstwa. Do grudnia 1973 r. trwał okres dochodzenia do projektowanej zdolności produkcyjnej. 1 stycznia 1974 nastąpiło przekształcenie Przedsiębiorstwa Doświadczalnego w Zakłady Urządzeń Komputerowych „Mera-Elzab”.
Pierwszy okres działalności.
Mera-Elzab kojarzona była w tym okresie z produkcją perforatorów – urządzeń wejścia-wyjścia służących do przetwarzania impulsów elektrycznych na odpowiednie kombinacje otworów na taśmie papierowej. Konstrukcja ta była stosowana jako urządzenie wyjściowe EMC lub w torze transmisji danych.
W dziedzinie dziurkarek taśmy papierowej i jednostek sterujących Mera-Elzab stał się znaczącym producentem w krajach RWPG. Najbardziej popularne modele tych urządzeń to oznaczone symbolami DT-105 i DT-105S oraz zestaw dziurkarka-czytnik SPTP3.
Rozszerzeniu zdolności produkcyjnych służyło nawiązanie współpracy w 1972 z niemiecką firmą „Anker” w wyniku której rozpoczęto produkcję maszyny frankującej do automatycznego stemplowania przesyłek (m.in. frankoptyp z napędem ręcznym Junior 100, z napędem elektrycznym Junior 200).
W momencie powołania i budowy zakładów zakładano, że głównym produktem będą wyroby o przewadze mechaniki precyzyjnej. Kiedy okazało się, że możliwości zakładu i potrzeby rynku sięgają dalej dokonano przeprofilowania produkcji na urządzenia peryferyjne komputerów z przewagą elektroniki. Miało to miejsce w latach 1972–1974. Typowym elektronicznym produktem firmy był kalkulator inżynierski MERA-203 (kalkulator zmiennoprzecinkowy do obliczeń naukowo-badawczych), opracowany przez Zespół Konstrukcji Kalkulatorów Instytutu Maszyn Matematycznych w Zabrzu.
Produkcja monitorów ekranowych.
W latach 1976–1977 zakupiono licencję szwedzkiej firmy Stansaab Elektronik AB w oparciu o którą rozpoczęto produkcję systemów monitorów ekranowych serii MERA 7900.
W tym czasie zakład posiadał unikatowy w skali kraju park maszynowy pozwalający na produkowanie podzespołów mechanicznych i detali do wszystkich wyrobów (obróbka, wiórowa, plastyczna, cieplno-mechaniczna) – szwajcarskie prasy RASKIN, niemieckie frezarki sterowane numerycznie, piece hartownicze, tokarki, obrabiarki. Po uruchomieniu produkcji systemów monitorowych zakład wyposażono w specjalistyczne urządzenia technologiczne m.in. powstała nowoczesna lakiernia kineskopów.
Pierwsze monitory współpracowały z komputerami IBM i RIAD (MERA 7900) w konfiguracji zdalnej i lokalnej. Oferowały dobór koloru ekranu, regulację natężenia światła, a ich wyposażenie stanowiły oddzielne klawiatury.
Kolejne generacje monitorów współpracowały z systemami UNIVAC, Siemens (MERA 7950 S), ICL, IBM, Odra (MERA 7800), SM.
Najliczniejszą grupę wyrobów stanowiły monitory ekranowe wolnostojące. Pierwszym modelem była MERA-7952 przeznaczona dla systemów minikomputerowych. Największą popularność na rynku zdobył terminal MERA-7953 (funkcjonalnie odpowiadający ówczesnemu standardowi – VT52 firmy DEC).
Następnie pojawiły się w ofercie monitory semigraficzne (MERA 7955) z wyświetlaniem w kolorze, sterowane znakowo i inteligentne terminale z reżimem graficznym, a następnie monitory kolorowe, graficzne.
Zakłady bardzo szybko przeszły od produkcji pojedynczych monitorów do systemów monitorowych. Jednym z przykładów była MERA 7911 D – stacja monitorowa do półautomatycznego sporządzania raportów dyspozytorskich.
W krótkim czasie od uruchomienia produkcji monitorów we wszystkich krajach RWPG pracowały urządzenia marki „Elzab-Mera” – w sumie eksportowano połowę produkcji (w tym także do tzw. „krajów II obszaru płatniczego”).
Również niektóre modele perforatorów (DT-105) czy stacja przygotowania danych na taśmie papierowej SPTP-3 dla systemów minikomputerowych SM, zdominowały rynki RWPG.
Oprócz podstawowej oferty – urządzeń do taśmy papierowej, monitorów ekranowych i systemów monitorowych, kalkulatorów programowalnych i systemów kalkulatorowych – firma prowadziła także serwis techniczny i szkolenia użytkowników, a także usługi kooperacyjne i obliczeniowe na własnej EMC.
Rozwój firmy zastopował w poważnym stopniu pożar, który 13.04.1983 r. zniszczył znaczną część hali produkcyjnej i magazyn wyrobów gotowych (w sumie straty oceniono na 211 mln złotych co stanowiło ok. 10% majątku trwałego firmy). Nie zawieszono jednak działalności zakładu. Natychmiast skompletowano i odtworzono park maszynowy, aby w szybkim tempie nadrobić opóźnienia produkcyjne. Osiem miesięcy po pożarze produkcja powróciła do odbudowanej hali.
Nowe możliwości technologii informatycznych lat osiemdziesiątych.
Prace nad kolejnym systemem monitorów oraz klawiaturą RTDS-8 (był to system wspomagający uruchamianie systemów mikroprocesorowych 8-bitowych) stały się bezpośrednim impulsem do skonstruowania pierwszego polskiego komputera personalnego o nazwie Meritum. Rozwiązanie oparte było o mikroprocesor U880D, pamięć operacyjną o pojemności 48 kB, pamięć stałą 8 kB, pamięć obrazu 1 kB.
W 1983 r. na Międzynarodowych Targach Poznańskich został po raz pierwszy zaprezentowany komputer osobisty Meritum I.
W 1985 r. uruchomiono produkcję mikrokomputera profesjonalnego ComPAN-8 oraz udoskonaloną wersję komputera osobistego – Meritum II.
W 1987 r. wybudowano halę produkcji urządzeń elektronicznych, z jednym z najnowocześniejszych w ówczesnym okresie w skali RWPG, wydziałem montażu elektronicznego.
Najnowsza historia.
Zmiany polityczno-gospodarcze w Polsce, które zapoczątkowały wybory w 1989 r., w ciągu kilku lat zmiotły z gospodarczego krajobrazu większość przedsiębiorstw dawnego Zjednoczenia MERA. z wyjątkiem Elzab-Mera. Okupione to było ogromnym wysiłkiem organizacyjnym i wieloma zmianami. W latach 1991–1992 nastąpił drastyczny spadek eksportu do krajów RWPG, które wcześniej były odbiorcą ponad 90% produkcji (najważniejszym odbiorcą był oczywiście ZSRR). Stopniowo rosła zagraniczna konkurencja na rynku polskim. W sytuacji zagrożenia bytu firmy postawiono na restrukturyzację – w 1992 r. nastąpiła zmiana prawna i narodziły się obecne Zakłady Urządzeń Komputerowych Elzab SA, jednoosobowa spółka skarbu państwa.
W tym okresie rozpoczęto prace nad zupełnie nowym wyrobem – na zamówienie partnera zagranicznego powstawała pierwsza kasa komputerowa, urządzenie adresowane do handlu. Wejście w 1993 r. ustawy o VAT, zastało Elzab na etapie zaawansowanych prac nad tym projektem. Pojawiła się wówczas szansa na uratowanie i rozwój zakładu, którą wykorzystano dokonując szybkiej adaptacji urządzenia na rynek krajowy.
W 1997 r. Elzab SA znalazł się w Grupie kapitałowej Relpol (odkupienie akcji).
W 1998 r. akcje Elzab SA zadebiutowały na Warszawskiej Giełdzie Papierów Wartościowych.
W latach 2000–2007 właścicielem większościowym akcji Elzab była Grupa MWCR (Włochy).
W 2004 odbyła się publiczna subskrypcja akcji Serii D.
W 2007 r. akcje Elzab nabyła od MWCR polska Grupa kapitałowa BBI Capital.
W 2008 r. nastąpiła sprzedaż części akcji posiadanych przez BBI Capital na rzecz spółek Exorigo i UPOS System.
Od 2011 r. właścicielem większościowego pakietu akcji jest COMP SA.
Elzab jest jednym z liderów rynku fiskalnego w Polsce, wiodącym dostawcą kas i drukarek fiskalnych. Spółka produkuje również wagi elektroniczne, szuflady kasowe, sprawdzarki cen, drukarki etykiet oraz akcesoria do integracji systemów kasowych.

</doc>
<doc id="1439042" url="https://pl.wikipedia.org/wiki?curid=1439042" title="Wysiedlenia Zamojszczyzny">
Wysiedlenia Zamojszczyzny



</doc>
<doc id="1439043" url="https://pl.wikipedia.org/wiki?curid=1439043" title="FK Vardar Skopje">
FK Vardar Skopje



</doc>
<doc id="1439044" url="https://pl.wikipedia.org/wiki?curid=1439044" title="Leon Blank">
Leon Blank

Leon Blank (ur. w Kalininie, zm. 5 lipca 2008 w Sztokholmie) – polski pedagog tańca, tancerz i choreograf żydowskiego pochodzenia, jeden z najwybitniejszych specjalistów w dziedzinie tańca żydowskiego. 
Życiorys.
Leon Blank urodził się pod koniec lat 40. XX wieku w Kalininie w rodzinie polskich Żydów. W połowie lat 60. XX wieku wraz z rodziną wyemigrował do Szwecji i osiadł w Sztokholmie, gdzie zainteresował się tańcem ludowym. Jego kariera zaczęła się od standardów i tańców latynoamerykańskich. Po kilku latach został nauczycielem specjalizującym się w tańcach bałkańskich i izraelskich. W 1986 roku swoją twórczość związał z muzyką klezmerską. W jego repertuarze były tańce rumuńskie, bułgarskie, jugosłowiańskie, greckie, amerykańskie i izraelskie. Prowadził warsztaty tańca w wielu krajach m.in. w Austrii, Holandii, Finlandii, Francji, Danii, Kanadzie, Polsce i Słowacji. Od lat prowadził warsztaty tańca na Festiwalu Kultury Żydowskiej Warszawa Singera.

</doc>
<doc id="1439046" url="https://pl.wikipedia.org/wiki?curid=1439046" title="Okręty podwodne projektu 611">
Okręty podwodne projektu 611

Okręty podwodne projektu 611 - (w kodzie NATO "Zulu") typ radzieckich dużych okrętów podwodnych o napędzie diesel-elektrycznym. Okręty zaczęły wchodzić do służby w latach 50. Okręt tego typu – B-67 był pierwszym na świecie okrętem podwodnym przenoszącym pociski balistyczne. Łącznie zbudowano 26 jednostek tego typu, w tym pięć okrętów w wersji do przenoszenia pocisków balistycznych R-11FM.
Historia.
Wstępne prace koncepcyjne nad nowymi dużymi okrętami podwodnymi mającymi zastąpić okręty typu "K", rozpoczęły się w roku 1943. W roku 1946 w pracach nad okrętami wykorzystano doświadczenia z działań wojennych i rozwiązania techniczne stosowane na niemieckich okrętach podwodnych. Prace nad projektem zakończyły się w styczniu 1949, kiedy to zatwierdzono go do produkcji seryjnej. W konstrukcji okrętu wykorzystano komponenty z okrętów "projektu 613". Dotyczyło to m.in. elementów siłowni, układu balastowego i uzbrojenia artyleryjskiego.
Początkowo planowano budowę 40 jednostek "projektu 611". Pięć okrętów wyposażono w pociski balistyczne, jedną wykorzystywano jako jednostkę eksperymentalną do testowania nowych typów uzbrojenia. 20 okrętów powstało w podstawowej wersji uzbrojonej w torpedy.
Budowę pierwszego okrętu projektu "611" który nosił oznaczenie „B-61” rozpoczęto w stoczni nr 196 w Leningradzie 10 stycznia 1951. Wodowanie nastąpiło 26 lipca 1951, wejście do służby 31 grudnia 1953. Ostatni okręt typu wszedł do służby w lipcu 1958.
Opis.
Okręty zbudowano w układzie dwukadłubowym. W kadłubie sztywnym wręgi umieszczono na zewnątrz, co znacznie zwiększyło wolną przestrzeń do wykorzystania wewnątrz kadłuba. Kadłub sztywny podzielono na siedem przedziałów. Okręty wyposażone w pociski balistyczne, przenosiły w wyrzutni dwa pociski typu R-11FM.

</doc>
<doc id="1439058" url="https://pl.wikipedia.org/wiki?curid=1439058" title="Tim Cornelisse">
Tim Cornelisse

Tim Cornelisse (ur. 3 kwietnia 1978 w Alkmaarze) – holenderski piłkarz występujący na pozycji obrońcy. Jego brat Yuri Cornelisse także był piłkarzem.
Kariera.
Cornelisse zawodową karierę rozpoczynał w klubie TOP Oss. W Eerste Divisie zadebiutował 19 sierpnia 1997 w przegranym 0:1 meczu z FC Eindhoven. W barwach TOP Oss grał w sezonie 1997/1998. W tym czasie rozegrał tam 32 ligowe spotkania. W lipcu 1998 roku przeszedł do belgijskiego Anderlechtu. Miesiąc później został wypożyczony do ojczystego RKC Waalwijk. W Eredivisie zadebiutował 23 września 1998 w przegranym 0:2 spotkaniu z Vitesse Arnhem. 9 maja 1999 w wygranym 4:1 pojedynku z SC Cambuur strzelił pierwszego gola w trakcie gry w Eredivisie. Po zakończeniu sezonu 1998/1999 RKC wykupił Cornelisse z Anderlechtu. W RKC spędził jeszcze rok.
W 2000 roku przeszedł do innego pierwszoligowca – Vitesse Arnhem. Pierwszy ligowy mecz w jego barwach zaliczył 20 sierpnia 2000 przeciwko FC Twente (3:1). W sezonie 2001/2002 zajął z klubem 5. miejsce w lidze i po barażach awansował z nim do 2002/2003, który Vitesse zakończyło na trzeciej rundzie po porażce w dwumeczu z Liverpoolem.
W 2004 roku Cornelisse odszedł do FC Utrecht, również grającego w Eredivisie. Pierwszy ligowy występ w nowym klubie zanotował 14 sierpnia 2004 w przegranym 2:3 spotkaniu z NAC Breda. Od czasu debiutu Cornelisse był podstawowym graczem Utrechtu. W 2007 roku dotarł z klubem do trzeciej rundy Pucharu Intertoto, jednak jego klub przegrał tam swój mecz i nie awansował do Pucharu UEFA. W latach 2011–2013 grał w FC Twente. W 2013 roku przeszedł do Willem II Tilburg.

</doc>
<doc id="1439064" url="https://pl.wikipedia.org/wiki?curid=1439064" title="Julie Gonzalo">
Julie Gonzalo

Julie Gonzalo, właśc. Julieta Susana Gonzalo (ur. 9 września 1981 roku w Buenos Aires), argentyńska aktorka filmowa i telewizyjna oraz producent.

</doc>
<doc id="1439086" url="https://pl.wikipedia.org/wiki?curid=1439086" title="Buwajsar Sajtijew">
Buwajsar Sajtijew

Buwajsar Chamidowicz Sajtijew (ros. Бувайсар Хамидович Сайтиев; ur. 11 marca 1975 w Chasawiurcie) – rosyjski zapaśnik stylu wolnego, z pochodzenia Czeczen, trzykrotny mistrz olimpijski w kategorii do 74 kg. Po ukończeniu szkoły średniej przeniósł się do Krasnojarska, gdzie trenował w jednej z najlepszych zapaśniczych szkół w Rosji.
Jest absolwentem Uniwersytetu prawa i zarządzania przedsiębiorstwem. Obecnie jest kapitanem reprezentacji Rosji w zapasach, oraz członkiem Rady Wychowania Fizycznego i Sportu przy prezydencie Rosyjskiej Federacji.
Jest starszym bratem mistrza olimpijskiego Adama Sajtijewa.

</doc>
<doc id="1439111" url="https://pl.wikipedia.org/wiki?curid=1439111" title="Hamid Reza Estili">
Hamid Reza Estili



</doc>
<doc id="1439116" url="https://pl.wikipedia.org/wiki?curid=1439116" title="Tom Caluwé">
Tom Caluwé

Tom Caluwé (ur. 11 kwietnia 1978 w Rumst) – belgijski piłkarz występujący na pozycji pomocnika.
Kariera klubowa.
Caluwé jako junior grał w klubach SK Londerzeel, Racing Mechelen oraz KV Mechelen. W sezonie 1996/1997 został włączony do pierwszej drużyny KV Mechelen. W Jupiler League zadebiutował 25 sierpnia 1996 w zremisowanym 3:3 meczu z KRC Harelbeke. 1 marca 1997 w wygranym 3:0 spotkaniu ze Standardem Liège zdobył pierwszą bramkę w trakcie gry w Jupiler League. W 1997 roku zajął z klubem 17. miejsce w lidze i spadł z nim do drugiej ligi. W 1999 roku powrócił z klubem do Jupiler League.
W styczniu 2000 przeszedł do holenderskiego Willem II Tilburg. W Eredivisie zadebiutował 9 lutego 2000 w wygranym 3:1 meczu z NEC Nijmegen. Od czasu debiutu był podstawowym zawodnikiem Willem II. Pierwszą bramkę w trakcie gry w Eredivisie zdobył 22 kwietnia 2000 w wygranym 5:3 spotkaniu z De Graafschap. W sezonie 2004/2005 zagrał z klubem w finale Pucharu Holandii, ale jego klub przegrał tam 0:4 z PSV Eindhoven.
W styczniu 2006 Caluwé odszedł do innego pierwszoligowca - FC Utrecht. Pierwszy ligowy występ w jego barwach zanotował 22 stycznia 2006 w zremisowanym 2:2 pojedynku z NAC Breda. W Utrechcie spędził trzy sezony.
W 2009 roku przeniósł się do katarskiego zespołu Al-Wakrah i spędził tam sezon 2009/2010. Następnie grał w zespołach Sint-Truidense VV, AEK Larnaka oraz Londerzeel, a w 2014 roku zakończył karierę.
Kariera reprezentacyjna.
Caluwé rozegrał jedno spotkanie i strzelił jednego gola w reprezentacji Belgii. Było to 11 maja 2006 w zremisowanym 1:1 towarzyskim meczu z Arabią Saudyjską.

</doc>
<doc id="1439128" url="https://pl.wikipedia.org/wiki?curid=1439128" title="Lżejszy kaliber">
Lżejszy kaliber

Lżejszy kaliber (właśc. "Lżejszy kaliber. Szkice. - Próby dna. - Aforyzmy.") – książka autorstwa Karola Irzykowskiego, która ukazała się w Warszawie w 1938 roku nakładem Towarzystwa Wydawniczego „Rój”.
Jest to ostatnia książka opublikowana przez Karola Irzykowskiego za jego życia. W jej skład wchodzą felietony i odczyty radiowe, szkice oraz aforyzmy. Zawiera między innymi:

</doc>
<doc id="1439132" url="https://pl.wikipedia.org/wiki?curid=1439132" title="Klerkizm">
Klerkizm

Klerkizm – światopogląd, według którego intelektualista powinien dystansować się wobec spraw polityki i nie uczestniczyć w sporach politycznych. Ma on za zadanie poświęcać się sprawom związanym ze sztuką lub nauką i unikać angażowania się w procesy mające na celu zmianę zastanego świata. W związku z tym przez niektórych postawa taka może być wiązana z eskapizmem.
Jednym z najważniejszych wyznawców klerkizmu był francuski filozof Julien Benda (czego dał wyraz w książce "La Trahison des clercs", wydanej w 1927 roku).

</doc>
<doc id="1439134" url="https://pl.wikipedia.org/wiki?curid=1439134" title="Aliaksandr Kazubouski">
Aliaksandr Kazubouski



</doc>
<doc id="1439135" url="https://pl.wikipedia.org/wiki?curid=1439135" title="Vadzim Lialin">
Vadzim Lialin



</doc>
<doc id="1439137" url="https://pl.wikipedia.org/wiki?curid=1439137" title="Yauheni Nosau">
Yauheni Nosau



</doc>
<doc id="1439140" url="https://pl.wikipedia.org/wiki?curid=1439140" title="Jaskinia Ważecka">
Jaskinia Ważecka

Jaskinia Ważecka () – jaskinia na pograniczu Kotliny Liptowskiej i północnego skraju Kozich Grzbietów (Tatr Niżnych) w Karpatach Zachodnich. Leży w południowo-zachodniej części wsi Važec w powiecie Liptowski Mikułasz na Słowacji. Udostępniona do zwiedzania.
Położenie.
Jaskinia Ważecka znajduje się w Krasie Ważeckim – niewielkim obszarze krasowym, obejmującym część Kozich Grzbietów, przyległą od południa do doliny Białego Wagu. Wejście do jaskini znajduje się na wysokości 784 m n.p.m., 8 m ponad obecnym korytem Białego Wagu.
Geneza i morfologia.
Jaskinia Ważecka jest typową jaskinią krasową. Powstała w plejstocenie w ciemnoszarych wapieniach środkowego triasu na skutek erozyjnej i korozyjnej działalności wód opadowych oraz wody płynącej jednej z odnóg Białego Wagu. Posiada tylko jedno znane wejście, wiodące do niezbyt rozległego systemy jaskiniowego, rozwiniętego głównie horyzontalnie, usytuowanego w masywie terasy rzecznej na powierzchni ok. 100 × 100 m. Łączna długość korytarzy wynosi 530 m.
Jaskinia składa się z szeregu niezbyt wysokich, rozległych sal, powstałych z reguły na poziomach nieciągłości warstw osadowych wapieni oraz komór, wytworzonych w miejscach pęknięć tektonicznych, połączonych siecią korytarzy. Wejściowe części jaskini, "Objavná chodba" i "Vstupná chodba", wiodą do większych komór, z których największe to "Jazierková sieň", "Húskova sieň" i "Galéria". Część sal rozwinięta pionowo poprzez zawalenie stropów. Dno zasypane miejscami dość grubymi warstwami nanosów rzecznych (piaski i żwiry), w których odnaleziono dużą ilość kości niedźwiedzi jaskiniowych ("Ursus spelaeus").
Przy niewielkich rozmiarach, jaskinia charakteryzuje się bogactwem form naciekowych o szklisto-przezroczystej, jasnobłękitnej lub woskowożółtej barwie. Przeważają formy o mniejszych rozmiarach: drobne stalaktyty, cienkie „makarony” i draperie naciekowe. Na spągu jaskini liczne polewy naciekowe.
Jakinia Ważecka jest przykładem jaskini o statyczno-dynamicznym charakterze mikroklimatu, ze średnią temperaturą w granicach 6,5–7,1 °C i wilgotnością 94–96%. We wstępnych częściach zaznaczają się sezonowe zmiany temperatury, a w zimie zachodzą tu procesy mrozowego wietrzenia wapiennych ścian jaskini.
Flora i fauna.
Jaskinia jest schronieniem dla nietoperzy (m.in. podkowiec mały). W licznych jeziorkach żyją skoczogonki.
Dzieje poznania i udostępnienia turystycznego.
Jaskinię odkrył w sierpniu 1922 r. student Ondrej Húska. Wykonane w podziemiach trzy fotografie, przedstawiające piękną szatę naciekową, przedstawił m.in. Milošowi Janošce, inspektorowi szkolnemu w Liptowskim Mikułaszu. Ten zorganizował kilkuosobową grupę, w skład której wschodzili również O. Húska, J. Ďurovič, P. Stach i Š. Rysuľa, z którą na początku września odwiedził i dokładniej zbadał jaskinię. Swoje obserwacje Janoška opisał następnie w niedawno założonym czasopiśmie krajoznawczym „Krásy Slovenska”. Artykuł ten przez dłuższy czas był jedynym źródłem informacji o jaskini.
Kilka lat później wynajął ją František Havránek (1887–1964), który zamierzał udostępnić ją zwiedzającym. Prace takie podjął w 1928 r. (stąd pojawiający się w niektórych publikacjach rok 1928 podawany jako rok otwarcia jaskini dla turystów), jednak oficjalna zgoda Urzędu Powiatowego w Liptowskim Mikułaszu na otwarcie jaskini dla zwiedzających została wydana dopiero w styczniu 1934 r., a pierwszy wpis w księdze gości jaskini pochodzi z kwietnia tegoż roku. F. Havranek aż do 1953 r. oprowadzał gości po jaskini przy świetle lamp karbidowych. Po wprowadzeniu oświetlenia elektrycznego datą ostatecznego otwarcia jaskini dla publiczności był rok 1954. Z całkowitej znanej obecnie długości jaskini zwiedzającym udostępniona jest okrężna trasa długości 235 m.
Jaskinią zarządza i udostępnia ją publiczności "Správa slovenských jaskýň". Jaskinia jest czynna od początku lutego do końca listopada, codziennie z wyjątkiem poniedziałków. Dojazd samochodem do parkingu bezpośrednio przed wejściem do jaskini. Długość trasy turystycznej wynosi 235 m, przewyższenie 5 m (pokonywane przez 88 schodów), a czas zwiedzania 25 minut.
Jaskinia Ważecka należała do średnio licznie odwiedzanych słowackich jaskiń: w latach 1996–2005 odwiedzało ją rocznie średnio ok. 27 tys. osób, natomiast w latach 2011–2019 ze średnią ok. 17,7 tys. znalazła się już wśród najrzadziej odwiedzanych jaskiń.
Ochrona jaskini.
W 1968 r. została objęta ochroną jako pomnik przyrody (nowelizacja: 1972 r.).

</doc>
<doc id="1439141" url="https://pl.wikipedia.org/wiki?curid=1439141" title="Zalecane dzienne spożycie">
Zalecane dzienne spożycie

Zalecane dzienne spożycie (ZDS) – ilość składników odżywczych, przede wszystkim witamin i soli mineralnych, które organizm przeciętnej osoby dorosłej potrzebuje przyswoić z pokarmem w ciągu doby. Prawidłowe żywienie człowieka polega na całkowitym pokryciu zapotrzebowania jego organizmu na energię oraz wszystkie składniki odżywcze potrzebne do rozwoju życia i zachowania zdrowia. Przez pojęcie normy żywienia rozumie się ilość energii oraz niezbędnych składników odżywczych, wyrażone w przeliczeniu na jedną osobę i jeden dzień, uwzględniając specyficzne dla wyróżnionych grup różnice w zapotrzebowaniu zależne od wieku, płci, stanu fizjologicznego i aktywności fizycznej, a także związane z warunkami bytowymi i trybem życia.
Wartości ZDS ustala się na podstawie ustaleń gremiów naukowych na szczeblu władz europejskich lub krajowych. Europejski Urząd ds. Bezpieczeństwa Żywności (EFSA) pracuje nad nowym systemem opartym na rozszerzonym zakresie informacji, opartym na systemie amerykańskim:
oraz na systemie brytyjskim:
Ustalenia te przybierają postać norm żywieniowych oraz rozporządzeń, a ich celem jest regulowanie rynku żywności w danych krajach pod kątem bezpieczeństwa żywności. "Zalecane dzienne spożycie" jest wartością opartą na statystycznych danych z populacji kraju lub regionu dotyczących: rozkładu realnego spożycia danego składnika w populacji w zależności od wieku, aktywności fizycznej i płci mieszkańców; stwierdzanych niedoborów składników odżywczych i stanu zdrowotnego populacji; ustaleń naukowych co do maksymalnych dopuszczalnych wartości takich składników odżywczych jak np. witaminy i składniki mineralne, które są wiarygodnie uznane za bezpieczne dla osób zdrowych. Ponieważ nie jest możliwe obiektywne ustalenie jednej normy dla całej populacji, ustalone wartości mają jedynie charakter odniesienia (wartości referencyjnej) i służą przede wszystkim celom praktycznym np. produkcji żywności czy zbiorowego żywienia spełniających zapotrzebowanie i zalecenia żywieniowe przeciętnej zdrowej dorosłej osoby o prawidłowej wadze i normalnym poziomie aktywności fizycznej.
Wielkości te są różnie nazywane i różnie ustalane w różnych krajach oraz zmieniają się wraz z rozwojem wiedzy:
W części Stanów Zjednoczonych, w Wielkiej Brytanii i wielu krajach Unii Europejskiej istnieje ustawowy obowiązek umieszczania informacji na przetworzonych i pakowanych produktach żywnościowych o tym, jaki procent zalecanego dziennego spożycia podstawowych składników żywnościowych jest zawarty w określonej porcji produktu. W całej Unii Europejskiej taki wymóg obowiązuje od 13 grudnia 2014, na podstawie unijnego rozporządzenia 1169/2011 w sprawie informacji o żywności dla konsumentów ("Food Information to Consumers").

</doc>
<doc id="1439147" url="https://pl.wikipedia.org/wiki?curid=1439147" title="Bukowa (dopływ Odry)">
Bukowa (dopływ Odry)

Bukowa (niem. "Plätschbach") – struga w Szczecinie i okolicy, lewy dopływ Odry o długości 10,9 km. Płynie przez wschodnią część Wału Stobniańskiego i Dolinę Dolnej Odry. 
Pierwsza wzmianka źródłowa o rzece pochodzi z 1371 r. i brzmi "Buckow". W dorzeczu Bukowej (rejon Bezrzecza, Krzekowa i Mierzyna) odkryto ślady najstarszego osadnictwa ludzkiego na obszarze obecnego miasta Szczecina. Osady istniały tu nieprzerwanie od paleolitu do epoki żelaza.
Rzeka wypływa z podmokłego terenu w miejscowości Bezrzecze (obszar gminy Dobra) i płynie w górnym biegu w kierunku południowym. Około kilometra od początku biegu Bukowa przyjmuje wody niewielkiego cieku Stobnica płynącego z Mierzyna. Przepływając przez Gumieńce tworzy Jezioro Słoneczne, ok. pół kilometra dalej łączy się z Gumieńcem, który zbiera wody ze wschodniej części gminy Kołbaskowo. Przy południowej granicy Świerczewa z prawej strony odbiera wody Wierzbaka. Następnie płynąc po zachodniej stronie Cmentarza Centralnego dołączają wody ze skanalizowanego ujścia płynących z cmentarza cieków Jasnej i Cichej Wody. Przy ul. Europejskiej tworzy silnie zeutrofizowany Stawek na Gumieńcach. W okolicy Pomorzan południkowy bieg Bukowej zmienia się, tworzy zakole okrążające węzeł kolejowy Szczecin Wzgórza Hetmańskie, a następnie w okolicy Elektrowni Pomorzany płynie wzdłuż nieczynnej bocznicy kolejowej równoległej do ul. Szczawiowej. Bukowa sztucznie zmienionym korytem omija osadniki oczyszczalni ścieków "Pomorzany", ponownie zmieniając bieg na równoleżnikowy i uchodzi do Odry Zachodniej naprzeciw wyspy Krainka.

</doc>
<doc id="1439149" url="https://pl.wikipedia.org/wiki?curid=1439149" title="Matrix mitochondrialna">
Matrix mitochondrialna



</doc>
<doc id="1439150" url="https://pl.wikipedia.org/wiki?curid=1439150" title="Matra Bagheera">
Matra Bagheera

Matra Bagheera – trzymiejscowy samochód sportowy, produkowany przez francuską firmę Matra w latach 1973-1980.
Samochód został opracowany w firmie Matra we współpracy z koncernem Chrysler France, zajmującym się sprzedażą samochodów Matra, do którego należała m.in. firma Simca, dlatego sprzedawany był także pod nazwą Matra-Simca Bagheera. Nazwa samochodu pochodziła od imienia czarnej pantery z książki "Księga dżungli" i podkreślała sportowy charakter. Samochód wyróżniał się bardzo nietypowym układem z trzema siedzeniami w jednym rzędzie – indywidualne siedzenia pasażerów po prawej stronie były połączone, ze wspólnym szkieletem, siedzenie kierowcy znajdowało się po lewej. Pod względem mechanicznym, samochód wykorzystywał szereg komponentów samochodów osobowych Simca, jak silniki, skrzynię biegów i elementy zawieszenia, lecz w odróżnieniu od nich miał silnik umieszczony poprzecznie centralnie – tuż przed osią tylną, napędzający koła tylne. Po lewej stronie silnika – za siedzeniem kierowcy znajdował się zbiornik paliwa pojemności 56 l.
Nadwozie Bagheery było wykonane z tworzywa sztucznego – poliestru wzmocnionego włóknem szklanym, na stalowym szkielecie. Projektantem nadwozia był Grek Antonis Volanis. Miało ono formę niskiego coupé o ładnej, spokojnej linii. Tylna szyba, pochylona pod dużym kątem, była unoszona, w celu dostępu do zamykanego pokrywą bagażnika, o sporej jak na samochód sportowy pojemności 320 dm³ oraz do silnika, zamykanego oddzielną pokrywą. Nie było to jednak nadwozie trzydrzwiowe, gdyż unoszona szyba zapewniała tylko dostęp do bagażnika i silnika, a za fotelami znajdowała się dodatkowa ściana, oddzielająca je od silnika, z szybą u góry. Z przodu nadwozia znajdowała się niska chłodnica z wentylatorem, umieszczone za nią pochylone koło zapasowe, akumulator i elementy układu wspomagania hamulców. Dostęp do nich zapewniał niewielki otwierany fragment maski, przez co dostęp do koła zapasowego nie był wygodny. Reflektory były chowane.
Bagheera początkowo była dostępna tylko z silnikiem 6G4 pojemności 1,3 litra – rzędowym, 4-cylindrowym, chłodzonym cieczą, o mocy 82 KM, pochodzącym z samochodu Simca 1100Ti (z rodziny silników Simca typ 315, używany też w Simca 1307S). Od 1975 produkowano wersję Bagheera S z silnikiem 6Y2 pojemności 1,4 l z tej samej rodziny silników (była to jednostka wywodząca się z poprzedniego, o większym skoku tłoka, lecz niewiele większej mocy, napędzająca samochód Simca 1308GT).
W 1976 dokonano modernizacji wyglądu nadwozia, m.in. z przodu wprowadzono szeroki zderzak z umieszczonymi w nim światłami, a wlot powietrza do chłodnicy umieszczono poniżej (wcześniej rolę zderzaka pełniła listwa naokoło świateł i centralnego wlotu powietrza). Zmieniono też zderzak tylny i wprowadzono większe klosze tylnych lamp zespolonych, z ryflowaniami chroniącymi przed zabrudzeniem. Od 1979 produkowano jedynie wersję 1,4 l, samochód otrzymał też konwencjonalne klamki drzwi, zamiast „ukrytych” – wgłębionych za tylną krawędzią drzwi. Produkcja zakończyła się w 1980, po wyprodukowaniu 47 802 Bagheer. Następcą, również trzymiejscowym, była Matra Murena.

</doc>
<doc id="1439151" url="https://pl.wikipedia.org/wiki?curid=1439151" title="Prolegomena do charakterologii">
Prolegomena do charakterologii

Prolegomena do charakterologii – studium psychologiczne autorstwa Karola Irzykowskiego. Pierwodruk ukazał się w piśmie "Museion" w roku 1913 (zeszyt 8). W postaci broszury zostało opublikowane w Warszawie w roku 1924 w ramach "Biblioteki Tęczowej". 
Punktem wyjścia do rozważań Irzykowskiego na temat charakteru ludzkiego była praca niemieckiego filozofa i psychologa Ludwika Klagesa pt. "Prinzipien der Charakterologie".

</doc>
<doc id="1439153" url="https://pl.wikipedia.org/wiki?curid=1439153" title="Misantropiae Floris">
Misantropiae Floris

Misanthropiae Floris - album polskiej grupy muzycznej Profanum utrzymany w stylistyce muzyki ambient. Wydawnictwo ukazało się 3 maja 2002 roku nakładem wytwórni muzycznej Pagan Records.
Lista utworów.
Opracowano na podstawie materiału źródłowego.

</doc>
<doc id="1439155" url="https://pl.wikipedia.org/wiki?curid=1439155" title="Błona">
Błona

Biologia
Technika

</doc>
<doc id="1439156" url="https://pl.wikipedia.org/wiki?curid=1439156" title="Musaeum Esotericum">
Musaeum Esotericum

Musaeum Esotericum – album polskiej grupy muzycznej Profanum. Wydawnictwo ukazało się w marcu 2001 roku nakładem wytwórni muzycznej Pagan Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1439158" url="https://pl.wikipedia.org/wiki?curid=1439158" title="Podróż na południe (album)">
Podróż na południe (album)

Podróż na Południe (Moving South) – album nagrany przez trio polskich muzyków jazzowych: Wojciecha Karolaka, Michała Urbaniaka i Czesława Bartkowskiego.
Nagrania zrealizowano 29 maja 1973. Płyta ukazała się jako wydawnictwo klubowe Polskiego Stowarzyszenia Jazzowego, na naklejkach jako wydawca figurowały jednak Polskie Nagrania; producentem-wytwórcą były zakłady Pronit w Pionkach, które wytłoczyły płytę w 1973.
Winylowy LP otrzymał numer katalogowy Polskich Nagrań Z-SXL 0551.

</doc>
<doc id="1439162" url="https://pl.wikipedia.org/wiki?curid=1439162" title="Under the Black Wings of Emperor">
Under the Black Wings of Emperor

Under the Black Wings of Emperor – demo polskiej grupy muzycznej Profanum, wydawnictwo ukazało się w 1994 roku nakładem zespołu.

</doc>
<doc id="1439163" url="https://pl.wikipedia.org/wiki?curid=1439163" title="Skorba">
Skorba

Skorba – ruiny świątyń megalitycznych położone w Żebbiegħ, w jednostce administracyjnej Mġarr na Malcie.
Jako pierwszą wzniesiono lepiej zachowaną Świątynię Zachodnią (ok. 3500 p.n.e-3200 p.n.e.), a następnie (ok. 3200 p.n.e.-2500 p.n.e.) dobudowano Świątynię Wschodnią. W 1992 budowle wpisano na listę światowego dziedzictwa UNESCO.
Świątynia została wpisana na listę National Inventory of the Cultural Property of the Maltese Islands pod numerem 00015.

</doc>
<doc id="1439166" url="https://pl.wikipedia.org/wiki?curid=1439166" title="Omulna (struga)">
Omulna (struga)

Omulna () – struga, prawy dopływ Odry Wschodniej o długości 17,06 km i powierzchni zlewni 81,1 km².
Struga płynie przez Równinę Wełtyńską w województwie zachodniopomorskim. Wypływa z Jeziora Wełtyńskiego i płynie w kierunku północnym. Przepływa przez miejscowości Wełtyń, Raczki, Stare Brynki, Radziszewko i Szczecin oraz przez kilka jezior i zbiorników wodnych, z których największe to Gardzienko i Krzywienko. W dolnym biegu skręca na zachód i uchodzi do Odry Wschodniej w południowej części szczecińskiego osiedla Klucz. 

</doc>
<doc id="1439170" url="https://pl.wikipedia.org/wiki?curid=1439170" title="Kostrzyńska (zajezdnia autobusowa)">
Kostrzyńska (zajezdnia autobusowa)

Kostrzyńska – zajezdnia autobusowo-tramwajowa należąca do MZK Gorzów Wielkopolski. Znajduje się przy ul. Kostrzyńskiej 46 na pograniczu dzielnic Wieprzyce i Os.Słoneczne. Zajezdnia jest również siedzibą MZK Gorzów Wielkopolski.
Obecnie na stanie ma 73 autobusy (w tym 66 niskopodłogowych,w tym także 3 przegubowe), oraz 25 wagonów tramwajowych.

</doc>
<doc id="1439171" url="https://pl.wikipedia.org/wiki?curid=1439171" title="Matra-Simca Bagheera">
Matra-Simca Bagheera



</doc>
<doc id="1439183" url="https://pl.wikipedia.org/wiki?curid=1439183" title="Kostrzyńska">
Kostrzyńska



</doc>
<doc id="1439190" url="https://pl.wikipedia.org/wiki?curid=1439190" title="Cielemęc">
Cielemęc

Cielemęc – wieś w Polsce położona w województwie mazowieckim, w powiecie siedleckim, w gminie Zbuczyn.
Wieś szlachecka "Cielemęcz" położona była w drugiej połowie XVI wieku w ziemi łukowskiej województwa lubelskiego. W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Stanisława i Aniołów Stróżów w Zbuczynie.

</doc>
<doc id="1439193" url="https://pl.wikipedia.org/wiki?curid=1439193" title="Świercze (Borki-Wyrki)">
Świercze (Borki-Wyrki)

Świercze – część wsi Borki-Wyrki w Polsce, położona w województwie mazowieckim, w powiecie siedleckim, w gminie Zbuczyn.
Administracyjnie Świercze są odrębnym sołectwem.
W latach 1975–1998 Świercze administracyjnie należały do województwa siedleckiego.
Wierni Kościoła rzymskokatolickiego należą do parafii św. Stanisława i Aniołów Stróżów w Zbuczynie.

</doc>
<doc id="1439196" url="https://pl.wikipedia.org/wiki?curid=1439196" title="Kolarstwo na Letnich Igrzyskach Olimpijskich 1904">
Kolarstwo na Letnich Igrzyskach Olimpijskich 1904

Wyniki wyścigów kolarskich rozegranych podczas Igrzysk Olimpijskich w St. Louis w 1904 roku. Łącznie rozdano 21 medali, które zdobyło 7 kolarzy. Wszyscy medaliści (oraz wszyscy zawodnicy startujący w kolarstwie) pochodzili ze Stanów Zjednoczonych. Zawody odbyły się w dniach 2-5 sierpnia 1904 roku na stadionie Francis Field. Multimedalistami zostali:

</doc>
<doc id="1439201" url="https://pl.wikipedia.org/wiki?curid=1439201" title="Marin Cilic">
Marin Cilic



</doc>
<doc id="1439202" url="https://pl.wikipedia.org/wiki?curid=1439202" title="Kolarstwo na Letnich Igrzyskach Olimpijskich 1908">
Kolarstwo na Letnich Igrzyskach Olimpijskich 1908

Wyniki wyścigów kolarskich podczas Igrzysk Olimpijskich w Londynie.

</doc>
<doc id="1439204" url="https://pl.wikipedia.org/wiki?curid=1439204" title="Dżawad Gharib">
Dżawad Gharib

Dżawad Gharib, "Jaouad Gharib" (arab. جواد غريب; ur. 22 maja 1972 w Chunajfirze) – marokański lekkoatleta, specjalista maratonu, wicemistrz olimpijski z 2008 z Pekinu, dwukrotny mistrz świata.

</doc>
<doc id="1439206" url="https://pl.wikipedia.org/wiki?curid=1439206" title="Tsegay Kebede">
Tsegay Kebede

Tsegay Kebede (ur. 15 stycznia 1987) – etiopski lekkoatleta, specjalista maratonu, brązowy medalista olimpijski 2008 z Pekinu.

</doc>
<doc id="1439210" url="https://pl.wikipedia.org/wiki?curid=1439210" title="Gamma Ursae Minoris">
Gamma Ursae Minoris



</doc>
<doc id="1439213" url="https://pl.wikipedia.org/wiki?curid=1439213" title="Drozofila">
Drozofila



</doc>
<doc id="1439215" url="https://pl.wikipedia.org/wiki?curid=1439215" title="Diana Koritskaya">
Diana Koritskaya



</doc>
<doc id="1439217" url="https://pl.wikipedia.org/wiki?curid=1439217" title="Robin Hood (ujednoznacznienie)">
Robin Hood (ujednoznacznienie)



</doc>
<doc id="1439218" url="https://pl.wikipedia.org/wiki?curid=1439218" title="Christian Süß">
Christian Süß

Christian Süß (ur. 28 lipca 1985 w Ahlen) – niemiecki tenisista stołowy, wicemistrz olimpijski z Pekinu (2008), medalista mistrzostw świata i mistrzostw Europy.
W karierze juniorskiej występował w drużynach: TTC GW Hamm oraz TSG Dülmen, a latach 1999–2001 był zawodnikiem TTC Altena. Mając 16 lat został zawodnikiem Borussii Düsseldorf, z którą dwa lata później zdobył mistrzostwo niemieckiej Bundesligi. W 2014 podpisał kontrakt z drużyną TTC Fulda-Maberzell, gdzie występował do 2018. W sezonie 2018/2019 był zawodnikiem zespołu SV Union Velbert.
Sukcesy.
"Na podstawie."

</doc>
<doc id="1439219" url="https://pl.wikipedia.org/wiki?curid=1439219" title="Szkoła przetrwania (serial telewizyjny 2006)">
Szkoła przetrwania (serial telewizyjny 2006)

Szkoła Przetrwania (ang. "Man vs. Wild" lub "Ultimate Survival" lub "Born Survivor: Bear Grylls") − program emitowany przez Discovery Channel, w którym podróżnik i były żołnierz służb specjalnych SAS 21, Special Air Service,
Bear Grylls prezentuje jak przetrwać w ekstremalnych lub trudnych warunkach.
Bear Grylls mając ze sobą jedynie: nóż, manierkę i krzesiwo pokazał jak przetrwać na: lodowcu w Islandii, na safari w Kenii, w amazońskiej dżungli w Ekwadorze, w Alpach, w lesie deszczowym w Kostaryce, na Alasce, hawajskim wulkanie, Saharze, Syberii i wielu innych miejscach. W odcinkach specjalnych dotyczących tzw. „miejskiej dżungli” wykorzystano m.in. przestrzeń Stoczni Gdyńskiej.
Program polega na tym, że prezenter czyli Bear Grylls pokazuje jak przetrwać w najdzikszych lub trudnych do przetrwania miejscach na świecie. Wraz z kamerzystą, dźwiękowcem oraz ze względów bezpieczeństwa instruktorem danej okolicy pozostawieni są na pastwę losu. Bear Grylls pokazuje różne sztuczki i porady, jak poradzić sobie w trudnym środowisku.
Kręcenie każdego odcinka trwa mniej więcej tydzień. Przed kręceniem danego odcinka, Bear ma tydzień na zapoznanie się z terenem. Podczas kręcenia odcinka musi pokazać najniebezpieczniejsze rzeczy, które zadecydują w danym terenie o życiu lub śmierci. Program jest częściowo reżyserowany, i nie wszystkie rzeczy pokazane w nim są przypadkowe.

</doc>
<doc id="1439220" url="https://pl.wikipedia.org/wiki?curid=1439220" title="Change in Form">
Change in Form

Change in Form – piąty album grupy Aya RL, wydany w 1998 roku, nakładem wydawnictwa PolyGram Polska.
Lista utworów.
źródło:.
Skład zespołu.
źródło:.

</doc>
<doc id="1439223" url="https://pl.wikipedia.org/wiki?curid=1439223" title="Righteous Babe Records">
Righteous Babe Records

Righteous Babe Records to niezależna amerykańska wytwórnia płytowa. Założona w 1990 roku przez piosenkarkę Ani DiFranco, w celu wydawania jej własnych nagrań.

</doc>
<doc id="1439224" url="https://pl.wikipedia.org/wiki?curid=1439224" title="Wy to ja ’98">
Wy to ja ’98

Wy to ja ’98 – minialbum grupy Aya RL, wydany w 1998 roku, nakładem PolyGram Polska.

</doc>
<doc id="1439225" url="https://pl.wikipedia.org/wiki?curid=1439225" title="Aneta Pastuszka-Konieczna">
Aneta Pastuszka-Konieczna



</doc>
<doc id="1439226" url="https://pl.wikipedia.org/wiki?curid=1439226" title="Peronopsis">
Peronopsis

Peronopsis – rodzaj stawonogów z wymarłej gromady trylobitów, z rzędu Agnostida.
Żyły w okresie środkowego kambru. Ich skamieniałości znaleziono w Azji, Australii, Europie oraz w Ameryce Północnej.

</doc>
<doc id="1439227" url="https://pl.wikipedia.org/wiki?curid=1439227" title="Archibald Cox">
Archibald Cox

Archibald Cox Jr. (ur. 17 maja 1912 w Plainfield, zm. 29 maja 2004 w Brooksville w stanie Maine) – amerykański prawnik, który pracował jako państwowy radca prawny USA za kadencji Johna F. Kennedy’ego, a później zyskał rozgłos jako główny prokurator podczas procesu związanego z aferą Watergate.
Młodość i kariera prawnicza.
Cox był synem Archibalda i Frances Perkins Cox. Pochodził z Plainfield w stanie New Jersey. Uczęszczał do szkoły Wardlaw-Hartridge, która później zmieniła nazwę na Wardlaw Country Day. Ukończył college na Harvardzie w 1934, a następnie Szkołę Prawniczą na Harvardzie w 1937. Wówczas został członkiem korporacji prawniczej Phi delta phi. Wstąpił również do kancelarii adwokackiej Ropes, Gray, Best, Coolidge &amp; Rugg, szerzej znanej jako Ropes &amp; Gray. Podczas drugiej wojny światowej przystąpił do Narodowej Rady Obrony ("National Defense Board"), a następnie zatrudnił się w urzędzie Państwowego Radcy Prawnego.
Po zakończeniu wojny, rozpoczął fakultety na Harvardzie, gdzie wykładał prawo odszkodowawcze, administracyjne, konstytucyjne oraz prawo pracy. W tym czasie został również doradcą Johna F. Kennedy’ego. Pisał dla niego także przemówienia. Kennedy był wówczas senatorem z okręgu Massachusetts. W 1961 Cox stał się członkiem administracji prezydenta Kennedy’ego na stanowisku państwowego radcy prawnego. W czasie gdy cywilne demonstracje były rozganiane z wykorzystaniem psów i pałek policyjnych, Cox starał się wprowadzić prawne środki przeciwdziałania niesprawiedliwości, występując często przed Sądem Najwyższym. Był między innymi zaangażowany w sprawę Baker vs. Carr, dotyczącą zmiany podziału głosów z poszczególnych stanów, a także w sprawę pomiędzy Motelem Heart of Atlanta vs. rząd Stanów Zjednoczonych, związaną z dyskryminacją rasową Amerykanów pochodzenia afrykańskiego przy zakwaterowaniu w Motelu Heart of Atlanta oraz w sprawę Karolina Południowa vs. Katzenbach, która utrzymała w mocy Akt dotyczący prawa do głosowania. W 1965 powrócił do pracy w szkole prawniczej.
Specjalny prokurator w procesie dotyczącym afery Watergate.
19 maja 1973 Cox ponownie odszedł z uczelni, by przyjąć stanowisko specjalnego prokuratora w sprawie dotyczącej afery Watergate. W ciągu niecałych dwóch miesięcy od objęcia stanowiska, Cox zapoznał się z zawartością pozostałych tajnych taśm zawierających dowody świadczące przeciwko Nixonowi. W ciągu kolejnych kilku miesięcy Cox wraz z Komisją Senacką ds. Afery Watergate i sędzią Johnem Siricą toczyli spór z Białym Domem o wydanie tych taśm. W czasie konfliktu, po tym jak Sirica nieskutecznie apelował do Nixona o udostępnienie taśm, Cox zaproponował prezydentowi kompromis. 20 października 1973 miał miejsce incydent nazwany później Masakrą Sobotniej Nocy. Wówczas prezydent Nixon zdymisjonował Coksa z powodu jego nacisku na udostępnienie tajnych taśm Białego Domu. Zamiast wykonać zarządzenie prezydenta o dymisji minister sprawiedliwości Elliot Richardson oraz jego zastępca William Ruckelshaus zrezygnowali ze stanowisk. Zarządzenie zostało ostatecznie wykonane przez państwowego radcę prawnego Roberta Borka. Media nazwały tę serię dymisji masakrą sobotniej nocy. Po swojej dymisji Cox oświadczył, że rząd powinien składać się z ludzi, którzy respektują prawo.
Zwolnienie Coksa przyczyniło się do powołania urzędu niezależnych konsuli – prokuratorów oddelegowanych do prowadzenia śledztw odnośnie do nieprawidłowości w państwowych urzędach. Po rezygnacji Nixona, Cox został prezesem Common Cause, organizacji starającej się o zwiększenie odpowiedzialności rządu za podejmowane decyzje, kwestiami finansowania kampanii wyborczych oraz reform systemu wyborczego. Założył w międzyczasie Health Effects Institute. Cox dyskutował przed Sądem Najwyższym w 1976 sprawę Buckley vs. Valeo, która zreformowała finansowanie kampanii wyborczych. Cox został w 1991 r. honorowym członkiem stowarzyszenia Order of the Coif, zrzeszającego absolwentów uczelni prawniczych. Oprócz nagrody im. Paula Douglasa za krzewienie zasad etycznych w rządzie, otrzymał również Obywatelską Nagrodę im. Thomasa „Tipa” O’Neilla.
Śmierć i spuścizna.
Cox zmarł w swoim domu w Brooksville z przyczyn naturalnych, w tym samym dniu co Sam Dash, główny konsul w Senackiej Specjalnej Komisji Śledzczej w Sprawie Nielegalnych Praktyk podczas Kampanii Wyborczej.
Cox był prawnukiem Williama M. Evartsa, który bronił prezydenta Andrew Johnsona podczas jego procesu i który był Sekretarzem Stanu w administracji Hayesa. Do przodków Coksa należał także Roger Sherman, sygnatariusz Deklaracji Niepodległości Stanów Zjednoczonych ze stanu Connecticut.

</doc>
<doc id="1439231" url="https://pl.wikipedia.org/wiki?curid=1439231" title="L’Escala">
L’Escala

L'Escala (oficjalna nazwa katalońska; hiszp.
"La Escala") – miasto w Hiszpanii, w Katalonii, w prowincji Gerona, w którym znajdują się słynne ruiny Ampurias. Ważny nadmorski ośrodek turystyczny na wschodnim wybrzeżu Hiszpanii.

</doc>
<doc id="1439233" url="https://pl.wikipedia.org/wiki?curid=1439233" title="Acidiscus">
Acidiscus

Acidiscus – rodzaj stawonogów z wymarłej gromady trylobitów, z rzędu Agnostida.
Żył w okresie wczesnego kambru.

</doc>
<doc id="1439235" url="https://pl.wikipedia.org/wiki?curid=1439235" title="Acimetopus">
Acimetopus

Acimetopus – rodzaj stawonogów z wymarłej gromady trylobitów, z rzędu Agnostida.
Żył w okresie wczesnego kambru.

</doc>
<doc id="1439236" url="https://pl.wikipedia.org/wiki?curid=1439236" title="Bathydiscus">
Bathydiscus

Bathydiscus – rodzaj stawonogów z wymarłej gromady trylobitów, z rzędu Agnostida.
Żył w okresie wczesnego kambru.

</doc>
<doc id="1439238" url="https://pl.wikipedia.org/wiki?curid=1439238" title="Cobboldites">
Cobboldites

Cobboldites - rodzaj stawonogów z wymarłej gromady trylobitów, z rzędu Agnostida.
Żył w okresie wczesnego kambru.

</doc>
<doc id="1439239" url="https://pl.wikipedia.org/wiki?curid=1439239" title="Leptochilodiscus">
Leptochilodiscus

Leptochilodiscus – rodzaj stawonogów z wymarłej gromady trylobitów, z rzędu Agnostida.
Żyły w okresie wczesnego kambru.

</doc>
<doc id="1439240" url="https://pl.wikipedia.org/wiki?curid=1439240" title="Meniscuchus">
Meniscuchus

Meniscuchus – rodzaj stawonogów z wymarłej gromady trylobitów, z rzędu Agnostida.
Żyły w okresie wczesnego kambru.

</doc>
<doc id="1439241" url="https://pl.wikipedia.org/wiki?curid=1439241" title="Trajcze Nediew">
Trajcze Nediew

Trajcze Nediew, maced. Трајче Недев (ur. 27 lutego 1973) – macedoński szachista, arcymistrz od 2001 roku.
Kariera szachowa.
Od połowy lat 90. XX wieku należy do ścisłej czołówki macedońskich szachistów. Pomiędzy 1996 a 2006 r. uczestniczył we wszystkich w tym okresie 6 szachowych olimpiadach, w swoim debiucie zdobywając brązowy medal za indywidualny wynik na V szachownicy, natomiast w latach 1997 – 2007 również sześciokrotnie reprezentował barwy Macedonii na drużynowych mistrzostwach Europy, w 2003 r. za wynik na IV szachownicy otrzymując medal srebrny.
W 1993 r. w Strudze zajął III m. w pierwszych mistrzostwach niepodległej Macedonii. W swojej kolekcji posiada jeszcze medale srebrne (2002, 2007) oraz brązowy (2001). Do innych jego indywidualnych sukcesów należą:
Najwyższy ranking w dotychczasowej karierze uzyskał 1 października 2005 r., z wynikiem 2537 punktów zajmował wówczas 2. miejsce (za Władimirem Georgijewem) wśród macedońskich szachistów.
W 2008 r. wydał, wspólnie z Atanasem Kolewem, książkę "The Easiest Sicilian" (), w której opisane są aktywne możliwości gry czarnym kolorem w obronie sycylijskiej (oparte przede wszystkim na wariancie Swiesznikowa).

</doc>
<doc id="1439242" url="https://pl.wikipedia.org/wiki?curid=1439242" title="Ninadiscus">
Ninadiscus

Ninadiscus – rodzaj stawonogów z wymarłej gromady trylobitów, z rzędu Agnostida.
Żyły w okresie wczesnego kambru.

</doc>
<doc id="1439243" url="https://pl.wikipedia.org/wiki?curid=1439243" title="Runcinodiscus">
Runcinodiscus

Runcinodiscus – rodzaj stawonogów z wymarłej gromady trylobitów, z rzędu Agnostida.
Żyły w okresie wczesnego kambru.

</doc>
<doc id="1439244" url="https://pl.wikipedia.org/wiki?curid=1439244" title="Trajko Nediew">
Trajko Nediew



</doc>
<doc id="1439245" url="https://pl.wikipedia.org/wiki?curid=1439245" title="Joseph Höffner">
Joseph Höffner

Joseph kardynał Höffner (ur. 24 grudnia 1906 w Horhausen (Westerwald), zm. 16 października 1987 w Kolonii) – niemiecki duchowny rzymskokatolicki, Sługa Boży Kościoła katolickiego, kardynał, Arcybiskup Kolonii.
Życiorys.
Święcenia kapłańskie przyjął 30 października 1932. 9 lipca 1962 został mianowany biskupem Münsteru, 14 września przyjął sakrę z rąk biskupa Mathiasa Wehra. Uczestniczył w obradach Soboru watykańskiego II. 6 stycznia 1969 został biskupem koadiutorem Kolonii i tytularnym biskupem Akwilei. 24 lutego tego samego roku przeszedł na Arcybiskupstwo Kolonii. 28 kwietnia 1969 Paweł VI wyniósł go do godności kardynalskiej z tytułem prezbitera Sant’Andrea della Valle. W latach 1976-1987 pełnił funkcję przewodniczącego Konferencji Episkopatu Niemiec. Wziął udział w konklawe wybierających Jana Pawła I i Jana Pawła II. W archidiecezji kolońskiej gościł Jana Pawła II podczas jego 1. podróży apostolskiej do RFN 15 listopada 1980. 14 września 1987 zrezygnował z kierowania archidiecezją. Został pochowany w Katedrze św. Piotra i NMP w Kolonii.
W 2003 został pośmiertnie odznaczony medalem Sprawiedliwy wśród Narodów Świata.

</doc>
<doc id="1439246" url="https://pl.wikipedia.org/wiki?curid=1439246" title="Semadiscus">
Semadiscus

Semadiscus – rodzaj stawonogów z wymarłej gromady trylobitów, z rzędu Agnostida.
Żyły w okresie wczesnego kambru.

</doc>
<doc id="1439247" url="https://pl.wikipedia.org/wiki?curid=1439247" title="Stigmadiscus">
Stigmadiscus

Stigmadiscus – rodzaj stawonogów z wymarłej gromady trylobitów, z rzędu Agnostida.
Żyły w okresie wczesnego kambru.

</doc>
<doc id="1439252" url="https://pl.wikipedia.org/wiki?curid=1439252" title="Sinodiscus">
Sinodiscus

Sinodiscus - rodzaj stawonogów z wymarłej gromady trylobitów, z rzędu Agnostida.
Żył w okresie wczesnego kambru.

</doc>
<doc id="1439253" url="https://pl.wikipedia.org/wiki?curid=1439253" title="Służba łączności (II RP)">
Służba łączności (II RP)

Służba łączności – służba administracyjna Wojska Polskiego II RP wyspecjalizowana w zaopatrywaniu Sił Zbrojnych w urządzenia i materiał telegraficzny, telefoniczny, radiotelegraficzny i inny służący dla celów łączności.
Służba łączności posiadała własny personel kierowniczy i wykonawczy oraz zakłady niezbędne dla wypełnienia jej zadań. Na szczebli centralnym (Ministerstwa Spraw Wojskowych) funkcjonowały Centralne Zakłady Wojsk Łączności w Warszawie, a na szczeblu okręgu korpusu okręgowe zakłady telegraficzne oraz okręgowe zakłady radiotelegraficzne, wchodzące w skład kadr kompanii zapasowych batalionów telegraficznych lub radiotelegraficznych.

</doc>
<doc id="1439254" url="https://pl.wikipedia.org/wiki?curid=1439254" title="Korobovia">
Korobovia

Korobovia – rodzaj stawonogów z wymarłej gromady trylobitów, z rzędu Agnostida.
Żył w okresie wczesnego kambru.

</doc>
<doc id="1439256" url="https://pl.wikipedia.org/wiki?curid=1439256" title="Chelediscus">
Chelediscus

Chelediscus - rodzaj stawonogów z wymarłej gromady trylobitów, z rzędu Agnostida.
Żył w okresie wczesnego kambru.

</doc>
<doc id="1439258" url="https://pl.wikipedia.org/wiki?curid=1439258" title="Bystrzyk peruwiański">
Bystrzyk peruwiański

Bystrzyk peruwiański ("Hyphessobrycon peruvianus") – gatunek słodkowodnej ryby kąsaczokształtnej z rodziny kąsaczowatych (Characidae). Hodowana w akwariach.
Występowanie.
Ameryka Południowa, w dorzeczu górnej Amazonki.
Opis.
Osiągają długość przeciętnie około 2,8 cm, maksymalnie 4 cm.

</doc>
<doc id="1439259" url="https://pl.wikipedia.org/wiki?curid=1439259" title="John McCloskey">
John McCloskey

John McCloskey (ur. 10 marca 1810 Brooklyn, Nowy Jork. zm. 10 października 1885 w Nowym Jorku) – amerykański duchowny katolicki pochodzenia irlandzkiego, arcybiskup Nowego Jorku i pierwszy amerykański kardynał. 
Życiorys.
Jego rodzice byli imigrantami z Irlandii. Rodziny były przeciwne temu małżeństwu i między innymi dlatego postanowili udać się do Ameryki. John był drugim z dziesięciorga ich dzieci. Chrztu udzielił mu Benedict Joseph Fenwick późniejszy biskup Bostonu i współkonsekrator jego święceń biskupich. Ukończył szkołę średnią i seminarium w Emmitsburgu, a następnie już po święceniach studia w Rzymie. Do kapłaństwa ordynowany 12 stycznia 1834 w Nowym Jorku. Obrzędu dokonał biskup John Dubois. Był pierwszym rdzennym nowojorczykiem wyświęconym na kapłana. Pracował duszpastersko, a także jako profesor filozofii w seminarium. Po powrocie z Rzymu kontynuował karierę wykładowcy w seminariach w Fordham.
21 listopada 1843 mianowany został koadiutorem z prawem następstwa arcybiskupa Nowego Jorku. Sakry udzielił metropolita John Joseph Hughes. Od 1847 był biskupem Albany. Sukcesję w Nowym Jorku przejął 6 maja 1864. Brał udział w obradach Soboru watykańskiego I. Na konsystorzu w 1875 podniesiony do godności kardynalskiej z tytułem prezbitera Santa Maria sopra Minerva przez papieża Piusa IX. Na tym samym konsystorzu kapelusz kardynalski otrzymał Polak Mieczysław Ledóchowski. Stał się odtąd pierwszym amerykańskim kardynałem. Dedykował nowo wybudowaną katedrę św. Patryka. Na konklawe 1878 przybył tuż po wyborze Leona XIII. Pochowany w katedrze, którą ufundował.

</doc>
<doc id="1439260" url="https://pl.wikipedia.org/wiki?curid=1439260" title="Eoagnostus">
Eoagnostus

Eoagnostus – rodzaj stawonogów z wymarłej gromady trylobitów, z rzędu Agnostida.
Żył w okresie wczesnego kambru.

</doc>
<doc id="1439261" url="https://pl.wikipedia.org/wiki?curid=1439261" title="Ludvík Vaculík">
Ludvík Vaculík

Ludvík Vaculík (ur. 23 lipca 1926 w Brumovie, zm. 6 czerwca 2015 w Dobřichovicach) – czeski prozaik, dziennikarz, felietonista i publicysta.
Życiorys.
W latach 1941–1946 pracował w zakładach obuwniczych Tomáša Baťi w Zlinie i Zruči nad Sazawą. W 1943 roku skończył szkołę zawodową. Trzy lata później ukończył szkołę handlu zagranicznego. W latach 1946–1950 studiował na wydziale polityki i dziennikarstwa Wyższej Szkoły Polityki i Administracji w Pradze. W latach 1948–1951 pracował na etacie w internatach w Benešovie nad Ploučnicą i w Pradze. W 1955 roku został redaktorem w dziale literatury politycznej wydawnictwa Rudé Právo. w 1957 roku pracował przy redakcji tygodnika rolniczego „Beseda Venkovské Rodiny” W 1959 roku rozpoczął pracę w Radiu Czechosłowackim w redakcji programów dla młodzieży. Od września 1965 był redaktorem czasopism „Literární Noviny”, a następnie „Literární Listy” i „Listy”. 
W czerwcu 1967 roku skrytykował politykę Komunistycznej Partii Czechosłowacji. W czerwcu 1968 napisał manifest "Dwa tysiące słów" ("Dva tisíce slov, které patří dělníkům, zemědělcům, úředníkům, vědcům, umělcům, a všem"), krytykował w nim powolne tempo reform. Wzywał obywateli do organizowania się. W rocznicę inwazji na Czechosłowację, 21 sierpnia 1969 wziął udział w przygotowaniu odezwy do narodu „Dziesięć punktów”. Mimo oskarżenia o „przygotowania do działań przestępczych na szkodę państwa” nie został aresztowany. Od 1970 roku uczestniczył w odbywających się w mieszkaniu Ivana Klímy spotkaniach pisarzy, objętych zakazem publikacji. W 1972 roku założył niezależne wydawnictwo "Petlice". W 1975 roku wraz z Pavlem Kohoutem pisał felietony o aktualnej sytuacji politycznej kraju. Pod koniec lat siedemdziesiątych redagował zbiory "Československý fejeton" – "Československý fejtón" oraz "Hodina naděje – Almanach české literatury" 1968–1978. W latach siedemdziesiątych i osiemdziesiątych utrzymywał się z honorariów dla prasy zachodniej. W 1981 roku założył miesięcznik „Obsah”, od końca 1987 roku pisał artykuły dla „Lidových Novin” w rubryce "Poslední slovo". 
Po 1989 roku wydał powieść "Jak se dělá chlapec" ("Jak się robi chłopca") oraz inne jego wcześniejsze publikacje.

</doc>
<doc id="1439263" url="https://pl.wikipedia.org/wiki?curid=1439263" title="Archaeagnostus">
Archaeagnostus

Archaeagnostus - rodzaj stawonogów z wymarłej gromady trylobitów, z rzędu Agnostida.
Żył w okresie wczesnego kambru.

</doc>
<doc id="1439266" url="https://pl.wikipedia.org/wiki?curid=1439266" title="Parapagetia">
Parapagetia

Parapagetia – rodzaj stawonogów z wymarłej gromady trylobitów, z rzędu Agnostida.
Żyły w okresie wczesnego kambru.

</doc>
<doc id="1439268" url="https://pl.wikipedia.org/wiki?curid=1439268" title="Dicerodiscus">
Dicerodiscus

Dicerodiscus - rodzaj stawonogów z wymarłej gromady trylobitów, z rzędu Agnostida.
Żył w okresie wczesnego kambru.

</doc>
<doc id="1439270" url="https://pl.wikipedia.org/wiki?curid=1439270" title="Yukonides">
Yukonides

Yukonides – rodzaj stawonogów z wymarłej gromady trylobitów, z rzędu Agnostida.
Żył w okresie wczesnego kambru.

</doc>
<doc id="1439272" url="https://pl.wikipedia.org/wiki?curid=1439272" title="Lenadiscus">
Lenadiscus

Lenadiscus – rodzaj stawonogów z wymarłej gromady trylobitów, z rzędu Agnostida.
Żyły w okresie wczesnego kambru.

</doc>
<doc id="1439273" url="https://pl.wikipedia.org/wiki?curid=1439273" title="ToF">
ToF



</doc>
<doc id="1439274" url="https://pl.wikipedia.org/wiki?curid=1439274" title="Michał Działyński (wojewoda malborski)">
Michał Działyński (wojewoda malborski)

Michał Działyński syn Stanisława, wojewoda malborski.
Od 1796 był kasztelanem kujawskim. Pisał wiersze, napisał między innymi "Odgłos konwokujący ojczyzny synów do prawdziwej jedności" (Toruń 1714)

</doc>
<doc id="1439277" url="https://pl.wikipedia.org/wiki?curid=1439277" title="Zdeněk Smetana">
Zdeněk Smetana

Zdeněk Smetana (ur. 26 lipca 1925 w Pradze, zm. 25 lutego 2016 tamże) – czeski reżyser, animator, scenarzysta i producent.
Życiorys.
Pracował w studiu Bratři v triku a następnie jako reżyser w wytwórni Krátky Film Praha. Stworzył popularne seriale animowane dla dzieci, prezentowane m.in. jako wieczorynki. Należały do nich m.in. "Bajki z mchu i paproci" (znane także jako „Żwirek i Muchomorek”), "Wodnik Szuwarek", "Psi żywot", które emitowano w Czechosłowacji, a później w Czechach. Otrzymał ponad 50 nagród na czeskich i zagranicznych przeglądach i festiwalach filmowych (m.in. nagrodę BAFTA i berlińskiego Złotego Niedźwiedzia). Zilustrował również kilka książek dla dzieci.

</doc>
<doc id="1439279" url="https://pl.wikipedia.org/wiki?curid=1439279" title="Nikita Morgaczow">
Nikita Morgaczow

Nikita Morgaczow (ros. Никита Андреевич Моргачёв, ur. 3 maja 1981 r. w Moskwie) – rosyjski wioślarz, reprezentant Federacji Rosyjskiej w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439280" url="https://pl.wikipedia.org/wiki?curid=1439280" title="Siergiej Fiedorowcew">
Siergiej Fiedorowcew

Siergiej Fiedorowcew (ros. Сергей Фeдоровцев, ur. 31 stycznia 1980 r. w Rostowie nad Donem) – rosyjski wioślarz, złoty medalista w wioślarskiej czwórce podwójnej podczas Letnich Igrzysk Olimpijskich w Atenach.
Jego córka Arina jest siatkarką. 

</doc>
<doc id="1439281" url="https://pl.wikipedia.org/wiki?curid=1439281" title="Karim Bageri">
Karim Bageri

Karim Bagheri (per. کريم باقری, ur. 24 lutego 1974 w Tabrizie) – piłkarz irański grający na pozycji ofensywnego pomocnika.
Kariera klubowa.
Bagheri pochodzi z miasta Tebriz. Tam też rozpoczął piłkarską karierę w klubie Teraktor Sazi Tebriz. W 1992 roku zadebiutował w jego barwach lidze irańskiej i grał tam przez dwa sezony. W 1994 roku został zawodnikiem nieistniejącego już klubu Keszawarz Teheran, wywodzącego się ze stolicy kraju, Teheranu. Tam był jednym z czołowych zawodników obok Mehrdada Minawanda oraz Sirousa Gajegrana. W 1996 roku przeszedł do innego stołecznego klubu, Persepolis Teheran. Grał w nim przez jeden rok i wywalczył swoje pierwsze w karierze mistrzostwo Iranu.
Latem 1997 roku Bageri wyjechał do Europy i trafił do niemieckiej Arminii Bielefeld. Jednocześnie stał się trzecim obok Alego Daeiego i Chodadada Aziziego Irańczykiem w Bundeslidze. W niej zadebiutował 5 sierpnia w wygranym 2:1 wyjazdowym spotkaniu z VfB Stuttgart. Natomiast 20 grudnia w meczu z Karlsruher SC (2:1) zdobył pierwszego gola na niemieckich boiskach. W całym sezonie 1997/1998 strzelił 3 gole, ale Arminia spadła do drugiej ligi. W następnym Karim pełnił rolę libero i pomógł klubowi w powrocie do ekstraklasy. W Arminii grał jeszcze przez rundę jesienną sezonu 1999/2000.
Na wiosnę 2000 roku Bageri wrócił do Iranu, do Persepolis, ale został sprzedany do Al-Nasr Sports Club ze Zjednoczonych Emiratów Arabskich. Latem odszedł do angielskiego Charltonu Athletic za 400 tysięcy funtów. Nie znalazł jednak uznania w oczach menedżera Alana Curbishleya i rozegrał zaledwie jedno spotkanie w Premiership. Dlatego też w 2001 roku wyjechał do katarskiego Al-Sadd i przez dwa sezony występował na boiskach Q-League.
W 2003 roku Bageri znów został zawodnikiem Persepolis. W 2006 roku dotarł z nim do finału Pucharu Hazfi, czyli Pucharu Iranu, a rok później zajął 3. miejsce w irańskiej lidze. Z kolei w sezonie 2007/2008 wywalczył tytuł mistrza kraju, pierwszy dla Persepolis od 2002 roku. W 2010 roku zakończył karierę.
Kariera reprezentacyjna.
W reprezentacji Iranu Bageri zadebiutował 6 czerwca 1993 roku w wygranym 5:0 spotkaniu z Pakistanem. 2 czerwca 1997 roku w meczu eliminacji do Mistrzostw Świata we Francji z Malediwami (17:0) zdobył siedem goli i wyrównał rekord Australijczyka Gary'ego Cole'a z 1981. Rekord ten został pobity w 2001 roku przez innego gracza z Australii, Archiego Thompsona (13 bramek). W listopadzie 1997 roku zdobył dwa gole w barażach o awans na Mundial we Francji z Australią, mające wpływ na awans Iranu na ten turniej. W 1998 roku został powołany przez Dżalala Talebiego do kadry na mistrzostwa świata. Tam był podstawowym zawodnikiem Iranu i wystąpił we wszystkich trzech grupowych spotkaniach: przegranych 0:1 z Jugosławią oraz 0:2 z Niemcami, a także wygranym 2:1 ze Stanami Zjednoczonymi. W reprezentacji grał do 2001 roku, a łącznie zagrał w niej 80 razy i strzelił 47 goli.

</doc>
<doc id="1439283" url="https://pl.wikipedia.org/wiki?curid=1439283" title="Mint na bokura">
Mint na bokura

 – shōjo-manga autorstwa Wataru Yoshizumi. Na początku była wydawana w magazynie "Ribon". Ostatecznie zebrano całą serię w 6 tomach. Manga opowiada o dwójce bliźniąt: Marii i Noeru. Noeru jest zazdrosny o swoją siostrę i zrobi wszystko, byle tylko się nie zakochała. Przenosi się do jej szkoły i kontroluje każdy krok siostry. Ponieważ sytuacja tego wymaga, przebiera się za dziewczynę. 

</doc>
<doc id="1439284" url="https://pl.wikipedia.org/wiki?curid=1439284" title="Wolfgang Kapp">
Wolfgang Kapp

Wolfgang Kapp (ur. 24 lipca 1858 w Nowym Jorku, zm. 12 czerwca 1922 w Lipsku) – pruski urzędnik państwowy oraz dziennikarz. Był radykalnym nacjonalistą oraz przywódcą tzw. puczu Kappa-Lüttwitza.
Młodość.
Ojciec Kappa, Friedrich Kapp, był politycznym aktywistą, a późnej posłem do Reichstagu z ramienia Partii Narodowoliberalnej. Po nieudanej rewolucji z 1848 roku uciekł do Ameryki. W ten oto sposób Wolfgang Kapp przyszedł na świat w Nowym Jorku. W roku 1870 rodzina Kappów wróciła jednak do Niemiec, a młody Wolfgang Kapp kontynuował edukację w berlińskim "Friedrich-Wilhelms-Gymnasium". W roku 1884 poślubił Margarete Rosenow. Para miała troje dzieci. Poprzez rodzinę żony, Kapp zdobył powiązania z politykami konserwatywnymi. W roku 1886 ukończył studia prawnicze w Tybindze i w tym samym roku został zatrudniony w Ministerstwie Finansów.
Aktywista polityczny.
Kapp był aktywny politycznie podczas I wojny światowej. Wczesnym latem roku 1916 napisał potajemnie pamflet krytykujący niemiecką politykę zagraniczną oraz wewnętrzną rządu kanclerza Bethmanna Hollwega. W roku 1917 razem Alfredem von Tirpitzem założył Niemiecką Partię Ojczyźnianą ("Deutsche Vaterlandspartei"), której wkrótce został przywódcą. W następnym roku stał się jedną z bardziej wpływowych postaci niemieckiej prawicy – w jednym szeregu z generałem Ludendorffem, który założył Unię Narodową ("Nationale Vereinigung") – prawe skrzydło, opowiadające się za kontrrewolucją i utworzeniem konserwatywnego militarystycznego rządu. Nie był to jednak ruch dążący do restauracji monarchii. Cesarz bowiem uległ amerykańskiej perswazji i na początku listopada udał się na emigrację do Holandii niedaleko Utrechtu. W następnym, 1919 roku, który dał początek tzw. Republice Weimarskiej, Kapp został członkiem Niemieckiej Niemieckiej Narodowej Partii Ludowej (Deutschnationale Volkspartei, DNVP).
Porażka Niemiec w I wojnie światowej była według nacjonalistów zdradą i upokorzeniem. Kapp był propagatorem tzw. legendy o ciosie w plecy i zaciekłym krytykiem traktatu wersalskiego. W roku 1919 został wybrany do Reichstagu jako przedstawiciel monarchistów.
Pucz Kappa-Lüttwitza.
W marcu 1920 roku Hermann Ehrhardt, przywódca Freikorpsów, znanych także jako Brygada Ehrhardta, próbował obalić rząd Republiki Weimarskiej poprzez marsz na Berlin, okupację stolicy i osadzenie siłą przy władzy nowego rządu. Jako marionetkowego kandydata na kanclerza wybrał Wolfganga Kappa, polityka nacjonalistycznego, skrajnie prawicowego. Generał baron Walther von Lüttwitz, dowodzący w tamtym czasie wojskiem na obszarze Berlina, wspierał pucz własnymi żołnierzami. Regularna armia, pod komendą generała von Seeckta stała bezczynnie i dopiero zmasowane uderzenie zjednoczonych związków zawodowych przywróciło rząd republikański. Gdy pucz został obalony, Kappa zmuszono do opuszczenia Niemiec. Udało mu się znaleźć azyl polityczny w Szwecji.
Po dwóch latach na wygnaniu, wrócił do Niemiec w kwietniu 1922 roku. Zmarł wkrótce po tym na raka w Lipsku.

</doc>
<doc id="1439286" url="https://pl.wikipedia.org/wiki?curid=1439286" title="Bitwa pod Tuyuti">
Bitwa pod Tuyuti

Bitwa pod Tuyuti – starcie zbrojne, które miało miejsce 24 maja 1866 r. w trakcie wojny paragwajskiej (1864–1870).
W roku 1866 armia sprzymierzonych (Argentyna, Brazylia, Urugwaj) pod dowództwem Bartolome Mitre zajęła stanowiska nieopodal fortu Tuyuti w Paragwaju. W odpowiedzi na to, prezydent Paragwaju marszałek Francisco Solano López dnia 24 maja zaatakował koalicjantów siłami 23 000 ludzi. Wojska paragwajskie uderzyły z trzech kierunków. Centrum w sile 5000 piechoty dowodzone było przez generała J.E Diaza, prawe skrzydło (gen. G. Barrios – 8000 piechoty i 1000 jazdy), oraz lewe skrzydło (gen. F. Resquin – 2000 piechoty i 7000 jazdy).
W wyniku gwałtownego ostrzału alianckiego, siły Diaza zostały całkowicie zniszczone. Podobnie niepowodzeniem skończył się atak sił generała Barriosa, który wycofał swoje wojska. Jedyny sukces odniósł generał Resquin, który rozbijając wojska argentyńskie, zdobył nawet 20 dział. Następnie z wielkimi stratami przebił się przez linię wojsk brazylijskich do sił gen. Barriosa. Paragwajczycy wycofali się, tracąc 13 000 zabitych i rannych, straty wojsk sprzymierzonych to ok. 3000–4000 zabitych i rannych.

</doc>
<doc id="1439287" url="https://pl.wikipedia.org/wiki?curid=1439287" title="Igor Sałow">
Igor Sałow

Igor Sałow (ros. Игорь Салов, ur. 24 marca 1983 r. w Rostowie nad Donem) – rosyjski wioślarz, złoty reprezentant Federacji Rosyjskiej w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439288" url="https://pl.wikipedia.org/wiki?curid=1439288" title="Nikołaj Spiniew">
Nikołaj Spiniew

Nikołaj Spiniew (ros. Николай Спинев, ur. 30 marca 1974 r. w Rostowie nad Donem) – rosyjski wioślarz, złoty medalista w wioślarskiej czwórce podwójnej podczas Letnich Igrzysk Olimpijskich w Atenach.

</doc>
<doc id="1439293" url="https://pl.wikipedia.org/wiki?curid=1439293" title="Swoboda przepływu kapitału">
Swoboda przepływu kapitału



</doc>
<doc id="1439295" url="https://pl.wikipedia.org/wiki?curid=1439295" title="Ladislav Čapek">
Ladislav Čapek

Ladislav Čapek (ur. 2 lipca 1919, zm. 17 stycznia 1996) – czeski reżyser filmów animowanych.
Twórca popularnych czeskich wieczorynek, m.in. serii bajek o rozbójniku Rumcajsie, "O gajowym Robatku i jeleniu Wietrzynku" i in.

</doc>
<doc id="1439296" url="https://pl.wikipedia.org/wiki?curid=1439296" title="Swobodny przepływ usług">
Swobodny przepływ usług



</doc>
<doc id="1439299" url="https://pl.wikipedia.org/wiki?curid=1439299" title="Serhij Hryń">
Serhij Hryń

Serhij Hryń (ukr. Сергій Гринь, ur. 27 grudnia 1981 r. w Kijowie) – ukraiński wioślarz, brązowy medalista w wioślarskiej czwórce podwójnej podczas Letnich Igrzysk Olimpijskich w Atenach.

</doc>
<doc id="1439302" url="https://pl.wikipedia.org/wiki?curid=1439302" title="Jacek Paszkiewicz">
Jacek Paszkiewicz

Jacek Ryszard Paszkiewicz (ur. 1962 w Gdańsku) – polski lekarz, urzędnik państwowy, w latach 2007–2012 prezes Narodowego Funduszu Zdrowia.
Życiorys.
W 1987 ukończył studia na Wydziale Lekarskim Akademii Medycznej w Gdańsku. Uzyskał następnie specjalizację z zakresu chorób wewnętrznych i zakaźnych, obronił doktorat w dziedzinie hepatologii.
Pracował jako asystent w Klinice Chorób Zakaźnych AM w Gdańsku, a w latach 1996–1998 jako asystent w Szpitalu MSWiA w tym mieście. Od 1999 do 2003 był dyrektorem Oddziału Branżowej Kasy Chorych, następnie przez rok dyrektorem zakładu opieki zdrowotnej.
Działał w partii Centrolewica Rzeczypospolitej Polskiej. Jako jej członek w wyborach do Parlamentu Europejskiego w 2004 kandydował z listy koalicyjnego komitetu KPEiR-PLD.
W latach 2005–2007 pełnił funkcję dyrektora do spraw medycznych Mazowieckiego Oddziału Wojewódzkiego NFZ. W listopadzie 2007 został powołany na stanowisko prezesa NFZ. Funkcję tę pełnił do czerwca 2012.

</doc>
<doc id="1439304" url="https://pl.wikipedia.org/wiki?curid=1439304" title="Wołodymyr Pawłowśkyj">
Wołodymyr Pawłowśkyj

Wołodymyr Pawłowśkyj (ukr. Володимир Павловський ur. 14 kwietnia 1980 r. w Kijowie) – ukraiński wioślarz, reprezentant Ukrainy w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439305" url="https://pl.wikipedia.org/wiki?curid=1439305" title="Ołeh Łykow">
Ołeh Łykow

Ołeh Łykow (ukr. Олег Ликов, ur. 1 sierpnia 1973 w Dniepropetrowsku) – ukraiński wioślarz, brązowy medalista w wioślarskiej czwórce podwójnej podczas Letnich Igrzysk Olimpijskich w Atenach.

</doc>
<doc id="1439306" url="https://pl.wikipedia.org/wiki?curid=1439306" title="Serhij Biłouszczenko">
Serhij Biłouszczenko

Serhij Biłouszczenko (ukr. Сергій Білоущенко, ur. 16 września 1981 r.) – ukraiński wioślarz, reprezentant Ukrainy w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439313" url="https://pl.wikipedia.org/wiki?curid=1439313" title="Kaspar Taimsoo">
Kaspar Taimsoo

Kaspar Taimsoo (ur. 30 kwietnia 1987 r. w Viljandi) – estoński wioślarz, brązowy medalista olimpijski z Rio de Janeiro, mistrz i dwukrotny wicemistrz Europy w dwójce podwójnej, brązowy medalista mistrzostw świata.
Reprezentant Estonii w wioślarskiej czwórce podwójnej podczas Letnich Igrzysk Olimpijskich 2008 w Pekinie.
W 2016 roku zdobył brązowy medal olimpijski na igrzyskach w Rio de Janeiro w rywalizacji wioślarskich czwórek podwójnych mężczyzn. W estońskiej czwórce wystąpił wraz z Allarem Rają, Tõnu Endreksonem i Andreiem Jämsä. Czwórka zwyciężyła w rundzie eliminacyjnej, a w finale przegrała z Niemcami i Australią.

</doc>
<doc id="1439314" url="https://pl.wikipedia.org/wiki?curid=1439314" title="VW typ 166 Schwimmwagen">
VW typ 166 Schwimmwagen

VW typ 166 Schwimmwagen – niemiecki pływający samochód terenowy (amfibia) z okresu II wojny światowej.
Historia.
Produkowany seryjnie od 1940 roku lekki samochód terenowy VW typ 82 Kübelwagen okazał się doskonałym pojazdem wojskowym. Jedynymi jego wadami był brak napędu na wszystkie koła oraz brak możliwości pływania. W związku z tym Urząd Uzbrojenia Wojsk Lądowych złożył w biurze konstrukcyjnym Ferdynanda Porsche zamówienie na projekt amfibii. Było to związane z dużym zapotrzebowaniem wojska na takie pojazdy. Miały się one znaleźć na wyposażeniu oddziałów saperskich. Prace rozpoczęły się 1 lipca 1940 roku. Postanowiono, że nowy pojazd będzie zarówno amfibią, jak i skutecznym samochodem terenowym. Z tego powodu został on wyposażony w wodoszczelne nadwozie, napęd na cztery koła oraz dodatkową skrzynię przekładniową do jazdy terenowej. Projekt był gotów już 5 lipca 1940. Podpisano wtedy kontrakt na budowę trzech prototypów noszących oznaczenie VW Typ 128 (tzw. długa amfibia). Były one gotowe 1 listopada 1940. Nowe pojazdy bardzo jeszcze zewnętrznie przypominały VW typ 82. Zostały one poddane wszechstronnym próbom w różnych warunkach drogowych. W wyniku testów zakończonych na wiosnę 1941 wprowadzono nieznaczne modyfikacje. Ogółem wyprodukowano 30 pojazdów VW typ 128. Nosiły oficjalne oznaczenie Pkw.-K2. W większości zostały przekazane Wehrmachtowi, pozostałe posłużyły do dalszych badań.
W trakcie prac nad amfibią Typ 128, skonstruowano następujące jej odmiany:
Przeprowadzone próby wykazały, że VW typ 128 jest zbyt niestabilny i ma ograniczone możliwości jazdy w terenie. Wady te postanowiono zlikwidować poprzez zmniejszenie rozstawu osi i skrócenie kadłuba. Projekt nowego pojazdu został ukończony w kwietniu 1941. W jego powstaniu, dużą rolę odegrało dowództwo Waffen-SS, które poszukiwało nowych pojazdów dla swoich oddziałów rozpoznawczych. W sierpniu 1941 rozpoczęły się intensywne próby terenowe samochodu oznaczonego jako VW typ 166 (le. Pkw.-K2s). Po zakończeniu prób pojazd został skierowany do produkcji seryjnej. Pierwsze 100 samochodów zmontowano do 6 czerwca 1942. Do końca roku zbudowano dalsze 511 egzemplarzy. Produkcja była kontynuowana do 1944 roku. Została przerwana z powodu ciężkich nalotów bombowych na Wolfsburg. W tym czasie zbudowano 14276 egzemplarzy Schwimmwagenów.

</doc>
<doc id="1439315" url="https://pl.wikipedia.org/wiki?curid=1439315" title="Naturalizm (etyka)">
Naturalizm (etyka)



</doc>
<doc id="1439316" url="https://pl.wikipedia.org/wiki?curid=1439316" title="Vladimir Latin">
Vladimir Latin

Vladimir Latin (ur. 30 maja 1985 r. w Narwie) – estoński wioślarz, reprezentant Estonii w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439318" url="https://pl.wikipedia.org/wiki?curid=1439318" title="Igor Kuzmin">
Igor Kuzmin

Igor Kuzmin (ur. 23 listopada 1982 r. w Narwie) – estoński wioślarz, reprezentant Estonii w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439320" url="https://pl.wikipedia.org/wiki?curid=1439320" title="Allar Raja">
Allar Raja

Allar Raja (ur. 22 czerwca 1983) – estoński wioślarz, brązowy medalista olimpijski z Rio de Janeiro, dwukrotny mistrz i wicemistrz Europy, dwukrotny brązowy medalista mistrzostw świata.
Reprezentant Estonii w wioślarskiej czwórce podwójnej podczas Letnich Igrzysk Olimpijskich 2008 w Pekinie.
W 2016 roku zdobył brązowy medal olimpijski na igrzyskach w Rio de Janeiro w rywalizacji wioślarskich czwórek podwójnych mężczyzn. W estońskiej czwórce wystąpił wraz z Kasparem Taimsoo, Tõnu Endreksonem i Andreiem Jämsä. Czwórka zwyciężyła w rundzie eliminacyjnej, a w finale przegrała z Niemcami i Australią.

</doc>
<doc id="1439321" url="https://pl.wikipedia.org/wiki?curid=1439321" title="Drzewiak niedźwiedzi">
Drzewiak niedźwiedzi

Drzewiak niedźwiedzi ("Dendrolagus ursinus") – gatunek ssaka z podrodziny kangurów (Macropodinae) w obrębie rodziny kangurowatych (Macropodidae). 
Zasięg występowania.
Drzewiak niedźwiedzi występuje na terenach półwyspów Ptasia Głowa i Bomberai w północno-zachodniej Nowej Gwinei.
Taksonomia.
Gatunek po raz pierwszy naukowo opisał w 1836 roku holenderski zoolog Coenraad Jacob Temminck nadając mu nazwę "Hypsiprymnus ursinus". Jako miejsce typowe odłowu holotypu wskazał górę Lamantsjieri, blisko Triton Bay, w okolicach Lobo, w Fak-fak, w Papui Zachodniej, na Nowej Gwinei. 
Badania oparte o dane genetyczne wskazują, że "D. ursinus" jest taksonem siostrzanym "D. inustus" z którym tworzy klad będący grupą siostrzaną dla reszty nowogwinejskich "Dendrolagus". Potrzebne są dalsze badania, aby potwierdzić odrębność potencjalnych podgatunków. Gatunek monotypowy.
Morfologia.
Długość ciała (bez ogona) 53–73 cm, długość ogona 59–72 cm; brak szczegółowych danych dotyczących masy ciała. Futro w kolorze czarnym bądź bladobrązowym. 
Ekologia.
Jest wprawnym wspinaczem i skoczkiem. Potrafi wykonać skok z drzewa na ziemię z wysokości 15–18 m. Prowadzi nadrzewny tryb życia. W dzień odpoczywa w konarach drzew w towarzystwie innych osobników tego samego gatunku. Jest fitofagiem, pożywieniem jego są liście i owoce.
Żyje w małych grupach. Samica rodzi zwykle jedno młode w miocie.
Znaczenie.
Ssak łowny dla miejscowej ludności. Tubylcy polują na niego dla smacznego mięsa.

</doc>
<doc id="1439324" url="https://pl.wikipedia.org/wiki?curid=1439324" title="Petr Vitásek">
Petr Vitásek

Petr Vitásek (ur. 5 sierpnia 1981 r. w Ostrawie) – czeski wioślarz, reprezentant Czech w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439326" url="https://pl.wikipedia.org/wiki?curid=1439326" title="Milan Doleček">
Milan Doleček

Milan Doleček (ur. 18 marca 1982 w Mielniku) – czeski wioślarz, reprezentant Czech w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439329" url="https://pl.wikipedia.org/wiki?curid=1439329" title="Jakub Hanák">
Jakub Hanák

Jakub Hanák (ur. 26 marca 1983 w Uherskim Hradišciu) – czeski wioślarz, reprezentant Czech w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439331" url="https://pl.wikipedia.org/wiki?curid=1439331" title="Jazz na Starówce">
Jazz na Starówce

Międzynarodowy Plenerowy Festiwal Jazz na Starówce – plenerowy letni festiwal jazzowy odbywający się w Warszawie na Rynku Starego Miasta. Pierwsza edycja miała miejsce w 1994, a koncerty odbywają się w każdą sobotę lipca i sierpnia. Wstęp na wszystkie koncerty jest bezpłatny, festiwal korzysta z dotacji m. st. Warszawy, MKIDN oraz pomocy sponsorów, partnerów i patronów mediowych.
Festiwal Jazz na Starówce jest największym pod względem liczby widzów festiwalem jazzowym w Polsce. Każdy sobotni koncert w lipcu i sierpniu gromadzi ok. 3-4 tys. osób, a jedna edycja przyciąga około 50 tysięcy.
Początkowo na festiwalu występowali głównie artyści polscy, z czasem zaczęły się pojawiać pojedyncze polskie i zagraniczne gwiazdy. W latach 2005-2008 dominowali już wykonawcy spoza Polski – głównie z Europy oraz Stanów Zjednoczonych.
Dyrektorem festiwalu jest Krzysztof Wojciechowski, a organizacją zajmuje się Fundacja Jazz Art. Oficjalna nazwa edycji wydarzenia z roku 2008 to: "Międzynarodowy Plenerowy Festiwal Jazz Na Starówce" .
Goście kolejnych edycji festiwalu.
2013.
Źródło
2012.
Źródło.
2011.
Źródło.

</doc>
<doc id="1439332" url="https://pl.wikipedia.org/wiki?curid=1439332" title="David Jirka">
David Jirka

David Jirka (ur. 4 stycznia 1982 r. w Jindřichowym Hradcu) – czeski wioślarz, reprezentant Czech w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439335" url="https://pl.wikipedia.org/wiki?curid=1439335" title="Hyphessobrycon peruvianus">
Hyphessobrycon peruvianus



</doc>
<doc id="1439336" url="https://pl.wikipedia.org/wiki?curid=1439336" title="Kirył Lemiaszkiewicz">
Kirył Lemiaszkiewicz

Kirył Lemiaszkiewicz (białor. Кірыл Лемяшкевіч, ros. Кирилл Лемешкевич, ur. 12 maja 1986 r. w Połocku) – białoruski wioślarz, reprezentant Białorusi w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439338" url="https://pl.wikipedia.org/wiki?curid=1439338" title="Alaksandr Nowikau">
Alaksandr Nowikau

Alaksandr Nowikau (białor. Аляксандр Новікаў, ros. Александр Новиков, ur. 30 października 1985 r.) – białoruski wioślarz, reprezentant Białorusi w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439339" url="https://pl.wikipedia.org/wiki?curid=1439339" title="Pawieł Szurmiej">
Pawieł Szurmiej

Paweł Szurmiej (ur. 1 września 1976 r. w Lidzie) – białoruski wioślarz, reprezentant Białorusi w wioślarskiej czwórce podwójnej podczas Letnich Igrzysk Olimpijskich w Pekinie. W 2022 roku wstąpił do Batalionu im. Konstantego Kalinowskiego. 

</doc>
<doc id="1439341" url="https://pl.wikipedia.org/wiki?curid=1439341" title="Księżniczka wspaniała">
Księżniczka wspaniała

Księżniczka wspaniała ("Polytelis alexandrae") – gatunek średniej wielkości ptaka z rodziny papug wschodnich (Psittaculidae). Występuje w środkowej i zachodniej Australii w głębi lądu. Prowadzi koczowniczy tryb życia. Jest bliski zagrożenia wyginięciem. Dość często hodowany jako ptak wolierowy.
Systematyka.
Tę papugę odkrył w roku 1862 Frederik Waterhouse. W 1863 roku John Gould jako pierwszy opisał ją naukowo i nadał jej nazwę na cześć Aleksandry – córki króla duńskiego, która wyszła za mąż za następcę brytyjskiego tronu – księcia Walii Edwarda, a tym samym została księżną Walii. Z tego powodu ptak ten bywa też niekiedy nazywany „Księżniczką Walii”. Miejsce typowe to Howell’s Ponds w środkowej Australii.
Nie wyróżnia się podgatunków.
Charakterystyka.
Morfologia.
Wygląd zewnętrzny: obie płcie ubarwione jednakowo. Upierzenie samca: wierzch głowy jest jasnoniebieski, na grzbiecie przeważa delikatna, oliwkowozielona barwa, pokrywy skrzydeł jasnoniebieskie, broda i gardło różowe, ogon bardzo długi, niebieskozielony. Upierzenie samicy: trochę mniej żywe kolory niż jaskrawo ubarwiony samiec.
Rozmiary:
Głos.
Papuga ta jest najczęściej cichym ptakiem. Jednak gdy odzywa się, jej śpiew jest ostry i niemelodyjny. Podczas długich przelotów papugi te nawołują się za pomocą przeciągłych dźwięków przypominających „krrr”.
Występowanie.
Środowisko.
Zamieszkuje otwarte, piaszczyste tereny Australii, często oddalone od źródeł wody. Z reguły przebywa w gąszczu akacjowym lub w pobliżu eukaliptusów.
Zasięg występowania.
Wewnątrz lądu na zachodzie i w centrum Australii.
Pożywienie.
Owady, owoce, kwiaty, jagody, nasiona traw, zielone rośliny i nasiona akacji.
Przy żerowaniu zachowuje się bardzo cicho. Umie bardzo szybko i zręcznie biegać po ziemi. Przypuszcza się, że ptaki przenoszą się zawsze w takie regiony, gdzie znajdą odpowiednie pożywienie. Dzięki temu przez cały rok mają zapewnione jedzenie.
Tryb życia i zachowanie.
Najczęściej żyje w parach lub małych stadach. Prowadzi wędrowny tryb życia, przenosi się w poszukiwaniu pożywienia. Na wolności zachowują się bardzo ufnie i pozwala się człowiekowi znacznie zbliżyć. Wystraszone odlatują na niewielką odległość i znowu przysiadają na drzewie.
Rozród.
Sezon lęgowy trwa od września do grudnia, a nawet stycznia.
Toki: zachowania godowe u tej papugi są takie same jak u innych gatunków rodzaju "Polytelis". U samców widoczne jest np. wyraźne poszerzenie źrenic. Samiec bezustannie się kłania, kiwa głową w górę i w dół oraz unosi kilka piórek na głowie, tworząc mały czubek. W porze lęgowej samce zachowują się bardzo agresywnie wobec swych partnerek.
Gniazdo: w dziuplach lub szczelinach dużych drzew, głównie eukaliptusa. Nie budują specjalnego gniazda, ale składają jaja w miękkim, próchniejącym drewnie; często kilka małych grupek lub pojedynczych par łączy się w większą kolonię i gniazduje wspólnie na tym samym drzewie.
Jaja: 4–6 białych jaj – są tak dobrze ukryte, że nie muszą mieć barw ochronnych.
Wysiadywanie: samiczka wysiaduje jaja przez około 21 dni.
Pisklęta: rozwijają się przez 2–3 miesiące. Kiedy już potrafią latać, opuszczają terytorium i nie powracają już do niego.
Status, zagrożenie i ochrona.
Międzynarodowa Unia Ochrony Przyrody (IUCN) od 2000 roku uznaje księżniczkę wspaniałą za gatunek bliski zagrożenia (NT – "near threatened"); wcześniej (od 1994 roku) miała ona status gatunku narażonego na wyginięcie (VU – "vulnerable"). Szacuje się, że liczebność populacji na wolności mieści się w przedziale 900 – 10 000 dorosłych osobników. Trend liczebności populacji uznaje się za stabilny. Gatunek ten jest ujęty w II załączniku konwencji waszyngtońskiej (CITES).
Papuga ta jest objęta całkowitą ochroną. Papugi te są stosunkowo nieliczne, dlatego nie mają większego znaczenia dla profesjonalnych łowców ptaków. Czasami chwytają je tubylcy dla swych potrzeb, oraz kłusownicy – na handel.
Hodowla.
Papużki te są lubiane przez wielu hodowców, ponieważ w niewoli dobrze się czują i łatwo rozmnażają. Najlepiej trzymać je w dużych wolierach.

</doc>
<doc id="1439344" url="https://pl.wikipedia.org/wiki?curid=1439344" title="Miecz Oriona">
Miecz Oriona

Miecz Oriona – umowny fragment gwiazdozbioru Oriona ciągnący się poniżej Pasa Oriona w kierunku gwiazdy Saif (κ Ori), której arabska nazwa oznacza właśnie miecz. W obszarze tym znajduje się widoczna gołym okiem Wielka Mgławica Oriona (M42), będąca jej częścią Mgławica de Mairana (M43), mgławice NGC 1977/1975/1973 oraz gromady otwarte NGC 1981 oraz NGC 1980.

</doc>
<doc id="1439345" url="https://pl.wikipedia.org/wiki?curid=1439345" title="Surinam na Letnich Igrzyskach Olimpijskich 2004">
Surinam na Letnich Igrzyskach Olimpijskich 2004

Surinam na Letnich Igrzyskach Olimpijskich 2004 wystąpił po raz dziesiąty w tego typu imprezie. Podczas tych igrzysk kraj ten reprezentowało czworo sportowców w dwóch dyscyplinach.
Reprezentanci.
Lekkoatletyka.
Mężczyźni
Kobiety
Pływanie.
Mężczyźni
Kobiety

</doc>
<doc id="1439346" url="https://pl.wikipedia.org/wiki?curid=1439346" title="Waleryj Radziewicz">
Waleryj Radziewicz

Waleryj Radziewicz (białor. Валерый Радзевіч, ros. Валерий Радзевич, ur. 26 kwietnia 1980 r.) – białoruski wioślarz, reprezentant Białorusi w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439348" url="https://pl.wikipedia.org/wiki?curid=1439348" title="Yuleidys Cascaret">
Yuleidys Cascaret

Yuleidys Cascaret (ur. 21 listopada 1978 r.) – kubański wioślarz, reprezentant Kuby w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439349" url="https://pl.wikipedia.org/wiki?curid=1439349" title="Janier Concepcion Hernández">
Janier Concepcion Hernández

Janier Concepcion Hernández (ur. 6 września 1985 r. w Sancti Spíritus) – kubański wioślarz, reprezentant Kuby w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439350" url="https://pl.wikipedia.org/wiki?curid=1439350" title="Surinam na Letnich Igrzyskach Olimpijskich 2000">
Surinam na Letnich Igrzyskach Olimpijskich 2000

Surinam na Letnich Igrzyskach Olimpijskich 2000 występował po raz dziewiąty w tego typu imprezie. Podczas tych igrzysk kraj ten reprezentowało czworo sportowców w dwóch dyscyplinach.
Reprezentanci.
Lekkoatletyka.
Mężczyźni
Kobiety
Pływanie.
Mężczyźni
Kobiety

</doc>
<doc id="1439352" url="https://pl.wikipedia.org/wiki?curid=1439352" title="Ángel Fournier">
Ángel Fournier

Ángel Fournier (ur. 31 grudnia 1987 w Guantánamo, zm. 16 marca 2023) – kubański wioślarz, wicemistrz świata w jedynce z Chungju. Reprezentant Kuby w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439353" url="https://pl.wikipedia.org/wiki?curid=1439353" title="Qu Bo">
Qu Bo

Qu Bo (; ur. 15 lipca 1981 w Tianjin) - chiński piłkarz występujący na pozycji pomocnika lub napastnika w Tianjin Teda. Mierzy 182 cm wzrostu, waży 68 kg.
Kariera klubowa.
Qu Bo pochodzi z Tianjin. W latach 1997-1998 uczęszczał do szkółki piłkarskiej miejscowego klubu Tianjin Locomotive. Swoją zawodową karierę piłkarską rozpoczął w roku 2000 w klubie Qingdao Jonoon, w którym występuje do dziś. W pierwszym sezonie tam spędzonym (wówczas jego klub nosił nazwę "Qingdao Hainiu") rozegrał 17 spotkań ligowych i strzelił 8 bramek a jego ekipa zajęła 11. miejsce w tabeli chińskiej ligi. W roku 2003 Qu Bo miał przejść do Tottenhamu Hotspur, jednak ostatecznie nie dostał na to pozwolenia. W 2010 roku odszedł do Guizhou Renhe, a w 2014 trafił do Qingdao Hainiu. W 2016 został zawodnikiem Tianjin Teda. Przed rozpoczęciem sezonu 2017 ogłosił zakończenie kariery.
Kariera reprezentacyjna.
Qu Bo występował na Mistrzostwach Azji do lat 19. Strzelił na nich 4 bramki. W kadrze A zadebiutował w roku 2001. Rok później Velibor Milutinović powołał go do 23-osobowego składu na Mundial. Na tym turnieju Chiny zajęły ostatnie miejsce w swojej grupie a sam Qu zagrał we wszystkich 3 spotkaniach. Łącznie w barwach narodowych wystąpił 34 razy i 8 razy wpisał się na listę strzelców.

</doc>
<doc id="1439354" url="https://pl.wikipedia.org/wiki?curid=1439354" title="Yoennis Hernández Arruez">
Yoennis Hernández Arruez

Yoennis Hernández Arruez (ur. 1 lutego 1978 w Guantánamo) – kubański wioślarz, reprezentant Kuby w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439355" url="https://pl.wikipedia.org/wiki?curid=1439355" title="Walther von Lüttwitz">
Walther von Lüttwitz

Walther Karl Friedrich Freiherr von Lüttwitz (ur. 2 lutego 1859 w Bogacicy, zm. 20 września 1942 we Wrocławiu) – niemiecki generał, znany głównie dzięki tzw. puczowi Kappa-Lüttwitza.
Urodził się w Bogacicy koło Kluczborka na Górnym Śląsku (wówczas w Królestwie Prus).
W czasie I wojny światowej Lüttwitz sprawował kilka funkcji wojskowych. Po zawieszeniu broni i rewolucji niemieckiej w roku 1918 Rat der Volksbeauftragten, tymczasowy niemiecki rząd mianował go głównodowodzącym niemieckiej armii w Berlinie i okolicach. Będąc na tym stanowisku, zarządził w styczniu 1919 roku stłumienie powstania wywołanego przez tzw. Związek Spartakusa oddziałami Freikorpsów.
Podobnie jak wielu członków Reichswehry, Lüttwitz był zażartym przeciwnikiem traktatu wersalskiego. Szczególnie nie podobały mu się zapisy o redukcji niemieckiej armii do 100 tys. żołnierzy, likwidacji Freikorpsów (wolnych korpusów) i ekstradycji około 900 żołnierzy Reichswehry, oskarżonych przez państwa Ententy o zbrodnie wojenne. Zamierzał zignorować te postulaty traktatu. Po usunięciu go z kilku stanowisk przez ministra obrony narodowej Gustava Noske, Lüttwitz postanowił działać. W nocy z 12 na 13 marca, skierował do Berlina podległą mu Marinebrigade Ehrhardt (brygadę marynarki), którą rząd również planował rozwiązać. Pucz trwał tylko przez kilka dni ze względu na brak wsparcia ze strony starej elity wojskowej i lokalnej ludności. Lüttwitz, który w czasie przewrotu pełnił funkcję ministra obrony w rządzie puczystów, uciekł z kraju 17 marca. Spędził trochę czasu na Węgrzech, po czym na mocy amnestii mógł wrócić do Niemiec w roku 1925. Zmarł we Wrocławiu w roku 1942.
Jego syn, Smilo von Lüttwitz, służył kolejno w pruskiej armii podczas I wojny światowej, następnie w Reichswehrze, w Wehrmachcie, a w końcu w Bundeswehrze. Podczas II wojny światowej został udekorowany Rycerskim Żelaznym Krzyżem z Liśćmi Dębu i Mieczami.

</doc>
<doc id="1439356" url="https://pl.wikipedia.org/wiki?curid=1439356" title="Koszty transportu">
Koszty transportu

Koszty transportu – koszty ponoszone przez jednostkę na transport osób lub ładunków (surowców, materiałów lub towarów).
Koszty związane z działalnością transportową mają wiele form i pojęć tworzonych dla różnych potrzeb analitycznych i decyzyjnych:
Klasyfikacji kosztów transportu należy więc dokonać w przekrojach odpowiadających tym różnym rodzajom przydatności informacji o ich wysokości, strukturze i dynamice.
Podobnie jak w całej współczesnej ekonomii w transporcie wyróżnia się dwie podstawowe formy kosztów:
Oprócz podziału kosztów na rachunkowe i ekonomiczne istnieją inne ich ogólne podziały, takie jak na przykład podział na koszty prywatne (ang. "private costs"), koszty zewnętrzne (ang. "external costs" lub "negative externalities"), koszty społeczne (ang. "social costs") i koszty psychiczne (ang. "psychic costs"), podział na koszty pełne (ang. "full costs") i koszty własne (ang. "internal costs"), podział na koszty poniesione, koszty planowane i koszty normatywne oraz inne podziały. Pojęcie kosztów nie jest synonimem wydatków lub nakładów, gdyż ma postać precyzyjnie skalkulowanej wielkości związanej z konkretną produkcją wykonaną w danym czasie i w danych warunkach, w odróżnieniu od wydatków i nakładów obejmujących wartości tworzone w różnorodny sposób zarówno w procesach produkcji, jak i wartości przepływające w sferze nieprodukcyjnej (także niemające formy monetarnej).
Podobnie jak we wszystkich formach działalności gospodarczej, w transporcie również występuje przepływ wartości w postaci wydatków, nakładów i kosztów. Pojęcia te mają odmienną istotę zarówno co do treści, zakresu, formy, jak i różnic w czasie powstawania. Stworzenie międzynarodowych standardów rachunkowości w pewnym stopniu przyczynia się do sprecyzowania tych pojęć, ale istnieje jeszcze (zwłaszcza w Polsce) wiele dowolnych interpretacji wynikających z przywiązania do terminologii używanej w poprzednim systemie finansowo-rachunkowym.
Najszersze pod względem zakresu i form jest pojęcie wydatków, które w terminologii amerykańskiej ma dwie wyraźnie różniące się co do istoty formy: "expense" i "expenditure". Rozróżnienie to jest istotne z punktu widzenia podatków dochodowych, ze względu na zasady kwalifikowania kosztów do tworzących lub nietworzących przychody. Amerykańskie rozróżnienie pojęć "expense" i "expenditure" ma podłoże nie w sferze semantycznej, lecz opiera się na różnicy istoty tych pojęć. Pojęcie "expense" ma też formę "business expense", lub "operational expense", które na język polski można przetłumaczyć jako „wydatki produkcyjne (operacyjne)”, a pojęcie "expenditure" ma też formę "capital expenditure" możliwe do przetłumaczenia na język polski jako „wydatki kapitałowe”. Wyjaśnienie tej subtelności terminologicznej znajdujemy w internetowej interpretacji Roberta Folletta, którego zdaniem z wydatkiem ("expenditure") mamy do czynienia wówczas, gdy następuje nabycie czegoś na potrzeby produkcji (zakup środka trwałego, wypłata wynagrodzeń), ale niekoniecznie ma on związek z rachunkiem wyników (przychodem i zyskiem) w momencie dokonania. Każdy wydatek wiąże się z wymianą zasobu pieniężnego na zasób rzeczowy, ale nie każdy koszt ("expense") wymaga wydatku pieniężnego przypisanego do danego cyklu produkcyjnego.
Wieloznaczne pojęcie nakładów jest w polskiej terminologii ekonomicznej bardziej rozpowszechnione niż w terminologii anglosaskiej ("outlays", "input"), jednakże rola tego pojęcia maleje wraz z upowszechnianiem się anglosaskiej terminologii rachunkowej, w której głównym odpowiednikiem tego pojęcia są przede wszystkim wydatki kapitałowe (CAPEX – "capital expenditure") określane w polskiej terminologii jako nakłady inwestycyjne. Istota szeroko pojętych nakładów sprowadza się do nabywania i gromadzenia trwałych czynników produkcji zużywanych w wielu cyklach wytwarzania (często przez wiele lat). Nakłady w transporcie mają złożoną strukturę, będącą pochodną charakteru użytkowanych w tym sektorze środków trwałych. W odróżnieniu od wielu sektorów i gałęzi produkcji przemysłowej, budowlanej i usługowej, w transporcie ciężar nakładów na środki trwałe jest podzielony między różne podmioty i bardzo duże znaczenie mają nakłady na infrastrukturę (ang. "infrastructural assets"), stanowiącą główny składnik systemów transportowych, a są one ponoszone w znacznej mierze poza przedsiębiorstwami. Oprócz nakładów infrastrukturalnych istnieją nakłady na produkcyjne środki trwałe (środki przewozowe, przeładunkowe, systemy sterowania ruchem i inne) ponoszone są wyłącznie przez przedsiębiorstwa oraz nakłady na środki trwałe administracji transportowej.
Koszt jest tym elementarnym pojęciem ekonomicznym, które w odniesieniu do transportu jest rozpatrywane i analizowane w dwóch aspektach:
Koszty zewnętrzne transportu są ustalane poza systemem księgowości przedsiębiorstwa transportowego i zgodnie z przepisami podatkowymi nie stanowią kosztów uzyskania przychodu tego przedsiębiorstwa. W większości przypadków nie obejmują one konkretnych wydatków mających technologiczny lub organizacyjny związek z daną usługą transportową, a są jedynie skalkulowaną wielkością strat osób trzecich z tytułu degradacji środowiska, strat czasu i innych utraconych zasobów oraz wartości, pośrednio związanych ze świadczeniem tej usługi. Pewne wydatki pieniężne osób trzecich zaliczane do kosztów zewnętrznych danej usługi transportowej jednak powstają – są nimi, przykładowo, niektóre wydatki na naprawy pojazdów uszkodzonych w trakcie wykonywania tej usługi (zwłaszcza nie objęte ubezpieczeniem), wydatki na dodatkowe usługi w sytuacjach strajków transportowców itp. Jeśli w Unii Europejskiej powstanie powszechny system internalizacji tych kosztów, ustalone opłaty będą po prostu pomniejszały zysk brutto przedsiębiorstw, co może spowodować ogólny wzrost cen usług transportowych na rynku (niezależnie od wzrostu cen paliw i innych wrażliwych na koniunkturę czynników produkcji transportowej).
Koszty alternatywne ("opportunity costs") również nie stanowią kosztów operacyjnych i kosztów uzyskania przychodów przedsiębiorstw transportowych, a mogą być ustalone jako dodatkowa informacja dla przedsiębiorstw pokazująca, o ile się różni ich realny zysk operacyjny od potencjalnego zysku ekonomicznego. Z reguły zysk ekonomiczny jest niższy od zysku księgowego o wysokość utraconych możliwości w stosunku do alternatywy najlepszego zaangażowania posiadanego kapitału.
W analizie operacyjnych kosztów księgowych transportu elementarne znaczenie mają klasyfikacje wyróżniające koszty:
W niektórych opracowaniach wymienia się jeszcze inne podziały klasyfikacyjne, takie jak koszty proste i złożone, koszty materialne i niematerialne (podział stosowany w systemie gospodarki planowej), koszty kontrolowane i niekontrolowane, koszty istotne i nieistotne, koszty krajowe i zagraniczne itp., ale mają one ograniczone znaczenie w analizach ekonomicznych i procesach decyzyjnych. Warto jednak zwracać uwagę na pojęcie "sunk costs" (koszty utopione) oznaczające wydatki (głównie inwestycyjne) niemożliwe do pokrycia przychodami w danym okresie rozrachunkowym.
Koszty jednostkowe w transporcie cechuje bardzo duże zróżnicowanie w zależności od wielu czynników i uwarunkowań. Aby dokładnie i rzetelnie ustalić mozaikę tych zróżnicowanych kosztów konieczne jest odpowiednie grupowanie kosztów całkowitych w ramach ogólnej koncepcji ich podziału na koszty bezpośrednie i pośrednie oraz stałe i zmienne. Podobnie jak w innych sektorach, w transporcie występuje zjawisko skali produkcji wyrażające się w obniżce kosztu jednostkowego wraz ze wzrostem jej wielkości. W transporcie specyficznym czynnikiem wpływającym na obniżkę kosztu jednostkowego (1 tkm lub 1 paskm) jest odległość przewozu, co sprawia, że obok podziału kosztów na stałe i zmienne oraz bezpośrednie i pośrednie stosuje się podział na koszty stacyjne i odległościowe. Koszty stacyjne w niektórych gałęziach transportu są bardzo wysokie (transport morski, lotniczy, wodny śródlądowy), co wpływa na silną degresję kosztów jednostkowych wraz ze wzrostem odległości przewozu i przesądza o nieopłacalności przewozów środkami tych gałęzi na bliskich odległościach na konkurencyjnym rynku transportowym.
Innymi czynnikami wpływającymi na wysokość kosztów jednostkowych są:
Koszty transportu są wielkością ekonomiczną o dużej dynamice zmian krótkookresowych wpisujących się w generalną tendencję obniżki długookresowej. Wprowadzane od stuleci nowe rozwiązania techniczne i organizacyjne w transporcie nie mogą nie wpływać na obniżkę kosztów wykonania operacji jednego tonokilometra lub pasażerokilometra. Dzięki nim dokonuje się upowszechnianie sposobów przewozu pociągających za sobą mniejsze nakłady pracy, lepsze wykorzystanie środków trwałych transportu i dłuższą ich żywotność, mniejsze zużycie energii napędowej. Postęp techniczny w transporcie polega przede wszystkim na zastępowaniu wysiłku istot żywych (ludzi i zwierząt) działaniem urządzeń mechanicznych napędzanych za pomocą rzadkich zasobów energii. Sprawia to, że w długim okresie jednostkowe koszty własne przewoźników maleją, ale obniżka ta jest niwelowana wzrostem kosztów zewnętrznych związanych z użyciem w transporcie nieodnawialnych zasobów naturalnych. W epoce transportu zaprzęgowego i spławnego koszty własne przewoźnika (de facto handlowca) były bardzo wysokie, ale działalności tego transportu nie towarzyszyło powstawanie kosztów związanych z zanieczyszczaniem środowiska, hałasem, kongestią na szlakach przewozowych. Upowszechnienie technologii przewozów kolejowych, samochodowych i lotniczych wyzwoliło duże możliwości racjonalizacji działalności transportowej i obniżki jej kosztów uruchamiając jednocześnie negatywne procesy w otoczeniu transportu.
Długookresowa analiza i ocena ewolucji kosztów transportu jest zadaniem wyjątkowo złożonym pod względem informacyjnym i metodologicznym. Nawet współcześnie nie dysponujemy wystarczająco wiarygodnymi informacjami o poziomie reprezentatywnych w danym okresie (uśrednionych) kosztów wykonania danych przewozów danym środkiem transportu, a cóż dopiero mówić o sytuacjach sprzed stuleci. Aby oszacować światowy długookresowy trend obniżki kosztów transportu konieczne jest zebranie opisanych przez historyków gospodarczych informacji o kosztach i cenach masowych operacji transportowych w poszczególnych okresach, przeliczając ówczesne miary ilościowe na współczesne tony i kilometry przewozu. Głównym problemem metodologicznym w tym badaniu jest przyjęcie jednolitej jednostki pieniężnej lub jej ekwiwalentu, aby móc posługiwać się cenami realnymi, a nie nominalnymi. Na przestrzeni wieków w poszczególnych krajach posługiwano się różnymi jednostkami pieniężnymi, których jednolitym ekwiwalentem może być albo gram złota, albo jednostka innego powszechnie wymienianego na rynkach towaru (na przykład kwintal pszenicy). Złoto i pszenica nie jest jednak dobrym ekwiwalentem cen nominalnych, gdyż wartość tych towarów ulega silnym wahaniom pod wpływem poważnych kryzysów ekonomicznych, społecznych, politycznych i przyrodniczych (wojny, klęski głodu itp.). Lepszym miernikiem realnej wartości ogółu towarów na rynku jest cena godziny pracy robotnika niewykwalifikowanego, którą dla badań długookresowej ewolucji cen zaproponował J. Fourastié. Towar, jakim jest praca robotnika niewykwalifikowanego podlega w mniejszym stopniu niż wszystkie inne towary wpływom postępu technicznego, ale jego wartość na przestrzeni dziejów rośnie wraz z poziomem społecznie akceptowanego minimum egzystencji. Nie jest on sztywną miarą długookresowej ewolucji wartości na podobieństwo wzorca długości metra, ale trudno jest znaleźć miarę doskonalszą.
Wśród współczesnych gałęzi transportu najstarsze korzenie historyczne ma transport drogowy, występujący przez stulecia w formie transportu zaprzęgowego, a od I wojny światowej w formie transportu samochodowego. Dla tej gałęzi można przedstawić wyniki szacunkowych ustaleń ewolucji realnych kosztów transportu. W ciągu minionych 2300 lat koszty te wyrażone w gramach złota za 1000 tkm obniżyły się 180-340 razy, a wyrażone w ekwiwalencie godzin pracy robotnika niewykwalifikowanego obniżyły się 1200-2400 razy. W okresie od roku 1800 koszty tego transportu wyrażone w złocie obniżały się w tempie średnio 1,1–1,5% rocznie, a wyrażone w godzinach pracy robotnika niewykwalifikowanego obniżały się w tempie średnio 2,0–2,4% rocznie. Do obniżki tej przyczynił się cały ciąg wynalazków technicznych, usprawnień organizacyjnych, i stworzenie dobrej jakości dróg. Obecne niskie koszty transportu drogowego są wynikiem wyśrubowanej produktywności przedsiębiorstw, czego wyrazem są wysokie roczne przebiegi pojazdów (ponad 100 tys. km), wysokie wykorzystanie ładowności, niskie wskaźniki pustych przebiegów powrotnych itd.
W transporcie mają sens porównania operacyjnych kosztów jednostkowych odnoszonych do jednostki pracy przewozowej oraz porównania całkowitych wydatków kapitałowych odnoszonych do standardowych środków trwałych (dany pojazd, 1 km określonej infrastruktury, jeden terminal kontenerowy o danej zdolności przeładunkowej itp.). W krajach wdrażających systemy internalizacji kosztów zewnętrznych transportu dokonuje się także porównań jednostkowych kosztów eksploatacji infrastruktury przez różne środki transportu, kosztów środowiskowych i bezpieczeństwa przypadających na jednostkę pracy przewozowej. Przedmiotem porównań międzynarodowych są także wydatki kapitałowe w transporcie, zwłaszcza wydatki na budowę autostrad (potocznie nazywane kosztami ich budowy). Na średnią ich wysokość w poszczególnych krajach wpływają zarówno czynniki ekonomiczne (koszty pracy, koszty materiałów), jak i warunki naturalne kraju oraz ogólna kultura działalności gospodarczej (umiejętności kontroli kosztów i ograniczania marnotrawstwa, redukcja barier biurokratycznych).
W działalności transportowej przepływ wartości dokonuje się zarówno w formie kosztów i cen, jak i w formie opłat i obciążeń podatkowych. Instrumenty fiskalne są niezbędne dla pokrycia kosztów zewnętrznych oraz do regulacji zachowań podmiotów na rynkach transportowych.
Opłaty i podatki transportowe ("fees and taxes of transport") mają wiele form, często specyficznych dla systemów fiskalnych poszczególnych krajów. W aspekcie formalnym w Unii Europejskiej nie istnieje pojęcie podatków transportowych, używa się go jedynie w terminologii potocznej środowisk zawodowych. Są one zawarte w istniejących czterech głównych formach podatków
Różnica między opłatami transportowymi i podatkami transportowymi polega na tym, że opłaty są rodzajem ceny na świadczenie usług cząstkowych (udostępnianie infrastruktury przez jej zarządcę, dokonanie rezerwacji i wystawienie biletu, odprawa podróżnych, czynność administracyjna), podczas gdy podatki są pobierane przez władze publiczne niezależnie od istnienia jakiegoś powszechnego świadczenia dla podmiotów gospodarczych. Przykładem istnienia obu rodzajów obciążeń jest zarówno opłata rejestracyjna, jak i podatek rejestracyjny od samochodów ciężarowych pobierany w niektórych krajach.
Istniejącą mozaikę narodowych i gałęziowych obciążeń fiskalnych transportu można podzielić na cztery podstawowe grupy:
Wydatki gospodarstw domowych na transport znane są na podstawie badań szacunkowych przeprowadzanych przez instytucje statystyczne (Eurostat, GUS, inne narodowe urzędy statystyczne). Według ustaleń Eurostat w 27 krajach członkowskich Unii Europejskiej w 2006 roku globalne wydatki transportowe gospodarstw domowych wyniosły 893 mld € (13,6% całości wydatków konsumpcyjnych), z czego 297 mld € stanowiły wydatki na zakup środków transportu (głównie samochodów osobowych), 440 mld € wydatkowano na eksploatację tych środków (głównie na paliwa), a jedynie 155 mld € wynosiły wydatki na usługi transportu zarobkowego (publiczne). Oznacza to, że średnio na jednego mieszkańca UE-27 w 2006 roku przypadło 1811 € wydatków transportowych. W Polsce w latach 2003–2006 wielkość tych wydatków na jedną osobę w liczbach bezwzględnych była ponad 3-krotnie niższa niż w UE-27, ale podobny był odsetek udziału w całości wydatków konsumpcyjnych. Wydatki transportowe przedsiębiorstw są zróżnicowane w zależności od sektora gospodarki, ich specjalizacji produkcyjnej i rodzaju rynków, na których sprzedają swe wyroby. Najwyższe są w branżach wytwarzających surowce, materiały budowlane i proste produkty rolne (powyżej 10% wartości produkcji w miejscu zbytu). Są one niskie (poniżej 1%) w przemysłach wysokiej techniki, większości działalności usługowej (poza budowlaną i remontową).

</doc>
<doc id="1439357" url="https://pl.wikipedia.org/wiki?curid=1439357" title="Zmiana płci">
Zmiana płci



</doc>
<doc id="1439358" url="https://pl.wikipedia.org/wiki?curid=1439358" title="Janez Zupanc">
Janez Zupanc

Janez Zupanc (ur. 8 grudnia 1986 r. w Brestanice) – słoweński wioślarz, reprezentant Słowenii w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439359" url="https://pl.wikipedia.org/wiki?curid=1439359" title="Gga">
Gga

Gga – almanach poezji futurystycznej wydany przez Anatola Sterna i Aleksandra Wata w grudniu 1920 roku. Nakład wynosił 500 egzemplarzy. Tytuł to skrót zdania "gga gąsiora jest piękniejsze od śpiewu słowika". Podtytuł brzmiał: „Pierwszy polski almanach poezji futurystycznej. Dwumiesięcznik prymitywistów”. Zawierał m.in. wiersze obu redaktorów oraz manifest „Prymitywiści do narodów świata”.
"Prymitywiści do narodów świata".
Manifest zawiera stanowcze odrzucenie powagi oraz wyjątkowej roli poety ("liści lauru, którymi nas wieńczycie, użyjemy jako przyprawy do potraw". Twórczość nie ma opierać się na poetyckim natchnieniu, ale na celowym intelektualnym wysiłku autora. Sztuka ma być egalitarna, powszechna, dostępna tłumom. Według futurystów forma jest ważniejsza od treści, do formy poezji należy również kształt i rodzaj czcionek. Podstawową wartością słowa jest dźwięk, a nie znaczenie. Należy odrzucić tradycję, szczególnie tradycję polskiego romantyzmu ("mickiewicz jest ograniczony. słowacki jest niezrozumiałym bełkotem").
Dalsze losy publikacji.
10 lutego 1921 roku cały nakład almanachu został skonfiskowany przez cenzurę, powodem miała być nieprzyzwoitość zamieszczonych w nim wierszy. Mimo apelu „Kuriera Polskiego” „Gga” nie została zwrócona autorom.

</doc>
<doc id="1439360" url="https://pl.wikipedia.org/wiki?curid=1439360" title="Jernej Jurše">
Jernej Jurše

Jernej Jurše (ur. 22 września 1987 w Mariborze) – słoweński wioślarz, reprezentant Słowenii w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439362" url="https://pl.wikipedia.org/wiki?curid=1439362" title="Janez Jurše">
Janez Jurše

Janez Jurše (ur. 15 kwietnia 1989 w Mariborze) – słoweński wioślarz, reprezentant Słowenii w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439363" url="https://pl.wikipedia.org/wiki?curid=1439363" title="Gašper Fistravec">
Gašper Fistravec

Gašper Fistravec (ur. 27 stycznia 1987 r. w Mariborze) – słoweński wioślarz, reprezentant Słowenii w wioślarskiej czwórce podwójnej podczas Letnich Igrzysk Olimpijskich w Pekinie.

</doc>
<doc id="1439364" url="https://pl.wikipedia.org/wiki?curid=1439364" title="Życzyn (stacja kolejowa)">
Życzyn (stacja kolejowa)

Życzyn – stacja kolejowa w Życzynie (części wsi Podebłocie), w województwie mazowieckim, w Polsce. Według klasyfikacji PKP ma kategorię dworca lokalnego. Znajdują się tu 2 perony.
W roku 2017 stacja obsługiwała 200–299 pasażerów na dobę.

</doc>
<doc id="1439365" url="https://pl.wikipedia.org/wiki?curid=1439365" title="Numer ratunkowy nad wodą">
Numer ratunkowy nad wodą

Numer ratunkowy 601 100 100 – podstawa zintegrowanego systemu ratownictwa nad wodą. Jest on dostępny z telefonów w sieciach komórkowych i stacjonarnych. Do obsługi połączeń powstały trzy Centra Koordynacji WOPR, pełniące całodobowe dyżury w Sopocie, Giżycku i Wrocławiu. Dzięki funkcjonowaniu centrów koordynacji numer ratunkowy nad wodą działa na obszarze województw pomorskiego, zachodniopomorskiego, warmińsko-mazurskiego, dolnośląskiego i opolskiego.

</doc>
<doc id="1439367" url="https://pl.wikipedia.org/wiki?curid=1439367" title="Dendrogalus ursinus">
Dendrogalus ursinus



</doc>
<doc id="1439368" url="https://pl.wikipedia.org/wiki?curid=1439368" title="Lola Iturbe">
Lola Iturbe

Lola Iturbe - (ur. 1 sierpnia 1902 w Barcelonie, zm. 5 stycznia 1990 w Gijón) – pracownica zakładów włókienniczych w Barcelonie, współzałożycielka (w 1936 roku) rewolucyjnej organizacji kobiecej Mujeres Libres, uczestniczka po stronie anarchistów rewolucji hiszpańskiej 1936 roku. Autorka książki "Kobieta w ruchach społecznych" (1974). O swojej książce powiedziała, że powstała dlatego, "by uchronić od zapomnienia i anonimowości dzielne kobiety walczące w ruchach społecznych". W latach 30. prowadziła wraz z działaczem anarchistycznym Juanem Manuelem Moliną czasopismo Tierra y Libertad (pol. "Ziemia i wolność"), w którym pisali o wolności i edukacji seksualnej. Juan Manuel Molina został jej partnerem życiowym w czasie II wojny wyemigrowali do Francji gdzie zaangażowali się we francuski ruch oporu. Pozostali we Francji do 1979 wróclil do Hiszpanii do Barcelony, gdzie Molina umiera 20 września 1984, a Lola zamieszkuje z córką w Gijón.

</doc>
<doc id="1439370" url="https://pl.wikipedia.org/wiki?curid=1439370" title="Kuna (plemię)">
Kuna (plemię)

Kuna ("Cuna") – plemię Indian z pogranicza Panamy i Kolumbii, zamieszkujące autonomiczne terytorium Kuna Yala, w tym panamski archipelag San Blas. Sąsiadują z plemieniem Chocó.
Historia.
Rewolucja Kuna.
Rewolucja Kuna odnosi się do wydarzeń, które miały miejsce w 1925 roku. Wówczas tubylcy z plemienia Kuna zbuntowali się przeciwko władzom Panamy, które zmuszały Indian do okcydentalizacji ich kultury. Skutkiem rewolucji było proklamowanie Republiki Tule, której istnienie było jednak krótkie. Kiedy Tule zjednoczyło się z Panamą, Kuna utworzyli autonomiczne terytorium nazywane comarką tubylczą (rdzenną) Kuna Yala, rząd zagwarantował bezpieczeństwo ludności i kultury Kuna.
Okoliczności poprzedzające.
Podczas pierwszych 20 lat niepodległości Panamy, Kunowie mieli poważne sprzeczne interesy z rządem, który starał się wykorzenić ich kulturę, nie szanował ich zwyczajów i władz plemiennych, poza tym zamierzano pozbawić ich ziemi, intendenci i policja „kolonialna” obrażali plemię (jeden "osadnik" na jednego tubylca, jest „nie tubylcem”).
Ten fakt jest związany z incydentem z 20 kwietnia 1921 roku, który odbył się w Narganá i Corazón de Jesús. W tym czasie istniał ruch okcydentalizacji kobiet, który zakładał zmianę ubrań, pozbawienie ich złotych obręczy noszonych w nosie, biżuterii czy naszyjników z monet, które uważano za ozdoby. Ale jedna kobieta uciekła z Narganá, zbiegła do Río Azúcar, skąd pochodziła. Policja w ramach represji uwięziła szóstkę jej dzieci i zięcia, który został uwolniony, w celu odszukania teściowej.
Tamtego dnia w Río Azúcar odbył się kongres Kana, zadecydowano, że nie pozwala się wracać kobiecie, lokalny lider, noszący tytuł sáhila w imieniu wspólnoty wysłał wiadomość policji, wiadomość ta zakazywała policji kontynuowania poszukiwań. Policjanci nie zwrócili uwagi na wiadomość i wysłali tej samej nocy komisję do Río Azúcar (2 policjantów kolonialnych i 3 tubylczych). Gdy policjanci próbowali zatrzymać niektórych krewnych kobiety wywiązała się bitwa, w której zginęło trzech mieszkańców osady; policjanci zostali zabici maczetami, kiedy uciekali w cayuco (rodzaj kanu). Trupy policjantów zostawiono w wodzie, przywiązując je do pala wbitego w piasek, aż krewni przybyli je zabrać.
Atmosfera była napięta do stycznia 1925 roku. Juan Demóstenes Arosemena został gubernatorem prowincji Colón i martwił się, że podlegały mu intendencje San Blas i Andrés Mojica, gdzie umacniał się ruch niepodległościowy wśród tubylców. W związku z tym skontaktował się z sekretarzem Spraw Zagranicznych Horacio F. Alfaro, który znał dobrze działalność Amerykanów: misjonarki Anne Coope i odkrywcy Richarda Marsha.
Właściwie Marsh zapoczątkował działania w kierunku „niepodległości”. Gdy wrócił do Panamy w styczniu 1925, zastał konflikt między policją a tubylcami, który groził eskalacją, dlatego poprosił o militarną interwencję Stanów Zjednoczonych ze Strefy Kanałowej. Amerykanie mieli objąć protektoratem tubylców. Marsh zredagował Declaración de independencia y derechos humanos del pueblo Tule y Darién (Deklaracja Niezależności i Praw Człowieka Ludu Tule i Darién). Marsh otrzymał poparcie ambasadora amerykańskiego, który wpłynął na panamski rząd, aby ten podpisał porozumienie pokojowe, które gwarantowało prawa człowieka i prawa polityczne dla ludu Kuna.
Rewolucja.
12 lutego 1925, kiedy to zwołano kongres Kuna w Ailigandí, zebrali się tutaj główni przywódcy 45 wiosek i plemion. Obrady trwały 26 dni, zakończyły się decyzją o proklamowaniu niepodległości Republiki Tule. Określono też granice terytorialne nowego państwa.
Z tego powstania pochodzi flaga stworzona przez Wagę Ebinkili (María Colman), wnuczkę kacyka Simrala Colmana. Miała ona kształt prostokątny z obwódką, jej środek był czerwony i zawierał swastykę.
21 lutego, 10 dni po deklaracji niepodległości (w czasie uroczystości karnawałowych) wybuchła rewolucja tubylcza, która trwała do 27 lutego. Dowodził nią Nele Kantule i kacyk Colman. Powstańcy wypływali w "cayucos" z Ailigandí i Cartí w celu zaatakowania kwater Policji Państwowej w Playón Chico, Río Tigre, Tigantikí, Narganá, Ukapa i innych punktach archipelagu, zginęło wielu policjantów. Starcia pochłonęły 27 ofiar śmiertelnych.
4 marca w obecności amerykańskiego ministra Johna Southa podpisano porozumienie pokojowe, obiecano w nim lepsze traktowanie tubylców, poszanowanie ich zwyczajów; nie można było narzucić im zakładania szkół, zapewniono im te same prawa co innym obywatelom. Kuna w zamian mieli złożyć broń, wycofać deklarację niepodległości i podporządkować się prawom Panamy.

</doc>
<doc id="1439372" url="https://pl.wikipedia.org/wiki?curid=1439372" title="Zwonko Stanojoski">
Zwonko Stanojoski

Zwonko Stanojoski (maced.: "Звонко Станојоски"; ur. 29 stycznia 1964 w Prilepie) – macedoński szachista, arcymistrz od 2004 roku.
Kariera szachowa.
Do czołówki macedońskich szachistów należy od początku powstania państwa. W 1993 r. zajął II m. (za Vlatko Bogdanovskim) w rozegranych w Strudze pierwszych indywidualnych mistrzostwach kraju. W swoim dorobku posiada jeszcze m.in. medale złoty (2006) i brązowy (2002, za Nikoła Mitkowem i Trajcze Nediewem), jak również dzielone I-II m. w 2001 r. (wspólnie z Wanko Stamenkowem) oraz dzielone I-III m. w 2005 r. (wspólnie z Dragoljubem Jacimoviciem i Wenci Popowem). W latach 1994–2008 siedmiokrotnie wystąpił w narodowej reprezentacji na szachowych olimpiadach, natomiast w 1999, 2003, 2007 i 2009 r. – na drużynowych mistrzostwach Europy.
Normy na tytuł arcymistrza wypełnił w Skopju (1998, dz. I m. wspólnie z Wasylem Spasowem), Hastings (2001/02, turniej "Challengers", dz. I m. wspólnie z Glennem Flearem, Keithem Arkellem, Siergiejem Azarowem i Witalijem Cieszkowskim) oraz w Kiustendile (2003, I m.). Do innych jego sukcesów na arenie międzynarodowej należą:
Najwyższy ranking w dotychczasowej karierze osiągnął 1 stycznia 2008 r., z wynikiem 2529 zajmował wówczas 3. miejsce (za Władimirem Georgijewem i Nikoła Mitkowem) wśród macedońskich szachistów.

</doc>
<doc id="1439374" url="https://pl.wikipedia.org/wiki?curid=1439374" title="Postscriptum (album Pod Budą)">
Postscriptum (album Pod Budą)

Postscriptum – drugi winylowy album grupy Pod Budą, który ukazał się w 1983.
Płyta ukazała się tuż po zakończeniu w Polsce stanu wojennego. Ze względu na zawarte w piosenkach komentarze na temat codzienności, fragmenty tekstów dwóch utworów zostały ocenzurowane. W utworze tytułowym „Nasze Postscriptum” pozostawiono w drugiej zwrotce fragment bez tekstu, natomiast w utworze „O la ri ja” zwisająca z latarni głową w dół wrona została zastąpiona słowikiem, gdyż pierwszy ptak kojarzył się ze skrótem Wojskowa Rada Ocalenia Narodowego. Płyta zawiera 11 utworów z muzyką Andrzeja Sikorowskiego i Jana Hnatowicza, do których słowa napisali Andrzej Sikorowski i Józef Baran. Nagrania zarejestrowano w studiu Zjednoczonych Przedsiębiorstw Rozrywkowych przy Teatrze STU w Krakowie we wrześniu 1982. Utwory pochodzące z płyty "Postscriptum" zostały wykorzystane przy realizacji recitalu telewizyjnego Grupy Pod Budą pod tytułem „W naszym ogrodzie” w reż. Stanisława Zajączkowskiego. Program zrealizowała w 1983 Redakcja Muzyki i Rozrywki TVP Kraków.
Winylowy album wydany został w 1983 przez wydawnictwo Wifon (LP 049). Reedycja kompaktowa z 2001 wydana przez Pomaton EMI zawiera cztery dodatkowe utwory nagrane dla Polskiego Radia.
Muzycy.
gościnnie:
W nagraniach bonusowych udział wzięli:

</doc>
<doc id="1439377" url="https://pl.wikipedia.org/wiki?curid=1439377" title="Port lotniczy Anjouan">
Port lotniczy Anjouan

Port lotniczy Anjouan (IATA: AJN, ICAO: FMCV) – port lotniczy położony w Anjouan, w Komorach.

</doc>
<doc id="1439379" url="https://pl.wikipedia.org/wiki?curid=1439379" title="Afryt">
Afryt



</doc>
<doc id="1439380" url="https://pl.wikipedia.org/wiki?curid=1439380" title="Krystyna Cała">
Krystyna Cała

Krystyna Kulpińska-Cała, ps. „Ewa”, „Krystyna” (ur. 11 czerwca 1923 w Wilczkowicach, zm. 18 października 2013 w Warszawie) – działaczka lewicowa i kombatancka, porucznik Armii Krajowej, uczestniczka powstania warszawskiego. Działaczka Związku Niezależnej Młodzieży Socjalistycznej oraz Polskiej Partii Socjalistycznej.
Życiorys.
Córka Seweryna i Wiktorii z domu Michałkiewicz. Rodzice byli nauczycielami, ojciec w Kaliszu, matka w Koźminku. Początkowo mieszkała w Koźminku, a po ukończeniu szkoły powszechnej zamieszkała z ojcem w Kaliszu, gdzie ukończyła gimnazjum, zakończone w 1939 małą maturą. W gimnazjum była harcerką ZHP.
Po wrześniu 1939 uczestniczyła w kolportażu biuletynu wiadomości z nagrań radiowych w Kaliszu. W okresie okupacji niemieckiej w Polsce po wysiedleniu wraz z rodziną z Kalisza 17 stycznia 1940 i pobycie w obozie dla przesiedleńców w Krakowie w czerwcu 1940 wyjechała od Warszawy. Uczyła się w szkole handlowej, zaś od czerwca 1940 do lipca 1941 jako oficjalny pracownik Rady Głównej Opiekuńczej w Warszawie, uczestniczyła w konspiracyjnych kursach przysposobienia wojskowego i łączności. W 1943 zdała maturę na kursach konspiracyjnych.
Od marca 1942 była żołnierzem i łączniczką Armii Krajowej w Biurze Legalizacyjnym „Park” Oddziału I KG AK, współpracowała z Radą Pomocy Żydom. Uczestniczyła w powstaniu warszawskim na Starym Mieście i w Śródmieściu w specjalnym plutonie łączności Oddziału V KG AK 6 sierpnia drogą naziemną przedostała się ze Starego Miasta na Żoliborz i z powrotem. Od 12 do 20 sierpnia była w zespole kanalarskim, następnie do 7 października ponownie w łączności naziemnej w Śródmieściu.
Jak pisał później pisarz Jarosław Abramow-Newerly, Krystyna Kulpińska „Ewa”:
Po upadku powstania przebywała w obozach pracy w Berlinie (fabryka zbrojeniowa w dzielnicy Tegel, następnie przy fabryce lotniczej w dzielnicy Reinickendorf). Po wyzwoleniu z obozu 5 maja 1945 dotarła początkowo do Łodzi, a następnie do Warszawy.
W okresie okupacji niemieckiej w Polsce od 1943 była współpracowniczką organizacji młodzieży socjalistycznej „Płomienie” i pisma „Płomienie” (w skład której wchodzili m.in. Jan Strzelecki, Krzysztof Dunin-Wąsowicz).
Od 1945 studiowała na Akademii Ekonomicznej w Krakowie, a następnie Szkole Głównej Handlowej w Warszawie. Absolwentka Szkoły Głównej Planowania i Statystyki.
Od 1946 do 1948, była członkiem Związku Niezależnej Młodzieży Socjalistycznej (była m.in. sekretarzem Komitetu Wykonawczego). Od 1946 do 1948 była członkiem Polskiej Partii Socjalistycznej. W latach 1948–1989 członek PZPR.
Była długoletnim pracownikiem Wydawnictwa Gebethner i Wolff (1941–1947), „Wiedzy”, a następnie Wydawnictwa „Książka i Wiedza” (1947–1948), „Dom Książki” (1949–1953) Państwowego Wydawnictwa Naukowego (1953–1968), Polskiego Wydawnictwa Ekonomicznego (1968–1983) – m.in. była redaktorem „Dzieł” Oskara Langego, oraz Instytutu Nauk Ekonomicznych PAN (1983–1995).
Od 1990 ponownie w PPS. Członek władz naczelnych (m.in. od 1993 była sekretarzem Centralnego Komitetu Wykonawczego, w 2006 pełniła funkcję przewodniczącej Rady Naczelnej PPS). Od 2008 aż do śmierci pełniła funkcję członka prezydium Rady Naczelnej PPS oraz członka Komisji Historycznej PPS.
Była członkiem Światowego Związku Żołnierzy Armii Krajowej (od 1998 do 2013 członkiem Zarządu Koła Komendy Głównej AK).
Działaczka Polskiego Towarzystwa Ekonomicznego, Towarzystwa Przyjaciół Dzieci oraz Towarzystwa Uniwersytetu Robotniczego. W latach 1993–1995 była główną organizatorką Społecznego Ruchu Walki z Bezrobociem.
Życie prywatne.
Siostra Jolanty Kulpińskiej – prof. dr socjologii na Uniwersytecie Łódzkim, wieloletniej dyrektor Instytutu Socjologii UŁ.. Matka działaczki opozycyjnej dr Aliny Całej, historyczki stosunków polsko-żydowskich, oraz Marty Całej-Sroczyńskiej (dr inż. architekt).
Odznaczenia.
Odznaczona m.in. Krzyżem Kawalerskim i Oficerskim (1998) Orderu Odrodzenia Polski, Złotym Krzyżem Zasługi, Krzyżem Armii Krajowej, Warszawskim Krzyżem Powstańczym, Krzyżem Partyzanckim, Medalem za Warszawę 1939–1945, Medalem Zwycięstwa i Wolności 1945, Odznaką Weterana Walk o Niepodległość, Złotą Odznaką Zasłużonego Działacza Kultury, Złotą Odznaką Działacza Polskiego Towarzystwa Ekonomicznego.

</doc>
<doc id="1439381" url="https://pl.wikipedia.org/wiki?curid=1439381" title="Chocó (plemię)">
Chocó (plemię)

Chocó – zbiorcza nazwa kilku grup Indian zamieszkujących południowo-wschodnią część panamskiej prowincji Darién oraz przygraniczne tereny Kolumbii.
Liczebność Chocó szacowana jest na około 45 tysięcy. Dzielą się na trzy zasadnicze grupy: Waunana, Embera i Catío. Posługują się językiem hiszpańskim oraz własnymi językami należącymi do rodziny choco. Chocó prowadzą gospodarkę wypaleniskową, uprawiając banany, maniok, trzcinę cukrową i kukurydzę. 

</doc>
<doc id="1439382" url="https://pl.wikipedia.org/wiki?curid=1439382" title="Federica Montseny">
Federica Montseny

Federica Montseny (ur. 12 lutego 1905, zm. 14 stycznia 1994) – anarchistka i feministka hiszpańska, pierwsza kobieta-minister w Europie Zachodniej - została ministrem zdrowia i opieki społecznej w rządzie Largo Caballero z 1936 roku. Była dzieckiem „starej, anarchistycznej rodziny”, jej matka – Soledad Gustavo (właśc. Teresa Mañé) – była pisarką i aktywistką anarchistyczną, podobnie, jak jej ojciec – Juan Monseny (Federico Urales). Jako młoda dziewczyna wstąpiła do CNT, przez lata działała jako aktywistka i wykładowczyni ruchu wolnościowego, również po wygranej Franco starała się odbudowywać ruch wolnościowy z emigracji (Francja). Wydawała czasopisma anarchistyczne “La Novela Ideal” i “La Novela Libre”.
Działała na rzecz udostępnienia opieki zdrowotnej warstwom najuboższym, wspierała zdecentralizowaną sieć opieki zdrowotnej, a nie klasyczną wersję udostępniania opieki publicznej. Jej decyzja, by wstąpić do rządu, wzbudziła wiele polemik, dyskutowała z nią między innymi amerykańska anarchistka Emma Goldman, również zaangażowana w rewolucję hiszpańską. Monseny wyemigrowała do Francji po zwycięstwie faszystów, opublikowała wiele książek.

</doc>
<doc id="1439384" url="https://pl.wikipedia.org/wiki?curid=1439384" title="Frida Öhrn">
Frida Öhrn



</doc>
<doc id="1439389" url="https://pl.wikipedia.org/wiki?curid=1439389" title="Air Ivoire">
Air Ivoire

Air Ivoire – narodowe linie lotnicze Wybrzeża Kości Słoniowej, z siedzibą w Abidżanie, obsługujące trasy krajowe i międzynarodowe. Głównym węzłem jest port lotniczy Abidżan. Kod IATA:VU. Zostały założone 14 grudnia 1960 r., natomiast pierwszy lot odbył się dopiero w sierpniu 1964 r.
Linie lotnicze Air Ivoire obsługują takie państwa jak Kongo, Kamerun, Benin, Burkina Faso, Mali, Niger, Senegal, Togo, oraz miasta jak Marsylia czy Paryż.
Flota.
W skład floty Air Ivoire wchodzą:

</doc>
<doc id="1439390" url="https://pl.wikipedia.org/wiki?curid=1439390" title="Dżamal ad-Din al-Afghani">
Dżamal ad-Din al-Afghani

Dżamal ad-Din Asadabadi al-Afghani (ur. 1838/1839 w Asadabadzie k. Hamadanu, zm. 9 marca 1897 w Stambule) – irański działacz polityczny i islamski ideolog w muzułmańskim świecie pod koniec XIX wieku, szczególnie na Bliskim Wschodzie, w Azji Południowej i Europie. Jest uważany za twórcę panislamizmu oraz przedstawiciela nurtu modernistycznego w islamie.
Wraz z Muhammadem Abduhem wydawał antybrytyjskie czasopismo „Nierozerwalna więź” ("al-Urwah al-Wuthqa"), w którym zawarł swoje poglądy uwolnienienia narodów muzułmańskich spod obcej dominacji (kolonialnej) oraz rządów despotycznych. Według al-Afghaniego, państwo islamskie powinno cechować się systemem demokratycznym, konstytucyjno-parlamentarnym, z elementami socjalizmu, zawartymi w Koranie.
Natomiast państwo panislamskie miało być strukturą ponadnarodowościową, duchową „nierozerwalną więzią” wszystkich muzułmanów.

</doc>
<doc id="1439391" url="https://pl.wikipedia.org/wiki?curid=1439391" title="Wioślarstwo na Letnich Igrzyskach Olimpijskich 2008 – czwórka bez sternika wagi lekkiej mężczyzn">
Wioślarstwo na Letnich Igrzyskach Olimpijskich 2008 – czwórka bez sternika wagi lekkiej mężczyzn

Czwórka bez sternika mężczyzn wagi lekkiej (LM4-) – konkurencja rozgrywana podczas Letnich Igrzysk Olimpijskich 2008 w Pekinie między 9 a 16 sierpnia w Parku Olimpijskim Shunyi.

</doc>
<doc id="1439392" url="https://pl.wikipedia.org/wiki?curid=1439392" title="Mahir Sağlık">
Mahir Sağlık

Mahir Sağlık (ur. 18 stycznia 1983 w Paderborn, Niemcy) – piłkarz turecki, grający na pozycji napastnika w Vasasie SC.

</doc>
<doc id="1439395" url="https://pl.wikipedia.org/wiki?curid=1439395" title="James Lindsay-Fynn">
James Lindsay-Fynn



</doc>
<doc id="1439396" url="https://pl.wikipedia.org/wiki?curid=1439396" title="Anjos (stacja metra)">
Anjos (stacja metra)

Anjos – stacja metra w Lizbonie, na linii Verde. Została otwarta 28 września 1966 wraz ze stacją Intendente w ramach rozbudowy tej linii do strefy Anjos.
Ta stacja znajduje się przy Avenida Almirante Reis, w pobliżu skrzyżowania z "Rua de Angola", zapewniając dostęp do siedziby Akademii Wojskowej. Oryginalny projekt architektoniczny (1966) jest autorstwa architekta Dinisa Gomesa i malarki Marii Keil. W dniu 15 listopada 1982 ukończono rozbudowę stacji na podstawie projektu Jorge Sancheza i malarza Rogério Ribeiro. Rozbudowa stacji przyczyniła się do rozbudowy peronów i budowy nowego atrium.

</doc>
<doc id="1439397" url="https://pl.wikipedia.org/wiki?curid=1439397" title="Pompilidae">
Pompilidae



</doc>
<doc id="1439398" url="https://pl.wikipedia.org/wiki?curid=1439398" title="Intendente">
Intendente

Intendente – stacja metra w Lizbonie, na linii Verde. Została otwarta 28 września 1966 wraz ze stacją Anjos w tamach rozbudowy tej linii do strefy Anjos.
Ta stacja znajduje się przy Avenida Almirante Reis, w pobliżu skrzyżowania z "Rua Andrade". Oryginalny projekt architektoniczny (1966) jest autorstwa Dinisa Gomesa i malarki Marii Keil. W dniu 07 marca 1977 roku ukończono rozbudowę stacji, w oparciu o ponowny projekt Dinisa Gomesa i Marii Keil. Przebudowano perony oraz zbudowano nowe atrium.

</doc>
<doc id="1439399" url="https://pl.wikipedia.org/wiki?curid=1439399" title="Uniwersytet Osakijski">
Uniwersytet Osakijski

 – japoński uniwersytet państwowy z siedzibą w mieście Suita w prefekturze Osaka (region Kinki).
Historia.
Uczelnia została założona w 1868 roku. W 1931 roku otrzymała status uniwersytetu i została przemianowana na .
Podstawowe statystyki.
W 2007 na uniwersytecie studiowało około 25 770 studentów. Natomiast w 2013 – 15 562.
Wydziały.
Na uniwersytecie działalność naukowo-dydaktyczną prowadzi 11 wydziałów:

</doc>
<doc id="1439400" url="https://pl.wikipedia.org/wiki?curid=1439400" title="Puchar Heinekena (2008/2009)">
Puchar Heinekena (2008/2009)

Puchar Heinekena 2008/2009 – 14. sezon Pucharu Heinekena, najbardziej prestiżowego turnieju w europejskim klubowym rugby union rozgrywanego od 1995 roku.
Finał został rozegrany 23 maja 2009 na stadionie Murrayfield w Edynburgu. Zwycięzcą została drużyna Leinster, która w finale wygrała 19:16 z Leicester Tigers.
Faza grupowa.
W fazie grupowej zmierzyły się 24 zespoły, podzielone na sześć grup po cztery drużyny w każdej grupie.
Losowanie odbyło się 17 czerwca 2008 w Dublinie.
Runda pucharowa.
W fazie grupowej zmierzyło się osiem najlepszych zespołów, podzielonych według schematu (zespół który w fazie grupowej miał najwięcej punktów gra z zespołem z najniższą liczbą punktów).
Losowanie półfinałów odbyło się 27 stycznia 2009 na stadionie Murrayfield w Edunburgu.

</doc>
<doc id="1439403" url="https://pl.wikipedia.org/wiki?curid=1439403" title="Teresa Dymidowiczowa">
Teresa Dymidowiczowa

Teresa Dymidowiczowa z domu Wrońska pseudonim "Drogosława" (ur. 1817 w Starym Wisniczu -zm. 16 kwietnia 1865 w Krakowie) – pisarka, działaczka konspiracyjna 1864.
Ukończyła pensję w Krakowie, poślubiła sędziego Izydora Dymidowicza wiceprezesem Trybunału Apelacyjnego Wolnego Miasta Krakowa. Aresztowana i więziona za działalność konspiracyjną w 1864 roku, co pośrednio przyczyniło się do jej zgonu w 1865. Spoczywa wraz z mężem na Cmentarzu Rakowickim w Krakowie (kwatera 11).

</doc>
<doc id="1439405" url="https://pl.wikipedia.org/wiki?curid=1439405" title="List do świata">
List do świata

List do świata – trzeci album polskiej grupy Pod Budą, złożony z 12 nagrań dokonanych przez zespół dla radia w latach 1980–1985.
Muzyka, jak i na poprzednich płytach zespołu, skomponowana była przez Jana Hnatowicza i Andrzeja Sikorowskiego, teksty pisane przez Andrzeja Sikorowskiego. Album zawiera m.in. trzy pastorałki, powstałe w latach 1980–1984 (których nowe wersje kilka lat później weszły w skład albumu kompaktowego "17 zim". Podczas nagrywania tej płyty miejsce Jana Hnatowicza zajął gitarzysta Marek Tomczyk, który pozostał w zespole Pod Budą i razem z Andrzejem Sikorowskim, Anną Treter i Andrzejem Żurkiem stanowi niezmienny od lat trzon grupy. Autorem projektu graficznego okładki jest Jerzy W. Bielecki.
Na reedycji CD albumu "List do świata" znajdują się cztery bonus tracki nagrane dla Polskiego Radia w latach 1980 i 1985), w tym utwór „Prośba o buty siedmiomilowe”, do którego muzykę napisał Marek Tomczyk.
Utwory z płyty "List do świata" można usłyszeć w recitalu telewizyjnym Grupy Pod Budą „List do świata – piosenki dla dzieci i dorosłych” zrealizowanym w 1986 przez TVP Kraków.
Winylowy album wydany został w 1987 przez wydawnictwo Wifon (LP 108). Reedycja na CD: Pomaton EMI w 2002.
Muzycy.
gościnnie:
W nagraniach bonusowych udział wzięli:

</doc>
<doc id="1439406" url="https://pl.wikipedia.org/wiki?curid=1439406" title="Ali Boussaboun">
Ali Boussaboun

Ali Boussaboun (ur. 18 czerwca 1979 w Tangerze) – marokański piłkarz występujący na pozycji napastnika. Oprócz marokańskiego, posiada również obywatelstwo holenderskie.
Kariera klubowa.
Boussaboun zawodową karierę rozpoczynał w drugoligowym ADO Den Haag. W Eerste Divisie zadebiutował 4 września 1996 w przegranym 1:3 meczu z MVV Maastricht. W sezonie 1996/1997, który był jego debiutanckim w lidze zagrał pięć razy. Od początku następnego sezonu stał się podstawowym graczem ADO. 24 września 1997 w wygranym 1:0 spotkaniu z SC Cambuur Boussaboun strzelił pierwszego gola w trakcie ligowej kariery. W ADO grał przez pięć lat.
W 2001 roku przeszedł do FC Groningen. W Eredivisie zadebiutował 30 września 2001 w przegranym 1:4 pojedynku z Ajaxem Amsterdam. Pierwszą bramkę w trakcie gry w Eredivisie zdobył 21 października 2001 w zremisowanym 1:1 pojedynku z SC Heerenveen. W 2002 roku za 350 tysięcy euro został sprzedany do NAC Breda, również występującego w Eredivisie. Pierwszy ligowy mecz zaliczył tam 17 sierpnia 2002 przeciwko Rodzie Kerkrade (2:2). W NAC Boussaboun spędził trzy lata.
Latem 2005 roku podpisał kontrakt z Feyenoordem. Pierwszy ligowy występ w jego barwach zanotował 14 sierpnia 2005 przeciwko NAC Breda (2:0). W styczniu 2007 wypożyczono go do FC Utrecht. Grał tam do końca sezonu 2006/2007. Po jego zakończeniu odszedł do katarskiego Al Wakra, a w 2008 roku ponownie został zawodnikiem klubu FC Utrecht. W Utrechcie grał tylko rok, latem 2009 roku przeniósł się do saudyjskiego klubu An-Nassr, a po roku powrócił do Holandii i został graczem zespołu NAC Breda. Grał też w takich klubach jak: Quick Den Haag i Haaglandia Rijswijk.
Kariera reprezentacyjna.
W reprezentacji Maroka zadebiutował 26 marca 2005 w wygranym 1:0 meczu eliminacji Mistrzostwa Świata 2006. Ostatecznie na ten turniej Maroko nie awansowało, po zajęciu drugiego miejsce w swojej grupie kwalifikacyjnej. W 2006 roku Boussaboun został powołany do kadry Puchar Narodów Afryki. Na tym turnieju zagrał trzy razy, a jego reprezentacja odpadła z niego po fazie grupowej.

</doc>
<doc id="1439408" url="https://pl.wikipedia.org/wiki?curid=1439408" title="Herb Piusa X">
Herb Piusa X

Herb papieski Piusa X był oficjalnym herbem Stolicy Apostolskiej w czasie pontyfikatu Piusa X (1903–1914).
Blazon.
Herb składa się z tarczy herbowej, dwóch kluczy św. Piotra, oraz tiary papieskiej umieszczonej nad tarczą. Tarcza dwudzielna w pas: pole górne srebrne, dolne błękitne. W polu górnym złoty lew ze skrzydłami trzymający Pismo święte (lew św. Marka). W polu dolnym czarna kotwica na falach, nad nią złota gwiazda sześcioramienna.
Papież Pius X jako swoją dewizę wybrał "Omnia instaurare in Christo" (Wszystko odnowić w Chrystusie).

</doc>
<doc id="1439409" url="https://pl.wikipedia.org/wiki?curid=1439409" title="G. H. Hardy">
G. H. Hardy



</doc>
<doc id="1439410" url="https://pl.wikipedia.org/wiki?curid=1439410" title="Pachycereus">
Pachycereus

Pachycereus (A. Berger) Britton &amp; Rose – rodzaj sukulentów z rodziny kaktusowatych. Przedstawiciele występują w Meksyku i południowej Arizonie w USA.
Morfologia.
Pokrój kolumnowy, krzewiasty lub drzewiasty. Łodyga wyprostowana, rozgałęziona, ciemnozielona, szarozielona lub zielona do niebiesko-zielonej. Długości 3–4,5(7) m i średnicę (5)12–16 cm, przy czym "P. weberi" osiąga do 1 m średnicy. Kwiaty otwierają się w nocy.
Systematyka.
W 1905 r. Alwin Berger opisał "Pachycereus" jako podrodzaj rodzaju "Cereus" ("Cereus" subg. "Pachycereus"). W 1909 r. Nathaniel Lord Britton i Joseph Nelson Rose podnieśli podrodzaj do rangi rodzaju.
"Backebergia" Bravo, "Lemaireocereus" Britton &amp; Rose, "Lophocereus" (A. Berger) Britton &amp; Rose, "Marginatocereus" (Backeb.) Backeb., "Mitrocereus" (Backeb.) Backeb.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Pachycereeae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Pachycereus" (A. Berger) Britton &amp; Rose.

</doc>
<doc id="1439411" url="https://pl.wikipedia.org/wiki?curid=1439411" title="Janko Sokół">
Janko Sokół



</doc>
<doc id="1439414" url="https://pl.wikipedia.org/wiki?curid=1439414" title="Drugie przyspieszenie">
Drugie przyspieszenie



</doc>
<doc id="1439415" url="https://pl.wikipedia.org/wiki?curid=1439415" title="Embraer 190">
Embraer 190

Embraer 190 – brazylijski samolot pasażerski średniego zasięgu z dwoma silnikami turbowentylatorowymi w podskrzydłowych gondolach. Samolot oblatano w marcu 2004 roku. Embraer 190 może zabrać na pokład 98 lub 106 pasażerów w wersji dalekiego zasięgu 190 LR (Long Range). W wersji dalekiego zasięgu wzmocniono kadłub oraz zmodernizowano skrzydła, dzięki czemu zwiększono maksymalną masę startową, masę lądowania oraz zasięg.

</doc>
<doc id="1439416" url="https://pl.wikipedia.org/wiki?curid=1439416" title="Edward Cardwell">
Edward Cardwell

Edward Cardwell, 1. wicehrabia Cardwell (ur. 24 lipca 1813, zm. 15 lutego 1886 w Torquay) – brytyjskim politykiem w partiach: peelitów (odłamie Partii Konserwatywnej) i liberałów, członek Tajnej Rady Wielkiej Brytanii, minister w rządach lorda Aberdeena, lorda Palmerstona, lorda Russella i Williama Ewarta Gladstone’a.
Cardwell dorastał w Liverpoolu, a wykształcenie zdobył w Balliol College na Uniwersytecie Oksfordzkim (ukończył studia w roku 1835). W początkach swojej kariery był adwokatem - został powołany do adwokatury w roku 1838, ale wkrótce zainteresował się polityką i w roku 1842 został parlamentarzystą z okręgu Clitheroe w Lancashire.
W parlamencie Cardwell stał się zwolennikiem i powiernikiem premiera Roberta Peela. Kiedy w roku 1846 Peel dokonał rozłamu w Partii Konserwatywnej w związku z konfliktem dotyczącym odwołania Ustaw Zbożowych, Cardwell podążył za Peelem i został członkiem frakcji peelitów. Gdy w roku 1852 peelici doszli do władzy, lord Aberdeen mianował Cardwella przewodniczącym Zarządu Handlu. Cardwell piastował ten urząd do roku 1855.
W międzyczasie Cardwell kilkakrotnie zmieniał miejsca w parlamencie. W roku 1847 został wybrany z okręgu Liverpool. W roku 1852 przegrał wybory w Liverpoolu i w Ayrshire, ale uzyskał parlamentarne krzesło w okręgu Oxford. W roku 1858 stracił mandat z Oxfordu, ale po kolejnych, wkrótce przeprowadzonych wyborach, odzyskał go (pokonując Williama Makepeace'a Thackeraya).
Frakcja Peelitów została rozbita w końcówce lat 50 XIX w. Cardwell wstąpił do Partii Liberalnej w roku 1859, zostając od razu Głównym Sekretarzem Irlandii w gabinecie premiera Palmerstona. Nie spełniwszy się na tym stanowisku, przeniósł się na urząd Kanclerza Księstwa Lancaster. Po raz drugi za kadencji tego samego rządu zmienił posadę w roku 1864, gdy 
został ministrem kolonii. Utrzymał tekę ministra aż do odsunięcia liberałów od władzy w roku 1866.
Gdy Partia Liberalna odzyskała władzę po wyborach 1868, Cardwell został ministrem w rządzie Gladstone’a. Wówczas udało mu się osiągnąć szczyt kariery politycznej - został ministrem wojny. W czasie sześciu lat urzędowania przeprowadził reorganizację armii brytyjskiej, wprowadzając zawodowy stopień oficerski (zastąpił też awans przez kupno awansem za zasługi) i tworząc oddziały rezerwowe.
Po wyborczej porażce Gladstone’a w roku 1874, Cardwell został włączony w krąg arystokracji jako wicehrabia Cardwell. Nadanie szlachectwa zakończyło właściwie jego aktywną karierę polityczną. Cardwell zmarł w Torquay. Z poślubioną w roku 1838 Annie Parker nie miał dzieci, przez co jego tytuł szlachecki nie został przez nikogo odziedziczony.
Na jego cześć miasto w stanie Queensland w Australii nazwano Cardwell.

</doc>
<doc id="1439417" url="https://pl.wikipedia.org/wiki?curid=1439417" title="AMPK">
AMPK

Kinaza aktywowana 5'AMP (ang. 5'AMP-activated protein kinase, AMPK, EC 2.7.11.31) to enzym składający się z trzech podjednostek: α, β i γ, występujący u eukariontów. U człowieka geny kodujące podjednostki AMPK podlegają ekspresji w różnych tkankach, m.in. wątrobie, mózgu i mięśniach szkieletowych. Aktywacja AMPK spowodowana przesunięciem stosunku AMP:ATP na korzyść AMP prowadzi do oksydacji kwasów tłuszczowych w wątrobie i ketogenezy, zahamowania syntezy cholesterolu, lipogenezy, i syntezy triglicerydów, inhibicji lipolizy i lipogenezy w adipocytach, stymuluje oksydację kwasów tłuszczowych w mięśniach i wychwyt glukozy oraz wydzielanie insuliny przez komórki beta wysp trzustkowych.

</doc>
<doc id="1439422" url="https://pl.wikipedia.org/wiki?curid=1439422" title="Vella Lavella">
Vella Lavella

Vella Lavella – wyspa należąca do grupy wysp Nowa Georgia, w archipelagu Wysp Salomona. Vella Lavella leży na zachód od wyspy Nowa Georgia.

</doc>
<doc id="1439423" url="https://pl.wikipedia.org/wiki?curid=1439423" title="Nowa Georgia">
Nowa Georgia



</doc>
<doc id="1439424" url="https://pl.wikipedia.org/wiki?curid=1439424" title="Liczba taksówkowa">
Liczba taksówkowa

Liczba taksówkowa – najmniejsza liczba naturalna, która może być wyrażona jako suma sześcianów dwóch liczb naturalnych na n różnych sposobów. Zwykle oznaczana jest Ta(n) albo Taxicab(n). G.H. Hardy i E.M. Wright udowodnili, że takie liczby istnieją dla wszystkich dodatnich liczb całkowitych n. Jednakże dowód nie pomaga w wyznaczaniu kolejnych liczb Ta(n). Znanych jest dwanaście kolejnych liczb taksówkowych, choć tylko 6 zostało potwierdzonych.
Etymologia.
Nazwa nawiązuje do rozmowy między matematykami G.H. Hardym i Srinivasa Ramanujanem w 1919 roku. Według Hardy'ego:

</doc>
<doc id="1439428" url="https://pl.wikipedia.org/wiki?curid=1439428" title="Alex Silva">
Alex Silva

Alex Silva, właśc. Alex Sandro da Silva (ur. 10 marca 1985 w Amparo) – brazylijski piłkarz grający na pozycji środkowego obrońcy. Jest młodszym bratem Luisão.
Kariera klubowa.
Karierę piłkarską Alex Silva rozpoczął w klubie Associação Atlética Ponte Preta z miasta Campinas. Występował w juniorskim zespole, ale nie przebił się do pierwszego składu i w 2003 roku odszedł do Esporte Clube Vitória z miasta Salvador. W jego też barwach zadebiutował w lidze brazylijskiej. Zarówno w 2003, jak i 2004 roku wywalczył mistrzostwo stanu Bahia. W 2005 roku odszedł do Stade Rennais.
W 2006 roku Alex Silva powrócił do pierwszej ligi Brazylii, gdy został zawodnikiem São Paulo Futebol Clube. 14 października w wygranym 5:0 meczu z EC Juventude zdobył swojego pierwszego gola w rozgrywkach ligowych. Stał się podstawowym zawodnikiem São Paulo i już w swoim pierwszym sezonie wywalczył mistrzostwo Brazylii. Rok później, czyli w 2007 roku, powtórzył to osiągnięcie. W sierpniu 2008 podpisał 5 letnią umowę z niemieckim Hamburger SV.
W 2011 w letnim okienku transferowym Silva wrócił do Brazylii do zespołu CR Flamengo
Kariera reprezentacyjna.
W reprezentacji Brazylii Alex Silva zadebiutował 4 lipca 2007 roku w wygranym 1:0 spotkaniu Copa América 2007 z Ekwadorem, gdy w 81. minucie zmienił Alexa. Z Brazylią zdobył wówczas mistrzostwo Ameryki Południowej. W 2008 roku selekcjoner kadry olimpijskiej Carlos Dunga powołał go na Igrzyska Olimpijskie w Pekinie, z których Alex przywiózł brązowy medal za 3. miejsce.

</doc>
<doc id="1439438" url="https://pl.wikipedia.org/wiki?curid=1439438" title="Jerzy Bukowski">
Jerzy Bukowski



</doc>
<doc id="1439441" url="https://pl.wikipedia.org/wiki?curid=1439441" title="Prenylacja">
Prenylacja

Prenylacja – potranslacyjna modyfikacja białek, polegająca na przyłączeniu do łańcucha polipeptydowego hydrofobowej reszty farnezylowej lub geranylogeranylowej. Uważa się, że hemiterpenowe grupy prenylowe, (CH3)2C=CH−CH2−, umożliwiają zakotwiczenie białka do błon komórkowych, tak jak w przypadku kotwic GPI. Grupy prenylowe odgrywają także rolę w interakcjach białko-białko, za pośrednictwem specjalnych domen wiążących grupy prenylowe.
Znane są trzy enzymy katalizujące reakcje prenylacji białek:
Prenylacji podlegają białka zawierające przy C-końcu tzw. kasetę CAAX (C to reszta cysteinowa, A to dowolny aminokwas alifatyczny, a X jest resztą dowolnego aminokwasu). 
Prenylacja a choroby.
Do białek podlegających prenylacji należy Ras, odgrywające istotną rolę w karcynogenezie. Stąd inhibitory prenylacji (np. inhibitory farnezylotransferazy, FTI) są badane jako potencjalne leki przeciwnowotworowe. FTI testowane są również jako eksperymentalne leki przeciwko pasożytom, takim jak "Trypanosoma brucei" czy zarodziec malarii. Ponadto badane są możliwości terapeutyczne FTI w niektórych postaciach progerii.

</doc>
<doc id="1439444" url="https://pl.wikipedia.org/wiki?curid=1439444" title="Stowarzyszenie Sportu Atletycznego Legia 1926">
Stowarzyszenie Sportu Atletycznego Legia 1926

Stowarzyszenie Sportu Atletycznego Legia 1926 – wielosekcyjny warszawski klub sportowy wywodzący się z CWKS Legia Warszawa.
Stowarzyszenie funkcjonuje od 2005, zostało założone przez działaczy zapasów. W 2009 do stowarzyszenia przystąpiły sekcje 3 dyscyplin sportowych: lekkoatletyki, podnoszenia ciężarów oraz gimnastyki sportowej. Ta ostatnia sekcja działała w ramach SSA Legia 1926 do końca 2014 (w 2015 jej działacze założyli odrębne stowarzyszenie Klub Sportowy Legia).
Trenerem sekcji zapasów był Ksawery Biedermann. Najlepszym jej zawodnikiem był Marek Mikulski, który reprezentował Polskę na igrzyskach olimpijskich w Pekinie (2008) oraz mistrzostwach świata w 2007 i mistrzostwach Europy w 2006, a także wywalczył mistrzostwo Polski w 2006, 2008 i 2010 roku. Innymi mistrzami Polski byli Michał Flis (2006), Andrzej Deberny (2007), również uczestnik mistrzostw świata w 2007. Członek sekcji Marek Szustek zdobył w 2006 dwa srebrne medale mistrzostw Polski w sumo. Stopniowo sekcja pogrążała się w kryzysie, a brązowy medal mistrzostw Polski Marcina Brzezińskiego w 2012 był ostatnim sukcesem seniorskim przez kolejnych kilka lat. W 2011 sekcja zdobyła też tytuł drużynowego mistrza Polski kadetów. Poczynając od 2013 w klubie pozostali tylko juniorzy, a treningi odbywały się w bardzo trudnych warunkach. Poprawa tego stanu nastąpiła w 2015, w 2016 pierwszy po czterech latach medal seniorski (srebrny) mistrzostw Polski wywalczył Patryk Boniecki (wicemistrz Europy kadetów z 2012), a w 2018 pierwszy po ośmiu latach złoty medal tych mistrzostw Rafał Krajewski, także mistrz Polski w 2019, 2020 i 2021, uczestnik mistrzostw świata w 2018, 2019 i 2021 oraz mistrzostw Europy w 2018, 2019, 2020, 2021 i 2022. 
Sekcja podnoszenia ciężarów nie odnosiła w pierwszych latach po dołączeniu do stowarzyszenia większych sukcesów seniorskich. Brązowy medal mistrzostw Polski seniorów zdobył jedynie w 2011 Paweł Faraś (także wicemistrz Polski w 2019). Najlepszą zawodniczką sekcji stała się szybko trenująca w Legii od 2010 Aleksandra Mierzejewska, która w 2014 zdobyła brązowy medal mistrzostw Polski seniorów, w 2015 i 2017 złoty, a w 2018 srebrny medal mistrzostw Polski seniorów, zaś na arenie międzynarodowej zdobyła brązowy medal mistrzostw Europy do lat 23 (2015) i tytuł mistrzyni Europy w kategorii powyżej 90 kilogramów (2018). Po dyskwalifikacji za doping innej zawodniczki przyznano jej w 2020 brązowy medal mistrzostw Europy seniorek rozegranych w 2016, na których zajęła pierwotnie 4. miejsce.
Bez sukcesów funkcjonowała sekcja lekkoatletyczna, szkolono w niej niemal wyłącznie młodzież, która na imprezach rangi mistrzowskiej osiągała jedynie sporadyczne sukcesy (jeden medal młodzieżowych mistrzostw Polski, jeden medal halowych mistrzostw Polski juniorów).
Zawodnicy sekcja gimnastyki sportowej odnosili sukcesy na mistrzostwach Polski juniorów, jedyny medal seniorski (brązowy) zdobył na mistrzostwach Polski w 2013 Jakub Valles (wychowanek klubu) w ćwiczeniach wolnych 

</doc>
<doc id="1439445" url="https://pl.wikipedia.org/wiki?curid=1439445" title="Momoko">
Momoko

 – żeńskie imię japońskie.
Możliwa pisownia.
Momoko można zapisać używając wielu różnych znaków kanji i może znaczyć m.in.:

</doc>
<doc id="1439446" url="https://pl.wikipedia.org/wiki?curid=1439446" title="Nowa Georgia (wyspa)">
Nowa Georgia (wyspa)

Nowa Georgia – wyspa wulkaniczna na Oceanie Spokojnym, należąca do Wysp Salomona, największa pod względem powierzchni w grupie wysp Nowa Georgia (2037 km²).
Najwyższe wzniesienie na wyspie liczy 860 m n.p.m.

</doc>
<doc id="1439447" url="https://pl.wikipedia.org/wiki?curid=1439447" title="Jarosław Reszczyński">
Jarosław Reszczyński

Jarosław Reszczyński – doktor habilitowany nauk prawnych, pracownik naukowy Katedry Prawa Rzymskiego Uniwersytetu Jagiellońskiego oraz Wydziału Stosunków Międzynarodowych Wyższej Szkoły Administracji w Bielsku-Białej, wykładowca Papieskiej Akademii Teologicznej. 
Życiorys.
W 1977 ukończył prawo na Uniwersytecie Jagiellońskim; w latach 1991–1998 był radcą ambasady RP w Rzymie, współredagował też w tym czasie Biuletyn Informacyjny Polonii Włoskiej; w latach 1997–1998 był członkiem honorowym Związku Polaków we Włoszech. W 2009 habilitował się na macierzystej uczelni w dziedzinie nauk prawnych, specjalność – prawo rzymskie.
Po podczas obchodów 30. rocznicy powstania Studenckiego Komitetu Solidarności w Krakowie w roku 2007 Bronisław Wildstein publicznie nazwał Reszczyńskiego „prowokatorem bezpieki”; ukazało się też kilka publikacji na ten temat w „Dzienniku Polskim”; dr Reszczyński oddał się do dyspozycji władz uczelni i zapowiedział, że „w przyszłości, gdy się pozbiera psychicznie, wystąpi o proces ustalający prawdę w tej sprawie". Prof. Janusz Sondel, jego zwierzchnik na Uniwersytecie oświadczył publicznie, że zamierza bronić Reszczyńskiego, choć zapoznawszy się z jego obszernymi wyjaśnieniami nie zaprzeczył jego współpracy – w ograniczonym stopniu – ze Służbą Bezpieczeństwa, do której doszło jeszcze w czasach, kiedy Reszczyński był licealistą. W reportażu Ewy Stankiewicz i Anny Ferens „Trzech kumpli” poświęconemu Pyjasowi Wildsteinowi i Maleszce padł pod adresem Reszczyńskiego zarzut, że jako TW „Mietek” wytypował Maleszkę jako kandydata na współpracownika SB.
Publikacje.
Autor i współautor kilku publikacji z dziedziny prawa, m.in.:

</doc>
<doc id="1439452" url="https://pl.wikipedia.org/wiki?curid=1439452" title="Andrew G. Vajna">
Andrew G. Vajna



</doc>
<doc id="1439454" url="https://pl.wikipedia.org/wiki?curid=1439454" title="Mikołajek alpejski">
Mikołajek alpejski

Mikołajek alpejski ("Eryngium alpinum") — gatunek roślin z rodziny selerowatych. Pochodzi z Alp.
Rozmieszczenie geograficzne.
Występuje w południowej części Alp, od Alp Nadmorskich na zachodzie po Alpy Julijskie na wschodzie, z przerwą dysjunkcyjną w środkowej części łańcucha alpejskiego, a także w górach Jura i Górach Dynarskich. Rośnie we Francji, Włoszech, Austrii, Liechtensteinie, Szwajcarii, Słowenii, a także w Chorwacji i Czarnogórze.
Jest generalnie rośliną rzadką, rosnącą pojedynczo lub w grupach po kilka-kilkanaście egzemplarzy. Wyjątkiem jest dolina Fournel (fr. "Le vallon du Fournel") w Vallouise, we wschodniej części grupy górskiej Écrins, w strefie ochronnej Parku Narodowego Écrins we Francji, gdzie spotkać można populacje liczące po ponad tysiąc osobników.
Biologia i ekologia.
Kwitnie w lipcu-sierpniu (wrześniu). Kwiaty zapylane przez owady.
Rośnie najchętniej na suchszych glebach, dobrze zdrenowanych, na kamienistych pastwiskach, zwykle w miejscach dobrze nasłonecznionych (jest rośliną kserofilną). Spotykany na wysokości 1500-2300 m n.p.m., głównie w piętrze subalpejskim. Występuje wyłącznie na podłożu wapiennym.
Zagrożenie i ochrona.
Głównym zagrożeniem dla tej rośliny jest jej atrakcyjny pokrój i piękno ametystowych kwiatostanów, utrzymujące się również po jej zasuszeniu, co uczyniło z niej pożądany dodatek do kompozycji florystycznych. Doprowadziło to do nadmiernych zbiorów i znacznego przetrzebienia pierwotnych stanowisk tej rośliny. W rezultacie została ona objęta ochroną w większości krajów, w których występuje. Np. we Francji jest ściśle chroniona w skali całego kraju od 1982 r. Tam też, we wspomnianej wyżej dolinie Fournel, w rezerwacie Deslioures (fr. "La réserve biologique domaniale Deslioures") jest chroniona największa na świecie populacja mikołajka alpejskiego.
Zastosowanie.
Jest uprawiany jako roślina ozdobna na rabatach i w ogródkach skalnych i jest uważany za jeden z najpiękniejszych gatunków tego rodzaju. Używany jest też w bukieciarstwie jako dodatek florystyczny zarówno do kwiatów żywych jak i kompozycji suchych.
Uprawa.
Jest w Polsce w pełni mrozoodporny (strefy mrozoodporności 3-9). Wymaga słonecznego stanowiska, suchej i piaszczystej gleby. Rozmnaża się przez nasiona, które wysiewa się zaraz po ich zbiorze.

</doc>
<doc id="1439456" url="https://pl.wikipedia.org/wiki?curid=1439456" title="New Georgia">
New Georgia



</doc>
<doc id="1439459" url="https://pl.wikipedia.org/wiki?curid=1439459" title="Helena Makowska-Fijewska">
Helena Makowska-Fijewska

Helena Makowska-Fijewska z domu Modrzyńska; (ur. 18 maja 1918 w Rybnie, zm. 1 października 1993 w Warszawie) – polska aktorka i śpiewaczka operowa.
Życiorys.
Była uczennicą Eugenii Hoffman-Weikertowej. Zadebiutowała w 1946 w łódzkim Teatrze Komedii Muzycznej "Lutnia". Potem była solistką Teatru Nowego w Warszawie, przekształconego w 1954 w Operetkę. W latach 1968–1974 była aktorką Teatru Polskiego w Warszawie. 
Grała m.in. w serii komedii Jana Rybkowskiego o przygodach pana Anatola, gdzie wcielała się w postać Maniuśki, żony Anatola, którego grał Tadeusz Fijewski, rzeczywisty mąż.
Życie prywatne.
Starsza siostra aktorki Urszuli Modrzyńskiej.
Pierwszym jej mężem był Józef Makowski, bydgoski artysta malarz i rzeźbiarz.
Jest pochowana wraz z mężem-aktorem w alei zasłużonych cmentarza Powązkowskiego (grób 94).

</doc>
<doc id="1439462" url="https://pl.wikipedia.org/wiki?curid=1439462" title="Farnezylacja">
Farnezylacja



</doc>
<doc id="1439463" url="https://pl.wikipedia.org/wiki?curid=1439463" title="Geranylgeranylacja">
Geranylgeranylacja



</doc>
<doc id="1439465" url="https://pl.wikipedia.org/wiki?curid=1439465" title="Ramires">
Ramires

Ramires, właśc. Ramires Santos do Nascimento (ur. 24 marca 1987 w Barra do Piraí) – brazylijski piłkarz będący pomocnikiem.Od 2020 roku bez klubu. Były reprezentant Brazylii.
Kariera klubowa.
Początkowo zawodnik brazylijskiego Royal Sport Club, następnie gracz Joinville. Od 2007 roku piłkarz Cruzeiro Esporte Clube, w którego barwach zadebiutował 12 maja w zremisowanym 2:2 meczu Fluminense FC. Pierwszego gola strzelił 3 czerwca w spotkaniu z SE Palmeiras, przyczyniając się do zwycięstwa 3:1. W sezonach 2007, 2008 (w sezonie tym wybrano go do drużyny roku ligi brazylijskiej) i na początku 2009 był podstawowym zawodnikiem swojej drużyny.
W maju 2009 roku przeszedł do Benfiki, z którą podpisał pięcioletni kontrakt. W nowym klubie zadebiutował 23 sierpnia w meczu z Vitórią SC, w którym strzelił zwycięskiego gola. W sezonie 2009/2010 był podstawowym zawodnikiem swojej drużyny. Wraz z nią został mistrzem Portugalii i wywalczył puchar ligi. Ponadto regularnie występował w rozgrywkach Ligi Europy – zagrał w 10 meczach.
4 sierpnia 2010 roku Chelsea porozumiała się z Benficą w sprawie transferu Ramiresa. 13 sierpnia Brazylijczyk podpisał z londyńskim klubem czteroletni kontrakt. W nowym zespole zadebiutował 28 sierpnia w wygranym 2:0 meczu ze Stoke City, natomiast pierwszego gola strzelił 24 stycznia 2011 roku w spotkaniu z Boltonem. 20 marca w pojedynku z Manchesterem City zdobył po indywidualnej akcji bramkę, która została wybrana golem sezonu 2010/2011 w Chelsea.
W sezonie 2011/2012 wraz z Chelsea zdobył puchar Anglii – w finałowym meczu z Liverpoolem (2:1) strzelił gola po indywidualnej akcji. Ponadto w 2012 roku z londyńskim zespołem wygrał Ligę Mistrzów. W finałowym spotkaniu z Bayerem Monachium nie wystąpił z powodu nadmiaru żółtych kartek, lecz regularnie grał we wcześniejszych fazach tych rozgrywek (zdobył m.in. bramkę w pojedynku 1/2 finału z Barceloną, przyczyniając się do awansu Chelsea do finału). Rok później razem z drużyną cieszył się ze zdobycia Ligi Europejskiej.
Kariera reprezentacyjna.
W 2008 roku wystąpił w igrzyskach olimpijskich w Pekinie – zagrał w czterech meczach, a wraz z reprezentacją Brazylii zdobył brązowy medal. Rok później zadebiutował w kadrze seniorskiej w wygranym spotkaniu z Urugwajem. Również w 2009 wziął udział w Pucharze Konfederacji – w turnieju, w którym Brazylijczycy zajęli pierwsze miejsce, był podstawowym zawodnikiem swojej reprezentacji.
7 czerwca 2010 roku strzelił dwa gole w towarzyskim spotkaniu z Tanzanią (5:1). Następnie uczestniczył w mistrzostwach świata w Republice Południowej Afryki – zagrał w czterech meczach (w trzech jako rezerwowy i w jednym jako podstawowy zawodnik). W 2011 wystąpił w turnieju Copa América, który odbył się w Argentynie.

</doc>
<doc id="1439468" url="https://pl.wikipedia.org/wiki?curid=1439468" title="Ramires Santos do Nascimento">
Ramires Santos do Nascimento



</doc>
<doc id="1439470" url="https://pl.wikipedia.org/wiki?curid=1439470" title="Frank Abagnale">
Frank Abagnale

Frank William Abagnale Jr. (ur. 27 kwietnia 1948 w Bronxville w stanie Nowy Jork) – amerykański ekspert od zabezpieczeń, autor, były przestępca.
Prawdziwość życiorysu i osiągnięć jest kwestionowana. W 2020 roku dziennikarz Alan C. Logan dostarczył dokumentację stwierdzającą, że większość faktów na temat życia Abagnale jest znacząco przesadzona lub zmyślona. W 2002 Abagnale przyznał na swojej stronie internetowej, że niektóre fakty na temat jego życia są wyolbrzymione.
Dzieciństwo.
Frank Jr., który jest jednym z czwórki dzieci państwa Abagnale, do szesnastego roku życia mieszkał wraz z rodzicami w Bronxville w Nowym Jorku. Pochodząca z Francji matka, Paulette’a oraz jego ojciec, Frank Abagnale Sr. rozwiedli się, gdy chłopiec miał 16 lat. Frank zadecydował wtedy, iż chce pozostać pod opieką ojca, lecz podczas rozprawy rozwodowej Abagnale uciekł z sądu i już nigdy nie ujrzał swojego ojca. Zdaniem Franka ojciec tak naprawdę go nie chciał, jednak był mu on niezbędny w jego dążeniu do uratowania rodziny. Pomimo tego Abagnale senior był zawsze uznawany przez syna jako wzór do naśladowania i odegrał ważną rolę w jego życiu.
Zabezpieczenia czekowe.
W 1974 roku, Abagnale został zwolniony warunkowo po odbyciu około 2 z 12 lat zasądzonych przez Federal Correctional Institution in Petersburg, Virginia. Niechcąc powrócić do swojej rodziny w Nowym Jorku, Abagnale twierdzi że pozostawił wybór lokalizacji zwolnienia warunkowego sądowi, który to zadecydował o Houston, Texas. Pomimo zatrudnienia m.in. jako kucharz, sprzedawca w sklepie i projektant filmowy, to tracił te posady po odkryciu utajenia przez niego historii karalności. Twierdzi, że przyczynił się do ulepszenia zabezpieczeń czekowych, lecz w wywiadzie udzielonym w 2007 roku powiedział, iż dzisiaj mógłby podrobić znacznie więcej czeków i wcale nie zostałby złapany – sprzyjałby mu rozwój technologii. W roku 1980 napisał biografię z współautorem. Do dziś nie ma dowodów, że pracował jako doradca FBI w sprawie oszustw czekowych lub był zatrudniony przez FBI.
F.W. Abagnale w kulturze.
Frank Abagnale jest bohaterem 4 książek:
a także filmu fabularnego w reż. Stevena Spielberga "Złap mnie, jeśli potrafisz" z roku 2002. W rolę Franka wcielił się Leonardo DiCaprio.
Jest także bohaterem off-broadwayowego musicalu z 2009 roku pod takim samym tytułem jak film Spielberga. W główną rolę wcielił się tam Aaron Tveit. Musical został wznowiony na scenach głównego Broadwayu w 2011 roku. 18 marca 2023 roku odbyła się jego polska prapremiera w Teatrze Muzycznym w Łodzi.

</doc>
<doc id="1439471" url="https://pl.wikipedia.org/wiki?curid=1439471" title="Felipe Melo de Carvalho">
Felipe Melo de Carvalho



</doc>
<doc id="1439472" url="https://pl.wikipedia.org/wiki?curid=1439472" title="Lecz póki co żyjemy">
Lecz póki co żyjemy

Lecz póki co żyjemy – czwarta płyta analogowa polskiej grupy Pod Budą (pierwsza wydana również na płycie kompaktowej). Album ten, podobnie jak wcześniejsze płyty zespołu, złożony jest z nagrań radiowych z lat 1987–1990 dokonanych w studio S-4 w Warszawie. Zawiera 11 utworów, do których muzykę skomponowali Andrzej Sikorowski, Jan Hnatowicz oraz Anna Treter. Autorem wszystkich tekstów jest Andrzej Sikorowski. Winylowy LP wydany został w 1990 przez wytwórnię Veriton (SXV 1005). Autorem projektu graficznego okładki jest Jerzy W. Bielecki.
Reedycję na CD, w nowej szacie graficznej, wydała Kompania Muzyczna Pomaton w 1993. Materiał udostępniony na CD zawiera pięć dodatkowych piosenek nagrywanych w latach 1989–1990, w tym „Rozmowę z Jędrkiem”, w której zaśpiewał Andrzej Zaucha.
Reedycja uzyskała certyfikat złotej płyty.
Muzycy.
gościnnie:

</doc>
<doc id="1439473" url="https://pl.wikipedia.org/wiki?curid=1439473" title="Marek Szwarc (artysta)">
Marek Szwarc (artysta)

Marek Szwarc (ur. 9 maja 1892 w Zgierzu, zm. 28 grudnia 1958 w Paryżu) – żydowski malarz i rzeźbiarz. W latach 1919–1921 członek grupy „Jung Idysz”.
W latach 1911–1914 studiował na paryskiej École des beaux-arts. Mieszkał w „La Ruche” – skupisku artystycznym, gdzie poznał m.in. Chagalla, Soutine’a, Kislinga, Pascina i innych artystów. Rzeźbił wówczas głównie w glinie i w 1913 wystawił na Salonie Jesiennym swoją pierwszą dużą rzeźbę – "Ewę".
W 1914 wrócił do Polski, gdzie pozostał przez całą I wojnę światową. Prace jego oddaliły się od impresjonizmu na rzecz stylu określanego później mianem École de Paris. W jego pracach prym wiodły motywy biblijne, w tym z Nowego Testamentu, gdyż w 1919 przeszedł na katolicyzm. Wydarzenie to było utrzymywane w tajemnicy przez ponad dziesięć lat, jednak nadal uważał się za „Żyda wyznania katolickiego”. W 1920 powrócił do Paryża, tam zaprzyjaźnił się z francuskim filozofem Jakiem Maritainem.
Po wybuchu II wojny światowej w 1939 zaciągnął się na ochotnika do polskiej armii, formowanej we Francji po napaści Niemiec na Polskę. Po wojnie poświęcił się rzeźbie w drewnie i kamieniu oraz odlewach w brązie.
Większe wystawy miały miejsce w latach 20. i 30. w Paryżu, w Niemczech, Szwecji, Polsce (m.in. w Łodzi w 1927), Szwajcarii, Stanach Zjednoczonych, Belgii, Austrii. Dzisiaj jego prace są rozrzucone po muzeach i prywatnych kolekcjach w Europie, Ameryce i Izraelu.
Córką Marka i Giny Szwarc była francuska pisarka Tereska Torrès. Materiały z archiwum osobistego, listy i artykuły Szwarców znajdują się w zbiorach Muzeum Historii Żydów Polskich Polin.

</doc>
<doc id="1439477" url="https://pl.wikipedia.org/wiki?curid=1439477" title="Kościół Prezbiteriański w Ameryce">
Kościół Prezbiteriański w Ameryce

Kościół Prezbiteriański w Ameryce (ang. "Presbyterian Church in America") – jest konserwatywną ewangelikalną denominacją protestancką wyznania reformowanego, drugim pod względem wielkości kościołem prezbiteriańskim w Ameryce Północnej po Kościele Prezbiteriańskim USA. Kościół deklaruje mocne zaangażowanie w ewangelizację, pracę misjonarską, i chrześcijańską edukację. Kościół deklaruje jako swój cel: "Być wiernym Pismu Świętemu, wierze reformowanej, oraz posłusznym Wielkiemu Posłannictwu."
Kościół liczy obecnie 1372 zbory oraz 345,582 członków w Stanach Zjednoczonych i Kanadzie (dane za rok 2007).
Doktryna i praktyka.
Kościół wyznaje przywiązanie do tradycyjnych wyznań wiary prezbiterianizmu - Westminsterskiego Wyznania Wiary, Małego Katechizmu Westminsterskiego, Dużego Katechizmu Westminsterskiego - jednakże widzi je jako podporządkowane Biblii, która sama w sobie jest postrzegana jako natchnione Słowo Boże, i ten punkt widzenia mieści w sobie doktrynę o jego nieomylności w odniesieniu do przedstawionych w nim faktów, historii i nauczania. 
Kościół jest przeciwny ordynowaniu kobiet na urzędy starszych kościoła i duchownych.

</doc>
<doc id="1439481" url="https://pl.wikipedia.org/wiki?curid=1439481" title="Embraer 120 Brasilia">
Embraer 120 Brasilia

Embraer 120 Brasilia – dwusilnikowy pasażerski samolot wąskokadłubowy komunikacji regionalnej, wyprodukowany przez brazylijską firmę Embraer.
Historia.
Pracę nad nowym samolotem przeznaczonym do komunikacji regionalnej rozpoczęto w 1979 roku. 25 kwietnia 1980 roku zaprezentowano po raz pierwszy publicznie makietę nowej maszyny. Wybudowano łącznie trzy prototypy, z których pierwszy wzniósł się w powietrze 27 lipca 1983 roku, drugi 21 grudnia tego samego roku a trzeci 9 maja 1984 roku. 10 maja 1985 roku samolot uzyskał homologację brazylijskiej administracji lotnictwa cywilnego 9 lipca tego samego roku homologację amerykańską a rok później Wielkiej Brytanii, Francji i Republiki Federalnej Niemiec. W sierpniu 1985 roku dostarczono liniom lotniczym Atlantic Southeast Airlines pierwszy egzemplarz seryjny. Rok później pojawiła się wersja z mocniejszym silnikiem PW118A przystosowana do operowania z lotnisk położonych wysoko nad poziomem morza, pierwszym użytkownikiem tej wersji była linia lotnicza SkyWest.
Konstrukcja.
Samolot jest metalowym, wolnonośny dolnopłatem z usterzeniem w kształcie litery T. Podwozie chowane, trójpodporowe z przednim podparciem.

</doc>
<doc id="1439484" url="https://pl.wikipedia.org/wiki?curid=1439484" title="Dekanat Andrychów">
Dekanat Andrychów

Dekanat Andrychów – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 12 parafii. Powstał w 1971.

</doc>
<doc id="1439489" url="https://pl.wikipedia.org/wiki?curid=1439489" title="Blues o starych sąsiadach">
Blues o starych sąsiadach

Blues o starych sąsiadach – piąty album grupy Pod Budą, pierwsza płyta koncertowa zespołu.
Album jest zapisem koncertu, który odbył się w studiu TV Kraków-Łęg w listopadzie 1991. Koncert, którego realizację telewizyjną zapewnił Janusz Pawelec, wyemitowała Telewizja Polska. Płyta zawiera 17 piosenek pochodzących z trzech pierwszych płyt analogowych grupy Pod Budą. Słowa wszystkich utworów są autorstwa Andrzeja Sikorowskiego.
Płyta kompaktowa ukazała się w 1992 nakładem Kompanii Muzycznej Pomaton Pom CD 022 (był to pierwszy z 7. albumów zespołu wydanych przez tę wytwórnię). W 2004 nakładem Pomatonu EMI ukazało się wydanie specjalne zawierające 2 płyty CD – wznowienia albumów: "Blues o starych sąsiadach" i "Jak kapitalizm to kapitalizm". W 2013 ukazała się reedycja Warner Music Poland: "Blues o starych sąsiadach". Na płycie znalazła się jeszcze jedna dodatkowa piosenka – „Ciężkie czasy”.
Album osiągnął status platynowej płyty.
Muzycy.
gościnnie:

</doc>
<doc id="1439491" url="https://pl.wikipedia.org/wiki?curid=1439491" title="Jan Antonowicz Berzin">
Jan Antonowicz Berzin



</doc>
<doc id="1439492" url="https://pl.wikipedia.org/wiki?curid=1439492" title="Dekanat Cieszyn">
Dekanat Cieszyn

Dekanat Cieszyn – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 7 parafii. Dekanat swoją powierzchnią obejmuje miasto Cieszyn. W 2005 dekanat liczył ponad 22 tysiące wiernych.
Historia.
Archiprezbiterat (odpowiednik dekanatu w dawnej diecezji wrocławskiej) w Cieszynie był jednym z dwunastu na jakie w średniowieczu dzielił się archidiakonat opolski diecezji wrocławskiej.
Został po raz pierwszy wzmiankowany w sprawozdaniu z poboru świętopietrza z 1335 w diecezji wrocławskiej sporządzonym przez Galharda z Cahors. Powstał prawdopodobnie na początku XIV wieku i przez następnych kilkaset lat miasto stanowiło administracyjno-kościelne centrum dla księstwa cieszyńskiego.
Wspomniane wyżej sprawozdanie wymienia 10 jego parafii: Jasienica (? – "Hankendorf"), Rudzica (villa Rudgeri), Zebrzydowice (villa Sifridi), Simoradz (Zimoracz), Lipowiec (Lipovecz), Kończyce Małe (? – Cunczendorf), Dębowiec (Bemgard), Leszna (Lezna), Piotrowice (villa Petri), Bludowice (Bluda). Ponadto wymieniono Orłową (z podległym kościołem w Solcy), pod jurysdykcją klasztorną. Nieznane są przyczyny pominięcia pozostałych istniejących wówczas parafii, jak np. cieszyńskiej. Ogólnie założyć można, że na obszarze archiprezbiteratu cieszyńskiego w 1335 funkcjonować mogło już w sumie 17 parafii, oprócz wyżej wymienionych również w Bielsku (Starym), Cieszynie, Frysztacie, Goleszowie, Jamnicy (zob. Frydek), Ogrodzonej. Nieznana jest przynależność parafii w Boguminie, możliwe że należała do dekanatu raciborskiego.
Według kolejnego zachowanego sprawozdania z poboru świętopietrza, tym razem sporządzonego przez archidiakona opolskiego Mikołaja Wolffa w 1447 na Śląsku Cieszyńskim funkcjonowało 50 parafii: Bielsko (Belicz), Bludowice (Bluda), Bruzowice (Bransowicz), Cieszyn (Teschen), Czechowice (Czechowicz), Dębowiec (Bomgarte), Dobra (Dobersey), Domasłowice (Domaslowicz), Dziećmorowice (Ditmari villa), Frydek (Fredek), Frysztat (Freyenstat), Goleszów (Boleschaw), Górki (Gorky), Grodziec (Grodecz), Hażlach (Hazelach), Herzmanice (Hermansdorff), Jabłonków (Jablonka), Jasienica (Heyczendorff), Karwina (Arnoldi villa), Kisielów (Kyselaw), "Kończyce" (Cunczendorff), Końska (Kanzakowicz), Kula (Czula), Leszna (Lesna), Lutynia (Lutina), Marklowice (Merclowicz), Międzyrzecze (Conradsvalde), Ochaby (Ochabn), Ogrodzona (Ogrodzona), Olbrachcice (Albrothsdorff), Orłowa (Orlovia), Ostrawa (Ostravia), Pietwałd (Petirswalde), Piotrowice (Petirsdorff), Pruchna (Prochna), Ropica (Ropicza), Rudzica (Rudgersdorff), Rychwałd (Reychenwald), Siedliszcze (Czedlicz), Simoradz (Schimoradz), Skoczów (Scotczowa), Stonawa (Stinavia), Sucha (Sucha), Szobiszowice (Sobieschowicz), Szonów (? – Schonwald), Ustroń (Wstrowe), Trzycież (Stzreczicz), Wędrynia (Vandrzina) i Zebrzydowice (Seyfredsdorff). Dekanat obejmował całe ówczesne księstwo, w granicach którego było około 200 miejscowości, a więc średnio parafia obejmowała 4 miejscowości. Na podstawie sumarycznej wysokości opłaty w owym sprawozdaniu liczbę ówczesnych parafian, a więc i mieszkańców Śląska Cieszyńskiego, oszacowano na 9770.
Przed Reformacją zapoczątkowaną w księstwie w latach 40. XVI wieku założono jeszcze parafie w Bielowicku, Cierlicku, Gnojniku, Gruszowie, Gutach, Herzmanicach, Kościelcu (Cierlicku), Mazańcowicach, Nydku, Puńcowie, Racimowie, Rzepiszczu, Skalicy, Strumieniu, Szonowie (o ile nie wcześniej), Szumbarku, Trzanowicach i być może w Wierzbicy.
W okresie Reformacji znaczna część ludności zmieniła wyznanie na luteranizm, przejmując wiele miejscowych kościołów. Pierwszej po soborze trydenckim wizytacji dekanatu dokonał w 1652 archidiakon opolski Bartłomiej Reinhold sporządzając protokoły z odwiedzin parafii w Cieszynie (z filią w Ogrodzonej), Goleszowie, Jabłonkowie, Puńcowie, Dobrej (z filią w Skalicy), Frydku, Bruzowicach (z filią w Siedliszczu), Frysztacie (z filią w Piotrowicach), Strumieniu, Skoczowie (z filią w Bielowicku), Grodźcu, Bielsku, Czechowicach, Orłowej i Rychwałdzie. W rękach katolików znajdowały się kościoły w miastach książęcych w Cieszynie, Jabłonkowie, Skoczowie i Strumieniu, ponadto właśnie odebrano kościoły protestantom w Bielsku i Frysztacie. Pośród kościołów wiejskich do katolików należały świątynie miejscowościach książęcych: Puńcowie, Bielowicku, Lipowcu, Grodźcu, Orłowej, kaplica w Pierśćcu; a z miejscowości szlacheckich w Czechowicach i Piotrowicach. Katolicy dominowali i posiadali kościoły we frydeckim państwie stanowym: Frydku, Dobrej, Skalicy, Bruzowicach i Siedliszczu. W rękach protestantów pozostawały niemal wszystkie pozostałe świątynie we wsiach szlacheckich. Wzmożona akcja kontrreformacyjna rozpoczęła się w 1654, kiedy to 20 marca do Cieszyna przybyli dwaj komisarze cesarscy i jeden biskupi, tworząc specjalną komisję, która odebrała pozostałe w rękach ewangelików 49 kościołów i 1 kaplicę (przy czym nie wszystkie wymienione w 1652 jako będące w rękach ewangelików zostały w sprawozdaniu komisji wymienione). Struktura kościelna wymagała odbudowy. Po odzyskaniu kościołów biskup wrocławski Karol Ferdynand Waza utworzył w Cieszynie komisariat biskupi. Komisarzem został Andrzej Scodonius, arcydziekan opolski i kustosz raciborski, który 15 października podzielił obszar komisariatu na dekanaty, a tych na parafie. Z obszaru dawnego archriprezbiteratu wydzielono 3 nowe: Bielsko, Frydek i Frysztat a ponadto komisariatowi poddano powstały w 1592 dekanat wodzisławski.
Nowy pomniejszony dekanat cieszyński utworzyło 13 parafii (11 obsadzono proboszczami): Cierlicko, Cieszyn, Dębowiec, Gnojnik (nieobsadzony), Goleszów, Jabłonków, Leszna Górna, Puńców, Ropica, Skoczów, Strumień, Trzycież (nieobsadzony) i Wędrynia.
Po wojnach śląskich Cieszyn został oddzielony od diecezjalnego Wrocławia granicą austriacko-pruską. W 1770 dla habsburskiej części diecezji wrocławskiej utworzono Wikariat Generalny. W okresie józefinizmu powstały nowe parafie, m.in. w Mostach k. Jabłonkowa, Istebnej. Cieszyńską parafię podzielono na dwie: przy dotychczasowym kościele parafialnym i przy kościele klasztornym Dominikanów (zlikwidowaną w 1790), a ponadto wydzielono z niej lokalie w Pogwizdowie, Łąkach i Ogrodzonej. W 1806 z cieszyńskiego wydzielono parafie w Jabłonkowie, Wędryni, Trzycieżu, Mostach k. Jabłonkowa, Istebnej i lokalię w Końskiej i utworzono z nich dekanat w Jabłonkowie. W połowie XIX wieku na dekanat w Cieszynie składało się 6 parafii (Cieszyn (z filią w Zamarskach), Goleszów, Leszna, Pogwizdów, Puńców, Ustroń (z filią w Wiśle)) i dwie lokalie (Łąki i Ogrodzona). Po I wojnie światowej nastąpił konflikt graniczny pomiędzy Polską a Czechosłowacją, w wyniku którego miasto i dekanat zostało przedzielone granicą państwową w 1920.
W 1919 dekanat posiadał 7 parafii i 2 lokalie: Goleszów, Leszna, Łąki (lokalia), Ogrodzona (lokalia), Pogwizdów, Puńców, Cieszyn, Trzyniec, Ustroń. Z powyższych parafia w Trzyńcu i lokalia w Łąkach znalazły się w 1920 w Czechosłowacji. W 1925 wraz z pozostałymi dekanatami cieszyńskiego Wikariatu: Bielsko, Skoczów i Strumień, wszedł w skład nowej diecezji katowickiej.
Według schematyzmu diecezji katowickiej z 1927 na dekanat cieszyński składało się 8 parafii: Cieszyn, Goleszów, Istebna, Leszna Górna, Ogrodzona, Pogwizdów, Puńców i Ustroń. W 1938 do powyższych dołączyła parafia w Hażlachu.
W 1992 dekanat znalazł się w nowo utworzonej diecezji bielsko-żywieckiej. W 1995 z cieszyńskiego wydzielono dekanat Goleszów.

</doc>
<doc id="1439493" url="https://pl.wikipedia.org/wiki?curid=1439493" title="Piscydy">
Piscydy

Piscydy (SPI) – rój meteorów o radiancie w pobliżu Punktu Barana w gwiazdozbiorze Ryb. Maksimum roju przypada na 20 września. Jego aktywność jest średnia, obfitość wynosi 3 meteory/h. Meteory należące do roju są wolne, czerwonawe i często jasne. Ich prędkość wynosi 26 km/s. Pochodzenie Piscydów wiązane jest z kometą C/1908 R1 (Morehouse).
W 2007 roku decyzją Międzynarodowej Organizacji Meteorowej rój Piscydów wraz z innymi rojami ekliptycznymi został zastąpiony przez umowny rój Antyhelion.

</doc>
<doc id="1439497" url="https://pl.wikipedia.org/wiki?curid=1439497" title="Dekanat Jawiszowice">
Dekanat Jawiszowice

Dekanat Jawiszowice – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 6 parafii.

</doc>
<doc id="1439500" url="https://pl.wikipedia.org/wiki?curid=1439500" title="Pseudokinazy">
Pseudokinazy

Pseudokinazy – grupa białek posiadających domenę kinazową, w której jedna lub więcej reszt aminokwasowych jest zmieniona, przez co białko nie wykazuje aktywności kinazowej. W ludzkim kinomie zidentyfikowano 48 genów kodujących białka z tak zmienioną domeną kinazową, co stanowi około 10% kinomu. Pseudokinazami są, między innymi, STRAD, HER3 (ErbB3), EphB6, CCK4 (PTK7), KSR, Trb3, GCN2, TRRAP, ILK i CASK. Kinazy janusowe oprócz domeny peseudokinazowej posiadają też aktywną domenę kinazy tyrozynowej. W jednym przypadku (kinazy CASK) dowiedziono jednak, że białko przyjmuje aktywną konformację i "in vivo" wykazuje jednak aktywność kinazową.

</doc>
<doc id="1439502" url="https://pl.wikipedia.org/wiki?curid=1439502" title="Układ taneczno-akrobatyczny">
Układ taneczno-akrobatyczny

Układ taneczno-akrobatyczny (zwany również "tanecznym") – w gimnastyce artystycznej, układ wykonywany przez najmłodsze zawodniczki - młodziczki, w wieku do 10 lat.
Trwa do półtorej minuty. Dziewczęta wykonują go na specjalnej planszy, poza obręb której nie mogą wyjść, bez wykorzystania żadnego przyrządu. Wymagania, określane przez Międzynarodową Federację Gimnastyczną oraz Polski Związek Gimnastyczny, są uzależnione od wieku i stopnia zaawansowania zawodniczek.
Wymagania.
Maksymalna ilość zapisanych elementów, tzw. trudności - 14, o łącznej wartości, do 6 punktów. Są to :&lt;br&gt;3 równowagi, 3 skoki, 3 gibkości i 3 piruety.
Obowiązkowo 12 elementów, o maksymalnym zapisie trudności, do 4 punktów. Wśród elementów wymaganych znajdują się : równowaga z nogą trzymaną z boku, skok szpagatowy, fala z głębokim skłonem, piruet na passe (dwa obroty) oraz 3 elementy akrobatyczne zapisane na karcie wartości technicznej. 
W obu przypadkach, dodatkowe elementy muszą być rozłożone równomiernie z każdej grupy podstawowej, a różnica pomiędzy ilością elementów z każdej grupy nie może być większa niż jeden.

</doc>
<doc id="1439503" url="https://pl.wikipedia.org/wiki?curid=1439503" title="Dekanat Jeleśnia">
Dekanat Jeleśnia

Dekanat Jeleśnia – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 11 parafii.

</doc>
<doc id="1439504" url="https://pl.wikipedia.org/wiki?curid=1439504" title="Politechnika Ryska">
Politechnika Ryska



</doc>
<doc id="1439505" url="https://pl.wikipedia.org/wiki?curid=1439505" title="Dirty Sexy Money">
Dirty Sexy Money



</doc>
<doc id="1439509" url="https://pl.wikipedia.org/wiki?curid=1439509" title="CDC37">
CDC37

Cell division cycle 37 homolog znany też jako "CDC37", to ludzki gen kodujący białko CDC37, zbliżone budową do białka Cdc37 regulującego cykl komórkowy "Saccharomyces cerevisiae". Białko CDC37 należy do białek chaperonowych (opiekuńczych). Wykazano, że CDC37 tworzy kompleks z Hsp90 i wieloma kinazami białkowymi, takimi jak CDK4, CDK6, SRC, RAF1, MOK, LKB1 czy eIF-2. Przypuszczalnie odgrywa kluczową rolę, rekrutując białka kinazowe do Hsp90.

</doc>
<doc id="1439511" url="https://pl.wikipedia.org/wiki?curid=1439511" title="Ulica Daleka w Warszawie">
Ulica Daleka w Warszawie

Ulica Daleka – ulica w dzielnicy Ochota w Warszawie. Biegnie od ulicy Grójeckiej do ulicy Raszyńskiej. 
Historia.
Po raz pierwszy pojawia się jako uliczka bez nazwy na planie z 1886 roku, pod obecną nazwą w 1896 r.
Przed końcem XIX wieku posiadała zwartą zabudowę. Były to skromne domy drewniane i murowane, zazwyczaj parterowe; dwa piętra liczył jedynie dom pod nr. 9 u zbiegu z ulicą Tarczyńską.
Krótko przed 1900 rokiem nastąpiło budowlane ożywienie; powstało kilka murowanych, dwupiętrowych kamienic czynszowych. U zbiegu z ulicą Grójecką, pod nr. 13 w roku 1904 wybudowano dla Szlamy Książenickiego czteropiętrową kamienicę o eklektycznym wystroju, zapóźnionym w stosunku do czasu jej powstania.
Z obiektów przemysłowych należy wymienić zabudowania Fabryki Urządzeń Zdrowotnych pod nr. 3, wybudowane w roku 1914.
Przedwojenna Daleka była uliczką brukowaną, oświetloną gazowymi latarniami, o zwartej zabudowie obu pierzei.
Zagładę ulicy przyniósł rok 1944 – wypalonych zabudowań nigdy nie odbudowano, zaś najdłużej, bo do lat 70., utrzymały się zabudowania Fabryki Urządzeń Zdrowotnych.
Przy skrzyżowaniu z ulicą Tarczyńską znajduje się tablica Tchorka upamiętniająca grupę 17 cywilów zamordowanych przez Niemców 3 sierpnia 1944 w trakcie rzezi Ochoty.

</doc>
<doc id="1439512" url="https://pl.wikipedia.org/wiki?curid=1439512" title="Cdc37">
Cdc37



</doc>
<doc id="1439514" url="https://pl.wikipedia.org/wiki?curid=1439514" title="Eryngium alpinium">
Eryngium alpinium



</doc>
<doc id="1439515" url="https://pl.wikipedia.org/wiki?curid=1439515" title="588 Dywizja Grenadierów Ludowych">
588 Dywizja Grenadierów Ludowych



</doc>
<doc id="1439516" url="https://pl.wikipedia.org/wiki?curid=1439516" title="588 Dywizja Grenadierów Ludowych &quot;Möckern&quot;">
588 Dywizja Grenadierów Ludowych &quot;Möckern&quot;



</doc>
<doc id="1439518" url="https://pl.wikipedia.org/wiki?curid=1439518" title="Jak kapitalizm to kapitalizm">
Jak kapitalizm to kapitalizm

Jak kapitalizm to kapitalizm – szósty album polskiej grupy Pod Budą, której muzyka zaliczana jest do gatunku poezji śpiewanej.
Na płycie znalazło się 12 utworów nagrywanych między czerwcem a wrześniem 1993. Wszystkie teksty napisał Andrzej Sikorowski. Muzykę skomponowali Jan Hnatowicz i Andrzej Sikorowski. Piosenka „Dobra rada” to kompozycja Grzegorza Turnaua. W duetach z Andrzejem Sikorowskim wystąpili gościnnie: Jorgos Skolias („Na całość”) i Grzegorz Turnau („Nie przenoście nam stolicy do Krakowa”).
Płyta kompaktowa ukazała się w 1993 nakładem wytwórni Pomaton i z czasem otrzymała status platynowej płyty. W 2004 nakładem Pomatonu EMI ukazało się wydanie specjalne zawierające 2 płyty CD – wznowienia albumów: "Blues o starych sąsiadach" i "Jak kapitalizm to kapitalizm".
Muzycy.
gościnnie:

</doc>
<doc id="1439519" url="https://pl.wikipedia.org/wiki?curid=1439519" title="Musik in Geschichte und Gegenwart">
Musik in Geschichte und Gegenwart

MGG, Musik in Geschichte und Gegenwart ("Muzyka w historii i teraźniejszości") –
największa niemiecka encyklopedia muzyki. Jako źródło dotyczące zachodniej muzyki jest porównywalna w rozmiarze i opisach jedynie z Grove Dictionary of Music and Musicians. Została opublikowana przez Bärenreiter and Metzler.
Pierwsza edycja, wydana w roku 1994 obejmowała 21 tomów, z których 9 zawierało hasła tematyczne natomiast 12 biografie. Aktualna, druga edycja, zawiera hasła encyklopedyczne w 10 tomach, a biografie w 17, z których jedynie 14 było dostępnych do 2005 roku.

</doc>
<doc id="1439520" url="https://pl.wikipedia.org/wiki?curid=1439520" title="Bitwa u ujścia Riachuelo">
Bitwa u ujścia Riachuelo

Bitwa u ujścia Riachuelo – starcie zbrojne, które miało miejsce 11 czerwca 1865 roku w trakcie wojny Paragwaju z koalicją (1864–1870).
Przebieg bitwy.
W czerwcu 1865 roku flota brazylijska, składająca się z fregaty "Amazonas", czterech korwet i czterech kanonierek z 59 działami i 2297 ludźmi, odbiła położoną nad rzeką Parana twierdzę Corrientes po czym stanęła w pobliżu ujścia Riachuelo; marynarze zeszli na ląd celem narąbania drewna na opał. Naprzeciw floty brazylijskiej Paragwajczycy rozstawili siły lądowe wyposażone w 22 działa. 
11 czerwca w okolicy pojawiło się dziewięć kanonierek paragwajskich uzbrojonych w 30 dział z 1 000 ludzi załogi. Paragwajskie okręty holowały siedem pozbawionych napędu promów artyleryjskich wyposażonych w pojedyncze działa. Obsługa promów rozpoczęła ostrzał, a załogi okrętów szykowały się do abordażu na jednostki brazylijskie. W odpowiedzi brazylijskie okręty otworzyły ogień, a flagowy "Amazonas" poważnie uszkodził dwie jednostki paragwajskie, taranując je. 
Doszło do zażartej walki, w wyniku której jedna z jednostek brazylijskich została zdobyta abordażem, ale zaraz odbita. Drugi okręt brazylijski zatopiła artyleria nadbrzeżna. Pozostałe okręty Brazylijczyków odpowiedziały ogniem, zmuszając przeciwnika do odwrotu. Paragwajczycy utracili cztery promy artyleryjskie oraz kolejny okręt w trakcie odwrotu.

</doc>
<doc id="1439523" url="https://pl.wikipedia.org/wiki?curid=1439523" title="564 Dywizja Grenadierów Ludowych">
564 Dywizja Grenadierów Ludowych

564 Dywizja Grenadierów Ludowych ("niem. 564. Volks-Grenadier-Division") – jedna z niemieckich dywizji grenadierów ludowych. 
Utworzona w sierpniu 1944 roku na poligonie Döllersheim, jako dywizja 32 fali mobilizacyjnej, z przekształcenia 564 Dywizji Grenadierów i Dywizji Döllersheim. W następnym miesiącu przekształcona w 183 Dywizję Grenadierów Ludowych. 
Składała się z 3 pułków grenadierów (1150., 1151., 1152.), pułku artylerii (1564.) i jednostek dywizyjnych.

</doc>
<doc id="1439524" url="https://pl.wikipedia.org/wiki?curid=1439524" title="LYK5">
LYK5

LYK5 – ludzki gen kodujący białko LYK5, znane też jako STRAD (STE20-like pseudokinase, STE20-like related adaptor protein). Białko STRAD posiada domenę kinazową podobną do STE20, jednak ma zmienione reszty aminokwasowe odpowiedzialne za aktywność katalityczną, stąd zaliczane jest do pseudokinaz. Wiadomo, że STRAD tworzy in vivo kompleks potrójny z kinazą LKB1 i białkiem MO25, i jest niezbędne do prawidłowego działania LKB1 w komórce. 
Gen LYK5 znajduje się w locus 17q23.3i zawiera 13 eksonów.

</doc>
<doc id="1439525" url="https://pl.wikipedia.org/wiki?curid=1439525" title="Pseudokinaza">
Pseudokinaza



</doc>
<doc id="1439526" url="https://pl.wikipedia.org/wiki?curid=1439526" title="STRAD">
STRAD



</doc>
<doc id="1439527" url="https://pl.wikipedia.org/wiki?curid=1439527" title="Dekanat Kęty">
Dekanat Kęty

Dekanat Kęty – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 7 parafii.
1 stycznia 2015 roku z dekanatu wydzielono 6 parafii w celu utworzenia nowego dekanatu międzybrodzkiego.

</doc>
<doc id="1439528" url="https://pl.wikipedia.org/wiki?curid=1439528" title="Varanus salvadorii">
Varanus salvadorii



</doc>
<doc id="1439532" url="https://pl.wikipedia.org/wiki?curid=1439532" title="Pediocactus">
Pediocactus

Pediocactus Britton &amp; Rose – rodzaj sukulentów z rodziny kaktusowatych. Przedstawiciele występują w USA na terenie stanów: Arizona, Idaho, Kolorado, Montana, Nevada, Nowy Meksyk, Dakota Południowa, Oregon, Utah, Wyoming.
Systematyka.
"Navajoa" Croizat, "Pilocanthus" B. W. Benson &amp; Backeb., "Utahia" Britton &amp; Rose.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Cereae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Pediocactus" Britton &amp; Rose.

</doc>
<doc id="1439533" url="https://pl.wikipedia.org/wiki?curid=1439533" title="Dekanat Milówka">
Dekanat Milówka

Dekanat Milówka – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 10 parafii.

</doc>
<doc id="1439534" url="https://pl.wikipedia.org/wiki?curid=1439534" title="Fallout 1">
Fallout 1



</doc>
<doc id="1439537" url="https://pl.wikipedia.org/wiki?curid=1439537" title="Albenga (stacja kolejowa)">
Albenga (stacja kolejowa)

Albenga (wł: "Stazione di Albenga") – stacja kolejowa w Albenga, w regionie Liguria, we Włoszech. Znajdują się tu 2 perony. Stacja dysponuje kasami biletowymi, automatami, kioskiem, barem oraz posterunkiem policji kolejowej.

</doc>
<doc id="1439539" url="https://pl.wikipedia.org/wiki?curid=1439539" title="Sopot Festival 2008">
Sopot Festival 2008

Sopot Festival 2008 – 45. edycja festiwalu muzycznego odbywającego się w sopockiej Operze Leśnej. Festiwal odbył się 23 i 24 sierpnia 2008 roku a organizatorem była telewizja TVN. Pierwszego dnia miał miejsce Konkurs o Nagrodę Bursztynowego Słowika i Słowika Publiczności. Drugiego natomiast można było zobaczyć gości specjalnych.
Pierwszy dzień.
23 sierpnia 2008 roku miał miejsce konkurs o nagrodę Bursztynowego Słowika i Słowika Publiczności. W półfinale udział wzięło pięciu polskich wykonawców, z których wyłoniono jednego finalistę. Po półfinałach odbył się krótki recital zespołu Feel - zwycięzcy ubiegłorocznego konkursu Sopot Festival. Po występie grupy odbył się finał 45. konkursu o Bursztynowego Słowika. Z siedmiu wykonawców (sześciu zagranicznych i jednego polskiego przedstawiciela) jury wyłoniło zwycięzcę konkursu i laureata Bursztynowego Słowika. Galę pierwszego dnia poprowadziła Magdalena Mołek.
Jury.
Jury Międzynarodowego Konkursu Sopot Festival decydowało o tym, kto zdobędzie prestiżową nagrodę Bursztynowego Słowika. 
W konkursu zasiedli:
Drugi dzień.
Drugi dzień 45. Międzynarodowego Sopot Festiwalu 2008 upłynął pod hasłem dyskotekowych przebojów lat 80. Na scenie Opery Leśnej można było zobaczyć gości specjalnych Sopot Festival, którzy zaprezentowali swoje największe hity z tamtych lat. Galę prowadzili: Magdalena Mołek oraz debiutujący w roli prowadzącego galę Sopot Festival - Szymon Majewski. Występy gwiazd na festiwalu dopełniła choreografia przygotowana przez Agustina Egurrola i grupę taneczną VOLT.

</doc>
<doc id="1439540" url="https://pl.wikipedia.org/wiki?curid=1439540" title="Dekanat Osiek">
Dekanat Osiek

Dekanat Osiek – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 8 parafii.

</doc>
<doc id="1439541" url="https://pl.wikipedia.org/wiki?curid=1439541" title="Bordighera (stacja kolejowa)">
Bordighera (stacja kolejowa)

Bordighera (wł: "Stazione di Bordighera") – stacja kolejowa w Bordighera, w regionie Liguria, we Włoszech. Znajdują się tu 2 perony.

</doc>
<doc id="1439544" url="https://pl.wikipedia.org/wiki?curid=1439544" title="17 zim">
17 zim

17 zim – album grupy Pod Budą zawierający pastorałki zimowe i świąteczne.
Nagrań na płytę dokonano w 1991 w Studiu Dworek Białoprądnicki. Płyta zawiera 12 pastorałek skomponowanych przez Andrzeja Sikorowskiego i Jana Hnatowicza, teksty (z jednym wyjątkiem) napisał Andrzej Sikorowski. Album zawiera m.in. „Pastorałkę dla bałwanów”, cover amerykańskiej pastorałki skomponowanej przez Feliksa Bernarda. Pastorałki z płyty "17 zim" Grupa Pod Budą zaśpiewała w programie telewizyjnym „Nasze pastorałki”, nagranym w 1993, zrealizowanym przez Dariusza Pawelca.
Płyta kompaktowa ukazała się w 1994 nakładem wytwórni Pomaton EMI. Materiał z albumu "17 zim" został również wydany na kasecie noszącej tytuł "Nasze pastorałki", wydanej przez krakowską firmę Stebo.
Muzycy.
gościnnie:

</doc>
<doc id="1439546" url="https://pl.wikipedia.org/wiki?curid=1439546" title="Cervo-San Bartolomeo al Mare">
Cervo-San Bartolomeo al Mare

Cervo-San Bartolomeo al Mare (wł. "Stazione di Cervo-San Bartolomeo") – stacja kolejowa w Cervo, w regionie Liguria, we Włoszech. Znajdują się tu 2 perony. Według klasyfikacji RFI ma kategorię "brązową".

</doc>
<doc id="1439549" url="https://pl.wikipedia.org/wiki?curid=1439549" title="Konstytucja toruńska">
Konstytucja toruńska



</doc>
<doc id="1439550" url="https://pl.wikipedia.org/wiki?curid=1439550" title="Chiavari (stacja kolejowa)">
Chiavari (stacja kolejowa)

Chiavari (wł: "Stazione di Chiavari") – stacja kolejowa w Chiavari, w regionie Liguria, we Włoszech. Znajdują się tu 2 perony. Jest zarządzana przez Centostazioni i Rete Ferroviaria Italiana.

</doc>
<doc id="1439551" url="https://pl.wikipedia.org/wiki?curid=1439551" title="Dekanat Oświęcim">
Dekanat Oświęcim

Dekanat Oświęcim – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 7 parafii.
Historia.
Według spisu świętopietrza diecezji krakowskiej z 1326 na dekanat Oświęcim ("decanatus de Oswencim") składały się następujące parafie: Oświęcim (Osvencim), Poręba Wielka (Paromba), Grojec (Grozecz), Osiek (Ossek), Witkowice (Mosgront/Witowicz), Kęty (Kant), Gilowice (Gigersdorf/Gerowicz), Miedźna (Medzwna/Cuncendorf), Komorowice (villa Bertholdi), Bestwina (Bestwina), Dankowice (Damcowicz), Pisarzowice (Villascriptoris), Stara Wieś (Antiquo Willamowicz), Jawiszowice (Janissowicz), Lędziny (Lensin), Trzebinia (Trebina), Chrzanów (Crenovia), Brzeźce (Breze), Wisła Mała (Visla), Pszczyna (Plessina), Ćwiklice (Czviclicz), Studzionka (Studna), Suszec (Susechz), Woszczyce (Woskic), (Stary) Żywiec (Zivicz), Wilamowice (Novovillamowicz), Lipnik (Lipnik), Kozy (Duabuscapris/Siffridivilla). W spisie z 1327 wzmiankowano parafię w Łękawicy (Luchowicz). 
W 1335 powstał dekanat nowogórski, który przejął parafie w Chrzanowie i Trzebini, a około 1350 wydzielony został dekanat pszczyński (obwód dekanalny: "decanatus ruralis de Plessina"), który przejął parafie w okolicy Pszczyny.
W 1335 w spisie świętopietrza pojawiła się parafia Rychwałdzie ("Lichtinwalth", w latach 1346–1358 "Lichtenwald"). 
W kolejnych spisach świętopietrza z lat 1346–1358 występują nowe parafie w Lipowej (Lippowa), Cięcinie (Czencina) i Raczslawicz/Radslavicz/Raczslavicz (czyli parafia Radziechowy na rzecz której samodzielność straciły parafie Lipowa i Cięcina; w publikacjach czasem podaje się, że parafia powstała dopiero w 1390).
W 1373 wzmiankowano parafie w Łodygowicach ("Villa Ludici") i Pietrzykowice ("Villa Petri").
Dekanat opisany został przez Jana Długosza w "Liber beneficiorum dioecesis Cracoviensis", w tym czasie dekanat przejął teren dawnego dekanatu Zator oraz parafię w Jaworznie. 
W przededniu podziału dekanatu Oświęcim dekretem biskupa Piotra Gembickiego z 21 października 1644 w jego skład wchodziło 36 parafii: Oświęcim, Włosienica, Poręba Wielka, Grojec, Jawiszowice, Osiek, Dankowice, Bielany, Wilamowice, Stara Wieś, Witkowice, Nidek, Kęty, Czaniec, Bulowice, Pisarzowice, Kozy, Bestwina, Berełtowice, Lipnik, Mikuszowice, Wilkowice, Komorowice, Łodygowice, Rychwałd, Ślemień, Jeleśnia, Łękawica, Łodygowice, Lipowa, Radziechowy, Cięcina, Milówka, Rajcza, Żywiec Stary, Żywiec.
W latach 1747–1749 dekanat obejmował 15 parafii. Ówczesną liczbę katolików szacuje się 20 128, żydów na 2462, protestantów na 358 (338 kalwinów i 20 luteran).

</doc>
<doc id="1439555" url="https://pl.wikipedia.org/wiki?curid=1439555" title="Corniglia (stacja kolejowa)">
Corniglia (stacja kolejowa)

Corniglia (wł: "Stazione di Corniglia") – stacja kolejowa w Corniglia, w regionie Liguria, we Włoszech. Znajdują się tu 2 perony.

</doc>
<doc id="1439557" url="https://pl.wikipedia.org/wiki?curid=1439557" title="Deiva Marina (stacja kolejowa)">
Deiva Marina (stacja kolejowa)

Deiva Marina (wł: "Stazione di Deiva Marina") – stacja kolejowa w Deiva Marina, w regionie Liguria, we Włoszech. Znajdują się tu 3 perony.

</doc>
<doc id="1439558" url="https://pl.wikipedia.org/wiki?curid=1439558" title="Górnik Zabrze w sezonie 2007/2008">
Górnik Zabrze w sezonie 2007/2008

Sezon 2007/2008 klubu Górnik Zabrze.
Sezon.
Górnik po dwóch sezonach, w których z trudem utrzymał się przed spadkiem, zajął, zgodnie z przedsezonowymi założeniami, miejsce w czołowej ósemce. Był to pierwszy sezon współpracy Allianz Polska z klubem, a w osiągnięciu wytyczonego celu pomocne miały być zmiany kadrowe. Na stanowisku trenera zatrudniono Ryszarda Wieczorka, a drużynę wzmocniono kilkoma zawodnikami, w tym doświadczonymi Tomaszem Hajto i Jerzym Brzęczkiem. W trakcie sezonu w Górniku eksplodowały kolejne talenty, co zaowocowało powołaniami do reprezentacji narodowej (ponadto Tomasz Zahorski i Michał Pazdan znaleźli się w kadrze na ME 2008).
Plany zdobycia Pucharu Polski zakończyły się już na pierwszym meczu, gdy po rzutach karnych zabrzanie odpadli z dalszej rywalizacji. Udało się za to osiągnąć półfinał innych rozgrywek – Pucharu Ekstraklasy, lecz na tym szczeblu lepsza od Górnika okazała się drużyna późniejszego triumfatora – Dyskobolia Grodzisk Wielkopolski.
W sezonie 2007/2008 zainaugurowała rozgrywki Młoda Ekstraklasa, w której Górnik zajął 10. miejsce, a napastnik zabrzańskiego klubu – Marcin Wodecki z 17 bramkami na koncie został królem strzelców.

</doc>
<doc id="1439559" url="https://pl.wikipedia.org/wiki?curid=1439559" title="Liczby taksówkowe">
Liczby taksówkowe



</doc>
<doc id="1439561" url="https://pl.wikipedia.org/wiki?curid=1439561" title="Dekanat Skoczów">
Dekanat Skoczów

Dekanat Skoczów – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 11 parafii, które w 2005 zamieszkiwało łącznie ponad 26 tysięcy wiernych.
Historia.
Do momentu utworzenia dekanatu skoczowskiego z dniem 16 sierpnia 1777 Skoczów podlegał dekanatowi cieszyńskiemu. Początkowo podlegały mu parafie: Skoczów, Dębowiec, Grodziec, Strumień, Pruchna i Brenna. Dekanat podlegał komisariatowi cieszyńskiemu i wikariatowi generalnemu austriackiej części diecezji wrocławskiej. W połowie XIX wieku na dekanat składały się 4 parafie (Skoczów, Brenna, Dębowiec, Grodziec) i 2 lokalie (Lipowiec i Pierściec).
W 1919 dekanat posiadał 6 parafii i 1 lokalia: Dębowiec, Brenna, Grodziec, Górki Wielkie, Lipowiec (lokalia), Pierściec i Skoczów. W 1925 roku utworzono nową diecezję katowicką, w skład której weszły parafie dekanatu skoczowskiego. Według schematyzmu diecezji katowickiej z 1927 dekanat skoczowski nadal składał się z powyższych 7 parafii, jak również w 1938.

</doc>
<doc id="1439562" url="https://pl.wikipedia.org/wiki?curid=1439562" title="Rosyjski Związek Łotwy">
Rosyjski Związek Łotwy

Rosyjski Związek Łotwy (łot. "Latvijas Krievu savienība", LKS; ros. Русский союз Латвии, РуCоЛ – do 2014 O Prawa Człowieka w Zjednoczonej Łotwie (łot. Par cilvēka tiesībām vienotā Latvijā, PCTVL, ros. За права человека в единой Латвии, ЗаПЧЕЛ) – łotewska partia polityczna reprezentująca interesy mieszkających na Łotwie Rosjan i innych mniejszości rosyjskojęzycznych.
Symbolem partii do 2014 były pszczoły (ze względu na skrót jej rosyjskojęzycznej nazwy: ЗаПЧЕЛ, Zapczeł od rosyjskiego: пчела). Partia jest częścią założonej w 2005 Federacji Partii Rosjan w Unii Europejskiej, która skupia organizacje mniejszości rosyjskiej działające na terenie UE.
Ugrupowaniem kierują kolegialnie Tatjana Ždanoka, Jakovs Pliners i [[Miroslavs Mitrofanovs]. W skład frakcji parlamentarnej PCTVL wchodzili w 2010 [[Walerij Buchwałow]], [[Władimir Buzajew]], Miroslavs Mitrofanovs, Jakovs Pliners (przewodniczący) i Jurij Sokołowski.
Historia.
PCTVL powstała w 1998 jako koalicja trzech rosyjskojęzycznych partii lewicowych: [[Partia Zgody Narodowej|Partii Zgody Narodowej]] (TSP), [[Równouprawnienie (Łotwa)|Równouprawnienia]] i [[Łotewska Partia Socjalistyczna|Łotewskiej Partii Socjalistycznej]] (LSP). W wyborach 1998 zdobyła 16 miejsc w [[Sejm (Łotwa)|Sejmie Republiki Łotewskiej]], pozostając w opozycji do rządów centroprawicy. Cztery lata później zanotowała drugi wynik w skali kraju (po prawicowej [[Nowa Era|Nowej Erze]]), otrzymując w parlamencie 25 mandatów (w tym 5 dla LSP).
W 2003 doszło do rozłamu w koalicji, w wyniku którego opuściła ją TSP. Rok później odłączyła się Łotewska Partia Socjalistyczna. Mimo rozpadu partii O Prawa Człowieka w Zjednoczonej Łotwie udało się zdobyć 10,66% głosów w [[Wybory do Parlamentu Europejskiego na Łotwie w 2004 roku|wyborach do Parlamentu Europejskiego w 2004]], co przełożyło się na mandat dla [[Tatjana Ždanoka|Tatjany Ždanoki]], który wywalczyła również w [[Wybory do Parlamentu Europejskiego na Łotwie w 2009 roku|wyborach 2009]] (9,66% głosów). W [[Parlament Europejski|Parlamencie Europejskim]] partia związana jest z [[Zieloni - Wolny Sojusz Europejski|frakcją zielonych i regionalistów]]. 
W wyborach krajowych z października 2006 partia zdobyła 6 miejsc w Sejmie, kontynuując działalność jako siła opozycyjna wobec rządów partii łotewskich. W [[Wybory parlamentarne na Łotwie w 2010 roku|wyborach do Sejmu X kadencji w 2010]] uzyskała 1,43% głosów i nie przekroczyła bariery uprawniającej do udziału w podziale mandatów. Nie otrzymuje zatem dotacji z budżetu państwa. Lider ugrupowania Tatjana Ždanoka, która była kandydatem PCTVL na premiera kraju, zapowiedziała, że partia będzie od tego czasu pracować jako organizacja ochrony praw człowieka oraz think-tank. W [[Wybory parlamentarne na Łotwie w 2011 roku|wyborach w 2011]] na PCTVL padło w skali kraju 0,78% głosów. 
Ugrupowanie przez długi czas było obecne w strukturach samorządowych. W wyborach lokalnych w 2001 zdobyło 13 miejsc w radzie miejskiej Rygi, wchodząc w skład koalicji rządzącej. [[Siergiej Dołgopołow]] objął wówczas stanowisko wiceburmistrza miasta. W 2005 sojusz zanotował gorszy wynik, otrzymując 9 miejsc w radzie, a cztery lata później ugrupowanie nie przekroczyło progu wyborczego uprawniającego do udziału w podziale mandatów. Klęskę poniosło również w innych miastach na terenie Łotwy, z większych ośrodków mandaty zyskując jedynie w [[Jełgawa|Jełgawie]].
W 2014 nazwę partii zmieniono na Rosyjski Związek Łotwy. Ugrupowanie reprezentuje radykalne poglądy: opowiada się przeciwko uznaniu okupacji Łotwy w 1940 roku, za wprowadzeniem oficjalnej dwujęzyczności, budową państwa opartego na dwóch społecznościach: rosyjskiej i łotewskiej. W 2014 partia wsparła zajęcie Krymu przez wojska rosyjskie.
Bibliografia.
[[Kategoria:Partie i ugrupowania na Łotwie]]
[[Kategoria:Rosjanie na Łotwie]]
[[Kategoria:Rosyjskie partie i ugrupowania poza granicami kraju]]
[[Kategoria:Stosunki łotewsko-rosyjskie]]

</doc>
<doc id="1439563" url="https://pl.wikipedia.org/wiki?curid=1439563" title="Krisztián Vadócz">
Krisztián Vadócz

Krisztián Vadócz (ur. 30 maja 1985 w Budapeszcie) − węgierski piłkarz grający na pozycji defensywnego pomocnika.
Kariera klubowa.
Vadócz pochodzi ze stolicy Węgier, Budapesztu. Karierę piłkarską rozpoczął w zespole miejscowego Honvédu, jednego z najbardziej utytułowanych klubów w kraju. W 2002 roku awansował do składu pierwszej drużyny. Wtedy też zadebiutował w pierwszej lidze węgierskiej. Największy sukces z Honvédem osiągnął w 2004 roku, gdy doszedł do finału Pucharu Węgier. Honvéd przegrał w nim 1:3 z Ferencvárosi. Do jesieni 2005 roku rozegrał 72 spotkania i zdobył 7 goli dla budapeszteńskiego zespołu.
Kolejnym klubem w karierze węgierskiego pomocnika stało się francuskie AJ Auxerre. Nie znalazł jednak uznania w oczach trenera Jacques'a Santiniego i został zesłany do rezerw, w których grał przez jeden rok. Na początku 2007 roku Krisztián został wypożyczony na pół roku do szkockiego Motherwell. Rozegrał 11 spotkań w Scottish Premier League i pomógł klubowi w utrzymaniu się w lidze.
W sierpniu 2007 roku Vadócz zmienił barwy klubowe i odszedł z Auxerre do holenderskiego NEC Nijmegen. W całym sezonie 2007/2008 strzelił 2 gole w Eredivisie oraz przyczynił się do awansu klubu do Pucharu UEFA poprzez rozgrywki play-off.
Latem 2008 Węgier został sprzedany za 950 tysięcy euro do hiszpańskiej Osasuny Pampeluna. W 2011 roku wrócił do NEC. Po roku spędzonym w holenderskim klubie przeniósł się do duńskiego Odense Boldklub. Później grał w indyjskim Pune City i szwajcarskim Grasshoppers Zurych.
We wrześniu 2015 roku podpisał kontrakt z Deportivo Alavés do końca sezonu 2015/2016. Następnie grał w Perth Glory FC, Mumbai City FC i Kitchee SC.
Kariera reprezentacyjna.
W latach 2004-2006 Vadócz rozegrał trzy spotkania w reprezentacji Węgier U-21. W pierwszej reprezentacji swojego kraju zadebiutował 30 listopada 2004 w przegranym 0:1 towarzyskim spotkaniu ze Słowacją. Z kolei pierwszego gola w kadrze narodowej zdobył 18 grudnia 2005w sparingu z Antiguą i Barbudą (3:0).

</doc>
<doc id="1439566" url="https://pl.wikipedia.org/wiki?curid=1439566" title="Krisztian Vadocz">
Krisztian Vadocz



</doc>
<doc id="1439568" url="https://pl.wikipedia.org/wiki?curid=1439568" title="Lamborghini Reventon">
Lamborghini Reventon



</doc>
<doc id="1439571" url="https://pl.wikipedia.org/wiki?curid=1439571" title="Dekanat Strumień">
Dekanat Strumień

Dekanat Strumień – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 12 parafii, które w 2005 zamieszkiwało łącznie ok. 29 tysięcy wiernych.
Historia.
Dekanat Strumień powstał w 1738, w ramach większej reorganizacji diecezji wrocławskiej. Z dekanatu cieszyńskiego przydzielono parafię w Strumieniu, z frysztackiego Pruchną, a z żorskiego Pawłowice, Pielgrzymowice i Studzionkę. Dekanat podlegał komisariatowi w Cieszynie, utworzonemu w 1654. W wyniku wojen śląskich obszar dekanatu został przedzielony nową granicą prusko-austriacką. Według schematyzmu diecezji wrocławskiej z 1748 dekanat strumieński posiadał 5 parafii, z czego 3 po pruskiej stronie granicy. W 1770 do zarządzania dekanatami i parafiami pozostałymi w monarchii Habsburgów powołano Wikariat generalny austriackiej części diecezji wrocławskiej. W 1777 utworzono dekanat skoczowski, do którego przydzielono strumieńską parafię.
Według schematyzmów kościelnych z 1847 i 1848 na dekanat Strumień składały się 4 parafie (Kończyce Wielkie, Pruchna, Strumień, Zarzecze) i 1 lokalia (Ochaby).
W 1919 dekanat posiadał 6 parafii: Kończyce Wielkie, Kończyce Małe, Ochaby, Pruchna, Strumień i Zarzecze. W 1925 wraz z dekanatami Bielsko, Cieszyn i Skoczów został włączony do nowej diecezji katowickiej. Według schematyzmu diecezji katowickiej z 1927 dekanat strumieński składał się z powyższych 6 parafii oraz Zebrzydowic, w 1938 ponadto była parafia w Chybiu.

</doc>
<doc id="1439572" url="https://pl.wikipedia.org/wiki?curid=1439572" title="REC">
REC

Rec (stylizowane [●REC]) – hiszpański horror filmowy z 2007 roku, zrealizowany w formie found footage. W przypadku filmu "[REC]" media mówiły o fenomenie dotychczasowego kina grozy, spowodowanym spektakularnością, grozą i umiejętnie budowanym napięciem.
Powstał także sequel filmu – "REC 2" (2009). W Hollywood natomiast podjęto się realizacji remake'u pt. "Kwarantanna", który to miał swoją premierę 10 października 2008 roku w Stanach Zjednoczonych.
Fabuła.
Barcelona. Dziennikarka Ángela Vidal wraz z kamerzystą Pablem realizują kolejny odcinek telewizyjnego dokumentalnego reality show pt. "Kiedy śpisz". Tym razem jego bohaterami zostaje brygada strażaków. W remizie dziennikarka przekonuje się, że głównym zadaniem strażaków nocą jest spoczywanie na laurach. Po kilku nudnych ujęciach atmosfera się rozkręca – ratownicy dostają wezwanie do pewnej kamienicy, położonej w centrum miasta, z której dobiegają tajemnicze odgłosy.
Po przybyciu policjanci wyłamują drzwi do jednego z apartamentów, by dostać się do mieszkania, a wszystko sumiennie nagrywają i relacjonują Pablo i Ángela. Na miejscu rozhisteryzowana starsza kobieta atakuje niewinnego funkcjonariusza – gryzie go w kark. Wkrótce po sprowadzeniu zranionego na parter władze sanitarne oddzielają budynek od reszty świata i zabraniają zgromadzonym w nim ludziom opuszczać miejsca, w którym się znajdują, uważając, że wśród obecnych w kamienicy rozprzestrzenia się niebezpieczny wirus. Tymczasem sytuacja wewnątrz staje się coraz bardziej dramatyczna – jeden ze strażaków również ulega poważnemu wypadkowi – spada ze schodów, z wysokiego piętra. Wydarzeniom przyglądają się ze strachem zgromadzeni na dole mieszkańcy budynku. Następnie z góry zaczynają dobiegać podejrzane krzyki, na które reagują policjanci i wybierają się na piętro. Dźwięki dobiegają z mieszkania agresorki, pani Izquierdo, która tym razem w dzikim szale rusza z wrzaskiem w kierunku uwięzionych. W akcie samoobrony kobieta zostaje zastrzelona przez funkcjonariusza policyjnego, który następnie wraz z ekipą telewizyjną poszukuje wyjścia z budynku – niestety bezskutecznie. Ángela przeprowadza wywiady z poszczególnymi mieszkańcami budynku, które filmuje Pablo. Od kilkuletniej Jennifer dowiaduje się o chorobie jej psa, Maksa, który trafił do weterynarza.
Do kamienicy zostaje wpuszczony jeden z pracowników inspekcji sanitarnej, którego zadaniem jest między innymi zbadanie stanu poszkodowanego w apartamencie pani Izquierdo policjanta. W trakcie wykonywania polecenia policjant zaczyna zachowywać się w ten sam sposób, co Izquierdo – rzuca się na wolontariusza. Zgromadzeni w pobliżu więzią policjanta w jednym z pomieszczeń, by uniknąć ataku z jego strony. Mieszkańcy, grupa ratowników oraz Ángela i Pablo żądają od członka inspekcji sanitarnej, by wyjaśnił im, dlaczego zostali poddani kwarantannie. Informuje on ich o śmiertelnym wirusie, który rozprzestrzenia się w budynku i najprawdopodobniej przyczynia się do uczynienia z zainfekowanych krwiożerczych postaci. Podejrzenia wzbudza pies Jennifer. Inspektor informuje pozostałych uwięzionych, że w klinice weterynaryjnej pies zaczął zachowywać się agresywnie i został uśpiony. Spokojna dotąd Jennifer wymiotuje krwią na swoją matkę i ucieka na piętro. Jej matka rusza za nią w pogoń, lecz zostaje odciągnięta i przykuta kajdankami do poręczy schodów. W ciągu kolejnych minut filmu kolejni mieszkańcy zostają zainfekowani, a Ángela, Pablo i garstka ocalałych zostają zmuszeni do walki z nimi. Ostatecznie przy życiu pozostają jedynie dziennikarka i jej kamerzysta, z kolei zwłoki wcześniej wyeliminowanych zaczynają powracać do „życia” i gonić ich.
Po emocjonującej ucieczce przed wszystkimi obecnie zarażonymi towarzyszami Ángela i Pablo trafiają do mieszkania na strychu, którego właściciel, według jednego z mieszkańców, rzadko w nim bywał. Tam dowiadują się, że mieszkający w nim doktor przez lata prowadził badania nad uprowadzoną dziewczynką, której przypisywano opętanie. Jest ona najprawdopodobniej pierwotnym nosicielem wirusa i ostatecznie w przerażającej postaci pojawia się na miejscu akcji. Ángela i Pablo kryją się w ciemnościach, a poczynania kreatury obserwują w ciszy dzięki noktowizorowi kamery. Przy próbie opuszczenia lokum zostają nakryci przez dziewczynę, która w efekcie zaczyna ich gonić. Dopada Pabla i morduje go, a kamera upada na podłogę. Ángela podnosi ją i zaczyna uciekać, lecz przewraca się i upada. Zaczyna wić się po podłodze w jej poszukiwaniach, lecz ta pozostaje niewidoczna. W pewnym momencie dziennikarka słyszy odgłosy kreatury – zostaje następnie zaciągnięta przez nią od tyłu, a kamera rejestruje jej ostatni krzyk.
Sequele.
Gdy jeszcze pod koniec 2007 roku sukces filmu przypieczętowywały nagrody i nominacje, w Hiszpanii zapowiedziano realizację sequela. Wkrótce pojawił się teaserowy poster kontynuacji. Zdjęcia do filmu rozpoczęły się 10 listopada 2008 w Barcelonie. Ekipa filmowa liczyła sobie większość twórców pierwszej części "RECa", wśród nich reżyserów i scenarzystów, Jaumego Balagueró i Paco Plaza. Zaplanowano, że film ma kontynuować wątek z pierwowzoru, a akcja ma przenieść się o godzinę do przodu od sceny finałowej. Światowa premiera filmu odbyła się 2 września, natomiast polska − 6 listopada 2009 roku. Rolę główną powtórzyła Manuela Velasco, a w produkcję zaangażowano również Pepa Molina oraz Jonathana Mellora.
W 2012 wydany został film ', a dwa lata później − '.

</doc>
<doc id="1439573" url="https://pl.wikipedia.org/wiki?curid=1439573" title="Waran krokodylowy">
Waran krokodylowy



</doc>
<doc id="1439574" url="https://pl.wikipedia.org/wiki?curid=1439574" title="Turbulencja (film)">
Turbulencja (film)

Turbulencja – amerykański thriller z 1997 roku
Fabuła.
Seryjny morderca Ryan Weaver (Liotta) jest transportowany rejsowym samolotem Boeing 747. Inny więzień, Stubbs (Gleeson), zabija transportujących ich policjantów. Ostatecznie, Weaver zabija Stubbsa i przejmuje kontrolę nad samolotem. Zamyka pasażerów w obszarze dla obsługi i zostaje sam na sam ze stewardesą Teri Halloran (Holly). Halloran musi bezpiecznie sprowadzić samolot na ziemię, jednocześnie trzymając się z dala od Weaver'a.

</doc>
<doc id="1439575" url="https://pl.wikipedia.org/wiki?curid=1439575" title="Kościół Podwyższenia Krzyża Świętego w Wodzisławiu Śląskim – Zawadzie">
Kościół Podwyższenia Krzyża Świętego w Wodzisławiu Śląskim – Zawadzie

Kościół Podwyższenia Krzyża Świętego w Wodzisławiu Śląskim – Zawadzie – kościół rzymskokatolicki położony w dzielnicy Wodzisławia Śląskiego – Zawadzie. Został wzniesiony na wzgórzu.
Budowa.
Długość kościoła wynosi 40,2 m, a jego szerokość – 23,6 m. Posiada nawę krzyżową. Od strony ulicy Paderewskiego do bramy głównej prowadzą schody o 22 stopniach.
Historia.
W 1947 zostały zatwierdzone plany budowy przez władzę świecką. Budowę rozpoczęto w lipcu tego samego roku. Krzyż został wzniesiony w październiku 1948.

</doc>
<doc id="1439577" url="https://pl.wikipedia.org/wiki?curid=1439577" title="Dekanat Wisła">
Dekanat Wisła

Dekanat Wisła – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 9 parafii, które w 2005 zamieszkiwało łącznie ponad 12 tysięcy wiernych.

</doc>
<doc id="1439579" url="https://pl.wikipedia.org/wiki?curid=1439579" title="Służba sprawiedliwości (II RP)">
Służba sprawiedliwości (II RP)

Służba sprawiedliwości (II RP) – dział administracji wojskowej w okresie II Rzeczypospolitej.
Zakres zadań i personel.
26 sierpnia 1925 minister spraw wojskowych rozkazem L. 7400/Org. zatwierdził instrukcję organizacyjną służby sprawiedliwości na stopie pokojowej.
Personel.
Ogólną organizację instytucji i zakładów służby sprawiedliwości oraz sposób ich działania i wewnętrzny tok służby, ustalała ustawa postępowania karnego wojskowego oraz wynikające z niej instrukcje i regulaminy.
Oficerowie korpusu sądowego, jako niezawiśli sędziowie, pod względem garnizonowo-dyscyplinarnym, podlegali ogólnym przepisom obowiązującym w Wojsku Polskim. Jeżeli przewinienia dyscyplinarne nie miały żadnego związku z ich urzędowaniem, Dowództwo Okręgu Korpusu miało prawo do nakładania na oficerów korpusu sądowego tylko kary upomnienia i nagany.
Pod wszystkimi innymi względami, podlegali oficerowie korpusu sądowego władzy dyscyplinarnej swoich przełożonych fachowych lub Najwyższemu Sądowi Wojskowemu.
Centralne organy służby sprawiedliwości.
Minister Spraw Wojskowych.
Bezpośredni nadzór nad służbą sprawiedliwości sprawował Minister Spraw Wojskowych, którego doradcą, w zakresie administracji, był szef Departamentu Sprawiedliwości Ministerstwa Spraw Wojskowych. Minister Spraw Wojskowych stał na czele wojskowego urzędu prokuratorskiego, któremu podlegali prokuratorzy wojskowi wszystkich stopni. Ministra Spraw Wojskowych zastępował w tym względzie naczelny prokurator wojskowy. Naczelny prokurator wojskowy posiadał prawa dowódcy dywizji.
Najwyższy Sąd Wojskowy.
Najwyższy Sąd Wojskowy (wspólny dla wojska i marynarki wojennej), powołany był do rozpatrywania spraw, przekazanych mu ustawą postępowania karnego wojskowego. Na czele Najwyższego Sądu Wojskowego stał prezydent, posiadający prawa dyscyplinarne dowódcy dywizji w stosunku do sędziów Najwyższego Sądu Wojskowego oraz całego personelu tego sądu. Najwyższy Sąd Wojskowy, jako instytucja wojskowa o charakterze centralnym, podlegał Dowódcy Okręgu Korpusu Nr I w Warszawie, z tym, że kierownictwo nad jego działalnością było zastrzeżone dla Ministra Spraw Wojskowych.
Prezydent Najwyższego Sądu Wojskowego podlegał:
Prokuratura przy Najwyższym Sądzie Wojskowym.
Prokuratura przy Najwyższym Sądzie Wojskowym urzędowała przy Najwyższym Sądzie Wojskowym. Stosunek organizacyjny Prokuratury przy Najwyższym Sądzie Wojskowym do Ministra Spraw Wojskowych, jako centralnej instytucji wojskowej, był analogiczny jak Najwyższego Sądu Wojskowego. Prokurator Najwyższego Sądu Wojskowego podlegał, pod względem służbowym i fachowym, naczelnemu prokuratorowi wojskowemu. Podprokuratorzy i cały personel pomocniczy Prokuratury przy Najwyższym Sądzie Wojskowym podlegał służbowo i fachowo prokuratorowi Najwyższego Sądu Wojskowego, który posiadał wobec nich prawa dowódcy brygady.
Wojskowe Więzienie Karne.
Wojskowe Więzienie Karne w Stanisławowie posiadało 2000 miejsc.
Służyło ono zasadniczo tylko do odbywania kary więzienia, o ile czas trwania orzeczonej i jeszcze nie odbytej kary przekraczał 3 miesiące. Jako zakład centralny, podlegało ono Dowództwu Okręgu Korpusu Nr VI we Lwowie. W sprawach związanych z systemem przetrzymywania więźniów bezpośrednie rozkazy wydawało Ministerstwo Spraw Wojskowych (Departament Sprawiedliwości).
Nadzór penitencjarny sprawował prokurator wojskowy danego okręgu (Dowództwo Okręgu Korpusu Nr VI Lwów).
Komendantowi więzienia karnego podlegał cały personel więzienia oraz więźniowie. W stosunku do personelu posiadał on prawa dowódcy pułku. Uprawnienia komendanta więzienia wobec więźniów normował regulamin więzienia.
Służba sprawiedliwości w Okręgach Korpusów.
Wojskowy Sąd Okręgowy.
W każdym Okręgu Korpusu istniał jeden Wojskowy Sąd Okręgowy, stacjonujący w siedzibie kwatery głównej danego Okręgu Korpusu, oznaczony nazwą danego Okręgu Korpusu. Właściwość Wojskowych Sądów Okręgowych rozciągała się na obszar całego Okręgu Korpusu. Szef Wojskowego Sądu Okręgowego podlegał dowódcy danego Okręgu Korpusu. Za przewinienia, popełnione przy wykonywaniu służby sędziowskiej – szef, wszyscy sędziowie i asystenci Wojskowego Sądu Okręgowego podlegali Najwyższemu Sądowi Wojskowemu. Wszyscy sędziowie i asystenci oraz personel pomocniczy Wojskowego Sądu Okręgowego podlegali służbowo szefowi Wojskowego Sądu Okręgowego, który posiadał prawa dowódcy pułku (w Wojskowym Sądzie Okręgowym Warszawa – dowódcy brygady).
Prokuratura przy Wojskowym Sądzie Okręgowym.
Przy każdym Wojskowym Sądzie Okręgowym istniała Prokuratura przy Wojskowym Sądzie Okręgowym, oznaczona nazwą danego Okręgu Korpusu, właściwa dla spraw danego sądu. Prokurator Prokuratury przy Wojskowym Sądzie Okręgowym podlegał dowódcy danego Okręgu Korpusu, w sprawach fachowych – naczelnemu prokuratorowi wojskowemu. Prokuratorowi Prokuratury przy Wojskowym Sądzie Okręgowym podlegali służbowo i fachowo wszyscy podprokuratorzy i asystenci oraz cały personel pomocniczy prokuratury, wobec których posiadał on prawa dowódcy pułku. Prokurator Prokuratury przy Wojskowym Sądzie Okręgowym był równocześnie z urzędu doradcą prawnym Dowódcy Okręgu Korpusu w sprawach karnych.
Wojskowe więzienia śledcze.
Każdy Okręg Korpusu posiadał jedno więzienie śledcze, zasadniczo przeznaczone dla 600 więźniów, z wyjątkiem Więzienia Śledczego w Warszawie, obliczonego na 1000 miejsc. Więzienia śledcze oznaczone były nazwą danego Okręgu Korpusu i zasadniczo znajdowały się w tej samej miejscowości, co i odnośny Wojskowy Sąd Okręgowy. Więzienie śledcze służyło do przetrzymywania osób zatrzymanych lub aresztowanych, na czas trwania dochodzeń karnych lub śledztwa. Poza tym więzienie śledcze przeznaczone było do odbywania orzeczonych przez dany Wojskowy Sąd Okręgowy kar aresztu i kar więzienia do 3 miesięcy. Komendant więzienia śledczego podlegał Dowódcy Okręgu Korpusu. W sprawach nadzoru penitencjarnego podlegał wojskowemu prokuratorowi Okręgu Korpusu.
Personel więzienia śledczego oraz więźniowie podlegali komendantowi więzienia. W stosunku do personelu, posiadał on prawa dowódcy batalionu (w Warszawie dowódcy pułku). Uprawnienia komendanta więzienia wobec więźniów normował regulamin więzienny.
Rejony służby sprawiedliwości.
Okręgi Korpusów dzieliły się, pod względem sądowym, na rejony sądowe. W każdym rejonie istniał wojskowy sąd rejonowy, rozciągający swoją działalność na obszar całego odnośnego rejonu, oznaczony nazwą miejscowości swojej siedziby. Kierownik wojskowego sądu rejonowego podlegał dowódcy okręgu korpusu. Za przewinienia popełnione przy wykonywaniu służby sędziowskiej, kierownik, sędziowie i asystenci wojskowego sądu rejonowego podlegali Najwyższemu Sądowi Wojskowemu. Cały personel (sędziowski oraz pomocniczy) wojskowego sądu rejonowego podlegał, pod względem służbowym, kierownikowi wojskowego sądu rejonowego, który posiadał prawa dowódcy batalionu. Funkcję oskarżyciela (w sprawach należących do właściwości wojskowego sądu rejonowego), pełnił oficer sądowy, podległy właściwemu dowódcy dywizji.
Przy każdym wojskowym sądzie rejonowym funkcjonował areszt rejonowy. Areszty oznaczone były nazwą miejscowości, w której stacjonował wojskowy sąd rejonowy. Areszt rejonowy służył do przetrzymywania osób, tymczasowo zatrzymanych areszcie śledczym, nakazanym przez dotyczący wojskowy sąd rejonowy, jak i do odbywania kar aresztu z wyroku wojskowego sądu rejonowego. Kierownik aresztu podlegał, pod każdym względem, kierownikowi odnośnego wojskowego sądu rejonowego. Ponadto kierownikowi podlegał również cały personel aresztu oraz aresztanci. Wobec personelu aresztu, kierownik wojskowego sądu rejonowego posiadał prawa dowódcy batalionu. Wobec aresztantów uprawnienia kierownika określał regulamin więzienny.
3 kwietnia 1926 roku minister spraw wojskowych nakazał dowódcom okręgów korpusów zlikwidować do 15 kwietnia 1926 roku wojskowe areszty garnizonowe w Modlinie, Równem, Kowlu, Zamościu, Lidzie, Grodnie, Katowicach, Białej, Siedlcach, Rzeszowie i Kielcach. Czynności zlikwidowanych aresztów przejąć miały areszty pułkowe.
Wojskowe sądy admiralskie i marynarskie.
Przepisy, dotyczące Wojskowych Sądów Okręgowych i Wojskowych Sądów Rejonowych były stosowane odpowiednio do sądów admiralskich lub marynarskich.
Wojskowy Sędzia Śledczy.
Tarnów

</doc>
<doc id="1439581" url="https://pl.wikipedia.org/wiki?curid=1439581" title="Tatjana Ždanoka">
Tatjana Ždanoka

Tatjana Ždanoka (, trb. Tatjana Arkadjewna Żdanok; ur. 8 maja 1950 w Rydze), (ur. 8 maja 1950 w Rydze) – łotewska polityk i matematyk rosyjskiej narodowości, profesor na Uniwersytecie Łotewskim, działaczka mniejszości rosyjskiej na Łotwie, liderka partii Rosyjski Związek Łotwy. Posłanka do Parlamentu Europejskiego VI, VII, VIII i IX kadencji.
Życiorys.
Studia matematyczne ukończyła na Uniwersytecie Łotwy w 1972. W 1992 została doktorem nauk matematycznych, od 1972 pracowała jako wykładowczyni akademicka.
Karierę polityczną rozpoczęła w Komunistycznej Partii Łotwy/KPZR. Pod koniec lat 80., gdy Łotwa dążyła do odzyskania niepodległości, była działaczką Interfrontu opowiadającego się za pozostaniem Łotewskiej SRR w składzie Związku Radzieckiego. W wyborach w 1990 uzyskała mandat deputowanej z ramienia Interfrontu. W latach 1990–1993 posłowała do Rady Najwyższej – gdy w 1990 Łotwa ogłaszała swoją niepodległość, prosowieccy posłowie, w tym Tatjana Ždanoka, opuścili salę obrad.
W 1993 nie została dopuszczona do udziału w pierwszych po 1931 wolnych wyborach do parlamentu ze względu na promoskiewskie stanowisko jej partii w 1991. Startu w wyborach odmawiano jej również w latach 1995, 1998 i 2002, za co zaskarżyła państwo łotewskie przed Europejski Trybunał Praw Człowieka. Jednocześnie w latach 1989–1994 i 1997–1999 zasiadała w radzie miejskiej Rygi.
Jako że ordynacja z 2004 zezwoliła na kandydowanie dawnym członkom Komunistycznej Partii Łotwy w wyborach do Parlamentu Europejskiego, wystartowała, uzyskując mandat eurodeputowanej z ramienia ugrupowania O Prawa Człowieka w Zjednoczonej Łotwie (PCTVL), którego była współprzewodniczącą. Formacja zdobyła wówczas 10,66% głosów, co przełożyło się na jeden mandat, który przypadł właśnie Tatjanie Ždanoce. W PE zasiadła we frakcji Zielonych i Wolnego Sojuszu Europejskiego.
Tatjana Ždanoka stała się postacią budzącą na Łotwie liczne kontrowersje: jedni uznali ją za osobę bezkompromisowo broniącą praw mieszkających w kraju rosyjskojęzycznych mniejszości, inni zaczęli oskarżać o wielkoruski szowinizm i działanie z inspiracji Kremla w celu rozbijania jedności państwa łotewskiego.
W 2005 została przewodniczącą Federacji Partii Rosjan w Unii Europejskiej, skupiającej organizacje mniejszości rosyjskiej działające na terenie UE, w tym koalicję O Prawa Człowieka w Zjednoczonej Łotwie. 12 maja 2005 jako jedyna przedstawicielka państw bałtyckich głosowała przeciwko rezolucji Parlamentu Europejskiego potępiającego ich aneksję przez ZSRR. Deklaruje krytyczny stosunek do lansowanego przez władze łotewskie antykomunizmu.
Podczas konfliktu rosyjsko-gruzińskiego w 2008 zaangażowała się po stronie Rosji – jej ugrupowanie w Sejmie łotewskim powołało grupę parlamentarną na rzecz współpracy z Osetią Południową i Abchazją (łot. "Saeimas deputātu grupa Dienvidosetijas un Abhāzijas atbalstam"). Sama Tatjana Ždanoka odwiedziła w marcu 2009 wraz z włoskim eurodeputowanym Giuliettem Chiesą zniszczone wojną Cchinwali.
W maju 2009 została uznana przez organizację votewatch.eu za najbardziej sumienną łotewską posłankę, gdyż w ciągu 5 lat uczestniczyła w 96,64% posiedzeń plenarnych zgromadzenia. W maju 2014 również przyznano jej status najbardziej pracowitej posłanki.
W wyborach europejskich z 2009 z powodzeniem ubiegała się o reelekcję z pierwszego miejsca listy ugrupowania PCTVL. Ponownie przystąpiła do grupy zielonych i regionalistów, została członkinią Komisji Wolności Obywatelskich, Sprawiedliwości i Spraw Wewnętrznych oraz Komisji Petycji. W wyborach w 2010 była kandydatką PCTVL na urząd premiera Łotwy. W wyborach parlamentarnych w 2014 uzyskała reelekcję do Parlamentu Europejskiego VIII kadencji. W marcu 2018 zrezygnowała z mandatu eurodeputowanej. W wyborach w 2019 ponownie jednak startowała do PE, uzyskując mandat posłanki IX kadencji.
W marcu 2022 była jedną z kilkunastu deputowanych, którzy głosowali przeciwko rezolucji PE potępiającej inwazję Rosji na Ukrainę (2022). W tym samym miesiącu znalazła się poza frakcją Zielonych i Wolnego Sojuszu Europejskiego.

</doc>
<doc id="1439582" url="https://pl.wikipedia.org/wiki?curid=1439582" title="Jiří Vlček">
Jiří Vlček

Jiří Vlček (ur. 27 maja 1978 r. w Mladá Boleslav, Czechy) – włoski wioślarz, reprezentant Włoch w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439587" url="https://pl.wikipedia.org/wiki?curid=1439587" title="Catello Amarante">
Catello Amarante

Catello Amarante (ur. 15 sierpnia 1979 r. w Neapolu) – włoski wioślarz, reprezentant Włoch w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439589" url="https://pl.wikipedia.org/wiki?curid=1439589" title="Archaeopterygiformes">
Archaeopterygiformes



</doc>
<doc id="1439590" url="https://pl.wikipedia.org/wiki?curid=1439590" title="Wenezuela na Letnich Igrzyskach Olimpijskich 2008">
Wenezuela na Letnich Igrzyskach Olimpijskich 2008

Wenezuela uczestniczyła w letnich igrzyskach olimpijskich po raz 16. W Pekinie rywalizowało 109 zawodników w 21 sportach.

</doc>
<doc id="1439591" url="https://pl.wikipedia.org/wiki?curid=1439591" title="Salvatore Amitrano">
Salvatore Amitrano

Salvatore Amitrano (ur. 3 grudnia 1975 r. w Castellammare di Stabia) – włoski wioślarz, reprezentant Włoch w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439592" url="https://pl.wikipedia.org/wiki?curid=1439592" title="Archaeopterygidae">
Archaeopterygidae



</doc>
<doc id="1439593" url="https://pl.wikipedia.org/wiki?curid=1439593" title="Bruno Mascarenhas">
Bruno Mascarenhas

Bruno Mascarenhas (ur. 16 lipca 1981 r. w Lizbonie, Portugalia) – włoski wioślarz, reprezentant Włoch w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439596" url="https://pl.wikipedia.org/wiki?curid=1439596" title="Klinika Uniwersytetu Nawarry">
Klinika Uniwersytetu Nawarry

Klinika Uniwersytetu Nawarry – prywatna klinika znajdująca się w Pampelunie (Hiszpania). Stanowi część Uniwersytetu Nawarry, prowadzonego przez Opus Dei. Została uruchomiona w roku 1962, zatrudnia obecnie ok. 2300 osób.
Klinikę tę odwiedzał m.in. kard. Joseph Ratzinger w 1998, z okazji nadania mu przez Uniwersytet Nawarry doktoratu Honoris Causa.
Jednym z jej kierowników był Sługa Boży Eduardo Ortiz de Landázuri.

</doc>
<doc id="1439598" url="https://pl.wikipedia.org/wiki?curid=1439598" title="Radomir Maly">
Radomir Maly



</doc>
<doc id="1439601" url="https://pl.wikipedia.org/wiki?curid=1439601" title="Huang Zhongming">
Huang Zhongming

Huang Zhongming (; ur. 8 kwietnia 1981 r. w Guangdong) – chiński wioślarz, reprezentant Chińskiej Republiki Ludowej w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439602" url="https://pl.wikipedia.org/wiki?curid=1439602" title="Teresa Mane">
Teresa Mane

Teresa Mañé i Miravet, pseud. Soledad Gustavo (ur. 1865 w Cubelles, Garraf, zm. 1939 w Perpinyà) – hiszpańska pisarka i aktywistka anarchistyczna.
Publikowała między innymi w czasopiśmie "El Productor", gdzie zetknęła się z anarchizmem. Jest autorką tekstu „Wolność seksualna”, w którym wyraziła progresywne podejście do kwestii związanych z reprodukcją i równouprawnieniem. Uczestniczyła w powstaniu CNT (Krajowej Konfederacji Pracy) oraz FAI (Iberyjskiej Federacji Anarchistycznej). Wraz z rodziną stworzyła w latach 20 XX wieku wydawnictwo „La Revista Blanca” publikujące czasopisma i broszury anarchistyczne.
Jej córka, Federica Montseny, również była działaczką anarchistyczną, która w 1936 roku została też ministrem zdrowia w rządzie republikańskim.

</doc>
<doc id="1439604" url="https://pl.wikipedia.org/wiki?curid=1439604" title="Ateny 2004">
Ateny 2004



</doc>
<doc id="1439605" url="https://pl.wikipedia.org/wiki?curid=1439605" title="Młodzieżowe Mistrzostwa Europy w Lekkoatletyce 1997">
Młodzieżowe Mistrzostwa Europy w Lekkoatletyce 1997

I Młodzieżowe Mistrzostwa Europy w Lekkoatletyce rozgrywane były w dniach 10 - 13 lipca 1997 w Turku w Finlandii. W zawodach startowali zawodnicy, którzy nie ukończyli 23 lat.

</doc>
<doc id="1439606" url="https://pl.wikipedia.org/wiki?curid=1439606" title="Wu Chongkui">
Wu Chongkui

Wu Chongkui (; ur. 29 marca 1989 r.) – chiński wioślarz, reprezentant Chińskiej Republiki Ludowej w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439607" url="https://pl.wikipedia.org/wiki?curid=1439607" title="Dwojenie">
Dwojenie



</doc>
<doc id="1439608" url="https://pl.wikipedia.org/wiki?curid=1439608" title="Zhang Lin (wioślarz)">
Zhang Lin (wioślarz)

Zhang Lin (; ur. 6 marca 1983 r.) – chiński wioślarz, reprezentant Chińskiej Republiki Ludowej w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439609" url="https://pl.wikipedia.org/wiki?curid=1439609" title="Anserimimus">
Anserimimus



</doc>
<doc id="1439610" url="https://pl.wikipedia.org/wiki?curid=1439610" title="Archaeornithomimus">
Archaeornithomimus



</doc>
<doc id="1439611" url="https://pl.wikipedia.org/wiki?curid=1439611" title="Parafia wojskowa Najświętszego Serca Pana Jezusa w Siedlcach">
Parafia wojskowa Najświętszego Serca Pana Jezusa w Siedlcach

Parafia wojskowa Najświętszego Serca Pana Jezusa w Siedlcach jest podporządkowana bezpośrednio Wikariuszowi Biskupiemu ds. Koordynacji Pracy Dziekanów. Do roku 2012 parafia należała do Warszawskiego Dekanatu Wojskowego.
Historia.
Parafia została erygowana (ponownie) 21 stycznia 1991 roku. Parafia wojskowa obejmuje 1 Siedlecki Batalion Rozpoznawczy.
Jest to parafia personalna, do której przynależą żołnierze pełniący czynną służbę wojskową, żołnierze zawodowi i członkowie ich rodzin oraz pracownicy cywilni, zatrudnieni na stałe w jednostkach wojskowych i uczniowie szkół wojskowych.

</doc>
<doc id="1439612" url="https://pl.wikipedia.org/wiki?curid=1439612" title="Ornithomimus">
Ornithomimus



</doc>
<doc id="1439613" url="https://pl.wikipedia.org/wiki?curid=1439613" title="Sinornithomimus">
Sinornithomimus



</doc>
<doc id="1439614" url="https://pl.wikipedia.org/wiki?curid=1439614" title="Tian Jun">
Tian Jun

Tian Jun (; ur. 1 stycznia 1982 r. w Hubei) – chiński wioślarz, reprezentant Chińskiej Republiki Ludowej w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439615" url="https://pl.wikipedia.org/wiki?curid=1439615" title="Kościół Wniebowzięcia Najświętszej Maryi Panny w Wodzisławiu Śląskim">
Kościół Wniebowzięcia Najświętszej Maryi Panny w Wodzisławiu Śląskim

Kościół Wniebowzięcia Najświętszej Maryi Panny w Wodzisławiu Śląskim – kościół parafialny rzymskokatolickiej parafii pod tym samym wezwaniem w dekanacie wodzisławskim. Położony nieopodal wodzisławskiego rynku. Zaprojektowany przez architekta Ludwiga Schneidera z Wrocławia w stylu neogotyckim, wybudowany w latach 1909-1911 na miejscu starego kościoła.
Historia.
W 1257 r. wraz z lokacją miasta, powstała parafia jak i kościół parafialny (farny) w Wodzisławiu Śląskim. Zgodnie z zasadą został on zbudowany przy jednej z uliczek od Rynku, w najwyższym punkcie miasta. Został on zbudowany w miejscu obecnego kościoła, otaczał go cmentarz, i prawdopodobnie znajdował się w nim wizerunek miasta z XVII wieku. Jak się przypuszcza około 1528 roku w miejscu starego kościoła, została wzniesiona kolejna świątynia. Miała ona wysoką wieżę, z barokowym hełmem w trzech kondygnacjach otwartym. Z dokumentów wizytacji kościelnej jaka miała miejsce 21 sierpnia 1719 roku, wiemy iż nie tylko sam kościół, ale także ołtarz główny był poświęcony WNMP. Ołtarze boczne zaś: pierwszy Matce Boskiej Szkaplerznej, drugi Biczowaniu Chrystusa, trzeci Bożemu Ciału, czwarty św. Katarzynie a piąty Matce Boskiej Częstochowskiej. W wyniku pożaru miasta, kościół spłonął 12 czerwca 1822 roku. Został gruntownie wyremontowany i przetrwał do maja 1909 roku. W tym samym roku przystąpiono do pracy nad budową nowego, obecnego kościoła. 
10 lutego 1904 roku nowym proboszczem został ks. Henryk Weltike, który już w marcu zgłosił propozycję budowy nowej świątyni. Jego prośby o zgodę na budowę nie uzyskały jednak zgodny władz pruskich. Pozytywna odpowiedź nadeszła dopiero kilka lat później. W maju 1909 roku rozebrano starą świątynię, do pomocy przy tym przybyli saperzy z Nysy, którzy musieli wysadzić stary budynek. Pierwsze prace przy budowie nowego kościoła nastąpiły 26 czerwca 1909 roku. Projektantem kościoła w stylu neogotyckim został architekt Ludwik Schneider z Wrocławia, ten sam który projektował rybnicki kościół św. Antoniego. Wykonawcą wszystkich prac budowlanych była firma „Grzonka”. Koszt budowy kościoła obliczono na 141.000 marek. Sprawa kosztów była przyczyną konfliktu proboszcza wodzisławskiego z patronem miasta, który zgodnie z ówczesnym prawem zobowiązany był do pokrycia 2/3 kosztów budowy. Zatarg ten doprowadził do procesu sądowego, który odbył się w Raciborzu, a następnie przed sądem apelacyjnym we Wrocławiu. Proces wygrał proboszcz. Ostatecznie koszty obliczono na 140.980 marek i podzielono w sposób następujący: 80.633 marek miał zapłacić patron, resztę płaciło miasto i wierni.
15 sierpnia 1909 roku, w święto Wniebowzięcia Najświętszej Maryi Panny, poświęcono i położono kamień węgielny pod budowę nowej świątyni. W ciągu roku wzniesiona została w stanie surowym. 17 listopada 1911 roku odbyła się uroczysta konsekracja świątyni której dokonał ks. prałat Frank. Ze starego do nowego kościoła przeniesiono trzy spiżowe dzwony, odlane w Opawie przez firmę Franciszka Stonkiego, później zaś podczas II wojny światowej zarekwirowane przez Niemców. W 1912 roku zostały zamontowane w świątyni 27-rejestrowe organy firmy Berschdorf z Nysy, które po wielu remontach przetrwały do czasów obecnych. W 1916 roku na 40-metrowej wieży kościoła umieszczono z czterech stron zegar tarczowy, wykonany przez firmę z Głogówka. Podczas II wojny światowej wieża została zbombardowana i zniszczona, rekonstruowano ją dopiero w 2001 roku (nowy hełm wieży ustawiono 8 sierpnia 2001). Sam kościół również uległ poważnym uszkodzeniom, które udało się usunąć w 1955 roku. W 1958 roku zainstalowano trzy nowe dzwony: św. Barbara, św. Józef i św. Katarzyna, wykonane przez firmę Niesbroj z Rudy Śląskiej. W 1983 roku nad ołtarzem głównym został umieszczony 4-metrowy obraz namalowany na drewnie, przedstawiający Wniebowzięcie Najświętszej Maryi Panny.
Architektura.
Długość kościoła wynosi na zewnątrz 46 m i szerokości 22 m. Wysokość wewnątrz do sklepienia w środkowej nawie ma 14 m, a w nawach bocznych 11 m. Linia łącząca ołtarz i wejście do kościoła nie jest całkowicie prosta, lecz skierowana trochę w lewo, co symbolizuje Chrystusa, który konając na krzyżu, skłonił lekko głowę.
Wnętrze kościoła przekrywają sklepienia krzyżowo-żebrowe, wsparte w części nawowej sześcioma filarami, które w prezbiterium schodzą służkami w postaci kolumienek aż do cokołu, a w nawach opierają się na wspornikach osadzonych w górnych partiach ścian i filarów. W świątyni znajduje się wyposażenie pochodzące w dużej mierze ze starego XVI-wiecznego kościoła, m.in. obrazy św. Jana Nepomucena z 1867 r. i Matki Boskiej Szkaplerznej, rzeźby – Ukrzyżowanie Chrystusa z XVIII w., rzeźba ludowa pochodząca prawdopodobnie z XVIII w. przedstawiająca Chrystusa Frasobliwego, barokowe rzeźby Matki Boskiej Bolesnej i św. Jana, monstrancja z 1829 r. ufundowana przez ks. Franciszka Chruszcza, proboszcza z Jedłownika, dwa XVII-wieczne kielichy, relikwiarz w kształcie monstrancji datowany na ok. 1700 r. Na uwagę zasługuje również marmurowy ołtarz, na którym umieszczone jest drewniane, bogato zdobione tabernakulum. Na wystrój kościoła składa się ponadto 14 olejnych stacji Drogi Krzyżowej, rozwieszonych na ścianie północnej i południowej świątyni, a także figury różnych świętych katolickich, umieszczone na filarach nawy głównej.

</doc>
<doc id="1439618" url="https://pl.wikipedia.org/wiki?curid=1439618" title="Juris Sokolovskis">
Juris Sokolovskis

Juris Sokolovskis, ros. Юрий Николаевич Соколовский, trb. Jurij Nikołajewicz Sokołowski (ur. 13 czerwca 1976 w Rydze) – łotewski dziennikarz i polityk rosyjskiego pochodzenia, współprzewodniczący ugrupowania O Prawa Człowieka w Zjednoczonej Łotwie, poseł na Sejm (1998–2010).
Życiorys.
W 1999 ukończył prawo w Baltijas Krievu institūts, prowadził wykłady z prawa na tej uczelni. W 2001 uzyskał magisterium z tej dziedziny na Uniwersytecie Łotewskim. Zajął się pracą dziennikarską, był publicystą czasopisma „Rakurss”, gdzie ukazywały się jego reportaże sejmowe.
W 1996 był jednym z założycieli Równouprawnienia. Dwa lata później został wybrany na deputowanego do Sejmu z listy koalicji O Prawa Człowieka w Zjednoczonej Łotwie (PCTVL). W wyborach 2002 ponownie wybrano go do parlamentu w okręgu Ryga z listy PCTVL. Od marca do czerwca 2003 kierował klubem poselskim swojego ugrupowania. Został obserwatorem w Parlamencie Europejskim, następnie zaś od maja do lipca 2004 pełnił funkcję eurodeputowanego V kadencji. W 2006 po raz trzeci uzyskał mandat posła na Sejm z ramienia PCTVL. Pełnił obowiązki wiceprzewodniczącego klubu poselskiego. W wyborach w 2010 bez powodzenia ubiegał się o reelekcję. Po wyborach odszedł z partii, której był współprzewodniczącym.

</doc>
<doc id="1439619" url="https://pl.wikipedia.org/wiki?curid=1439619" title="Kolarstwo na Letnich Igrzyskach Olimpijskich 1912">
Kolarstwo na Letnich Igrzyskach Olimpijskich 1912

Wyniki wyścigów kolarskich podczas Igrzysk Olimpijskich w Sztokholmie. Były to jedyne igrzyska, podczas których zostały rozegrane wyłącznie wyścigi szosowe.

</doc>
<doc id="1439624" url="https://pl.wikipedia.org/wiki?curid=1439624" title="STK11IP">
STK11IP

STK11IP – ludzki gen, znany też pod nazwami "LIP1", "KIAA1898", "LKB1IP", "STK11IP1", kodujący białko STK11IP. Białko STK11P wiąże się z białkiem kinazy LKB1 (STK11). Gen "STK11P" znajduje się w locus 2q36 i ma 25 eksonów. W przeszłości był genem kandydackim zespołu Peutza-Jeghersa (PJS), ale badania genetyczne u pacjentów z PJS u których nie wykryto mutacji w genie "LKB1" nie wykazały również mutacji genu "STK11P".

</doc>
<doc id="1439629" url="https://pl.wikipedia.org/wiki?curid=1439629" title="Foxhound">
Foxhound



</doc>
<doc id="1439630" url="https://pl.wikipedia.org/wiki?curid=1439630" title="Elżbieta Romanowska">
Elżbieta Romanowska

Elżbieta Agnieszka Romanowska (ur. 4 czerwca 1983 w Głogowie) – polska aktorka teatralna i filmowa, prezenterka telewizyjna i spikerka.
Życiorys.
Urodziła się w Głogowie. Jest córką Bogusławy i Daniela Romanowskich, nauczycielki geografii i WF-u oraz policjanta. Od drugiego roku życia mieszkała w Szczecinie: początkowo na Grabowie, a następnie na Prawobrzeżu. Jest absolwentką szczecińskiego XVI LO
oraz Wydziału Aktorskiego we Wrocławiu Państwowej Wyższej Szkoły Teatralnej w Krakowie (2007).
W latach 1999–2001 występowała w musicalach wystawianych przez Operę na Zamku w Szczecinie w roli Velmy w "West Side Story" w reż. Leszka Czarnoty oraz w "Musical Show Melodie Broadwayu" w reż. Barry’ego Solone. Grała w gdyńskim teatrze muzycznym w "Jesus Christ Superstar" (reż. Maciej Korwin, 2002) i w "Pułapce" w Teatrze Juliusza Słowackiego w Krakowie (reż. Krzysztof Babicki, 2006). Wzięła udział w spektaklu "Opherafolia", który miał premierę na 27 Przeglądzie Piosenki Aktorskiej we Wrocławiu. We wrocławskim Teatrze Współczesnym zagrała Rowan w "Małym kominiarczyku" (reż. Jerzy Bielunas, 2005). W 2008 uczestniczyła szóste miejsce w czwartej edycji programu "Jak oni śpiewają".
Do 2015 pracowała w teatrze muzycznym Capitol we Wrocławiu. Współpracowała też z Teatrem Współczesnym we Wrocławiu, Teatrem Piosenki we Wrocławiu, Teatrem im. Juliusza Słowackiego w Krakowie. W 2016 zajęła drugie miejsce w piątej edycji programu "Dancing with the Stars. Taniec z gwiazdami" i poprowadziła drugi sezon programu "Grzeszki na widelcu", a za działalność w mediach została nominowana do zdobycia Gwiazdy Plejady w kategorii „Nadzieja Plejady”. W 2019 zajęła trzecie miejsce w finale 11. edycji programu "Twoja twarz brzmi znajomo".
W latach 2020–2021 była gospodynią programu rozrywkowego TVP2 "Anything Goes. Ale jazda!""." W 2021 wraz z Mariuszem Kałamagą została prowadzącą programu typu reality show "Fort Boyard", który jest dostępny za pośrednictwem platformy Viaplay Polska.

</doc>
<doc id="1439634" url="https://pl.wikipedia.org/wiki?curid=1439634" title="Giacomo Ceruti">
Giacomo Ceruti

Giacomo Antonio Melchiorre Ceruti (ur. 13 października 1698 w Mediolanie, zm. 28 sierpnia 1767) – włoski malarz barokowy tworzący w północnych Włoszech, w Mediolanie, Brescii i Wenecji. Posługiwał się pseudonimem Pitocchetto.
Jego twórczość nawiązywała do tradycji lombardzkiej i wzorowała się na malarstwie Caravaggia. W jego obrazach widać również wpływ Antonia Cifrondiego, Giacomo Todesco (Todeschini) i Carla Ceresa. W Brescii Ceruti pracował dla lokalnej arystokracji. Malował portrety i martwe natury oraz podejmował tematy religijne. Głównym jednak tematem obrazów były sceny z życia prostych ludzi, jak obraz "Praczka" (z ok. 1736) czy też "Dziewczyna z psem".

</doc>
<doc id="1439635" url="https://pl.wikipedia.org/wiki?curid=1439635" title="LIP1">
LIP1



</doc>
<doc id="1439636" url="https://pl.wikipedia.org/wiki?curid=1439636" title="Mat Devine">
Mat Devine

Matthew Devine (ur. 16 kwietnia 1974 w Norwalk) – amerykański wokalista, klawiszowiec i gitarzysta zespołu Kill Hannah.
Wczesne życie.
Devine pierwsze lata swego życia spędził w Norwalk (gdzie się urodził) i w pobliskim Westport. Latem, nim skończył dziewięć lat, jego rodzina przeprowadziła się do West Nyack w stanie Nowy Jork. Trzy lata później przenieśli się ponownie, tym razem do Lake Forest w Illinois.
Peryferie Chicago zainspirowały Mata, mimo przełomowych przyjaźni podczas tego okresu, łącznie z poznaniem członków rodziny reżysera, Johna Hughesa. Umożliwili oni młodemu Devine'owi rozpoczęcie kariery muzycznej. Zanim ukończył szkołę bardzo zaprzyjaźnił się z Johnem Hughesem III, synem głowy rodziny. Mat często bywał w ich domu, nierzadko spędzał tam noce. Wtedy pani Hughes przygotowywała mu poranny posiłek.
Pierwsze wpływy muzyczne.
Kiedy był nastolatkiem zainteresował się muzyką. Zaczął słuchać płyt winylowych z kolekcji jego starszej siostry, w której znajdowały się takie zespoły jak The Cure, Siouxsie Sioux, The Cult, The Smiths, Love and Rockets. We wczesnych latach ’90 zaczął słuchać zespołów z nurtu shoegaze, np. Catherine Wheel, Slowdive i Ride. Muzycy i grupy jakich lubi słuchać to również David Bowie, R.E.M., Linkin Park, Siouxsie and the Bashees, Deadsy, Billy Idol, Dandy Warhols, Brian Transeau, Depeche Mode, Marilyn Manson, Ours, The Smashing Pumpkins, Bad Trance, Good Jungle i Cyndi Lauper.
Chicago Suicide Club.
Mat jest współtwórcą Chicago Suicide Club, ruchu poświęconego sztuce, modzie i wydarzeniom muzycznym. Do stowarzyszenia tego należą również inni popularni muzycy: Shiny Toy Guns, She Wants Revenge, Jared Leto (30 Seconds to Mars), Does It Offend You, Yeah?, Peaches, Ladytron, Ministry, Marilyn Manson, Nine Inch Nails, Tweaker, Gnarls Barkley, My Life With the Thrill Kill Kult, Assassins, Bauhaus/Love and Rockets, The Ramones, The Sounds, Superstars of Love oraz VNV Nation.

</doc>
<doc id="1439640" url="https://pl.wikipedia.org/wiki?curid=1439640" title="Stella (Chrzanów)">
Stella (Chrzanów)

Stella (wymawiana starannie [stella], potocznie [stela]) – osiedle w Chrzanowie położone w jego południowej części, na obszarze, którego utworzono jednostkę pomocniczą gminy Chrzanów.
Osiedle Stella bezpośrednio sąsiaduje od północy z osiedlami Młodości oraz Rospontowa i od południa z miejscowościami Pogorzyce i Źrebce, a poprzez tereny leśne także z osiedlami Borowiec od zachodu i Kościelec od wschodu.
Historia.
Zabudowę osiedla tworzy głównie otoczona lasem kolonia robotniczych bloków mieszkalnych, wybudowana dla pracowników Chrzanowskich Zakładów Materiałów Ogniotrwałych (nazwa przedwojenna: Zakłady Ceramiczne „Stella“), które powstały w tym rejonie miasta około 1928 r. Poza zabudową mieszkalną i przemysłową na terenie osiedla znajdują się też placówki edukacyjne i obiekty użyteczności publicznej, których część z przyczyn ekonomicznych pozostaje obecnie zamknięta (jak np. dom kultury, przedszkole).
Obszar osiedla.
Osiedle obejmuje tylko jedną ulicę: Kolonia Stella (prostopadle do niej przez osiedle przebiega także ulica Pogorska).

</doc>
<doc id="1439642" url="https://pl.wikipedia.org/wiki?curid=1439642" title="Kościół Matki Bożej Wszechpośredniczki Łask i św. Antoniego z Padwy w Wodzisławiu Śląskim">
Kościół Matki Bożej Wszechpośredniczki Łask i św. Antoniego z Padwy w Wodzisławiu Śląskim

Kościół Matki Bożej Wszechpośredniczki Łask i św. Antoniego z Padwy w Wodzisławiu Śląskim – kościół zbudowany w latach 1949–1952 według projektu Hanaka z Olzy. Wnętrze zostało zaprojektowane przez artystę plastyka Józefa Kołodziejczyka. Należy do parafii Jedłownik. Wybudowany jako zupełnie nowy, zastępując poprzedni drewniany z I połowy XVII w.

</doc>
<doc id="1439643" url="https://pl.wikipedia.org/wiki?curid=1439643" title="Shalane Flanagan">
Shalane Flanagan

Shalane Flanagan (ur. 8 lipca 1981 w Boulder) – amerykańska lekkoatletka, specjalistka od długich dystansów (1500 m, 3000 m, 5000 m, 10 000 m).
Brązowa medalistka olimpijska z Pekinu w biegu na 10 000 metrów. W 2010 zajęła 12. miejsce indywidualnie oraz trzecie drużynowo podczas przełajowych mistrzostw świata. Rok później podczas kolejnych mistrzostw globu w biegu na przełaj zdobyła dwa brązowe medale (indywidualnie i drużynowo). Złota medalistka mistrzostw Stanów Zjednoczonych.

</doc>
<doc id="1439645" url="https://pl.wikipedia.org/wiki?curid=1439645" title="Pelecyphora">
Pelecyphora

Pelecyphora C.Ehrenb. – rodzaj sukulentów z rodziny kaktusowatych. Rodzaj liczy 2 gatunki pochodzące z Meksyku (Nuevo León, San Luis Potosí, Tamaulipas). Obydwa gatunki są rzadkie a ich głównym zagrożeniem jest pozyskiwanie roślin z naturalnych stanowisk w celach handlowych oraz niszczenie siedlisk (kopalnie, szosy, urbanizacja).
Systematyka.
"Encephalocarpus" A.Berger
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Cereae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Pelecyphora" C.Ehrenb.
Dwa kolejne gatunki zostały przeniesione do rodzaju "Turbinicarpus": "Turbinicarpus pseudopectinatus" (Backeb.) Glass &amp; R. C. Foster (syn. "Pelecyphora pseudopectinata" Backeb.), "Turbinicarpus valdezianus" (H. Möller) Glass &amp; R. C. Foster (syn. "Pelecyphora valdeziana" H. Möller).

</doc>
<doc id="1439646" url="https://pl.wikipedia.org/wiki?curid=1439646" title="Lamborghini Miura P400 S">
Lamborghini Miura P400 S



</doc>
<doc id="1439647" url="https://pl.wikipedia.org/wiki?curid=1439647" title="Riva 128">
Riva 128



</doc>
<doc id="1439649" url="https://pl.wikipedia.org/wiki?curid=1439649" title="Turniej olimpijski w piłce siatkowej mężczyzn 2008/Półfinały">
Turniej olimpijski w piłce siatkowej mężczyzn 2008/Półfinały

Mecze półfinałowe turnieju olimpijskiego w piłce siatkowej mężczyzn podczas XXIX Letnich Igrzysk Olimpijskich w Pekinie rozegrane zostały 22 sierpnia.
Awans do tej fazy uzyskały 4 drużyny, które wygrały swoje mecze w ćwierćfinałach (Brazylia, Rosja, Stany Zjednoczone oraz Włochy). 
Pary półfinałowe ustalone zostały na podstawie wzoru:
Awans do finału uzyskali obrońcy tytułu - Brazylijczycy oraz Amerykanie.
Mecze.
&lt;br&gt;

</doc>
<doc id="1439654" url="https://pl.wikipedia.org/wiki?curid=1439654" title="Rezerwat przyrody Rydno">
Rezerwat przyrody Rydno



</doc>
<doc id="1439655" url="https://pl.wikipedia.org/wiki?curid=1439655" title="Eduardo Cuervo">
Eduardo Cuervo

Eduardo Cuervo, właśc. Eduardo Curevo Gomez (ur. 2 sierpnia 1977 w Guadalajarze) – meksykański aktor; najbardziej znany w Polsce z udziału w telenowelach: "Przyjaciółki i rywalki", "Zbuntowani" i "Serce z kamienia", emitowanej w TVN Siedem.
Syn Jose i Teresy, wychowywał się ze starszym bratem i dwiema młodszymi siostrami – Jose i Teresą. Mając trzynaście lat po raz pierwszy wystąpił na małym ekranie w telenoweli "W niewoli uczuć" ("Abrázame muy fuerte", 2000), wyprodukowanej przez Televisa S.A. de C.V. (grupa medialna Televisa), w której wystąpił u boku Fernando Colungi. Potem pojawił się w telenowelach: "Przyjaciółki i rywalki" ("Amigas y rivales", 2001), "Ścieżki miłości" ("Las Vías del amor", 2002), "Serce z kamienia" ("Mujer de madera", 2004) i "Zbuntowani" ("Rebelde", 2005).
W 2006 roku podjął pracę dla stacji telewizyjnej Telemundo. Następnie wystąpił w telenoweli Telemundo "Meandry miłości" ("Pecados Ajenos") (2007), gdzie zdjęcia kręcono w Miami, na Florydzie.

</doc>
<doc id="1439656" url="https://pl.wikipedia.org/wiki?curid=1439656" title="Marta Pihan-Kulesza">
Marta Pihan-Kulesza

Marta Pihan-Kulesza (ur. 23 lipca 1987 w Szczecinie) – polska gimnastyczka, reprezentantka kraju na Igrzyskach Olimpijskich w 2008 i 2012 roku, 11-krotna mistrzyni Polski w wieloboju (2004-2005, 2007-2010, 2012-2014, 2018, 2020), wielokrotna medalistka Pucharu Świata, wielokrotna finalistka Mistrzostw Świata i Europy.
Reprezentuje klub MKS Kusy Szczecin. W ciągu swojej kariery, zdobyła 42 medale na Mistrzostwach Polski, w tym 37 złotych. Wzięła udział w ośmiu finałach Mistrzostw Europy i trzech finałach Mistrzostw Świata, jednak jej największym sukcesem był awans do finału wieloboju indywidualnego na XXX Igrzyskach Olimpijskich w Londynie. Dużym osiągnięciem zawodniczki jest również zdobycie 20 medali w zawodach Pucharu Świata, w tym siedmiu złotych.
Mimo braku medali na najważniejszych zawodach w gimnastyce sportowej, Pihan-Kulesza jest jedną z ulubienic fanów, co osiągnęła oryginalną i świetnie wykonaną choreografią oraz trudnymi i ryzykownymi elementami na równoważni i w ćwiczeniach wolnych.
Życie osobiste.
Urodziła się 23 lipca 1987 roku w Szczecinie. Od 2009 roku, jest żoną gimnastyka i Olimpijczyka z 2012 roku Romana Kuleszy.
Jest dyrektorem The Little Gym Szczecin, placówki, która organizuje zajęcia gimnastyczne dla dzieci. Pracuje tam wraz z mężem.
W 2017 roku, Marta urodziła córkę Jagnę.
Kariera.
2003-2008.
Pihan-Kulesza rozpoczęła karierę w rangach seniorek w roku 2003, zdobywając swój pierwszy tytuł na Mistrzostwach Polski w Białej Podlaskiej, gdzie ukończyła zawody na pierwszym miejscu w ćwiczeniach na równoważni. Rok później, zdobyła kolejne dwa złote medale w Olsztynie, broniąc swój tytuł na równoważni i zyskując kolejny w ćwiczeniach wolnych. Wygrała również swój pierwszy złoty medal w wieloboju indywidualnym.
Na Mistrzostwach Polski w Iławie w 2005 roku, Marta obroniła tytuł Mistrzyni kraju w wieloboju indywidualnym i wygrała trzecie złoto z rzędu na równoważni i drugie w ćwiczeniach wolnych. Na Mistrzostwach Europy w Debreczynie, zajęła 20. miejsce w finale wieloboju i uplasowała się na 7. pozycji w finale ćwiczeń wolnych.
Tego samego roku, reprezentowała Polskę na swoich pierwszych Mistrzostwach Świata w australijskim Melbourne, gdzie ukończyła zawody na 18. miejscu w finale wieloboju indywidualnego.
W 2006 roku, Pihan wygrała swój czwarty tytuł w ćwiczeniach na równoważni na Mistrzostwach Polski w Zabrzu oraz zdobyła srebro w wieloboju indywidualnym. Na Mistrzostwach Europy w greckim Wolos, wraz z reprezentacją Polski zajęła 13. miejsce w kwalifikacjach drużynowych. Indywidualnie była 15. w nieoficjalnym rankingu wieloboju indywidualnego, uzyskując punktację 54.675, a zatem najwyższy wynik wśród polskich zawodniczek. Kilka miesięcy później, Pihan ukończyła kwalifikacje na Mistrzostwach Świata w Aarhus na 47. pozycji w wieloboju indywidualnym i 21. w wieloboju drużynowym.
Na Mistrzostwach Polski w Krakowie w 2007 roku, Pihan wygrała swój trzeci tytuł mistrzyni w wieloboju indywidualnym i pierwszy w finale na poręczach asymetrycznych. Wzięła udział w Pucharze Świata w Gandawie, gdzie zajęła 7. miejsce w ćwiczeniach na równoważni. We wrześniu, wystąpiła na Mistrzostwach Świata w Stuttgarcie, gdzie zajęła 63. miejsce w wieloboju indywidualnym oraz 22. razem z polską kadrą w kwalifikacjach drużynowych.
W 2008 roku, zdobyła swój czwarty tytuł mistrzyni Polski w wieloboju indywidualnym w swoim rodzinnym mieście i wygrała złote medale w ćwiczeniach wolnych i na poręczach. Na Mistrzostwach Europy we francuskim Clermont-Ferrand, uplasowała się na wysokim 8. miejscu w wieloboju indywidualnym, natomiast kadra Polski zajęła 12. pozycję drużynowo. Marta była również trzecią rezerwową do finału ćwiczeń na równoważni i zajęła 33. miejsce w ćwiczeniach wolnych i 38. na poręczach. W kwietniu, wygrała brązowy medal w ćwiczeniach na poręczach na Pucharze Świata w Mariborze. Zyskała również 4. miejsce w ćwiczeniach wolnych i 6. na równoważni.
W maju, wystąpiła na Pucharze Świata w Moskwie, gdzie uplasowała się na 6. lokacie na równoważni oraz 7. w finałach na poręczach i ćwiczeniach wolnych. Miesiąc później, Pihan wzięła udział w Pucharze Szczerba w Mińsku, gdzie zajęła 3. miejsce w wieloboju indywidualnym i 2. w ćwiczeniach wolnych.
Letnie Igrzyska Olimpijskie 2008 w Pekinie.
Marta reprezentowała Polskę na Letnich Igrzyskach Olimpijskich w Pekinie. Zakończyła zawody na etapie kwalifikacji, w których zajęła 46. miejsce w wieloboju indywidualnym, 44. na poręczach asymetrycznych, 73. na równoważni oraz 45. w ćwiczeniach wolnych.
2009.
Na Mistrzostwach Polski 2009 w Zabrzu, Marta Pihan-Kulesza wygrała swój piąty tytuł mistrzyni kraju w wieloboju, zdobywając również złote medale na poręczach, równoważni i ćwiczeniach wolnych. W marcu, wygrała złoty medal na równoważni (14,075) podczas Pucharu Świata w Chociebużu, zajmując również 7. miejsce w ćwiczeniach wolnych. W tym samym miesiącu, zdobyła dwa brązowe medale – w ćwiczeniach wolnych i na równoważni, na Pucharze Świata w Mariborze.
W kwietniu, wystąpiła na Mistrzostwach Europy w Mediolanie, gdzie zajęła 10. miejsce w finale wieloboju indywidualnego z wynikiem 55,150. Miesiąc później, zajęła 6. miejsce na poręczach i 7. na równoważni na Pucharze Świata w Moskwie.
W lipcu, Pihan reprezentowała Polskę na Letniej Uniwersjadzie w Belgradzie, gdzie zakwalifikowała się na 5. miejscu do finału wieloboju indywidualnego z wynikiem 53,850, 3. na równoważni (14.050) i 4. w ćwiczeniach wolnych (13.900). W finale wieloboju, Marta zajęła 7. miejsce z punktację 53,450, po czym uplasowała się na 5. lokacie w ćwiczeniach wolnych (13.725) i 8. na równoważni (12,625).
We wrześniu, wygrała swój drugi tytuł mistrzowski podczas Pucharu Świata w Dausze, tym razem w ćwiczeniach wolnych. Zajęła również 5. miejsce na poręczach i 6. na równoważni. Pihan wzięła udział w Mistrzostwach Świata w Londynie, jednak duża ilość błędów podczas kwalifikacji nie pozwoliła jej na awans do żadnego finału. Marta zakończyła zawody na 39. miejscu w wieloboju, 13. na poręczach, 68. na równoważni i 36. w ćwiczeniach wolnych.
W listopadzie, Marta wygrała srebrny medal na poręczach na Pucharze Świata w Stuttgarcie i zajęła 5. miejsce w ćwiczeniach wolnych.
2010.
Marta rozpoczęła 2010 rok na Pucharze Świata w Chociebużu, gdzie zdobyła złoty medal, dzieląc tytuł mistrzyni ćwiczeń wolnych z Kanadyjką Kristiną Vaculik. Kilka tygodni później, zajęła 5. miejsce na poręczach i w ćwiczeniach wolnych oraz 6. na równoważni na Pucharze Świata w Dausze.
Pod koniec kwietnia, kadra Polski zajęła 10. miejsce w kwalifikacjach drużynowych na Mistrzostwach Europy w Birmingham. Indywidualnie, Pihan zajęła 25. miejsce na poręczach, 24. na równoważni oraz 19. w ćwiczeniach wolnych. W maju, Marta zdobyła cztery złote medale na Mistrzostwach Polski w Iławie, w tym swój piąty tytuł w wieloboju.
W czerwcu, Pihan-Kulesza została jedną z laureatek szczecińskiej Gali Mistrzów Sportu.
We wrześniu, Marta wygrała złoty medal w wieloboju na corocznym Pucharze Szczerba w Mińsku, zdobywając również srebrny medal w skoku. Na Mistrzostwach Świata w Rotterdamie, Pihan zakwalifikowała się do finału w wieloboju indywidualnym, uzyskując łączny wynik 54,682, natomiast kadra Polski (w składzie z Moniką Frandofert, Katarzyną Jurkowską, Paulą Plichtą, Gabrielą Janik i Joanną Litewką) zajęła 17. miejsce drużynowo. Marta osiągnęła również wielki sukces, będąc trzecią rezerwową do finału na równoważni z wynikiem 14,400. W finale wieloboju, Pihan-Kulesza zajęła 20. miejsce z notą 54,732.
2011.
Pihan-Kulesza rozpoczęła kolejny rok na Pucharze Świata w Paryżu, gdzie zajęła 7. miejsce w ćwiczeniach wolnych. Tydzień później, nie udało jej się obronić tytułu mistrzyni Polski w wieloboju, który powędrował do Moniki Frandofert, natomiast Marta zdobyła srebrny medal.
W kwietniu, wzięła udział w Mistrzostwach Europy w Berlinie, gdzie zakwalifikowała się do finału w wieloboju indywidualnym. Pihan była również pierwszą rezerwową do finału na równoważni z wynikiem 14,200 oraz zajęła 20. miejsce na poręczach i 42. w ćwiczeniach wolnych. W finale wieloboju, zajęła 11. pozycję z punktacją 54,525. Ze względu na kontuzję reprezentantki Rosji i mistrzyni świata z 2010 roku, Aliji Mustafiny podczas finału wieloboju, Pihan wystąpiła również w finale na równoważni, gdzie przez upadek zajęła 7. miejsce.
Mimo uzyskania kwalifikacji drużynowej, Polska nie wysłała pełnej kadry na Mistrzostwa Świata w Tokio. Ze względu na duże błędy w kwalifikacjach, Pihan-Kulesza uplasowała się na niskim 65. miejscu w wieloboju indywidualnym.
W listopadzie, Pihan wygrała złoto w ćwiczeniach wolnych oraz brązowy medal na Pucharze Świata w Osijeku, po czym zdobyła złoto na poręczach podczas Pucharu Świata w Ostrawie.
2012.
W styczniu, Pihan-Kulesza startowała na zawodach testowych do Letnich Igrzysk Olimpijskich w Londynie, gdzie uzyskała kwalifikację jako jedyna polska gimnastyczka po raz drugi w swojej karierze, zajmując 13. miejsce w wieloboju indywidualnym.
W marcu, brała udział Pucharze Świata w Chociebużu, gdzie zajęła 5. lokatę na poręczach asymetrycznych. Tydzień później, wygrała brązowy medal na równoważni podczas Pucharu Świata w Dausze oraz zajęła 7. miejsce w ćwiczeniach wolnych i 5. na poręczach. W kwietniu, wygrała kolejny srebrny medal na poręczach na Pucharze Świata w Osijeku.
Podczas Mistrzostw Europy w Brukseli, kadra Polski zajęła 13. miejsce w kwalifikacjach. Indywidualnie, Marta zakwalifikowała się na 8. pozycji w ćwiczeniach wolnych. Podczas finału, zajęła ostatecznie 7. lokatę.
W czerwcu, wzięła udział w Pucharze Świata w Mariborze, gdzie zdobyła srebrne medale na poręczach i w ćwiczeniach wolnych. Tydzień później, wygrała kolejny srebrny medal na poręczach podczas Pucharu Świata w Gandawie.
Podczas Mistrzostw Polski, Pihan-Kulesza zdobyła swój siódmy tytuł mistrzyni w wieloboju indywidualnym oraz wygrała złote medale na równoważni i w ćwiczeniach wolnych.
Letnie Igrzyska Olimpijskie 2012 w Londynie.
Podczas kwalifikacji na XXX Letnich Igrzyskach Olimpijskich w Londynie, Marta zakwalifikowała się do finału wieloboju indywidualnego, zajmując 26. miejsce. Była również drugą rezerwową do finału w ćwiczeniach wolnych (14,333) oraz zajęła 27. miejsce na poręczach i 64. na równoważni.
W finale, który miał miejsce 2 sierpnia, Pihan-Kulesza uzyskała noty 13,933 w skoku, 14,333 na poręczach i 14,266 w ćwiczeniach wolnych, jednak błędy na równoważni i niski wynik 12,933 sprawiły, że spadła na 19. miejsce z ogólną punktacją 55,465.
2013.
Marta nie brała udziału w indywidualnych Mistrzostwach Europy w Moskwie, mając krótką przerwę po Igrzyskach Olimpijskich.
Mimo dobrego startu na Mistrzostwach Polski w Katowicach, gdzie Pihan-Kulesza zdobyła swój ósmy tytuł mistrzyni narodowej w wieloboju i wygrała dwa złote medale w finałach na przyrządach, jej start na Mistrzostwach Świata w Antwerpii nie przyniosły sukcesów. Marta uplasowała się na dalekiej od finału 41. pozycji w wieloboju i zakończyła zawody na 30. miejscu na poręczach i równoważni oraz 68. w ćwiczeniach wolnych.
2014.
Na początku 2014 roku, Pihan-Kulesza potwierdziła chęci udziału w swoich trzecich Igrzyskach Olimpijskich w Rio de Janeiro. Kolejny rok kariery rozpoczęła na Pucharze Świata w Chociebużu, gdzie wygrała złoto w ćwiczeniach wolnych i zajęła 7. miejsce na poręczach asymetrycznych.
Podczas kwalifikacji Mistrzostw Europy w Sofii, Pihan-Kulesza zajęła 3. miejsce w nieoficjalnym rankingu wieloboju indywidualnego. Polska kadra zajęła 10. miejsce drużynowo, natomiast Marta zakwalifikowała się na 3. miejscu do finału na równoważni oraz 6. w ćwiczeniach wolnych z wynikami 14,400 i 14,300. Na poręczach asymetrycznych zajęła 14. lokatę, zyskując notę 13,966. Podczas finału na równoważni, wykonała mniej solidny układ i zajęła 6. miejsce (13,733). W finale ćwiczeń wolnych, Marta zajęła 4. miejsce z wynikiem 14,400, otrzymując 0,100 punkta mniej od brązowej medalistki Giulii Steingruber.
Marta wygrała swój dziewiąty tytuł mistrzyni kraju w wieloboju na Mistrzostwach Polskich w Białej Podlaskiej, gdzie wygrała również trzy złote medale w finałach na równoważni, poręczach i ćwiczeniach wolnych.
Na Mistrzostwach Świata w Nanning, zajęła 16. miejsce w kwalifikacjach wieloboju indywidualnego z wynikiem 55,665, awansując do finału. Mimo kilku błędów w ćwiczeniach wolnych, była również trzecią rezerwową do finału (13,900) i zajęła 25. miejsce na poręczach i równoważni. Kadra Polski zajęła 17. miejsce drużynowo. W finale wieloboju, Marta znalazła się na 14. lokacie z wynikiem 55.156.
W grudniu, wzięła udział w 4. Mexican Gymnastics Open w Acapulco, gdzie wygrała złoty medal w wieloboju indywidualnym z łączną notą 54,450.
2015.
W marcu, Pihan-Kulesza wygrała złoty medal w ćwiczeniach wolnych na Pucharze Świata w Chociebużu. W kwietniu, wzięła udział w Mistrzostwach Europy w Montpellier, gdzie uzyskała kwalifikacje do finałów w wieloboju indywidualnym i ćwiczeniach wolnych. W finale wieloboju, uzyskała łączną notę 55,198 i zajęła wysokie 5. miejsce. W finale ćwiczeń wolnych, uplasowała się ponownie na 5. pozycji z wynikiem 14,233.
W maju, Marta startowała w Mistrzostwach Polski w Szczecinie, gdzie utraciła tytuł mistrzyni i zajęła drugie miejsce, podczas gdy złoto powędrowało do Katarzyny Jurkowskiej-Kowalskiej. Mimo kwalifikacji do finałów na przyrządach, zrezygnowała dalszego udziału w zawodach ze względu na kontuzję.
Wróciła do zawodów w październiku na barbórkowym Pucharze w Zabrzu, gdzie wygrała złoty medal w wieloboju indywidualnym i uzyskała najwyższe noty na równoważni i w ćwiczeniach wolnych.
Pod koniec roku, wzięła udział w Mistrzostwach Świata w Glasgow. Zakończyła zawody na etapie kwalifikacji, w których duża ilość błędów sprawiła, że znalazła się na 38. miejscu w wieloboju indywidualnym. Jej najlepszym wynikiem było 27. miejsce na równoważni. Polska kadra uplasowała się na 19. miejscu, tracąc szansę na walkę o drużynowy udział w XXXI Letnich Igrzyskach Olimpijskich w Rio de Janeiro.
2016.
W marcu, u boku Katarzyny Jurkowskiej-Kowalskiej i Gabrieli Janik, wzięła udział w drużynowym Pucharze Świata w Stuttgarcie. Polki uplasowały się na 4. miejscu za kadrą Rosji, Niemiec i Szwajcarii. W kwietniu, wystąpiła na Pucharze Świata w Chociebużu, gdzie zakwalifikowała się do finału ćwiczeń wolnych i zajęła 11. miejsce na równoważni i 15. na poręczach. W finale uplasowała się na czwartej pozycji.
Polski Związek Gimnastyczny podjął decyzję o wysłaniu dwóch zawodniczek na zawody testowe do Rio de Janeiro – Jurkowską i Janik. Tym samym, Marta straciła szansę na kwalifikację do Igrzysk Olimpijskich.
W maju, Pihan-Kulesza ogłosiła koniec swojej kariery sportowej.
2017-2018.
Po urodzeniu córki w 2017 roku i mimo przejścia na sportową emeryturę, Pihan-Kulesza powróciła do zawodów w 2018 roku podczas dorocznego Pucharu Polski, gdzie uplasowała się na pierwszym miejscu w wieloboju. Pod koniec czerwca zdobyła swój jubileuszowy 10. tytuł mistrzyni narodowej w wieloboju na Mistrzostwach Polski w Gdańsku.
Marta wzięła udział w Mistrzostwach Europy w Glasgow, jednak nie dostała się do żadnego finału, a polska kadra zakończyła kwalifikacje na 13. miejscu w wieloboju drużynowym.
Na mistrzostwach świata w Dausze odpadła w kwalifikacjach we wszystkich sześciu konkurencjach, w których brała udział. Wśród Polek spisała się najlepiej na równoważni, zajmując 24. pozycję.
W listopadzie, wygrała brązowy medal na Pucharze Świata w Chociebużu w finale ćwiczeń wolnych.
2019.
W marcu, wzięła udział w Pucharze Świata w Dausze, gdzie zajęła 4. miejsce w finale ćwiczeń wolnych z notą 13,233.
W kwietniu, Marta startowała w Mistrzostwach Europy organizowanych w Szczecinie. W kwalifikacjach, zyskała noty 13,233 w skoku, 10,866 na poręczach, 11,200 na równoważni i 12,933 w ćwiczeniach wolnych. Z łącznym wynikiem 48,232, uplasowała się na niskiej 39. lokacie w wieloboju i nie awansowała do żadnych finałów. Najbliżej kwalifikacji była w ćwiczeniach wolnych, gdzie zajęła 12. miejsce. Podczas finałów, Marta wraz z francuskim zawodnikiem Samirem Aït-Saïd zostali nagrodzeni nagrodą Smart Scoring Shooting Star Award, która przyznawana jest zawodnikom z ciekawą historią, inspirującą kolejne pokolenia.
Mimo kwalifikacji otrzymanej przez polską kadrę na Mistrzostwa Świata w Stuttgarcie, Polski Związek Gimnastyczny zdecydował się nie wysyłać pełnego składu na zawody. Początkowo zdecydowano o wysłaniu Pihan-Kuleszy wraz z Gabrielą Janik, jednak ostatecznie ogłoszono, że Marta nie spełnia warunków kwalifikacji, tym samym tracąc jedną z szans na kwalifikacje do XXXII Igrzysk Olimpijskich w Tokio. Już w lipcu 2019 roku, media pisały o braku środków, które Polski Związek Gimnastyczny jest w stanie przeznaczyć na przygotowania do nadchodzących Igrzysk, a nawet braku profesjonalizmu ze strony organizacji, która w dalszym ciągu nie podpisała umowy trenerowi kadry mężczyzn, Leszkowi Blanikowi.
2020.
W październiku, European Gymnastics zawiesił Polski Związek Gimnastyczny ze względu na niespłacone długi po organizacji Mistrzostw Europy w Szczecinie. Mimo dużych szans Pihan-Kuleszy na medal podczas Mistrzostw Europy w Mersin, na które większość krajów się nie zdecydowało ze względu na pandemię COVID-19, polscy zawodnicy nie mogli w nich uczestniczyć ze względu na długi polskiej federacji w wysokości około 160 tysięcy euro.
W tym samym miesiącu, Marta wzięła udział w Pucharze Świata w Szombathely, gdzie wygrała srebrny medal w ćwiczeniach wolnych i uplasowała się na 7. miejscu na poręczach i 8. na równoważni.
W listopadzie, zdobyła swój 11. tytuł mistrzyni Polski w wieloboju indywidualnym z notą 53,700. W finałach na przyrządach, wygrała dwa złote medale na poręczach i w ćwiczeniach wolnych oraz srebro na równoważni.
2021.
W marcu, wygrała złoty medal w wieloboju indywidualnym podczas Pucharu Polski w Zabrzu, z wynikiem 50,650. Otrzymała najwyższe noty w ćwiczeniach wolnych i na poręczach, drugi najwyższy wynik w skoku i trzeci w ćwiczeniach na równoważni.
Po zniesieniu zawieszenia Polskiego Związku Gimnastycznego przez Komitet Wykonawczy Europejskiej Gimnastyki, Pihan-Kulesza wzięła udział w Mistrzostwach Europy w Bazylei. Zakwalifikowała się do finału wieloboju indywidualnego z wynikiem 51,032, zajmując 22. pozycję. Zajęła również 9. miejsce na równoważni, będąc drugą rezerwową do finału na przyrządzie. Podczas ćwiczeń wolnych w finale wieloboju, doznała kontuzji więzadła krzyżowego przedniego w lewym kolanie, przez co zmuszona była do wycofania się z dalszego udziału w zawodach.

</doc>
<doc id="1439657" url="https://pl.wikipedia.org/wiki?curid=1439657" title="UEFA Euro 2008 (gra komputerowa)">
UEFA Euro 2008 (gra komputerowa)

UEFA Euro 2008 – oficjalna gra komputerowa poświęcona Mistrzostwom Europy w piłce nożnej. Dostępna na platformy PC, Xbox 360, PlayStation 2, PlayStation 3, PSP.
Reprezentacje.
Gra zawiera 53 reprezentacje w których są gospodarze mistrzostw, oraz Czarnogóra, która nie brała udziału w Mistrzostwach Europy.
Rozgrywka.
Tryb Zostań Kapitanem.
Ten tryb jest bardzo podobny do trybu Zostań gwiazdą w grach z serii FIFA. Można w nim pokierować stworzonym przez siebie graczem lub prawdziwym piłkarzem (z wyjątkiem bramkarzy). Nie zdobywa się tu jednak punktów doświadczenia tak jak to jest w trybie Zostań Gwiazdą.
Kampania Europejska.
Kampania Europejska to tryb, w którym wybieramy jedną z europejskich reprezentacji, a następnie wyruszamy w podróż po wszystkich państwach Starego Kontynentu. Europa jest podzielona na kilka stref:
W każdej ze stref mamy do wyboru kilka krajów, w których musimy wypełniać zadania. Liczba zadań w danym kraju różni się w zależności czy państwo jest potęga piłkarską, średnią drużyną czy też słabą reprezentacją. I tak np. w San Marino mamy tylko jedno zadanie, w Rosji dwa, a w Niemczech trzy. Zadania są zazwyczaj wyzwaniami, gdzie musimy np. wygrać spotkanie, w którym przegrywamy 1:2 do przerwy. Zadaniami są także zwykłe mecze lub konkurs rzutów karnych. Zadanie można ukończyć w trzech kategoriach – np. zadaniem jest wygrać różnicą 4 bramek. Za zwycięstwo czterema bramkami, czyli minimum otrzymujemy brązowy medal. Za zwycięstwo pięcioma bramkami otrzymujemy srebrny medal. Za zwycięstwo różnicą 6 bramek lub więcej otrzymujemy złoty medal. Medale są później także czynnikami, które decydują o tym ile punktów dostaniemy za dane zadanie. Za punkty zaś możemy odblokować sobie w albumie z naklejkami wizerunki wszystkich piłkarzy w grze oraz różne filmiki między innymi z poprzednich edycji Mistrzostw Europy (1996, 2000 oraz 2004), a także zdjęcia stadionów na Euro 2008.
Drążek kopnięć.
W grze wprowadzono specjalny sposób sterowania przy stałych fragmentach gry nazywany drążkiem kopnięć. Służy on do jeszcze bardziej precyzyjnego wykonywania przede wszystkim rzutów wolnych (choć działa także przy rzutach karnych). Ten sposób sterowania przeznaczony jest dla użytkowników sterujących dżojpadami. Dzięki wychyleniu prawego drążka analogowego można dobrać odpowiednią siłę uderzenia, a także łatwiej wykorzystać sztuczki techniczne (np. podkręcić piłkę).

</doc>
<doc id="1439658" url="https://pl.wikipedia.org/wiki?curid=1439658" title="Layla and Other Assorted Love Songs">
Layla and Other Assorted Love Songs

Layla and Other Assorted Love Songs – jedyny album studyjny anglo-amerykańskiej grupy blues rockowej Derek and the Dominos.
Album wydany został w listopadzie 1970, przy umiarkowanej sprzedaży i mieszanych recenzjach. Zadebiutował na 16. miejscu na liście Pop Albums Billboardu, natomiast w Wielkiej Brytanii nigdy nie pojawił się na listach przebojów. W roku 2003 telewizja VH1 umieściła go na miejscu 89. na liście największych albumów wszech czasów. Pierwsze wydanie na płycie CD pojawiło się w roku 1983.
W 2003 album został sklasyfikowany na 115. miejscu listy 500 albumów wszech czasów magazynu „Rolling Stone”.
Historia.
Zespół, który nagrał album "Layla and Other Assorted Love Songs" powstał z frustracji Claptona spowodowanej rozgłosem, który uzyskały jego poprzednie zespoły – Cream oraz Blind Faith.
Do pracy w nagrywaniu albumu Eric zaprosił Duane’a Allmana, którego podziwiał m.in. z albumów Arethy Franklin. Natomiast Duane miał do Erica wielki szacunek. Współpraca obu gitarzystów stała się możliwa dzięki Tomowi Dowdowi, który był producentem ich obu. Choć początkowo Duane miał zagrać w zaledwie kilku utworach, w końcu zagrał w prawie wszystkich, co Bobby Whitlock skwitował: „Pomógł wydobyć to, co najlepsze w nas wszystkich”.
Większość z utworów na albumie została napisana przez Claptona i Whitlocka, jednak pojawiło się również kilka klasyków, w tym standardy bluesowe "Nobody Knows You When You're Down and Out", "It's Too Late", "Have You Ever Loved a Woman", oraz "Key to the Highway".
Lista utworów.
Strona czwarta.
W większości wersji CD, wszystkie utwory pojawiają się na jednej płycie.

</doc>
<doc id="1439659" url="https://pl.wikipedia.org/wiki?curid=1439659" title="Jednostka administracyjna">
Jednostka administracyjna

Jednostka administracyjna – jednostka podziału administracyjnego.
Przykładem jednostki administracyjnej jest np. departament, dystrykt, gromada, gubernia, gmina, hrabstwo, kanton, kasztelania, kraj, obwód, powiat, prefektura, prowincja, region, rejencja, stan, terytorium, województwo.

</doc>
<doc id="1439661" url="https://pl.wikipedia.org/wiki?curid=1439661" title="Odrodzenie dinozaurów">
Odrodzenie dinozaurów

Odrodzenie dinozaurów (ang. "Dinosaur renaissance") – krótki okres rewolucyjnych odkryć związanych z dinozaurami, który rozpoczął się w 1960 roku. Spowodował odnowione naukowe i ogólne zainteresowanie dinozaurami. Został wywołany przez nowe wynalazki i dokonane badania, wskazujące na to, że dinozaury mogły być zwierzętami stałocieplnymi, a nie zmiennocieplnymi, jak uważano dotychczas.
Nowej oceny dinozaurów dokonał John Ostrom, twierdzący, że ptaki wyewoluowały z celurozaurów, oraz Robert Bakker, który utrzymywał, że dinozaury są stałocieplne i w pewnym sensie podobne do nowoczesnych ssaków i ptaków. Bakker często przedstawiał swoje teorie jako renesansowe.
Okres ten skutkował zmianą spojrzenia ludzi na dinozaury i wielokrotnym zwiększeniem ich popularności w kulturze masowej.

</doc>
<doc id="1439663" url="https://pl.wikipedia.org/wiki?curid=1439663" title="Lucía Sánchez Saornil">
Lucía Sánchez Saornil

Lucía Sánchez Saornil (ur. 13 grudnia 1895 w Madrycie, zm. 2 czerwca 1970 w Walencji) – hiszpańska poetka, działaczka anarchofeministyczna. Jest najbardziej znana jako jedna z założycielek Mujeres Libres, członkini Krajowej Konfederacji Pracy (CNT) i Solidaridad Internacional Antifascista (SIA).
Życiorys.
Wczesne lata.
Urodziła się 13 grudnia 1895 w Madrycie. Jej rodzicami byli Eugenio Sánchez i Gabriela Saornil. Jej matka zmarła, gdy była mała, przez co została ze zubożałym ojcem i młodszą siostrą. W 1916 podjęła pracę w Compañía Telefónica de Madrid. W przeciwieństwie do większości hiszpańskich kobiet w tamtych czasach, Lucía była wykształcona i uczęszczała do Królewskiej Akademii Sztuk Pięknych w San Fernando.
Działalność literacka.
Lucia pisała pod męskim pseudonimem Luciano de San Saor. Pseudonim ten pozwolił jej na uzyskanie wiarygodności w zdominowanym przez mężczyzn środowisku, a także na nieskrępowaną i nieocenzurowaną eksplorację wątków homoseksualnych.
Była zaangażowana w ruch ultraistyczny i hiszpańską awangardę, oba gatunki zdominowane przez mężczyzn. Do 1919 publikowała w kilku czasopismach, m.in. w „Los Quijotes”, „Tableros”, „Plural”, „Manantial” i „La Gaceta Literaria”. Twórczość Lucii, mimo że była wybitną postacią swoich czasów, wciąż nie jest obecna we współczesnych dyskusjach o poezji tamtego okresu.
Sánchez Saornil pisała również o kobietach w czasie hiszpańskiej wojny domowej. W poezji zawierała ich wojenne doświadczenia. Teksty te wyróżniają się na tle innej literatury (poświęconej mężczyznom) w czasie hiszpańskiej wojny domowej.
Pisząc w anarchistycznych publikacjach takich jak „Ziemia i Wolność”, „Biały Magazyn” i „Solidarność Robotnicza”, Saornil podkreślała swoją feministyczną perspektywę. O ile raczej milczała w kwestii kontroli urodzeń, atakowała esencjalizm ról płciowych w hiszpańskim społeczeństwie. W ten sposób stała się jednym z najbardziej radykalnych głosów wśród anarchistycznych kobiet, odrzucając kulturowy wzorzec tradycyjnej kobiety, który wówczas pozostawał w dużej mierze niekwestionowany. W serii artykułów dla „Solidarności Robotniczej” odważnie odrzuciła łączenie przez Gregorio Marañónę macierzyństwa z istotą kobiecej tożsamości.
Aktywizm oraz wojna domowa w Hiszpanii.
Podczas hiszpańskiej wojny domowej kobiety były mobilizowane na wielu frontach. Saornil dowodziła niektórym z nich.
W latach 20. Saornil zaczęła związywać się z ruchem anarchosyndykalistycznym. Będąc telefonistką od 1916, uczestniczyła w strajku robotniczym w 1931. Jej zaangażowanie w aktywizm społeczny doprowadziło do tego, że została zwolniona z firmy Telefónica i przeniosła się z Walencji do Madrytu, gdzie wkrótce związała się z Krajową Konfederacją Pracy (CNT).
W 1933 została mianowana sekretarką ds. Korespodencji w CNT, dzięki czemu wydawała magazyn związku w okresie poprzedzającym hiszpańską wojnę domową. Lucia dostrzegała wśród członków CNT uprzedzenia wobec kobiet. Związek nie planował istnienia odrębnej organizacji kobiecej, ale Saornil współzałożyła organizację Mujeres Libres, która miała zająć się właśnie potrzebami kobiet. Ostatecznie CNT okazało się być stosunkowo przychylne kobiecej emancypacji.
Emma Goldman korespondowała z Saornil i dawała swoje poparcie organizacji Mujeres Libres. Intuicje polityczne Goldman były w wielu aspektach zbieżne z programem Mujeres Libres.
Saornil opowiadała się za wolną miłością. Sama będąc lesbijką, nie zamierzała ukrywać swojego związku z Américą Barrosą, którą poznała w 1937, pracując w Walencji jako redaktorka pisma „Threshold”.
Mujeres Libres.
Organizacja Mujeres Libres (Wolne Kobiety) została założona w 1936 przez Saornil i dwie inne kobiety: Mercedes Comaposadę i Amparo Poch. Mujeres Libres było odłamem CNT, mającym nadzieję na zajęcie się sprawami kobiet i seksizmem w przejawiającym dotychczas gdzieniegdzie szowinizm ruchu anarchistycznym. Koncentrowało się na „podwójnej walce”, stawiając sobie za cel wyzwolenie kobiet i rewolucję społeczną. Mujeres Libres wydawało magazyn w ramach swojej działalności, przy czym trzy założycielki organizacji pracowały również jako redaktorki, pragnąc dzielić się swoją edukacją z wszystkimi kobietami. W sumie ukazało się 14 numerów pisma. W szczytowym okresie hiszpańskiej wojny domowej organizacja liczyła 30 000 członkiń.
Organizacja zajmowała się edukacją kobiet i dzieci, bowiem w ówczesnej Hiszpanii istotnym problemem pozostawał analfabetyzm. Wspierała szkoły na wiejskich terenach Hiszpanii, zwłaszcza w Andaluzji. Powstały również żłobki, które pomagały kobietom pogodzić pracę z opieką nad rodziną.
Mujeres Libres instruowało kobiety, jak ważna jest kontrola urodzeń i stawiało sobie za cel umożliwienie kobietom posiadania dzieci wtedy, kiedy same się na to zdecydują. Organizowało również akcje sprzeciwiające się prostytucji.
Wygnanie.
Po klęsce II Republiki, Saornil i jej partnerka América Barrosa zostały zmuszone do ucieczki do Paryża, gdzie Saornil działała w Solidaridad Internacional Antifascista (SIA). Wraz z upadkiem Francji na rzecz sił niemieckich, konieczne było dla nich ponowne przeniesienie się. Powróciły do Madrytu w 1941 lub 1942. Jej wygnanie i powrót pozostają nadal dość tajemnicze.
W Madrycie Saornil pracowała jako fotoedytorka, ale szybko musiała zmienić miejsce zamieszkania po tym, jak została uznana za weterankę anarchistyczną. Ona i América przeniosły się do Walencji, gdzie América miała rodzinę. Ze względu na wzrost znaczenia faszyzmu i moralizmu katolickiego, ich lesbijski związek narażał je na poważne niebezpieczeństwo i był utrzymywany w tajemnicy. Saornil nie mogła być również aktywna politycznie we frankistowskiej Hiszpanii. W tym czasie América pracowała w konsulacie Argentyny, podczas gdy Lucía kontynuowała swoją pracę jako redaktorka, aż do śmierci na raka piersi w 1970. Nie pozostawiła po sobie żadnych wspomnień.
Na epitafium nagrobnym Lucíi na Cmentarzu Generalnym w Walencji widnieje napis: „Ale czy to prawda, że nadzieja umarła?” (¿"Pero es verdad que la esperanza ha muerto"?).

</doc>
<doc id="1439667" url="https://pl.wikipedia.org/wiki?curid=1439667" title="Hyleas Fountain">
Hyleas Fountain

Hyleas Fountain (ur. 14 stycznia 1981 w Columbus) – amerykańska siedmioboistka, wicemistrzyni olimpijska z Pekinu.
Olimpijskie zawody w Pekinie Hyleas Fountain ukończyła na trzecim miejscu, jednak kilka dni później okazało się, iż zdobywczyni drugiego miejsca Ukrainka Ludmyła Błonśka startowała korzystając z niedozwolonego dopingu została zdyskwalifikowana. Wobec tego zdarzenia Amerykanka zdobyła srebrny medal. Mierzy 170 cm wzrostu i waży 60 kg.

</doc>
<doc id="1439668" url="https://pl.wikipedia.org/wiki?curid=1439668" title="Szkoła przetrwania">
Szkoła przetrwania



</doc>
<doc id="1439672" url="https://pl.wikipedia.org/wiki?curid=1439672" title="Echevannes">
Echevannes



</doc>
<doc id="1439673" url="https://pl.wikipedia.org/wiki?curid=1439673" title="Kościół św. Marii Magdaleny w Wodzisławiu Śląskim">
Kościół św. Marii Magdaleny w Wodzisławiu Śląskim

Kościół św. Marii Magdaleny w Wodzisławiu Śląskim wybudowany w stylu neobarokowym w 1929 roku według projektu Affa z Raciborza. Położony jest w dzielnicy Radlin II. Kościół należy do parafii Radlin w Wodzisławiu Śląskim.
Historia.
Radlin jako wioska na prawie niemieckim został założony około 1300 roku. Prawdopodobnie w wyniku wojen husyckich, kościół został zniszczony - wynika to o braku zapisu parafii, w spisie świętopietrza z 1447 r. W 1652 już odbudowany kościół, który do 1904 był filią parafii w Wodzisławiu. W 1929 r. rozpoczęła się budowa obecnego kościoła, który poświęcono 21 września 1930 r.

</doc>
<doc id="1439677" url="https://pl.wikipedia.org/wiki?curid=1439677" title="Sokratis Papastatopulos">
Sokratis Papastatopulos

Sokratis Papastatopulos (gr. Σωκράτης Παπασταθόπουλος, "Sōkrátīs Papastathópoulos"; ur. 9 czerwca 1988 w Kalamacie) – grecki piłkarz występujący na pozycji obrońcy w greckim klubie Olympiakos. W latach 2008–2019 reprezentant Grecji.
Kariera klubowa.
Papastatopulos jest wychowankiem małego klubu o nazwie Apollon Petalidiou. W 2005 roku odszedł za 30 tysięcy euro do AEK Ateny. 26 października zadebiutował w jego barwach w spotkaniu Pucharu Grecji z PAS Janina, wygranym przez AEK 3:0. W 7. minucie meczu zdobył pierwszego gola dla AEK. Przez pół roku nie wywalczył jednak miejsca w składzie swojej drużyny. W styczniu 2006 wypożyczono go więc do drugoligowego Niki Volos FC, gdzie Sokratis wystąpił w 11 spotkaniach. Latem 2006 wrócił do AEK. W Alpha Ethniki po raz pierwszy wystąpił 25 listopada w meczu przeciwko AO Egaleo (2:1). Wystąpił także w rozgrywkach Ligi Mistrzów. Rywalizował o miejsce w podstawowym składzie z takimi zawodnikami jak Bruno Cirillo, Traianos Delas i Wangelis Moras. Rozegrał 14 spotkań i został wicemistrzem kraju. W sezonie 2007/2008 był z AEK trzeci w lidze, ale był już wówczas zawodnikiem wyjściowej jedenastki.
1 sierpnia 2008 roku Papastatopulos podpisał kontrakt z włoską Genoą, która zapłaciła za niego 4 miliony euro. W nowym klubie Grek przez 2 sezony był podstawowym zawodnikiem i rozegrał w Serie A 51 meczów.
20 lipca 2010 przeszedł do włoskiego AC Milan. Trzech piłkarzy: Nnamdi Oduamadi, Rodney Strasser i Gianmarco Zigoni przez ten transfer zostało piłkarzami Genoi. Ich karty stały się współwłasnością Milanu i Genoi. Cena transferu nie została podana.
W maju 2011 roku wrócił do Genoi, a w lipcu został wypożyczony do Werderu Brema.
Kariera reprezentacyjna.
W swojej karierze Papastatopulos występował w młodzieżowych reprezentacjach Grecji w kategoriach U-19 i U-21. Z pierwszą z nich wystąpił w 2007 roku na Mistrzostwach Europy U-19 w Austrii. Z Grecją dotarł do finału tego turnieju, jednak opuścił finałowe spotkanie z Hiszpanią (0:1) z powodu otrzymania drugiej żółtej kartki w półfinale z Niemcami.
W pierwszej reprezentacji Grecji Sokratis zadebiutował 5 lutego 2008 roku w wygranym 1:0 towarzyskim spotkaniu z Czechami. Został powołany przez selekcjonera Otto Rehhagela do szerokiej kadry na Euro 2008, jednak ostatecznie nie pojechał na ten turniej.
Powołany za to został do kadry na Mistrzostwa Europy w Piłce Nożnej 2012, w której wystąpił już od pierwszego spotkania z Polską. W 44 minucie, kiedy Grecy przegrywali 0:1, otrzymał po faulu na Rafale Murawskim drugą żółtą kartkę, w konsekwencji czego musiał opuścić murawę. Mecz mimo to zakończył się remisem 1:1 po wyrównującym golu Dimitrisa Salpingidisa w 51 minucie.
Został powołany na Mundial 2014, gdzie był podstawowym zawodnikiem swojej drużyny. W meczu 1/8 finału z Kostaryką, przegranym po rzutach karnych, strzelił wyrównującego gola w 91. minucie.

</doc>
<doc id="1439678" url="https://pl.wikipedia.org/wiki?curid=1439678" title="Tatjana Czernowa">
Tatjana Czernowa

Tatjana Siergiejewna Czernowa (ros. Татьяна Сергеевна Чернова; ur. 29 stycznia 1988 w Krasnodarze) – rosyjska lekkoatletka specjalizująca się w wielobojach.
Na początku swojej międzynarodowej kariery zdobyła w 2005 mistrzostwo świata juniorek młodszych oraz w 2006 mistrzostwo świata juniorek. Podczas mistrzostw świata w Osace nie ukończyła rywalizacji w siedmioboju wycofując się z rywalizacji po czwartej konkurencji (biegu na 200 metrów). Zimą 2008 zajęła siódmą lokatę na halowych mistrzostwach świata. Rywalizację na igrzyskach olimpijskich w Pekinie Tatjana Czernowa ukończyła na czwartym miejscu, jednak kilka dni później okazało się, iż zdobywczyni drugiego miejsca Ukrainka Ludmyła Błonśka startowała korzystając z niedozwolonego dopingu i została zdyskwalifikowana. Wobec tego zdarzenia Rosjanka zdobyła brązowy medal. Rok po igrzyskach zajęła ósmą lokatę na mistrzostwach świata w Berlinie, a zimą 2010 zdobyła w Dosze brąz halowych mistrzostw świata. Tuż za podium – na czwartym miejscu – ukończyła w 2010 rywalizację podczas mistrzostw Europy. W 2011 zdobyła w Daegu złoty medal mistrzostw świata, lecz został jej on odebrany w związku w wykryciem niedozwolonych substancji w jej organizmie. Rok później została brązową medalistką igrzysk olimpijskich w Londynie. W 2013 zdobyła złoto na uniwersjadzie w Kazaniu, jednak kontuzja uniemożliwiła jej występ na mistrzostwach świata w Moskwie.
Stawała na podium mistrzostw Rosji (także w skoku w dal).
Jest córką Ludmiły Czernowej, mistrzyni olimpijskiej z 1980 roku w biegu rozstawnym 4 x 400 metrów.
Rekordy życiowe: pięciobój (hala) – 4855 pkt. (3 lutego 2010, Penza); siedmiobój (stadion) – 6880 pkt. (30 sierpnia 2011, Daegu); skok w dal (stadion) – 6,82 (29 maja 2011, Götzis).
W 2017 roku została pozbawiona wszystkich medali od igrzyska olimpijskich w 2008 w Pekinie, gdyż w ponownych badaniach próbek wykryto w jej organizmie zakazany środek turinabol.

</doc>
<doc id="1439679" url="https://pl.wikipedia.org/wiki?curid=1439679" title="Meckelfeld">
Meckelfeld

Meckelfeld – miejscowość w gminie Seevetal w powiecie Harburg w niemieckim kraju związkowym Dolna Saksonia. Należy do gminy Seevetal od 1 lipca 1972 roku. Jest największą miejscowością gminy z 9 815 mieszkańcami (30.06.2008) i ma miejski charakter z centrami handlowymi, bankami i nawet dziesięciopiętrowymi budynkami mieszkalnymi.
W Meckelfeld znajduje się szkoła podstawowa (niem. "Grundschule") oraz szkoły średnie: Hauptschule, Realschule i Gimnazjum.
Jest tu również kilka firm położonych w trzech strefach przemysłowych oraz dworzec kolejowy na linii Hamburg - Hanower.

</doc>
<doc id="1439680" url="https://pl.wikipedia.org/wiki?curid=1439680" title="Związek Rosjan Litwy">
Związek Rosjan Litwy

Związek Rosjan Litwy (ros. "Союз русских Литвы", СРЛ, lit. "Lietuvos rusų sąjunga", LRS) – litewska partia polityczna i organizacja społeczna reprezentująca interesy mieszkających na Litwie Rosjan, powstała w 1995.
Historia.
Ugrupowanie powstało 28 października 1995 podczas zjazdu w wileńskim kinie Pergales. Od momentu powstania jego przewodniczącym jest Siergiej Dmitrijew. Organizacja deklaruje dążenie do integracji społecznej Rosjan na Litwie, zapewnienia im praw narodowych, kulturalnych i socjalnych przez państwo litewskie, wypowiada się również za tolerancyjną polityką wobec wszystkich mniejszości narodowych i poprawnymi relacjami z Rosją i krajami WNP.
Związek Rosjan grupuje swoich członków głównie w Wilnie, Kownie, Kłajpedzie i Wisaginii, a więc miastach zamieszkałych w większości (Wisaginia) lub w znacznej części przez ludność rosyjskojęzyczną. W 2007 ugrupowanie weszło w skład organizowanej przez Tatjanę Ždanokę Federacji Rosyjskich Partii Unii Europejskiej.
Udział w wyborach parlamentarnych i samorządowych.
W 1996 organizacja po raz pierwszy wzięła udział w wyborach do Sejmu Republiki Litewskiej, jednak poniosła porażkę, uzyskując 1,63% głosów w skali kraju i nie wprowadzając swych przedstawicieli do parlamentu. W wyborach samorządowych z 1997 związek uzyskał 10 mandatów w radzie miejskiej Wilna oraz 7 mandatów w radzie miejskiej Kłajpedy. W wyborach parlamentarnych w 2000 związek wystartował w koalicji z Litewską Demokratyczną Partią Pracy, Litewską Partią Socjaldemokratyczną i Partią Nowej Demokracji, uzyskując 3 mandaty w Sejmie, które przypadły Siergiejowi Dmitrijewowi, Władimirowi Orechowowi oraz Jurgisowi Utowce.
W wyborach do parlamentu europejskiego w 2004 ugrupowanie wystartowało w koalicji z Akcją Wyborczą Polaków na Litwie. Łącznie obie partie uzyskały 5,71% głosów w skali kraju, jednak nie otrzymały żadnego z litewskich mandatów w Parlamencie Europejskim. W 2008 ugrupowanie samodzielnie wystartowało do Sejmu, uzyskując około 0,9% głosów.
Po 2000 niewielkie sukcesy Związek Rosjan Litwy odnosił w wyborach lokalnych, wprowadzając radnych do samorządów Kłajpedy, Wisagini czy Wilna: w 2002 uzyskał ogółem 11 mandatów, w 2007 – 5 mandatów, w 2011 i 2015 – po 3 mandaty (w 2019 ugrupowanie nie wystawiło list pod swoim szyldem).
W wyborach parlamentarnych w 2012 działacze partii wystartowali z ramienia Partii Pracy, co pozwoliło ich liderowi powrócić do Sejmu. Reprezentację parlamentarną partia utraciła w 2016.

</doc>
<doc id="1439681" url="https://pl.wikipedia.org/wiki?curid=1439681" title="Jayson Paul">
Jayson Paul



</doc>
<doc id="1439684" url="https://pl.wikipedia.org/wiki?curid=1439684" title="Społeczna teoria różnicy">
Społeczna teoria różnicy



</doc>
<doc id="1439686" url="https://pl.wikipedia.org/wiki?curid=1439686" title="X360">
X360



</doc>
<doc id="1439689" url="https://pl.wikipedia.org/wiki?curid=1439689" title="Metro w Monachium">
Metro w Monachium

Metro w Monachium to system kolei podziemnej składający się aktualnie z 6 linii o łącznej długości 103,1 km.
Historia.
Pierwsze plany budowy metra w Monachium pochodzą z 1905 roku. Ówczesne plany przewidywały budowę odcinka Hauptbahnhof – Marienplatz. Niebawem ruszyły pierwsze prace, które posuwały się dość sprawnie i intensywnie. Wkrótce potem okazało się, że na 590 metrze tunelu na wysokości ulicy "Lindwurmstraße" pojawiło się groźba uszkodzenia budynków pod wpływem drgań, postanowiono więc przerwać prace.
Wkrótce potem zmieniono przebieg trasy by poprowadzić ją pod Ratuszem, zahaczając o stację "Karlsplatz".
Przez zaistniałe czynniki, termin zakończenia budowy przedłużył się o 8 lat.
W rzeczywistości nowo zbudowana linia nie była typowym systemem metra, gdyż torowisko połączone było z siecią tramwajową, wagony natomiast poruszały się z prędkością 20 km/h i nie posiadały parametrów pojazdów metra.
Wcześniej przygotowane plany rozbudowy ostatecznie porzucono.
Plany modernizacji i rozbudowy kolei podziemnej w Monachium pojawiły się dopiero 20 lat po zakończeniu II wojny światowej.
Władze miasta w roku 1964 zdecydowały się wówczas na kontynuowanie prac rozpoczętych na początku wieku.
Decydującym czynnikiem popierającym budowę były Igrzyska Olimpijskie, które miały się odbyć w Monachium w 1972 roku.
5 kwietnia 1971 powstał związek komunikacyjny ("Münchner Verkehrs- und Tarifverbund – MVV").
19 października 1971 nastąpiło otwarcie pierwszego odcinka nowej linii o długości 12 km, łączącego Betriebshof Freimann – Goetheplatz. Natomiast 8 maja 1972 oddano do użytku pierwszy fragment linii U3, prowadzący z Münchener Freiheit do Olympiazentrum (4 km). 22 listopada 1975 roku pierwszą linię przedłużono o 2,7 km.
Linie.
System metra w Monachium składa się obecnie z 8 linii choć w rzeczywistości jest ich 6. Wynika to z faktu, że linie U7 i U8 pokrywają się z trasami istniejących już linii. Linia U7 ma wspólną trasę z U1 (na odcinku Rotkreuzplatz – Kolumbus platz) i U2 (Hauptbahnhof – Messestadt Ost), a linia U8 współistnieje z U2 (Feldmoching – Innsbrucker Ring) i U5 (Innsbrucker Ring – Neuperlach Zentrum).

</doc>
<doc id="1439690" url="https://pl.wikipedia.org/wiki?curid=1439690" title="JTG">
JTG



</doc>
<doc id="1439692" url="https://pl.wikipedia.org/wiki?curid=1439692" title="Turniej olimpijski w piłce siatkowej mężczyzn 2008/Mecz o 3. miejsce">
Turniej olimpijski w piłce siatkowej mężczyzn 2008/Mecz o 3. miejsce

Mecz o 3. miejsce turnieju olimpijskiego w piłce siatkowej mężczyzn podczas XXIX Letnich Igrzysk Olimpijskich w Pekinie rozegrany został 24 sierpnia. Zagrały w nim reprezentacje Rosji oraz Włoch, które przegrały swoje mecze półfinałowe.
Zwycięzcami, a zarazem zdobywcami brązowego medalu, zostali Rosjanie.
Rosja – Włochy.
Niedziela, 24 sierpnia 2008
10:00 - Capital Indoor Stadium, Pekin - Widzów: 11 500

</doc>
<doc id="1439693" url="https://pl.wikipedia.org/wiki?curid=1439693" title="Arap Bethke">
Arap Bethke

Ricardo Arap Bethke Galdames (ur. 12 marca 1980 w Nairobi) – meksykański aktor telewizyjny.
Życiorys.
Urodził się w Nairobi jako syn Chilijki Patricii Galdames i Niemca Clausa Bethke. W Kenii jego rodzice realizowali program humanitarny ONZ. Od piątego roku życia dorastał w Meksyku, gdzie przeniósł się wraz z rodziną. W wieku ośmiu lat pojawił się w reklamówkach telewizyjnych. Jako jedenastolatek był jednym z prezenterów dziecięcych programu "El club de Gaby". Sześć lat później wystąpił w telenoweli "Moje pokolenie" ("Mi generación", 1997), a następnie zadebiutował na dużym ekranie w filmie "Słodki zapach śmierci" ("Un Dulce olor a muerte", 1999) z udziałem Diega Luny. 
W telenoweli "Klasa 404" ("Clase 406", 2002, 2003) pojawił się jako kelner w kawiarni, który stara się mówić słodkie słowa Hildzie Suarez. Studiował przez trzy lata w Sydney na kierunku komunikacji społecznej.
Wystąpił w sitcomie "" (2007) w roli Alvaro, nowego chłopaka Dul.

</doc>
<doc id="1439696" url="https://pl.wikipedia.org/wiki?curid=1439696" title="Hrabstwo Trego">
Hrabstwo Trego

Hrabstwo Trego – hrabstwo położone w USA w stanie Kansas z siedzibą w mieście WaKeeney. Założone 21 czerwca 1879 roku.

</doc>
<doc id="1439697" url="https://pl.wikipedia.org/wiki?curid=1439697" title="Peniocereus">
Peniocereus

Peniocereus (A. Berger) Britton &amp; Rose – rodzaj sukulentów z rodziny kaktusowatych. Przedstawiciele występują w południowo-zachodnich Stanach Zjednoczonych, północnym, środkowym i zachodnim Meksyku na południe do Chiapas.
Systematyka.
"Cullmannia" Distefano, "Neoevansia" W. T. Marshall, "Nyctocereus" (A. Berger) Britton &amp; Rose,
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Pachycereeae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Peniocereus" (A. Berger) Britton &amp; Rose.

</doc>
<doc id="1439699" url="https://pl.wikipedia.org/wiki?curid=1439699" title="Frank William Abagnale">
Frank William Abagnale



</doc>
<doc id="1439700" url="https://pl.wikipedia.org/wiki?curid=1439700" title="Bracia Karamazow (film 2007)">
Bracia Karamazow (film 2007)

Bracia Karamazow () – film produkcji czesko-polskiej z 2007 roku. Opowiada historię grupy teatralnej wystawiającej sztukę na podstawie powieści Fiodora Dostojewskiego. Akcja obrazuje losy bohaterów książki, ale także – równolegle – przedstawia dramat jednego z pracowników obserwujących spektakl. Film został nakręcony w industrialnej scenerii miasta Hrádek (Czechy), jak również w krakowskiej Nowej Hucie. W Polsce miał prapremierowy pokaz na 10. festiwalu Kino Na Granicy w Cieszynie 30 kwietnia 2008 r.

</doc>
<doc id="1439702" url="https://pl.wikipedia.org/wiki?curid=1439702" title="San Giovanni a Carbonara">
San Giovanni a Carbonara

San Giovanni a Carbonara - kościół w Neapolu, w południowych Włoszech, położony na północnym końcu Via Carbonara, we wschodniej ścianie starego miasta. Nazwa Carbonara (czyli "węgiel-przewoźnik") zostało nadane tej części Neapolu, gdzie w średniowieczu zbierano i spalano śmieci poza murami miasta.
Klasztor wraz z kompleksem kościoła San Giovanni został założony w 1343 przez zakon augustynianów. Kościół został ukończony przed 1414 przez króla Władysława andegaweńskiego, który założył tu Panteon - hołd dla ostatnich władców Neapolu z dynastii Andegawenów. Sam król pochowany został w imponującym grobowcu. Budowla została rozbudowana w ciągu trzech następnych wieków i zawiera rzeźby i grafiki, w tym grób Andrea Ciccione oraz kaplice Caracciolo del Sole i Caracciolo di Vico, gdzie pochowano także Giovanniego Caracciolo, faworyta królowej Neapolu Joanny II, siostry króla Władysława.

</doc>
<doc id="1439705" url="https://pl.wikipedia.org/wiki?curid=1439705" title="Augen auf">
Augen auf

Augen auf – pierwszy singiel rapera Sido promujący jego trzeci solowy album Ich und meine Maske.

</doc>
<doc id="1439707" url="https://pl.wikipedia.org/wiki?curid=1439707" title="Badminton na Letnich Igrzyskach Olimpijskich 2004 – gra podwójna kobiet">
Badminton na Letnich Igrzyskach Olimpijskich 2004 – gra podwójna kobiet

W turnieju podwójnym badmintona kobiet na igrzyskach olimpijskich w Atenach wzięło udział 23 pary z 15 krajów.

</doc>
<doc id="1439709" url="https://pl.wikipedia.org/wiki?curid=1439709" title="Latarnia na końcu świata">
Latarnia na końcu świata

Latarnia na końcu świata (fr. "Le Phare du bout du monde") – jednotomowa powieść (15 rozdziałów) Juliusza Verne’a opublikowana w 1905. Inspiracją dla autora była rzeczywista latarnia morska San Juan de Salvamento w Argentynie.
Pierwsze polskie tłumaczenie zostało wydane w 1972 przez wydawnictwo Nasza Księgarnia. Autorką przekładu jest Janina Karczmarewicz-Fedorowska.

</doc>
<doc id="1439714" url="https://pl.wikipedia.org/wiki?curid=1439714" title="Halt dein Maul">
Halt dein Maul

Halt dein Maul – drugi singel rapera Sido promujący jego trzeci solowy album Ich und meine Maske. Nagrane zostały dwie wersje ocenzurowaną i nieocenzurowaną, został też nakręcony klip.

</doc>
<doc id="1439717" url="https://pl.wikipedia.org/wiki?curid=1439717" title="Carmen (singel Sido)">
Carmen (singel Sido)

Carmen – trzeci singel rapera Sido promujący jego trzeci solowy album Ich und meine Maske. Piosenka jest utrzymana w stylu pop.

</doc>
<doc id="1439721" url="https://pl.wikipedia.org/wiki?curid=1439721" title="Siergiej Dmitrijew (polityk)">
Siergiej Dmitrijew (polityk)

Siergiej Wasiljewicz Dmitrijew, lit. Sergej Dmitrijev, ros. Сергей Васильевич Дмитриев (ur. 10 listopada 1959 w Wilnie) – litewski polityk, działacz rosyjskiej mniejszości na Litwie, w latach 2000–2004 i 2012–2016 poseł na Sejm Republiki Litewskiej.
Życiorys.
W 1983 ukończył instytut pedagogiczny w Smoleńsku, specjalizując się w zakresie nauczania języka angielskiego i historii, po czym służył w Armii Radzieckiej.
Po odzyskaniu przez Litwę niepodległości od 1990 zajmował się działalnością biznesową. W latach 1992–1993 studiował na jednej z moskiewskich uczelni. Po utworzeniu w 1995 Związku Rosjan Litwy został jego przewodniczącym.
Po podpisaniu przez jego organizację przed wyborami parlamentarnymi w 2000 umowy koalicyjnej z lewicą skupioną wokół Algirdasa Brazauskasa uzyskał mandat poselski (jako jeden z trzech przedstawicieli LRS), który sprawował do 2004.
W wyborach do Parlamentu Europejskiego w 2004 startował z pierwszego miejsca wspólnej listy wyborczej Akcji Wyborczej Polaków na Litwie i Związku Rosjan Litwy, nie uzyskując mandatu. Bez powodzenia startował również w wyborach krajowych w tym samym roku (z listy AWPL) i w 2008 (jako lider listy partyjnej LRS).
W 2002 został członkiem rady koordynacyjnej centrum zajmującego się obroną praw Rosjan. W wyborach samorządowych z 2007 wybrano go na jednego z dwóch radnych Związku Rosjan Litwy w Wilnie. W wyborach w 2011 nie uzyskał reelekcji. Przed wyborami do Sejmu w 2012 podpisał porozumienie z Partią Pracy, z listy krajowej tego ugrupowania powrócił do parlamentu. W 2016 nie został ponownie wybrany. W 2019 został natomiast kolejny raz wybrany na radnego Wilna. W następnym roku ponownie bez powodzenia kandydował do Sejmu.
Jego siostrą jest działaczka polityczna Larisa Dmitrijeva.

</doc>
<doc id="1439725" url="https://pl.wikipedia.org/wiki?curid=1439725" title="Felix von Barth">
Felix von Barth

Felix von Barth (ur. 21 października 1851 w Niederwiesa, zm. 22 września 1931 w Dreźnie) – generał piechoty Armii Cesarstwa Niemieckiego.
Życiorys.
Felix von Barth urodził się 21 października 1851 w Niederwiesa, w Saksonii.
Służbę wojskową rozpoczął w armii saskiej. Walczył w wojnie niemiecko-francuskiej w latach 1870-1871. Przeszedł wszystkie szczeble kariery wojskowej i w 1902 został szefem Sztabu Generalnego armii saksońskiej. W 1903 awansował na generała majora, a cztery lata później na generała porucznika. W latach 1907-1908 był dowódcą 40 Dywizji. Później został przeniesiony w stan spoczynku. 
Po wybuchu I wojny światowej został przywrócony do służby. W 1915 po zajęciu Warszawy przez wojska niemieckie, został gubernatorem wojskowym stolicy. Po utworzeniu Polskiej Siły Zbrojnej (niem. "Polnische Wehrmacht"). 23 kwietnia 1917 objął dowództwo Inspektoratu Wyszkolenia przy Wodzu Naczelnym Wojsk Polskich, gen. Hansie Beselerze. Funkcję tę pełnił do 19 października 1918, kiedy został zastąpiony przez płk. Henryka Minkiewicza. Wedle opinii historyków gen. Barth dodatnio wpłynął na wyszkolenie i wyposażenie Polskiej Siły Zbrojnej. Na stosunek saskiego generała do polskich żołnierzy być może miało wpływ jego pochodzenie – Barth był Łużyczaninem z Górnych Łużyc.
Po uzyskaniu przez Polskę niepodległości 11 listopada 1918, Barth powrócił do Niemiec gdzie objął dowództwo nad dywizją „Barth” strzegącą granic Saksonii.

</doc>
<doc id="1439729" url="https://pl.wikipedia.org/wiki?curid=1439729" title="Taras Bulba">
Taras Bulba



</doc>
<doc id="1439730" url="https://pl.wikipedia.org/wiki?curid=1439730" title="Doug Richardson">
Doug Richardson

Doug Richardson – amerykański scenarzysta i producent filmowy.
Jest także dziennikarzem i autorem zajmującym się sprawami obronnymi. Specjalizuje się w zagadnieniach związanych z lotnictwem, pociskami sterowanymi i elektroniką. Po zakończeniu udanej kariery inżyniera elektronika i specjalisty od zagadnień kosmicznych przeszedł do dziennikarstwa. Przed rozpoczęciem kariery niezależnego pisarza był redaktorem magazynów "Flight International", "Military Technology" i "Defense Material". Napisał wiele książek z serii Salamander takich jak "The Illustrated Guide to Electronic Warfare" (ilustrowany przewodnik po zagadnieniach wojny elektronicznej), "The F-16 Fact File" (Historia samolotu F-16), "The AH-1 Fact File" (Historia samolotu AH-1), "An Illustrated Survey of the West's Modern Fighters" (Ilustrowany przegląd najnowszych zachodnich samolotów myśliwskich) oraz "Stealth Warplanes" (Samoloty bojowe kategorii stealth).

</doc>
<doc id="1439731" url="https://pl.wikipedia.org/wiki?curid=1439731" title="Turniej olimpijski w piłce siatkowej mężczyzn 2008/Finał">
Turniej olimpijski w piłce siatkowej mężczyzn 2008/Finał

Finał turnieju olimpijskiego w piłce siatkowej mężczyzn podczas XXIX Letnich Igrzysk Olimpijskich w Pekinie rozegrany został 24 sierpnia. Zagrali w nim obrońcy tytułu – Brazylijczycy oraz dwukrotni mistrzowie olimpijscy - Amerykanie.
Zwycięzcami, a zarazem zdobywcami złotego medalu, zostały Stany Zjednoczone, nie przegrywając przez cały turniej ani jednego spotkania.
Stany Zjednoczone – Brazylia.
Niedziela, 24 sierpnia 2008
12:00 - Capital Indoor Stadium, Pekin - Widzów: 13 000

</doc>
<doc id="1439732" url="https://pl.wikipedia.org/wiki?curid=1439732" title="Teleskop kosmiczny">
Teleskop kosmiczny

Teleskop kosmiczny – teleskop wyniesiony w przestrzeń kosmiczną w celu zwiększenia precyzji lub umożliwienia obserwacji w zakresie widma promieniowania zatrzymywanego przez atmosferę Ziemi. Ze względu na umiejscowienie można teleskopy te podzielić na:
Masa i rozmiary teleskopów kosmicznych są ograniczone z powodu możliwości transportowych i finansowych, ponadto ich serwisowanie jest równie kosztowne i skomplikowane lub wręcz niemożliwe.

</doc>
<doc id="1439733" url="https://pl.wikipedia.org/wiki?curid=1439733" title="Dolichovespula maculata">
Dolichovespula maculata

Dolichovespula maculata – gatunek owada z rodziny osowatych (Vespidae), gatunek typowy rodzaju "Dolichovespula". Występuje w Ameryce Północnej (Kanada i Stany Zjednoczone). Ubarwienie czarne z białymi deseniami. Jest podobna do "Dolichovespula adulterina". Długość ciała dochodzi do 2 cm.

</doc>
<doc id="1439734" url="https://pl.wikipedia.org/wiki?curid=1439734" title="Rocky Marquette">
Rocky Marquette

Rocky Marquette (ur. 15 maja 1980 w Fremont w stanie Michigan, USA) – amerykański aktor.

</doc>
<doc id="1439735" url="https://pl.wikipedia.org/wiki?curid=1439735" title="Ryszard Jankiewicz">
Ryszard Jankiewicz

Ryszard Jankiewicz (ur. 20 marca 1944) – lekarz, specjalista chirurgii ogólnej; pierwszy polski lekarz zarejestrowany i oficjalnie pracujący w Tanzanii.
Jest synem Stanisława, również chirurga, i Haliny, z domu Sawsienowicz. W 1968 roku uzyskał tytuł lekarza medycyny w Akademii Medycznej w Lublinie. Po stażu odbytym w Szpitalu Klinicznym w Lublinie, w 1970 roku rozpoczął pracę w Oddziale Chirurgicznym Szpitala Miejskiego w Bydgoszczy. W 1978 roku uzyskał specjalizację z chirurgii ogólnej i stanowisko zastępcy ordynatora.
Na przełomie lat 1978/79 przez pół roku, a następnie przez dwa lata, w okresie 1981-83, Jankiewicz pracował jako szef oddziału chirurgicznego Oluyoro Catholic Hospital w Ibadanie w Nigerii. Na przełomie lat 1988/89 pracował przez pół roku w Hospital Albert Schweitzer na Haiti. Od 1991 roku przebywa i pracuje w Tanzanii, początkowo jako dyrektor i szef Oddziału Chirurgicznego w St. Francis Hospital w Ifakarze, a następnie od 1995 roku w St. Walburg’s Hospital w Nyangao.
Ryszard Jankiewicz jest pierwszym polskim lekarzem zarejestrowanym i oficjalnie pracującym w Tanzanii. Jest on jedynym chirurgiem w regionie Lindi, liczącym ponad milion mieszkańców.
Publikuje w prasie polskiej i zagranicznej. W 2005 otrzymał Medal Alberta Schweitzera przyznawany przez Polską Akademię Medyczną.
W 2014 odznaczony został Krzyżem Kawalerskim Orderu Zasługi Rzeczypospolitej Polskiej.

</doc>
<doc id="1439737" url="https://pl.wikipedia.org/wiki?curid=1439737" title="Gdy rozum śpi, budzą się demony">
Gdy rozum śpi, budzą się demony

Kiedy rozum śpi, budzą się potwory lub "Gdy rozum śpi, budzą się demony", "Kiedy rozum śpi, budzą się upiory" (hiszp. "El sueño de la razón produce monstruos") – rycina hiszpańskiego malarza Francisca Goi wykonana techniką akwaforty między 1797 a 1798 rokiem. Jest najbardziej znaną grafiką z cyklu "Kaprysy" (hiszp. "Los Caprichos").
Rycina przedstawia autoportret artysty. Jego głowa spoczywa na biurku, na którym leżą porzucona kartka i pióro. Jest on atakowany przez upiory (m.in. nietoperze i sowy). Na biurku widoczny jest napisany po hiszpańsku tytuł ryciny. Rycina odnosi się do wad ówczesnego społeczeństwa hiszpańskiego. Inną interpretacją jest przedstawienie nieprzewidywalnej wyobraźni samego artysty, którą można podziwiać w tematyce jego obrazów.
W 1803 roku podarował niesprzedane egzemplarze (240 odbitek) i matryce królowi Karolowi IV z obawy przed zarekwirowaniem i zniszczeniem ich przez Inkwizycję. W zamian otrzymał dożywotnią pensję w wysokości 12 000 reali rocznie dla swojego syna Javiera. 

</doc>
<doc id="1439738" url="https://pl.wikipedia.org/wiki?curid=1439738" title="John Singleton Copley">
John Singleton Copley

John Singleton Copley (ur. 1738 w Bostonie, zm. 9 września 1815 w Londynie) – amerykański malarz i rysownik.
Życiorys.
Pierwsze kroki w malarstwie stawiał w pracowni swojego ojca – rytownika Petera Pelhama. Jego pierwsze dzieła tworzone były pod wpływem techniki mezzotinty z indywidualnie wypracowanymi sposobami nanoszenia na płótna świateł i cieni. Malował głównie realistyczne portrety burżuazji, m.in. "Mrs S. Bourne", "Chłopiec z wiewiórką" (1766) oraz "Pułkownik W. Montresor" z ok. 1772 roku.
W 1774 roku, za namową Benjamina Westa, wybrał się w podróż po Europie do Londynu, Paryża, Genui i Rzymu. W 1776 roku po wybuchu wojny o niepodległość w Stanach Zjednoczonych zamieszkał wraz z rodziną w Londynie. Tam jego malarstwo zostało zauważone i docenione przez króla Jerzego III, który w 1783 roku mianował go członkiem Royal Academy. W Anglii Copley prócz portretów, zaczął malować sceny historyczne bliskie stylowi neoklasycyzmu m.in. "Śmierć lorda Chathama" (1779-1780) oraz sceny naturalistyczne, o wątkach walki człowieka z naturą – "Watson i rekin" (1778) czym zapowiadał romantyzm.

</doc>
<doc id="1439739" url="https://pl.wikipedia.org/wiki?curid=1439739" title="Droga prawna Opus Dei">
Droga prawna Opus Dei

Droga prawna Opus Dei – termin używany przez Opus Dei na określenie kolejnych etapów, jakie przemierzyła ta instytucja od jej założenia w 1928 przez św. Josemarię aż do roku 1982, kiedy to otrzymała ona obecną formę prałatury personalnej. Przedtem Opus Dei było „pobożnym stowarzyszeniem”, „wspólnotą bez ślubów publicznych” oraz instytutem świeckim.
Pierwszy etap (1928-1941).
W pierwszym etapie, od założenia w 1928 aż do 1941, Opus Dei istniało bez uznania prawnego. Z punktu widzenia władz kościelnych Opus Dei było czymś zbyt małym, skoro w 1939 liczyło 12 członków.
W 1941 zostało aprobowane jako „Pobożne stowarzyszenie” (Pía Unión) przez biskupa Madrytu, Leopoldo Eijo y Garay.
Stowarzyszenie Kapłańskie Świętego Krzyża (1943).
W 1943 r. św. Josemaría zakładał , które zostało uznane prawnie przez biskupa Madrytu jako „Wspólnota bez ślubów publicznych”. To "stowarzyszenie kapłańskie" składało się z księży wyświęconych w Opus Dei.
Instytut świecki (1947-1982).
Na podstawie Decretum laudis "Primum Institutum" z 24 lutego 1947, Opus Dei otrzymało w sposób tymczasowy aprobatę ze strony Stolicy Świętej jako instytut świecki prawa papieskiego. Opus Dei zostało więc pierwszym w historii instytutem świeckim. 16 czerwca 1950 Opus Dei uzyskało ostateczną aprobatę jako instytut. Do instytutu należeli świeccy, księża wyświęceni będąc już w Opus Dei oraz księża diecezjalni, którzy pozostawali pod zwierzchnictwem swoich biskupów diecezjalnych.
Prałatura personalna (od 1982).
W 1982 Opus Dei zostało erygowane konstytucją apostolską "Ut sit" przez Jana Pawła II jako pierwsza prałatura personalna Kościoła katolickiego. Jako prałatura personalna, Opus Dei składa się ze świeckich oraz z księży i diakonów, którzy podlegają kanonicznie prałatowi Opus Dei. Ściśle złączone z Opus Dei jest , do którego należą księża diecezjalni, którzy pozostają pod zwierzchnictwem swoich biskupów diecezjalnych.
Dokumentacja.
Powstało wiele książek na temat drogi prawnej Opus Dei wewnątrz Kościoła katolickiego. Najważniejszą z nich jest wydana po hiszpańsku "El Itinerario Jurídico Del Opus Dei: Historia Y Defensa De Un Carisma" (Droga prawna Opus Dei: Historia i obrona pewnego charyzmatu), o objętości 672 stron.

</doc>
<doc id="1439740" url="https://pl.wikipedia.org/wiki?curid=1439740" title="Jørgen Frantz Hammershaimb">
Jørgen Frantz Hammershaimb

Jørgen Frantz Hammershaimb (ur. 6 lipca 1767, zm. 24 maja 1820) – polityk Wysp Owczych, premier ("løgmenn")
tego terytorium w latach 1805–1816.

</doc>
<doc id="1439741" url="https://pl.wikipedia.org/wiki?curid=1439741" title="Gerrod Henderson">
Gerrod Henderson

Gerrod Henderson (ur. 30 października 1978 w Haynesville) – amerykański koszykarz grający na pozycji rozgrywającego. W Polsce znany z występów w Anwilu Włocławek.
Przebieg kariery.
Do roku 2003.
Henderson jest absolwentem Uniwersytetu Louisiana Tech. W sezonie 2001/2002 na ostatnim roku studiów notował średnio 17,5 pkt, 5 zb. i 3,5 asysty na mecz. Dzięki grze przez cały okres studiów wpisał się na listę czołowych punktujących w historii uczelni: 5 miejsce wśród punktujących – 1829 punktów, czy 6 miejsce pod względem liczby asyst – 367.
W sezonie 2002/2003 Henderson rozpoczął karierę w Europie w greckim Panioniosie Ateny (śr. 15 pkt, 3 as, 5 zb).
Sezon 2003/2004.
Kolejny rok 2003/2004 spędził w Hemofarmie Vršac, z którym grał m.in. w europejskim Pucharze FIBA (śr. 9 pkt, 3 as, 2 zb).
Sezon 2004/2005.
Sezon 2004/2005 to ponowna przygoda Hendersona z greckim Panioniosem (śr. 15 pkt, 3 as, 6 zb), gdzie nie zagrzał zbyt długo miejsca i został zwolniony za używanie niedozwolonych środków dopingujących. Zawodnika przygarnęła Crvena Zvezda Belgrad, a ten odpłacił się dobrą grą nie tylko w Lidze Adriatyckiej, ale także w Pucharze ULEB (śr. 11 pkt, 2 as, 6 zb).
Sezon 2005/2006.
Sezon 2005/2006 Henderson zaczął w greckim Kolossos Rodou, jednak ponownie został zwolniony. Po krótkim okresie bez pracy, zawodnik ponownie związał się z Crveną Zvezdą Belgrad, a Amerykanin reprezentował klub zarówno w tamtejszej ekstraklasie, Lidze Adriatyckiej, jak i Pucharze ULEB (śr. 10 pkt, 4 as).
Po roku 2006.
Sezon 2006/2007 Henderson stracił z powodu kontuzji, choć miał podpisany kontrakt z izraelskim Hapoelem Ironi Naharijja. Po roku przerwy z koszykówką został zauważony przez Aleša Pipana, będącego wówczas trenerem Anwilu. Kontrakt ten był dość ryzykowny dla klubu, gdyż Henderson długo nie trenował, jednak ryzyko się opłaciło. Już od pierwszego meczu sezonu Gerrod stał się liderem drużyny, był najlepszym rzucającym jak i podającym (blisko 16 pkt. i 4,5 as. na mecz). Często zastępował trenera, który w wyrównanych końcówkach meczów nie wiedział jak zaplanować kolejną akcję, ten wchodził na boisko i jedną indywidualną akcją rozstrzygał losy spotkania na korzyść Anwilu. Wszystko jednak się zmieniło, gdy Henderson dostał korzystną propozycję z Azowmaszu Mariupol, bez namysłu podpisał nowy kontrakt. Od tego czasu jego poprzednia drużyna zaczęła przegrywać mecz za meczem. Po zakończeniu sezonu Henderson dostał propozycję powrotu do Włocławka, z której skorzystał. Transfer ten był najgłośniejszym w okienku transferowym 2008/09. Sam zawodnik zapowiada walkę o mistrzostwo. Został ukarany przez Światową Agencje Antydopingową (WADA) dwuletnią bezwzględną dyskwalifikacją. Były koszykarz Anwilu Włocławek, jeden z czołowych strzelców polskiej ligi, gwiazdor na naszych parkietach, ukarany został za stosowanie dopingu – w jego organizmie stwierdzono obecność furosemidu, który znalazł się tam najprawdopodobniej po wypaleniu marihuany.

</doc>
<doc id="1439742" url="https://pl.wikipedia.org/wiki?curid=1439742" title="Mostostal">
Mostostal

Mostostal – nazwa powstałego na bazie utworzonego w 1945 w Krakowie prywatnego «Przedsiębiorstwa Budowy Mostów i Konstrukcji Stalowych „Mostostal”», branżowego organu zarządzania w PRL – w pierwszym okresie «Centralnego Zarządu Konstrukcji Stalowych „Mostostal”» (1951–1958), a następnie przekształconego w «Zjednoczenie Konstrukcji Stalowych i Urządzeń Przemysłowych „Mostostal”», z siedzibą w Warszawie.
Zarządzeniem prezydenta Bolesława Bieruta z 22 lipca 1949 «Przedsiębiorstwo Budowy Mostów i Konstrukcji Stalowych „Mostostal”» zostało odznaczone Orderem Sztandaru Pracy I klasy "za wybitne zasługi położone dla Narodu i Państwa w dziedzinie budownictwa".
Na początku lat 90. poszczególne przedsiębiorstwa zjednoczenia zostały sprywatyzowane.

</doc>
<doc id="1439745" url="https://pl.wikipedia.org/wiki?curid=1439745" title="Łotewska Partia Socjalistyczna">
Łotewska Partia Socjalistyczna

Łotewska Partia Socjalistyczna (łot. Latvijas Sociālistiskā partija, LSP; ros. Социалистическая партия Латвии, СПЛ) – łotewska partia polityczna o profilu socjalistycznym, założona została 15 stycznia 1994 jako następczyni Komunistycznej Partii Łotwy zdelegalizowanej w 1991. 
Od 1995 Łotewska Partia Socjalistyczna jest reprezentowana w Sejmie, od 2009 do 2014 miała swojego przedstawiciela również w Parlamencie Europejskim. 
W latach 1999–2015 przewodniczącym ugrupowania był Alfrēds Rubiks, były I sekretarz KC KPŁ oraz członek Biura Politycznego KC KPZR. 
Historia.
Powstanie ugrupowania i działalność.
Partia powstała na bazie ruchu społecznego Równouprawnienie (łot. Līdztiesība) oraz członków zdelegalizowanej 10 września 1991 Komunistycznej Partii Łotwy sprzeciwiających się niepodległości kraju. 
14 marca 1994 ministerstwo sprawiedliwości Łotwy dokonało oficjalnej rejestracji ugrupowania. 
Jej przewodniczącym został były I sekretarz Komitetu Rejonowego KPZR w Lucynie Filips Stroganovs. Partia brała udział w wyborach parlamentarnych oraz samorządowych na Łotwie. W Sejmie VI kadencji (1995–1998) była reprezentowana przez 5 posłów, w Sejmie VII kadencji (1998–2002) zdobyła 4 mandaty, a w Sejmie VIII kadencji – 5 mandatów z ramienia PCTVL. 
W wyborach z 2006 LSP startowała z list Centrum Zgody uzyskując 4 mandaty na 17 zdobytych przez koalicję. Ugrupowanie znajduje się w opozycji wobec centroprawicowych rządów na Łotwie, opowiadając się przeciwko neoliberalnemu modelowi gospodarki, spodobowi walki z kryzysem gospodarczym oraz dyskryminacji mniejszości narodowych. Od 2009 do 2014 lider LSP Alfrēds Rubiks był posłem do Parlamentu Europejskiego. Partia reprezentowana jest w samorządach terytorialnych: Radzie Miejskiej Rygi (7 radnych), Jēkabpils (1), Rzeżycy (4) oraz radach powiatów (novadi) w Lucynie (2), Alūksne, Kārsava i Zilupe (po jednym radnym). 
Program.
Ugrupowanie stoi na stanowisku, że przystąpienie do Unii Europejskiej i NATO, ratyfikacja traktatu lizbońskiego oraz przystąpienie do strefy euro sformalizowały utratę suwerenności państwa łotewskiego.
Działalność wydawnicza.
Partia wydawała w latach 2003–2006 swoje czasopisma "Социалист Латвии" oraz "Latvijas Sociālists", od 2007 ukazuje się jedno pismo "Социалист Латвии"/"Latvijas Sociālists" wydawane w dwóch językach.

</doc>
<doc id="1439747" url="https://pl.wikipedia.org/wiki?curid=1439747" title="Anna Bojarska">
Anna Bojarska

Anna Bojarska-Rutowicz, ps. "Juliusz Nemo" (ur. 1 października 1946 w Warszawie, zm. 26 lipca 2019 tamże) – polska pisarka, eseistka, autorka sztuk scenicznych i scenarzystka filmowa. Mieszkała w Paryżu.
Życiorys.
Ukończyła studia na Wydziale Filozofii Uniwersytetu Warszawskiego (praca magisterska z filozofii Pascala pod kierunkiem prof. Leszka Kołakowskiego) oraz Studium Dziennikarskie UW. W latach 1970–1975 była pracownikiem naukowym Instytutu Badań Współczesnych Problemów Kapitalizmu, jednocześnie pisząc pracę doktorską na temat teorii konwergencji (praca ukończona, lecz autorka nie przystąpiła do obrony).
Debiutowała w 1968 r. na łamach prasy jako felietonistka. Od tamtej pory była związana z wieloma tytułami prasowymi, między innymi z Gazetą Wyborczą, Polityką, Nowymi Książkami, Przeglądem Tygodniowym, Twoim Stylem.
Była autorką kilkudziesięciu książek i laureatką wielu nagród, między innymi międzynarodowej nagrody pokojowej im. Maksymiliana Kolbego-Reinholda Schneidera (1976), "podziemnej" nagrody Komitetu Kultury Niezależnej dla najlepszego eseisty, Nagrody im. Andrzeja Kijowskiego (1988), kilkukrotną laureatką nagrody „Książka Miesiąca” Warszawskiego Klubu Księgarza.
Była siostrą Marii Bojarskiej i matką Maksa Bojarskiego, działacza lewicowego (m.in. wiceprezesa Unii Lewicy), związanego ze środowiskami antyklerykalnymi.
Została pochowana na cmentarzu komunalnym na Wólce Węglowej (Kwatera: S-X-4, Rząd: 17, Grób: 3).

</doc>
<doc id="1439750" url="https://pl.wikipedia.org/wiki?curid=1439750" title="Badminton na Letnich Igrzyskach Olimpijskich 2004 – gra mieszana">
Badminton na Letnich Igrzyskach Olimpijskich 2004 – gra mieszana

W konkurencji mieszanej w badmintonie na igrzyskach olimpijskich w Atenach wystartowały 23 pary z 17 krajów.

</doc>
<doc id="1439754" url="https://pl.wikipedia.org/wiki?curid=1439754" title="George Bellows">
George Bellows

George Wesley Bellows (ur. 12 lub 19 sierpnia 1882, Columbus, w Ohio, zm. 8 stycznia 1925 w Nowym Jorku) – amerykański malarz i litograf.
Życiorys.
Studiował na Uniwersytecie Stanowym w Ohio w latach 1901–1904, czynnie uprawiając baseball i koszykówkę. Naukę kontynuował w New York School of Art u Roberta Henri. Był luźno związany z grupą artystyczną Ashcan School zajmującą się ilustrowaniem życia współczesnego amerykańskiego społeczeństwa we wszystkich jego formach. Reprezentował tzw. miejski realizm o wyraźnie antyakademickim i antyelitarnym obliczu. Malował portrety, pejzaże i szczególnie popularne sceny brutalnych walk bokserskich. Jego prace nie komentowały przedstawianych osób i wydarzeń, jedynie precyzyjnie je przedstawiały, oddając jednocześnie atmosferę miejsc i emocje ludzi. Krytycy zaliczyli go do "apostołów brzydoty", potępiając dosłowność i odejście od tradycyjnych kanonów malarstwa.
Bellows zaczął zdobywać popularność od 1908, gdy jego obrazy zaczęły pojawiać się na wystawach. W wieku 27 lat został członkiem stowarzyszonym National Academy of Design, otrzymując pełne członkostwo cztery lata później. Od 1916 aż do śmierci wydał serię około 200 litografii, w tym najbardziej znaną "Dempsey i Firpo". Jego obrazy i grafiki znajdują się w zbiorach wielu amerykańskich muzeów sztuki, w tym National Gallery of Art w Waszyngtonie, Memorial Art Gallery Uniwersytetu w Rochester i Museum of Modern Art w Nowym Jorku.
Zmarł przedwcześnie w wyniku zaniedbania zapalenia wyrostka robaczkowego w 1925. Był żonaty, miał dwie córki. 

</doc>
<doc id="1439757" url="https://pl.wikipedia.org/wiki?curid=1439757" title="Orkiestra wojskowa (II RP)">
Orkiestra wojskowa (II RP)

Orkiestra wojskowa – orkiestra Wojska Polskiego II RP.
Charakterystyka orkiestr.
W Wojsku Polskim istniały etatowe i nieetatowe orkiestry wojskowe w pułkach piechoty, samodzielnej jazdy i artylerii oraz niektórych szkołach wojskowych. 
Orkiestry etatowe występowały tylko w pułkach piechoty. Do 1924 były jednym z pododdziałów batalionu sztabowego W skład orkiestr wchodzili:
W pułkach jazdy i artylerii występowały pododdziały sygnalistów. Nie przyjmowano do tych orkiestr młodocianych muzyków cywilnych. 
Wojsko Polskie posiadało etatową Orkiestrę Reprezentacyjną Komendy Miasta Warszawy.
Oddziały innych broni i szkoły wojskowe mogły tworzyć nieetatowe orkiestry wojskowe. Była to wewnętrzna sprawa korpusu oficerskiego danego oddziału, który ponosił wszelkie związane z tym koszty. Do orkiestr nieetatowych uczniów kontraktowych nie przyjmowano.
Kapelmistrzowie tworzyli odrębną grupę w korpusie oficerów administracyjnych.
Założenie orkiestry należało zgłosić Oddziałowi III Sztabu Generalnego. 
Dozwolone było przyjmowanie kontraktowe muzyków cywilnych, dla których dane dowództwo mogło zakupić w magazynach wojskowych umundurowanie oraz pobierać żołnierskie racje żywnościowe.
Orkiestry mogły występować publicznie zarobkowo w czasie wolnym od służby jedynie w odpowiednich lokalach. Odpowiednie umowy opiniowane były przez właściwą Komendę Garnizonu.
Wpływy deponowane były przez odnośną komisję gospodarczą i rozdzielane ściśle według następujących reguł:
50 — 70% zużywano na spłatę ewentualnych pożyczek inwestycyjnych. Po spłaceniu pożyczek przynajmniej 20% przekazywano na cele inwestycyjne orkiestry. Pozostałą część dochodów przeznaczano na premie za grę i wynagrodzenie muzyków kontraktowych.
Zabronione było granie pieśni narodowych: hymnu narodowego, "Boże coś Polskę", "Roty" i "Z dymem pożarów" w rozrywkowych wiązankach muzycznych. Jednak obowiązkowo znajdowały się one w repertuarze orkiestry.
Przepisy odnośnie do wykonania hymnu narodowego ustalone były specjalnymi rozkazami.
Udział orkiestr w życiu kulturalnym wojska oraz ich występy na zewnątrz określały stosowne rozkazy.
Wszelkie sprawy, dotyczące muzyki w wojsku, regulowane były w referacie muzycznym Departamentu I Piechoty Ministerstwa Spraw Wojskowych.

</doc>
<doc id="1439793" url="https://pl.wikipedia.org/wiki?curid=1439793" title="Seven Seas Of Rhye">
Seven Seas Of Rhye



</doc>
<doc id="1439798" url="https://pl.wikipedia.org/wiki?curid=1439798" title="E-test">
E-test

E-test (Etest, Epsilometer test) – gradientowo-dyfuzyjna metoda służąca do ustalenia najmniejszego stężenia antybiotyku hamującego wzrost drobnoustroju. Technika ta umożliwia ustalenie stopnia oporności na dany lek i podawanie pacjentowi optymalnych dawek. Jest ona droga i stosowana wyłącznie wtedy, gdy z antybiogramu wynika, że badany szczep jest oporny na wszystkie antybiotyki.
Metoda ta polega na nałożeniu wąskiego plastikowego paska nasączonego antybiotykiem, o stężeniu wzrastającym wzdłuż paska, na wysiane bakterie, inkubację w odpowiednich warunkach oraz odczytanie wyniku po około jednej dobie.
W przeciwieństwie do antybiogramu, badane jest minimalne stężenie hamujące tylko jednego antybiotyku.

</doc>
<doc id="1439799" url="https://pl.wikipedia.org/wiki?curid=1439799" title="Alfrēds Rubiks">
Alfrēds Rubiks

Alfrēds Rubiks (ur. 24 września 1935 w Dyneburgu) – łotewski polityk, radziecki działacz komunistyczny. W latach 1984–1990 przewodniczący komitetu wykonawczego rady miejskiej Rygi, w latach 1990–1991 I sekretarz Komitetu Centralnego Komunistycznej Partii Łotwy, od 1990 do 1991 członek Biura Politycznego KC KPZR, w latach 1993–1995 poseł na Sejm, w latach 2009–2014 deputowany do Parlamentu Europejskiego VII kadencji, w latach 1999–2015 lider Łotewskiej Partii Socjalistycznej.
Życiorys.
W 1963 ukończył studia na wydziale mechanicznym Ryskiego Instytutu Politechnicznego, a w 1980 wyższą szkołę partyjną w Leningradzie. W latach 1954–1957 odbywał służbę w Armii Radzieckiej, a następnie pracował jako inżynier technolog i kierownik biura w fabryce maszyn elektrycznych w Rydze.
W 1950 wstąpił do Komsomołu. W latach 60. zajmował kierownicze stanowiska w tej organizacji w Łotewskiej SRR – był sekretarzem komitetu miejskiego w Rydze, później sekretarzem, a od 1990 do 1991 pierwszym sekretarzem Komitetu Centralnego. Od 1976 pełnił funkcję I sekretarza leningradzkiego komitetu rejonowego Komunistycznej Partii Łotwy w Rydze. W latach 1980–1991 był deputowanym Rady Najwyższej Łotewskiej SRR, a następnie do 1992 posłem do Rady Najwyższej niepodległej Łotwy. W 1982 objął stanowisko ministra przemysłu Łotewskiej SRR. W latach 1984–1990 sprawował urząd przewodniczącego komitetu wykonawczego ryskiej rady miejskiej. Do 1991 pełnił funkcję deputowanego na Zjazd Deputowanych Ludowych ZSRR.
W kwietniu 1990 objął stanowisko I sekretarza Komitetu Centralnego Komunistycznej Partii Łotwy. Opowiadał się wówczas przeciwko niepodległości Łotwy i za jej pozostaniem w granicach zreformowanego ZSRR. W lipcu 1990 wszedł również w skład Biura Politycznego KPZR. W sierpniu 1991 poparł pucz moskiewski, stając na czele Komitetu Stanu Wyjątkowego na Łotwie. W tym samym miesiącu został tymczasowo aresztowany za udział w zamachu stanu i próbę obalenia łotewskiego rządu. Przebywając w areszcie, skutecznie ubiegał się o mandat poselski w wyborach do Sejmu w 1993. W lipcu 1995 został skazany na karę 8 lat pozbawienia wolności.
W czerwcu 1996 był jednym z kandydatów na urząd prezydenta Łotwy, uzyskał wówczas 5 głosów poparcia w parlamencie. W listopadzie 1997 uzyskał warunkowe przedterminowe zwolnienie. Za swoją przynależność do Komunistycznej Partii Łotwy po styczniu 1991 objęty zakazem kandydowania w wyborach na Łotwie (z wyłączeniem wyborów do PE).
W 1999 został przewodniczącym Łotewskiej Partii Socjalistycznej, ugrupowania o profilu komunistycznym. Do 2003 był współprzewodniczącym Rosyjskiego Związku Łotwy. W wyborach w 2009 uzyskał z listy Centrum Zgody mandat posła do Parlamentu Europejskiego VII kadencji. W PE był członkiem frakcji Zjednoczonej Lewicy Europejskiej – Nordyckiej Zielonej Lewicy. W wyborach w 2014 bez powodzenia ubiegał się o reelekcję, kandydując z pierwszego miejsca odrębnej listy Łotewskiej Partii Socjalistycznej. W grudniu 2015 zrzekł się funkcji przewodniczącego Łotewskiej Partii Socjalistycznej, motywując swoją decyzję wiekiem oraz stanem zdrowia
Życie prywatne.
Jego synowie Raimonds oraz Artūrs również zostali politykami.

</doc>
<doc id="1439800" url="https://pl.wikipedia.org/wiki?curid=1439800" title="Roderick Chisholm">
Roderick Chisholm



</doc>
<doc id="1439801" url="https://pl.wikipedia.org/wiki?curid=1439801" title="Etest">
Etest



</doc>
<doc id="1439803" url="https://pl.wikipedia.org/wiki?curid=1439803" title="AVRO (turniej szachowy)">
AVRO (turniej szachowy)

AVRO – potoczna nazwa turniejów szachowych, których sponsorem było holenderskie zjednoczenie rozgłośni radiowych AVRO ("Algemeene Vereeniging Radio Omroep").
AVRO 1938.
Pierwszy turniej AVRO rozegrany został w dniach 6–27 listopada 1938 r. i do dziś uważany jest za jeden z najsilniej obsadzonych szachowych turniejów w historii. Do udziału zaproszono ośmiu najlepszych wówczas zawodników świata: aktualnego mistrza świata Aleksandra Alechina, eks-mistrzów José Raúla Capablankę i Maxa Euwe oraz potencjalnych przeciwników Alechina w następnym meczu o szachową koronę: Michaiła Botwinnika, Paula Keresa, Samuela Reshevsky'ego i Salomona Flohra. Właśnie wybór kolejnego przeciwnika dla Alechina był najważniejszym celem turnieju, w ówczesnych bowiem czasach panujący mistrz sam wybierał sobie przeciwnika spośród wybitnych szachistów, w dodatku zobowiązując go do wniesienia wysokiej opłaty za samą tylko możliwość stoczenia pojedynku.
Turniej rozegrano systemem dwukołowym na dystansie 14 rund. Poszczególne rundy rozgrywane były w 10 różnych miastach, co było wydarzeniem wyjątkowym i powodowało dodatkowe utrudnienia (praktycznie codzienne podróżowanie):
Pierwszych czterech zawodników otrzymało nagrody pieniężne w wysokości 1000, 750, 500 i 400 guldenów. Turniej zakończył się wspólnym zwycięstwem Paula Keresa i Reubena Fine'a, ale z powodu lepszego systemu wartościowania jego triumfatorem ogłoszono estońskiego szachistę, który w dodatku jako jedyny nie przegrał partii. Jednakże do zrealizowania głównego celu turnieju nie doszło, bowiem Alechin odmówił podpisania umowy z Keresem i tym samym nie dopuścił go do rozegrania z nim meczu o mistrzostwo świata, tłumacząc się tym, iż pierwszeństwo do tego spotkania ma oficjalny kandydat Międzynarodowej Federacji Szachowej, Salomon Flohr. Paul Keres zaproponował wówczas rozegranie meczu Alechin–Keres w 1940 r., dając do zrozumienia, iż okres ten jest mu niezbędny do prawidłowego przygotowania się do tak ważnego dla niego pojedynku, ale i tę propozycję Alechin odrzucił, motywując ją ewentualną stratą tytułu w meczu z Flohrem. Paradoksalnie do meczu Alechina z Flohrem również nie doszło, gdyż wkrótce po zakończeniu turnieju AVRO mistrz świata ogłosił, iż z powodu bardzo słabego występu Flohra w tym turnieju nie uznaje go już za kandydata do walki o mistrzostwo świata. Było to jednak stanowisko oficjalne, prawdziwym powodem niedopuszczenia do meczu z Flohrem była umowa Alechina z Michaiłem Botwinnikiem, która wskazywała radzieckiego szachistę jako pretendenta pod warunkiem zorganizowania meczu w Związku Radzieckim, z tym że Alechin miał zostać oficjalnie zaproszony do ZSRR przez rząd tego kraju pół roku przed rozpoczęciem meczu (Alechin był rosyjskim emigrantem). Jednak i do tego pojedynku nie doszło z powodu zaostrzającej się sytuacji politycznej i wybuchu II wojny światowej.
Według Jeffa Sonasa, autora systemu Chessmetrics, turniej AVRO 1938 był najsilniej obsadzonym turniejem w historii szachów (data zestawienia: 07.12.2009).
AVRO 1973.
Drugi turniej AVRO zorganizowano po 35 latach w Hilversum, dla uczczenia pamięci turnieju z 1938 roku. Formuła rozgrywek pozostała taka sama (8 zawodników, system dwukołowy, 14 rund), jednakże jego obsada była o wiele słabsza, nie wystąpił bowiem żaden z żyjących wówczas eks-mistrzów świata (ówczesny mistrz Bobby Fischer po zdobyciu w 1972 r. tytułu wycofał się z gry turniejowej).

</doc>
<doc id="1439808" url="https://pl.wikipedia.org/wiki?curid=1439808" title="Roderick Chisholm (sportowiec)">
Roderick Chisholm (sportowiec)

Roderick Chisholm (ur. 19 czerwca 1974 w Londynie) – australijski wioślarz, reprezentant Australii w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439809" url="https://pl.wikipedia.org/wiki?curid=1439809" title="Jānis Birks">
Jānis Birks

Jānis Birks (ur. 31 lipca 1956 w Rydze) – łotewski lekarz i polityk, od 2007 do 2009 burmistrz Rygi.
Życiorys.
Ukończył studia w Ryskim Instytucie Medycznym. Uzyskał specjalizację anestezjologa-reanimatologa. Pracował w I i VII szpitalu klinicznym w Rydze. Od 1992 do 2005 był dyrektorem szpitala basenowego (Latvijas Baseina Centrālā slimnīca), później Łotewskiego Morskiego Centrum Medycznego (Latvijas Jūras medicīnas centrs).
W 2001 uzyskał mandat radnego Rady Miejskiej w Rydze (reelekcja w 2005). Od 2005 do 2007 pełnił obowiązki wiceburmistrza miasta. W 2007 wybrano go przewodniczącym Rady Miejskiej (burmistrzem). Urząd sprawował do wyborów czerwcowych 2009, gdy jego partia nie przekroczyła progu wyborczego i nie znalazła się ponownie w RM. Odchodząc z funkcji odmówił przekazania insygniów miejskich nowemu burmistrzowi Nilsowi Ušakovsowi, nie przyszedł również na uroczystość jego zaprzysiężenia. Związany z TB/LNNK, od 2006 pełnił funkcję wiceprzewodniczącego partii.
Zasiada w Łotewskim Towarzystwie Lekarskim (Latvijas Ārstu biedrība; od 1995 do 2005 członek zarządu) oraz Łotewskim Towarzystwie Szpitalnym (członek najwyższych władz w latach 1997–2003).
Po odejściu z urzędu burmistrza powrócił do praktyki lekarskiej, stoi na czele Łotewskiego Morskiego Centrum Medycznego.
Żonaty, ma córkę i syna.

</doc>
<doc id="1439810" url="https://pl.wikipedia.org/wiki?curid=1439810" title="Kiedy rozum śpi budzą się upiory">
Kiedy rozum śpi budzą się upiory



</doc>
<doc id="1439811" url="https://pl.wikipedia.org/wiki?curid=1439811" title="Meczet Bajazyda II">
Meczet Bajazyda II

Meczet Bajazyda II (tr. "Beyazidye Camii", zwany również Meczetem Gołębi) – meczet w Turcji znajdujący się w Stambule, w dystrykcie Fatih, leżący po wschodniej stronie placu Bajazyda.
Nie wiadomo dokładnie kiedy został wybudowany i przez kogo. W źródłach podaje się dwie daty: okres panowania Bajazyda II 1481-1512, lub Hayrettina Paszy 1501-1506, natomiast za budowniczych uznaje się albo Hayreddina, albo budowniczego Yakupşah bin Sultanşah.
W skład meczetu oprócz samego meczetu wchodzi kuchnia ("imaret"), dwa mauzolea ("türbe") Bajazyda II oraz jego córki Selçuk Hatun, Medresa, dom pielgrzymów ("Imaret"), szkoła koraniczna ("mekteb"), karawanseraj, łaźnie ("hamam"). Plan meczetu jest zbliżony do planu Hagii Sophii. Meczet jest przykładem klasycznej osmańskiej architektury meczetów. Dziedziniec otaczają kopuły oparte na porfirowych i granitowych kolumnach. W centrum dziedzińca znajduje się fontanna. W rogach meczetu znajdują się dwa minarety z jednym krużgankiem i ośmioma kolorowymi obręczami.
W pobliżu meczetu znajduje się wieża Bajazyda – 85-metrowa marmurowa wieża wybudowana na rozkaz sułtana Mahmuda II w 1828 przez architekta Senekerim Kahya Balyan. Cztery piętra wieży noszą nazwy: Straż, Sygnał, Kosz i Sztandar. Wypatrywano z niej w przeszłości pożarów.

</doc>
<doc id="1439812" url="https://pl.wikipedia.org/wiki?curid=1439812" title="LKB1IP">
LKB1IP



</doc>
<doc id="1439813" url="https://pl.wikipedia.org/wiki?curid=1439813" title="Anthony Edwards">
Anthony Edwards



</doc>
<doc id="1439814" url="https://pl.wikipedia.org/wiki?curid=1439814" title="Anthony Edwards (wioślarz)">
Anthony Edwards (wioślarz)

Anthony Edwards (ur. 22 grudnia 1972 r. w Ballarat) – australijski wioślarz, reprezentant Australii w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439816" url="https://pl.wikipedia.org/wiki?curid=1439816" title="Tikarcylina">
Tikarcylina



</doc>
<doc id="1439817" url="https://pl.wikipedia.org/wiki?curid=1439817" title="Benjamin Cureton">
Benjamin Cureton

Benjamin Cureton (ur. 11 lutego 1981 r. w Perth) – australijski wioślarz, reprezentant Australii w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439818" url="https://pl.wikipedia.org/wiki?curid=1439818" title="7 grzechów głównych">
7 grzechów głównych



</doc>
<doc id="1439820" url="https://pl.wikipedia.org/wiki?curid=1439820" title="Todd Skipworth">
Todd Skipworth

Todd Skipworth (ur. 15 lutego 1985 w Perth) – australijski wioślarz, reprezentant Australii w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439821" url="https://pl.wikipedia.org/wiki?curid=1439821" title="Mirosław Boruszewski">
Mirosław Boruszewski

Mirosław Boruszewski (ur. 12 września 1942 w mieście Równe na Wołyniu, zm. 18 listopada 2014) – polski poeta.
Ukończył studia na Wydziale Mechanicznym Politechniki Wrocławskiej. Debiutował w 1974 r. na łamach prasy jako poeta. Był przedsiębiorcą w Dzierżoniowie.

</doc>
<doc id="1439822" url="https://pl.wikipedia.org/wiki?curid=1439822" title="Cathal Moynihan">
Cathal Moynihan

Cathal Moynihan (ur. 14 lutego 1981) – irlandzki wioślarz, reprezentant Irlandii w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439824" url="https://pl.wikipedia.org/wiki?curid=1439824" title="Antonowce">
Antonowce

Antonowce (ukr. Антонiвцi) – wieś na Ukrainie koło Krzemieńca, w rejonie krzemienieckim, obwodzie tarnopolskim. Przed II wojną światową w granicach Polski – leżała w gminie Uhorsk, powiecie krzemienieckim, województwie wołyńskim. Wieś położona jest w malowniczej Dolinie Iłowieckiej wzgórz Krzemienieckich, nad rzeką Iłowicą, oddalona 14 km na wschód od przystanku kolejowego Smyga. W okolicy góra "Stożek", oraz ruiny monastyru. Obecnie zamieszkana przez 24 osoby (2001).
Od 1992 we wsi znajduje się ekspozycja muzealna powstańców UPA „Табір УПА”.
Historia.
Pierwsza pisemna wzmianka z 1504 roku. Antonowice wraz z przyległymi terenami nadane zostały księciu Wasylowi Czetwertyńskiemu przez Zygmunta Starego w początku XVI w. Przez lata pieczę nad włościami trzymały rody książęce Czetwertyńskich, Zbaraskich, Wiśniowieckich i Radziwiłłów, od których w 1806 r. wieś wykupili Chodkiewicze z Młynowa, a także przez kilka lat przed I wojną światową ród Kossakowskich.
Jesienią 1942 r. wieś i jej otoczenie (tzw. Lasy Antonowickie) stanowiła jeden z największych ośrodków zbrojnego podziemia ukraińskiego: sztab okręgowy UPA „Eneja” pod dowództwem Iwana Kłymyszyna oraz brutalne ugrupowania banderowców – melnykowców (OUN-M pod wodzą Andrija Melnyka) i bulbowców (zbrojne grupy rabunkowe Maksyma Borowcia „Tarasa Bulby” – OUN-B). W czerwcu 1943 roku ugrupowania ukraińskie zaatakowały nieuzbrojoną ludność polską, dokonując rzezi mężczyzn, kobiet i dzieci. Spalone zostały okoliczne polskie osady: Daniłówka, Garncarskie Hucisko, Hucisko Piaseczne, Hucisko Stożeckie, Hurby, Huta Antonowiecka, Huta Majdańska,
Huta Stara, Kamienna Góra, Mosty, Piaseczna, Majdan Antonowiecki, Pikulskie Hucisko, Rudnia Antonowiecka. Po tej akcji, większość Polaków, którzy przetrwało uciekli, a z pozostałych powstały pierwsze polskie oddziały samoobrony i nieliczne oddziały partyzanckie, m.in. oddział braci Jurgielewiczów.
W roku 1944 stacjonujące oddziały UPA zostały rozbite przez wojsko niemieckie, a wieś niemal doszczętnie zniszczona.

</doc>
<doc id="1439825" url="https://pl.wikipedia.org/wiki?curid=1439825" title="Nauru na Letnich Igrzyskach Olimpijskich 2004">
Nauru na Letnich Igrzyskach Olimpijskich 2004

Reprezentacja Nauru na Letnich Igrzyskach Olimpijskich 2004 – występ kadry sportowców reprezentujących Nauru na igrzyskach olimpijskich, które odbyły się w Atenach w Grecji, w dniach 13–29 sierpnia 2004 roku.
Reprezentacja liczyła troje zawodników (dwóch mężczyzn i jedną kobietę). Nauru miało swoich przedstawicieli w 1 spośród 28 rozgrywanych dyscyplin. Zawodnicy z tego kraju nie zdobyli żadnego medalu. Chorążym reprezentacji był sztangista Yukio Peter. Najmłodszym przedstawicielem tego państwa na Letnich Igrzyskach Olimpijskich 2004 był niespełna 18-letni sztangista Itte Detenamo, a najstarszą przedstawicielką była niespełna 23-letnia sztangistka Reanna Solomon. Wszyscy zawodnicy zadebiutowali na igrzyskach.
Był to trzeci start tej reprezentacji na igrzyskach olimpijskich. Najlepszym wynikiem, jaki osiągnęli reprezentanci tego kraju na Letnich Igrzyskach Olimpijskich 2004, była 8. pozycja, jaką Peter zajął w rywalizacji sztangistów w kategorii wagowej do 69 kilogramów.
Tło startu.
W 1996 roku reprezentacja Nauru po raz pierwszy wzięła udział w letnich igrzyskach olimpijskich. Przedtem sukcesy sportowców tego kraju odnotowywane były na igrzyskach Wspólnoty Narodów, czy igrzyskach Pacyfiku. Reprezentacja Nauru na tych igrzyskach liczyła troje zawodników, którzy startowali wyłącznie w podnoszeniu ciężarów.
Podnoszenie ciężarów.
Zasady kwalifikacji.
Nauru w podnoszeniu ciężarów reprezentowało troje zawodników (2 mężczyzn i 1 kobieta). Yukio Peter i Itte Detenamo awansowali przez eliminacje drużynowe, zaś Reanna Solomon otrzymała zaproszenie do udziału w igrzyskach.
Jednym z turniejów kwalifikacyjnych do Igrzysk Olimpijskich 2004 w Atenach, były rozgrywane tego samego roku mistrzostwa Oceanii i Południowego Pacyfiku. Za indywidualne wyczyny sztangistów przyznawano punkty, według których ustalono klasyfikację drużynową (osobna dla mężczyzn i osobna dla kobiet). Kraj, który zajął pierwsze miejsce mógł wystawić na igrzyskach dwóch sztangistów, a druga i trzecia ekipa – jednego sztangistę. U kobiet zaś pierwsze trzy ekipy miały prawo do wystawienia jednej zawodniczki. W rywalizacji mężczyzn Nauru zajęło pierwsze miejsce, więc tym samym Nauruańska Federacja Podnoszenia Ciężarów miała prawo do wystawienia dwóch zawodników. W rywalizacji kobiet nauruańskie sztangistki nie zdobyły miejsca w pierwszej trójce; Reanna Solomon otrzymała zaproszenie do uczestnictwa w Igrzyskach XXVIII Olimpiady.
Wyniki.
Jako pierwszy podczas Letnich Igrzysk Olimpijskich 2004 wystartował Yukio Peter. Wystąpił w kategorii wagowej do 69 kilogramów. Zawody w tej kategorii odbyły się 18 sierpnia 2004 roku i zostały podzielone na dwie grupy. Peter wystartował w grupie B. W rwaniu dwie próby na 130 i 135 kilogramów miał udane, natomiast próbę na 137,5 kilograma spalił. Rwanie zakończył z wynikiem 135 kilogramów. W podrzucie jedną próbę na 167,5 kilograma zaliczył; kolejną na 175 kilogramów spalił i to była jego ostatnia próba, ponieważ trzeci raz do sztangi nie podszedł. Podrzut zakończył z wynikiem 167,5 kilograma, i z wynikiem 302,5 kilograma w dwuboju zajął 2. miejsce w grupie B, a w końcowej klasyfikacji 8. miejsce. Zwycięzcą tej konkurencji został Zhang Guozheng z Chin.
Jako druga podczas Letnich Igrzysk Olimpijskich 2004 wystartowała Reanna Solomon. Wystąpiła w kategorii wagowej + 75 kilogramów. Zawody w tej kategorii odbyły się 22 sierpnia 2004 roku. Pierwszą próbę na 90 kilogramów zaliczyła; drugą próbę na 95 kilogramów spaliła, natomiast trzecią próbę na 95 kilogramów miała udaną. Rwanie zakończyła z wynikiem 95 kilogramów. W podrzucie pierwszą próbę na 122,5 kilograma spaliła, natomiast dwie następne na 122,5 i 125 kilogramów zaliczyła; podrzut zakończyła z wynikiem 125 kilograma, i z wynikiem 220 kilogramów w dwuboju zajęła przedostatnie, 11. miejsce, wyprzedzając tylko reprezentantkę Fidżi Ivy Shaw. Zwyciężczynią tej konkurencji została Tang Gonghong z Chin.
Jako trzeci podczas Letnich Igrzysk Olimpijskich 2004 wystartował Itte Detenamo. Wystąpił w kategorii wagowej + 105 kilogramów. Zawody w tej kategorii odbyły się 25 sierpnia 2004 roku i zostały podzielone na dwie grupy. Detenamo wystartował w grupie B. W rwaniu wszystkie trzy próby na 147,5, 152,5 i 155 kilogramów miał udane, tym samym kończąc rwanie z wynikiem 155 kilogramów. W podrzucie jedną próbę na 192,5 kilograma zaliczył; kolejną na 197,5 kilogramów spalił i to była jego ostatnia próba, ponieważ trzeci raz to sztangi nie podszedł. Podrzut zakończył z wynikiem 192,5 kilograma, i z wynikiem 347,5 kilograma w dwuboju zajął 7. miejsce w grupie B, a w końcowej klasyfikacji ostatnie, 14. miejsce wśród sklasyfikowanych sztangistów. Zwycięzcą tej konkurencji został Hossein Rezazadeh z Iranu.

</doc>
<doc id="1439826" url="https://pl.wikipedia.org/wiki?curid=1439826" title="Gearoid Towey">
Gearoid Towey

Gearoid Towey (ur. 26 marca 1977 r. w Dublinie) – irlandzki wioślarz, reprezentant Irlandii w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439827" url="https://pl.wikipedia.org/wiki?curid=1439827" title="Tero Järvenpää">
Tero Järvenpää

Tero Järvenpää (ur. 2 października 1984 w Tampere) – fiński lekkoatleta specjalizujący się w rzucie oszczepem.
Na początku kariery został w 2001 brązowym medalistą mistrzostw świata juniorów młodszych. Dwa lata później wywalczył wicemistrzostwo Europy juniorów oraz brąz igrzysk wojskowych. W 2005 był piąty na młodzieżowych mistrzostwach Starego Kontynentu oraz został srebrnym medalistą uniwersjady. Bez powodzenia – odpadł w eliminacjach – startował w mistrzostwach Europy (2006). Ósmy zawodnik mistrzostw świata w Osace oraz czwarty oszczepnik igrzysk olimpijskich w Pekinie. Zajął jedenastą lokatę podczas światowego czempionatu w 2009. Znalazł się w reprezentacji Finlandii na mistrzostwa Europy w 2010 jednak ostatecznie w zawodach nie wystartował. Sześciokrotny medalista mistrzostw Finlandii (1 medal złoty - 2008, 3 srebrne - 2006, 2007, 2011 i 2 brązowe - 2003, 2004) oraz uczestnik meczów międzypaństwowych. 
Rekord życiowy: 86,68 (27 lipca 2008, Tampere).

</doc>
<doc id="1439828" url="https://pl.wikipedia.org/wiki?curid=1439828" title="Richard Archibald">
Richard Archibald

Richard Archibald (ur. 18 stycznia 1978 r. w Londonderry) – irlandzki wioślarz, reprezentant Irlandii w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439831" url="https://pl.wikipedia.org/wiki?curid=1439831" title="Vremya-Reka">
Vremya-Reka

Время-река ("Vremya-Reka" - "Czas to rzeka") jest to trzeci album Dimy Bilana. Wydany został 21 lipca 2006 roku przez Gala Records. W Rosji album zdobył tytuł platynowej płyty. Wydawnictwo zawiera utwór "Never Let You Go", z którym wokalista reprezentował Rosję na 51. Konkursie Piosenki Eurowizji 2006 w Atenach, Grecja. Piosenka zajęła 2. miejsce.

</doc>
<doc id="1439832" url="https://pl.wikipedia.org/wiki?curid=1439832" title="Paul Griffin">
Paul Griffin

Paul Griffin (ur. 1 września 1979 r.) – irlandzki wioślarz, reprezentant Irlandii w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439834" url="https://pl.wikipedia.org/wiki?curid=1439834" title="Hrabstwo Wabaunsee">
Hrabstwo Wabaunsee

Hrabstwo Wabaunsee – hrabstwo położone w USA w stanie Kansas z siedzibą w mieście Alma. Założone w 1859 roku.

</doc>
<doc id="1439839" url="https://pl.wikipedia.org/wiki?curid=1439839" title="Michael Altman">
Michael Altman

Michael Altman (ur. 21 sierpnia 1975 r. w Los Angeles) – amerykański wioślarz, reprezentant Stanów Zjednoczonych w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439841" url="https://pl.wikipedia.org/wiki?curid=1439841" title="Will Daly">
Will Daly

Will Daly (ur. 2 sierpnia 1983 r. w Vail, Kolorado) – amerykański wioślarz, reprezentant Stanów Zjednoczonych w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439843" url="https://pl.wikipedia.org/wiki?curid=1439843" title="Jarrod Bannister">
Jarrod Bannister

Jarrod Bannister (ur. 3 października 1984 w Townsville, zm. 8 lutego 2018) – australijski lekkoatleta specjalizujący się w rzucie oszczepem.
W 2002 roku był czwarty na mistrzostwach świata juniorów. Cztery lata później uplasował się na szóstym miejscu igrzysk Wspólnoty Narodów. W 2007 odpadł w eliminacjach mistrzostw świata. Podczas olimpijskiego konkursu na stadionie narodowym w Pekinie (2008) uzyskał rezultat 83,45 m i zajął szóste miejsce. Reprezentował Azję i Oceanię w zawodach pucharu interkontynentalnego w 2010 zajmując czwartą lokatę. Na koniec sezonu 2010 zwyciężył w igrzyskach Wspólnoty Narodów. Medalista mistrzostw Australii.
W 2013 został ukarany dyskwalifikacją na 20 miesięcy za stosowanie niedozwolonego dopingu (do 18 lutego 2015), a podstawą decyzji IAAF był brak możliwości przeprowadzenia badań antydopingowych i podejrzenie świadomego ich unikania przez zawodnika.
Rekord życiowy: 89,02 (29 lutego 2008, Brisbane) – rezultat ten, osiągnięty podczas krajowego czempionatu, jest aktualnym rekordem Australii i Oceanii.

</doc>
<doc id="1439844" url="https://pl.wikipedia.org/wiki?curid=1439844" title="Agrogaz">
Agrogaz



</doc>
<doc id="1439845" url="https://pl.wikipedia.org/wiki?curid=1439845" title="Patrick Todd">
Patrick Todd

Patrick Todd (ur. 14 listopada 1979 r. w Danbury, Connecticut) – amerykański wioślarz, reprezentant Stanów Zjednoczonych w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439846" url="https://pl.wikipedia.org/wiki?curid=1439846" title="Otrjadyn Gündegmaa">
Otrjadyn Gündegmaa

Otrjadyn Gündegmaa (; ur. 23 maja 1978 r. w Ułan Bator) - mongolska zawodniczka w strzelectwie, sześciokrotna uczestniczka igrzysk olimpijskich.
W 2008 roku na igrzyskach w Pekinie zdobyła srebrny medal w strzelaniu z pistoletu sportowego na dystansie 25 m. W finale lepsza okazała się jedynie Chinka Chen Ying.

</doc>
<doc id="1439847" url="https://pl.wikipedia.org/wiki?curid=1439847" title="ACEI">
ACEI



</doc>
<doc id="1439849" url="https://pl.wikipedia.org/wiki?curid=1439849" title="Thomas Paradiso">
Thomas Paradiso

Thomas Paradiso (ur. 7 grudnia 1979 r. w Abington, Pensylwania) – amerykański wioślarz, reprezentant Stanów Zjednoczonych w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439851" url="https://pl.wikipedia.org/wiki?curid=1439851" title="Bastian Seibt">
Bastian Seibt

Bastian Seibt (ur. 19 marca 1978 r. w Hamburgu) – niemiecki wioślarz, reprezentant Niemiec w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439852" url="https://pl.wikipedia.org/wiki?curid=1439852" title="Teemu Wirkkala">
Teemu Wirkkala

Teemu Wirkkala (ur. 14 stycznia 1984) – fiński lekkoatleta specjalizujący się w rzucie oszczepem.
Podczas olimpijskiego konkursu na Stadionie Narodowym w Pekinie z wynikiem 83,46 m zajął 5. miejsce. Swoją międzynarodową karierę rozpoczynał od zdobycia złotych medali na mistrzostwach świata juniorów młodszych w 2001 oraz na
mistrzostwach Europy juniorów w 2003. Czterokrotny medalista mistrzostw Finlandii (1 medal złoty – 2009, 1 srebrny – 2010 i 2 brązowe – 2007, 2013).
Rekord życiowy: 87,23 (22 lipca 2009, Joensuu).

</doc>
<doc id="1439854" url="https://pl.wikipedia.org/wiki?curid=1439854" title="Flaga Siedlec">
Flaga Siedlec



</doc>
<doc id="1439855" url="https://pl.wikipedia.org/wiki?curid=1439855" title="Jost Schömann-Finck">
Jost Schömann-Finck

Jost Schömann-Finck (ur. 8 października 1982 w Zell) – niemiecki wioślarz, reprezentant Niemiec w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439856" url="https://pl.wikipedia.org/wiki?curid=1439856" title="Hrabstwo Wallace">
Hrabstwo Wallace

Hrabstwo Wallace – hrabstwo położone w Stanach Zjednoczonych, w stanie Kansas, z siedzibą w mieście Sharon Springs. Założone w 1868 roku. Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="1439858" url="https://pl.wikipedia.org/wiki?curid=1439858" title="Instytut Filologii Klasycznej Uniwersytetu Jagiellońskiego">
Instytut Filologii Klasycznej Uniwersytetu Jagiellońskiego

Instytut Filologii Klasycznej Uniwersytetu Jagiellońskiego w Krakowie – jednostka dydaktyczno-naukowa należąca do struktur Wydziału Filologicznego Uniwersytetu Jagiellońskiego.
Kierunki kształcenia.
Instytut kształci studentów na kierunkach:
Struktura organizacyjna.
W skład Instytutu wchodzi również instytutowa biblioteka.

</doc>
<doc id="1439859" url="https://pl.wikipedia.org/wiki?curid=1439859" title="Jost Schoemann-Finck">
Jost Schoemann-Finck



</doc>
<doc id="1439861" url="https://pl.wikipedia.org/wiki?curid=1439861" title="Piling">
Piling



</doc>
<doc id="1439863" url="https://pl.wikipedia.org/wiki?curid=1439863" title="Mechacenie">
Mechacenie



</doc>
<doc id="1439868" url="https://pl.wikipedia.org/wiki?curid=1439868" title="Jochen Kühner">
Jochen Kühner

Jochen Kühner (ur. 15 października 1980 r. w Spirze) – niemiecki wioślarz, reprezentant Niemiec w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439871" url="https://pl.wikipedia.org/wiki?curid=1439871" title="Fehrbellin">
Fehrbellin

Fehrbellin – miejscowość i gmina w Niemczech w kraju związkowym Brandenburgia, w powiecie Ostprignitz-Ruppin.
Geografia.
Gmina Fehrbellin położona jest ok. 60 km na północny zachód od Berlina, w pobliżu autostrady A24.
Historia.
Od roku 1294 do 26 października 2003 r. Fehrbellin był miastem.
28 czerwca 1675 miała miejsce bitwa pod Fehrbellin, wojska brandenburskie pokonały Szwedów podczas wojny Francji z koalicją hiszpańsko-austriacko-lotaryńską. Bitwa jest upamiętniona przez pomnik i wieżę. Klęska Szwedów przekreśliła plany Jana III Sobieskiego aby w sojuszu ze Szwecją odebrać Brandenburczykom Prusy.
Dzielnice.
W skład gminy wchodzą następujące dzielnice: Betzin, Brunne, Dechtow, Deutschhof, Hakenberg, Karwesee, Königshorst, Langen, Lentzke, Linum, Manker, Protzen, Tarmow, Walchow, Wall, Wustrau-Altfriesack.
Współpraca.
Miejscowość partnerska:

</doc>
<doc id="1439872" url="https://pl.wikipedia.org/wiki?curid=1439872" title="Martin Kühner">
Martin Kühner

Martin Kühner (ur. 15 października 1980 r. w Spirze) – niemiecki wioślarz, reprezentant Niemiec w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439873" url="https://pl.wikipedia.org/wiki?curid=1439873" title="Mohamed Zidan">
Mohamed Zidan



</doc>
<doc id="1439875" url="https://pl.wikipedia.org/wiki?curid=1439875" title="Państwo pierwszych Piastów">
Państwo pierwszych Piastów



</doc>
<doc id="1439878" url="https://pl.wikipedia.org/wiki?curid=1439878" title="Mohamed Zidan (wioślarz)">
Mohamed Zidan (wioślarz)

Mohamed Zidan (ur. 19 września 1978) – egipski wioślarz, reprezentant Egiptu w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439881" url="https://pl.wikipedia.org/wiki?curid=1439881" title="Vincente Bacallar">
Vincente Bacallar

Vicente Bacallar y Sanna, markiz de San Felipe (ur. w Cagliari (Sardynia) 6 lutego 1669, zm. w Hadze 11 czerwca 1726) – hiszpański polityk, wojskowy, dyplomata i historyk.
Urodzony na Sardynii (wówczas część Hiszpanii)w arystokratycznej rodzinie sardyńskiej o pochodzeniu walenckim. Jako młody człowiek pojechał do Hiszpanii, w której rozpoczął karierę wojskowego.
Karol II Habsburg uczynił go wojskowym gubernatorem Sardynii z tytułem gubernatora Cagliari i Gallura.
W czasie wojny o sukcesję hiszpańską popierał Filipa V, który uczynił go w 1709 roku markizem San Felipe i wicehrabią de Fuentehermosa. Gdy Sardynia wpadła w ręce arcyksięcia Karola, Bacallar musiał wrócić do Madrytu, ale nadal miał nadzieję na odzyskanie ojczyzny z rąk Austriaków. 
Był jednym z negocjatorów pokoju w Utrechcie (1713). W 1714 podpisał zrzeczenie się przez Hiszpanię Sardynii na rzecz Austrii. Potem został ambasadorem w Genui.
W Genui przygotowywał w 1717 roku wyprawę wojskową w celu odzyskania Sardynii dla króla Hiszpanii. Wyspę odzyskano, ale w 1720 powtórnie utracono, wymieniając ja na Sycylię w traktacie pokojowym z Księstwem Sabaudii-Piemontu.
W latach 1714–1725 ambasador w Genui. 21 września 1725 roku został ambasadorem w Holandii. Jego politycznym celem było zapewnienie neutralności Holandii. Zmarł w Hadze po dwóch latach pobytu na placówce na atak apopleksji. 
Jako historyk napisał: 
Bacallar napisał też: 
Zostawił po sobie bibliotekę 16.000 tomów. Był członkiem "Real Academia Española" (fotel N) od 1713 roku, w ramach której pracował nad kompilacją pierwszego słownika języka hiszpańskiego, który wydano w Madrycie w 1726 roku. 

</doc>
<doc id="1439882" url="https://pl.wikipedia.org/wiki?curid=1439882" title="Amin Ramadan">
Amin Ramadan

Amin Ramadan (ur. 1 stycznia 1981 r. w El Beihira) – egipski wioślarz, reprezentant Egiptu w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439883" url="https://pl.wikipedia.org/wiki?curid=1439883" title="Ahmed Gad">
Ahmed Gad

Ahmed Gad (ur. 23 lipca 1978 w Kairze) – egipski wioślarz, reprezentant Egiptu w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie

</doc>
<doc id="1439885" url="https://pl.wikipedia.org/wiki?curid=1439885" title="Drzewidło">
Drzewidło

Drzewidło ("Pereskia" Mill.) – rodzaj sukulentów z rodziny kaktusowatych. Gatunkiem typowym jest "P. paniculata" Vellozo.
Charakterystyka.
Gatunki z tego rodzaju pochodzą z terenów od południowego Meksyku do Kolumbii i Wenezueli, przez Karaiby, wschodnie części Brazylii na południe do północnych rejonów Urugwaju i Argentyny. Część gatunków występuje w Andach w Peru i Boliwii. Do rodzaju należą jedne z najstarszych rozwojowo i najbardziej prymitywnych gatunków kaktusowatych. Wykształcają liście asymilacyjne z płaskimi i mięsistymi blaszkami. Liście te są przeważnie eliptyczne, dość mięsiste i mają długość 3,5-25 cm. Kwiaty pojedynczo lub w gronach. Owoce mięsiste.
Systematyka.
W 1703 r. Charles Plumier opisał rodzaj "Pereskia" w "Nova Plantarum Americanarum Genera". Karol Linneusz umieścił należące do niego gatunki w rodzaju "Cactus" jako "Cactus pereskia" i "Cactus portulacifolius". W 1754 r. Philip Miller ponownie opisał takson w randze rodzaju
"Rhodocactus" (A.Berger) F.M.Knuth oraz ortograficzne wariany: "Peirescia" Zucc., "Peireskia" Steud., "Perescia" Lem.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Pereskioideae ", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Pereskia" Mill.
Zagrożenia.
Stopień zagrożenia części gatunków został zbadany przez IUCN i tylko jeden z 6 rozpoznanych gatunków ("Pereskia aureiflora") umieszczony został w Czerwonej księdze gatunków zagrożonych z kategorią zagrożenia VU (narażony na wyginięcie).
Zastosowanie.
Niektóre gatunki są uprawiane jako rośliny ozdobne. Wymagają miejsca słonecznego oraz lekkich i przepuszczalnych gleb. Rozmnażają się z nasion lub sadzonek.

</doc>
<doc id="1439887" url="https://pl.wikipedia.org/wiki?curid=1439887" title="Abdel Razek Ibrahim">
Abdel Razek Ibrahim

Abdel Razek Ibrahim, عبد الرازق ابراهيم (ur. 1 maja 1983 r. w Gizie) – egipski wioślarz, reprezentant Egiptu w wioślarskiej czwórce bez sternika wagi lekkiej podczas Letnich Igrzysk Olimpijskich w Pekinie.

</doc>
<doc id="1439893" url="https://pl.wikipedia.org/wiki?curid=1439893" title="Telesync">
Telesync

Telesync, TS – metoda kopiowania filmów, zwykle chronionych przez prawo autorskie; także kopia wykonana tą metodą.
Nagranie pochodzi z kina, jednak – w odróżnieniu od kinówki – stosuje się zewnętrzne źródło dźwięku (pochodzące najprawdopodobniej z kinowego gniazdka do słuchawek dla ludzi słabosłyszących). Często "telesync" jest wykonywany w pustym kinie lub specjalnym pomieszczeniu z projektorami, przy użyciu profesjonalnej kamery. Powoduje to, że jakość obrazu i dźwięku jest wyższa niż kinówki. Poszczególne kopie TS mogą jednak pod tym względem znacząco się różnić – znaczna część filmów jest błędnie oznaczona jako "telesync", zamiast "cam".
"Telesync" jest najczęściej, poza DVDRip, spotykaną formą nielegalnych kopii filmów, zwykle dostępną już po kilku dniach od pojawienia się pierwszych kopii "cam".

</doc>
<doc id="1439895" url="https://pl.wikipedia.org/wiki?curid=1439895" title="Nasikabatrachus sahyadrensis">
Nasikabatrachus sahyadrensis

Nasikabatrachus sahyadrensis – gatunek płaza, jeden z dwóch przedstawicieli rodziny Nasikabatrachidae (obok "Nasikabatrachus bhupathi"). Występuje w Ghatach Zachodnich w południowych Indiach. Najczęściej używane nazwy dla tego gatunku to żaba purpurowa lub żaba świnionosa. Opisana została w październiku 2003 roku i jest unikatowa dla tego regionu geograficznego.
Opis.
"Nasikabatrachus sahyadrensis" ma wygląd typowej żaby. Ma przysadziste ciało, nieco bardziej bułczaste w porównaniu do innych żab o spłaszczonym ciele. Jego ramiona i nogi rozszerzają się na zewnątrz, ich kształt ciała jest podobny, jak u innych żab. Podobnie jak gatunek, "N. sahyadrensis" ma małą głowę i raczej dziwny, spiczasty ryjek. Osobniki dorosłe są zazwyczaj ciemnofioletowe. Okaz, na podstawie którego gatunek początkowo został opisany, był długi na siedem centymetrów – od czubka pyska po czubki palców.
Występowanie.
Gatunek został odkryty w dystrykcie Idukki w stanie Kerala przez S.D. Biju z tropikalnego ogrodu botanicznego i Instytutu Badawczego w Palode w Indiach oraz Franky′ego Bossuyta z Vrije Universiteit Brussel (Uniwersytet Otwarty w Brukseli). Zwierzę było dobrze znane wśród lokalnej ludności już wcześniej, jednak kilka wcześniejszych okazów zostało zignorowanych.
Wcześniej obszar występowania gatunku był ograniczany do Ghatów Zachodnich, do południa Palghat luka. Nowe odkrycia poszerzyły go dalej o pasmo na północ od luki.
Ekologia.
Żaba spędza większość czasu pod ziemią. Wynurza się tylko na około dwa tygodnie, w porze monsunowej, w celu łączenia się w pary. Prowadzi samotniczy tryb życia, dlatego została tak późno odkryta przez biologów.
W odróżnieniu od wielu innych ryjących w ziemi gatunków żab, które pojawiają się i żywią na powierzchni, ten gatunek znajdowany jest pod ziemią i żywi się głównie termitami – korzystając z języka i specjalnego policzkowego rowka. Parząc się, wykonują ampleksus pachowy, unosząc się w wodzie deszczowej w sadzawkach.
Taksonomia i systematyka.
Nazwa naukowa wywodzi się z sanskrytu od słowa nasika (nos), odnoszącego się do spiczastego pyska. "Batrachus" po grecku to żaba, a "Sahyadri" to miejscowa nazwa łańcucha górskiego, gdzie ten gatunek został znaleziony – Ghatów Zachodnich.
Żaba jest żywą skamieniałością i początkowo została przydzielona do nowej, swojej własnej rodziny, Nasikabatrachidae. Później została przydzielona do Sooglossidae, której przedstawiciele zamieszkują wyspy Seszele. Obecnie zaliczana jest ponownie do monotypowej rodziny Nasikabatrachidae. Występowanie blisko ze sobą spokrewnionych rodzin Nasikabatrachidae i Sooglossidae na tak odległych od siebie obszarach wynika z tego, że ich wspólni przodkowie około 100 milionów lat temu zamieszkiwali odłączony od Gondwany wskutek dryfu kontynentalnego subkontynent, obejmujący dzisiejsze Seszele, Indie i Madagaskar; około 65 milionów lat temu Seszele i subkontynent indyjski ostatecznie się rozdzieliły i odtąd płazy te ewoluowały niezależnie, tworząc dwie odrębne rodziny.

</doc>
<doc id="1439901" url="https://pl.wikipedia.org/wiki?curid=1439901" title="Gangusiowa Jama">
Gangusiowa Jama

Gangusiowa Jama – jaskinia w Beskidzie Niskim, na wschodnim stoku Kielanówki, koło Lipowicy (gmina Dukla). Ma 190 m długości i 11 m głębokości. Jest jaskinią osuwiskową powstałą w piaskowcach cergowskich. Odkryta została w 1992 r. przez członków Speleoklubu Dębickiego: T. Mleczka i B.Szatkowskiego. Początkowo były to dwie osobne jaskinie (Gangusiowa Jama i Jaskinia Grozy), które połączono dopiero w 1993 r. Jaskinia znajduje się w obrębie specjalnego obszaru ochrony siedlisk Natury 2000 „Osuwiska w Lipowicy”.

</doc>
<doc id="1439908" url="https://pl.wikipedia.org/wiki?curid=1439908" title="Ray-Ban">
Ray-Ban

Ray-Ban – marka okularów (głównie przeciwsłonecznych, ale także korekcyjnych), założona w 1937 roku przez firmę Bausch &amp; Lomb. Jedna z najbardziej innowacyjnych i rozpoznawalnych marek w świecie okularów.
Historia marki.
W roku 1999 marka została sprzedana włoskiej firmie Luxottica Group za 640 mln USD. Już w 2014 roku marka Ray-Ban wygenerowała aż 2,065 mld EUR przychodu, co stanowiło 27% sprzedaży firmy Luxottica. Aktualnie Marka Ray-Ban według szacunków stanowi 5% wartości globalnego rynku optycznego i jest największą marką okularów na świecie.
Okulary Ray-Ban nosili m.in. generał Douglas MacArthur (Generał John MacCready w 1939 zamówił pierwsze okulary dla pilotów US Air Corps, które dały początek modelowi Aviator), Tom Cruise (w filmie Top Gun), George Michael (z zespołu Wham!), Bob Dylan, Blues Brothers (John Belushi i Dan Aykroyd) z filmu The Blues Brothers, Sylvester Stallone w filmie Cobra (model RB3030), a także Michael Jackson na przestrzeni wielu lat używał wielu modeli tej firmy.
Modele.
Najpopularniejsze modele okularów Ray-Ban to Aviator, Clubmaster i Wayfarer. Model Wayfarer powstał w latach 50. i jest szczególnie ceniony przez gwiazdy Hollywood i celebrytów. Oprawki nosili m.in. Marilyn Monroe, Cary Grant i Kim Novak.
Soczewki.
Poza kultowymi modelami okularów, markę Ray-Ban wyróżniają używane w nich szkła. Do dziś montowane szkła G-15 i B-15 mają swój początek w 1953 roku, kiedy to zostały użyte po raz pierwszy.
G-15.
Soczewka o zabarwieniu zielonym, absorbuje 85% widocznego światła (trzeci stopień zabarwienia) i blokuje większość niebieskiego światła, co ma wpływ na przejrzystość obrazu i kontrast kolorów. Zapewnia ochronę przed szkodliwym promieniowaniem UV do 400 nm (100% UVA, 100% UVB). Soczewka G-15 dostępna jest także z polaryzacją.
B-15.
Soczewka o zabarwieniu brązowym, absorbująca 85% światła widzialnego (trzeci stopień zabarwienia). Dzięki ciepłej barwie, poprawia kontrast oraz ostrzejsze widzenie w warunkach słabego oświetlenia. Zapewnia ochronę przed szkodliwym promieniowaniem UV do 400 nm (100% UVA, 100% UVB). Soczewka B-15 dostępna jest także z polaryzacją.

</doc>
<doc id="1439913" url="https://pl.wikipedia.org/wiki?curid=1439913" title="Józef Wróbel (duchowny)">
Józef Wróbel (duchowny)

Józef Wróbel (ur. 18 października 1952 w Bestwinie) – polski duchowny rzymskokatolicki, sercanin, doktor habilitowany nauk teologicznych, biskup diecezjalny Helsinek w latach 2000–2008, biskup pomocniczy lubelski od 2008.
Życiorys.
Urodził się 18 października 1952 w Bestwinie. W latach 1967–1971 uczęszczał do Liceum Ogólnokształcącego im. Mikołaja Kopernika w Żywcu. W latach 1971–1973 studiował w Pomaturalnym Studium Technicznym oraz na Politechnice Łódzkiej (filii w Bielsku-Białej). W grudniu 1973 wstąpił do Zgromadzenia Księży Najświętszego Serca Jezusowego. Roczny nowicjat odbył w Pliszczynie, po czym rozpoczął studia w Wyższym Seminarium Misyjnym Księży Sercanów w Stadnikach. Pierwsze śluby zakonne złożył 28 grudnia 1974, a śluby wieczyste 16 września 1978. Święceń prezbiteratu udzielił mu 12 czerwca 1980 kardynał Franciszek Macharski, arcybiskup metropolita krakowski. W latach 1980–1982 odbył studia specjalistyczne w zakresie teologii moralnej w Akademii Alfonsjańskiej (Uniwersytet Laterański) w Rzymie, które uwieńczył licencjatem na podstawie pracy "I fondamentali impegni politici della persona negli scritti di Jacques Maritain". Na tej samej uczelni w latach 1982–1985 odbył dalsze studia. W ich trakcie w roku akademickim 1983/1984 kształcił się na wydziale teologii uniwersytetu katolickiego we Fryburgu. Stopień doktora teologii moralnej uzyskał w 1985 na podstawie dysertacji "I fondamentali doveri e i diritti della persona nelle opere di Jacques Maritain". Doktorat nostryfikował w 1987 na Katolickim Uniwersytecie Lubelskim. W 1999 na podstawie rozprawy "Człowiek i medycyna. Teologiczno-moralne podstawy ingerencji medycznej" uzyskał na Wydziale Teologii Katolickiego Uniwersytetu Lubelskiego stopień doktora habilitowanego nauk teologicznych.
Po powrocie ze studiów zagranicznych od września 1985 do lutego 1986 pracował jako wikariusz w parafii Węglówka w archidiecezji krakowskiej. W latach 1986–1987 pełnił obowiązki sekretarza Prowincji Polskiej Księży Sercanów. W 1985 został wykładowcą etyki i teologii moralnej w Wyższym Seminarium Misyjnym Księży Sercanów w Stadnikach. W latach 1990–1993 pełnił funkcję rektora tego seminarium. W 1987 został pracownikiem naukowo-dydaktycznym Katolickiego Uniwersytetu Lubelskiego. Był asystentem przy Katedrze Historii Teologii Moralnej, a w 1999 objął funkcję kierownika nowo utworzonej Katedry Teologii Życia przy Instytucie Teologii Moralnej. W latach 1999–2002 był wiceprzewodniczącym Komisji Etycznej przy Akademii Medycznej w Lublinie.
30 listopada 2000 papież Jan Paweł II mianował go biskupem diecezjalnym diecezji Helsinki. Święcenia biskupie otrzymał 27 stycznia 2001 w luterańskim kościele św. Jana w Helsinkach. Udzielił mu ich kardynał Edward Cassidy, przewodniczący Papieskiej Rady ds. Popierania Jedności Chrześcijan, któremu towarzyszyli arcybiskup Piero Biggio, nuncjusz apostolski w krajach skandynawskich, i Gerhard Schwenzer, biskup diecezjalny Oslo. Jako zawołanie biskupie przyjął słowa „"Omnia mea tua sunt"” ("Wszystko, co moje, jest Twoje").
28 czerwca 2008 papież Benedykt XVI mianował go biskupem pomocniczym archidiecezji lubelskiej ze stolicą tytularną Suas. W 2012 został ustanowiony kanonikiem gremialnym Kapituły Archikatedralnej Lubelskiej
W ramach Konferencji Episkopatu Polski w 2018 został przewodniczącym Zespołu Ekspertów ds. Bioetycznych.
W 2009 był współkonsekratorem podczas sakry biskupa diecezjalnego Helsinek Teemu Sippo.

</doc>
<doc id="1439914" url="https://pl.wikipedia.org/wiki?curid=1439914" title="Heiligengrabe">
Heiligengrabe

Heiligengrabe – gmina w Niemczech w kraju związkowym Brandenburgia, w powiecie Ostprignitz-Ruppin.
Geografia.
Gmina Heiligengrabe położona jest pomiędzy miastami Wittstock/Dosse i Pritzwalk.
Dzielnice.
W skład gminy wchodzą następujące dzielnice:

</doc>
<doc id="1439918" url="https://pl.wikipedia.org/wiki?curid=1439918" title="Wioślarstwo na Letnich Igrzyskach Olimpijskich 2008 – ósemka mężczyzn">
Wioślarstwo na Letnich Igrzyskach Olimpijskich 2008 – ósemka mężczyzn

Ósemka mężczyzn (M8+) – konkurencja rozgrywana podczas Letnich Igrzysk Olimpijskich 2008 w Pekinie między 9 a 16 sierpnia w Parku Olimpijskim Shunyi.

</doc>
<doc id="1439921" url="https://pl.wikipedia.org/wiki?curid=1439921" title="Kielanówka (szczyt)">
Kielanówka (szczyt)

Kielanówka (pot. Kielanowska Góra, 558 m n.p.m.) – zalesiony szczyt w paśmie wychodni piaskowca, w Beskidzie Niskim, w Karpatach Zachodnich, na południe od Dukli, na zachód od drogi krajowej nr 9 Barwinek – Miejsce Piastowe, w pobliżu Lipowicy i Cergowej.
Jest zakończeniem grzbietu odbiegającego z Chyrowej na wschód; charakteryzuje się niewielką wybitnością. Wschodnie stoki Kielanówki opadają ku dolinie Jasiołki, a południowe – ku potokowi Chyrowskiemu.
Jaskinie.
Na terenie Kielanowskiej Góry znajdują się interesujące osuwiska gruntu, znane jako Osuwiska w Lipowicy. Są one największym skupiskiem jaskiń w Beskidach. Na jej południowo-wschodnim stoku zinwentaryzowano dotąd 69 jaskiń. Są to jaskinie genezy osuwiskowej, a występują w piaskowcach cergowskich. Część pustek powstała w starszych osuwiskach i były one przemodelowane w kolejnych fazach osunięć. Większość jaskiń na Kielanówce powstała jednak w najmłodszych i gwałtownych osuwiskach w czasie eksploatacji kamieniołomów w Lipowicy. Jaskinie z uwagi na studnie i progi oraz kruszyznę nie są polecane do zwiedzania. Z uwagi na hibernujące nietoperze wejście do jaskiń zimą jest zabronione.
Nad ścianą kamieniołomu w północnej części stoku znajduje się rozległe osuwisko, którego zasadnicza część powstała w 1957 r. Na tym obszarze znanych jest 30 jaskiń. Największą jest Jaskinia Słowiańska-Drwali mająca 601 m długości i 24 m głębokości. Odkryta została w grudniu 2003 r. podczas cyklicznego spotkania członków Stowarzyszenia Speleoklub Beskidzki z Dębicy zwanego "Speleobozem". Inne większe jaskinie w tym rejonie to: Lodowa Szczelina (200 m długości), Gangusiowa Jama (190 m długości) oraz Szczelina Lipowicka (105 m). Występujące na tym obszarze rozwinięte są przeważnie na systemie wąskich (często zaciskowych) szczelin, które rzadko poprzedzielane są większymi komorami. Korytarze tworzą czasem prawdziwy labirynt. 
Kolejnym rejonem występowania jaskiń jest osuwisko położone nad ścianą południowego, młodszego wyrobiska kamieniołomu. Poznano tu dotychczas łącznie 31 jaskiń. Największymi jaskiniami w tym rejonie są: Jaskinia Świętego Jana (53 m długości), Jaskinia Kacza (49 m długości), Mała Diabla Dziura (26 m długości) oraz Dębicka Studnia I (26 m długości). Jaskinie tutejsze powstały przeważnie na pojedynczych, ale dość obszernych korytarzach.
Na północny zachód od tego osuwiska znajduje ponadto się ściana skalna i wielki rów rozpadlinowy. W tym rejonie zinwentaryzowano dotąd 8 jaskiń. Najdłuższą wśród nich jest Jaskinia Górna (18 m długości).
Pierwsza wzmianka o jaskiniach na Kielanówce pochodzi z 1952 r. (A. Krzanowski) i dotyczy nieistniejącej już Jaskini w Kamieniołomie w Lipowicy. Opis i plan tej jaskini znalazł się w wydanym w 1954 r. inwentarzu K. Kowalskiego "Jaskinie Polski". O kilku jaskiniach powstałych w osuwisku z 1957 r. wspominają prowadzący jego badania T. Gerlach, J. Pokorny i R. Wolnik (1958 r.). Następnie o jaskiniach na Kielanówce pisze w 1974 r. S. Janiga. Jednak dopiero od 1992 r. Speleoklub Dębicki (od 2001 r. Stowarzyszenie Speleoklub Beskidzki) zaczął planową inwentaryzację jaskiń Kilanowskiej Góry, która trwa do dziś. Większość obecnie znanych jaskiń poznali i zinwentaryzowali członkowie tego klubu: W. J. Gubała, T. Kałuża, T. Mleczek, R. Suski, B. Szatkowski i inni.

</doc>
<doc id="1439923" url="https://pl.wikipedia.org/wiki?curid=1439923" title="Activision Blizzard">
Activision Blizzard

Activision Blizzard, Inc., dawniej Activision, Inc. – amerykański holding, zajmujący się tworzeniem i wydawaniem gier komputerowych i filmów. Założony w 2008 roku z główną siedzibą w Santa Monica w Kalifornii w wyniku fuzji Vivendi Games i Activision. Począwszy od 2015 roku jest trzecim wydawcą gier komputerowych w Ameryce Północnej, który znalazł się w Standard &amp; Poor’s 500; ponadto znajduje się na giełdzie NASDAQ pod symbolem giełdowym NASDAQ: ATVI. Activision Blizzard obejmuje pięć jednostek biznesowych: Activision, Blizzard Entertainment, Major League Gaming, Activision Blizzard Studios oraz King.com Limited. W 2012 roku był pierwszą firmą na rynku gier komputerowych pod względem wielkości przychodów, natomiast w 2014 zajął piąte miejsce. W latach 2017–2021 była największą firmą zajmującą się grami w Ameryce i Europie pod względem przychodów i kapitalizacji rynkowej.
Spółka posiada i prowadzi dodatkowe studia zależne w ramach Activision Publishing, w tym Treyarch, High Moon Studios, Infinity Ward i Toys for Bob, a jego tytuły ustanowiły szereg rekordów podczas premier. Przykładowo "" zarobiło 550 milionów dolarów na całym świecie w ciągu weekendu otwarcia w 2015 roku, co czyni ją grą z największą premierą w tym roku. Wśród własności intelektualnej publikowanej przez Activision Blizzard znajdują się marki gier komputerowych, m.in. "Call of Duty", "Tony Hawk", "Guitar Hero", "Skylanders". Ponadto wydaje gry z serii "World of Warcraft", "StarCraft", "Diablo", "Hearthstone" i "Overwatch" autorstwa Blizzard Entertainment; "Candy Crush Saga", "Pet Rescue Saga" i "Farm Heroes Saga" produkowane przez King.com.
Początkowo spółka była w większości własnością francuskiego konglomeratu Vivendi SA (61%). Powstała w wyniku fuzji Activision i Vivendi Games, ogłoszonej 2 grudnia 2007 roku, w transakcji opiewającej na sumę 18,9 mld dolarów. Transakcja została zakończona 9 lipca 2008 roku. Spółka uważała, że połączenie obu firm stworzyło „największego na świecie i najbardziej dochodowego wydawcę gier komputerowych”. 26 lipca 2013 roku Activision Blizzard zapowiedział odłączenie się od koncernu Vivendi. W wyniku tego spółka wykupiła od Vivendi ponad 600 milionów akcji za łączną sumę 8,2 mld dolarów (429 mln akcji Activision Blizzard i 172 mln akcji grupa ASAC II LP prowadzona przez Koticka). Skutkiem tego była niezależność Activision Blizzard i wzmocnienie pozycji firmy na rynku. Transakcja miała zostać zakończona we wrześniu tegoż roku, jednak w wyniku chwilowego wstrzymania wykupu akcji, została ona sfinalizowana 15 października 2013 roku.
Firma była również zaangażowana w wiele znaczących kontrowersji, w tym zarzuty dotyczące naruszeń patentów i nieopłacanych tantiem. Pod koniec lipca 2021 roku firma została pozwana przez kalifornijski Departament Sprawiedliwego Zatrudnienia i Mieszkalnictwa pod zarzutami molestowania seksualnego i dyskryminacji pracowników. W wyniku tego wszczęto dochodzenie prowadzone przez amerykańską Komisję Papierów Wartościowych i Giełd, doszło do licznych strajków w miejscach pracy, wielu pracowników zrezygnowało z pracy w spółce lub zostali zwolnieni. Ponadto firma utraciła wielu sponsorów wydarzeń przez nią organizowanych oraz nadal stawiano jej setki zarzutów dot. nękania w miejscu pracy.
18 stycznia 2022 roku Microsoft ogłosił zamiar przejęcia Activision Blizzard za 68,7 miliarda dolarów, w wyniku czego spółka stanie się oddziałem Microsoft Gaming, jednocześnie czyniąc Microsoft trzecią co do wielkości firmą zajmującą się grami po Tencent i Sony. W grudniu 2022 roku Federalna Komisja Handlu ogłosiła, że nie wyrazi zgody na fuzję i wszczęła postępowanie sądowe. W styczniu 2023 roku Komisja Europejska zapowiedziała, że przygotuje oświadczenie sprzeciwiające się umowie Microsoftu z Activision Blizzard oraz wyda „ostrzeżenie antymonopolowe”.
Historia.
Tło, formowanie i restrukturyzacja.
Pierwotna firma Activision została założona w 1979 roku jako zewnętrzny producent gier na Atari Video Computer System. W 1988 roku firma rozszerzyła działalność na oprogramowanie niezwiązane z grami i zmieniła nazwę na Mediagenic. Przedsięwzięcie to nie powiodło się, przynosząc duże straty. W 1991 roku upadającą firmę kupiła grupa inwestorów pod przewodnictwem Bobby’ego Koticka. Kotick przeprowadził dużą restrukturyzację w celu zmniejszenia zadłużenia, zmienił nazwę firmy na Activision i przeniósł ją do Santa Monica w Kalifornii. Do 1997 roku firma znów była rentowna. Kotick przez następną dekadę rozszerzył asortyment produktów Activision poprzez przejęcie około 25 studiów deweloperskich, co zaowocowało kilkoma udanymi seriami gier, w tym "Tony Hawk", "Call of Duty" i "Guitar Hero". Około 2006 roku zaczęła rosnąć popularność gier MMO, a takie gry zapewniają stały strumień przychodów wydawcom, a nie tylko jeden zakup gry, co czyni je bardziej wartościową propozycją. Jednak żadna ze spółek zależnych Activision nie posiadała gry MMO, ani możliwości szybkiego jej utworzenia. W dalszej kolejności Activision zmagało się z ostrzejszą konkurencją ze strony takich firm jak Electronic Arts, a także spowolnieniem sprzedaży kluczowych serii gier.
Około 2006 roku Kotick skontaktował się z Jean-Bernardem Lévy, dyrektorem generalnym francuskiego koncernu medialnego Vivendi. Vivendi miała wówczas mały dział gier, Vivendi Games, spółkę holdingową głównie dla Sierra Entertainment i Blizzard Entertainment. Kotick chciał uzyskać dostęp do "World of Warcraft" Blizzarda, popularnej gry MMO, i zasugerował Lévy’emu, że chciałby ją zdobyć. Zamiast tego Lévy zaproponował, że będzie chciał połączyć gry Vivendi z Activision, ale tylko wtedy, gdy Vivendi będzie kontrolować większość połączonej firmy. Według osób bliskich Kotickowi, był on zaniepokojony tą ofertą, ponieważ zmusiłoby go to do oddania kontroli nad Activision. Jednak po rozmowie z dyrektorem generalnym Blizzarda, Mikiem Morhaimem, Kotick uznał, że Vivendi będzie w stanie wprowadzić Blizzard na rozwijający się rynek gier wideo w Chinach.
W 2007 roku Kotick zaproponował zarządowi Activision połączenie firmy i aktywów z innym deweloperem i wydawcą gier, Vivendi Games.
Zarząd zgodził się na to w grudniu 2007 roku. Nowa spółka miała nazywać się od tej pory Activision Blizzard i zachowałaby swoją główną siedzibę w Kalifornii. Bobby Kotick z Activision został ogłoszony nowym prezesem i dyrektorem generalnym spółki Activision Blizzard, natomiast René Penisson, członek zarządu Vivendi i prezes Vivendi Games został przewodniczącym. W kwietniu 2008 roku Komisja Europejska zezwoliła na połączenie dwóch spółek. Komisja była zasadniczo potrzebna w celu zatwierdzania, że przy transakcji połączenia nie było żadnych zagadnień monopolowych. 8 lipca 2008 Activision poinformował, że akcjonariusze zgodzili się scalenie firm. Transakcja została zamknięta 9 lipca 2008 roku i była ona szacowana na 18,9 miliardów dolarów.
Vivendi było większościowym akcjonariuszem posiadając 52% udziałów w firmie. Reszta akcji była w posiadaniu inwestorów instytucjonalnych i prywatnych, i nadal była przedmiotem obrotu na giełdzie NASDAQ; przez pierwsze 10 dni sesyjnych holding był oznaczony jako NASDAQ ATVID, a później już jako NASDAQ ATVI. W tym momencie Jean-Bernard Levy zastąpił René Penissona na miejscu przewodniczącego Activision Blizzard.
Mimo połączenia dwóch spółek, Activision i Blizzard Entertainment nadal istnieją jako odrębne podmioty. Samo połączenie sprawiło, że Activision stał się spółką dominującą wśród byłych oddziałów Vivendi Games aż do 25 lipca 2013 roku. Choć Blizzard zachował swoją autonomię i korporacyjne przywództwo, to inne oddziały Vivendi Games już nie. Przykładem tego może być długo działająca wytwórnia Sierra Entertainment, która po połączeniu została zamknięta. W wyniku fuzji pojawiła się nawet plotka, mówiąca o tym, że jeśli produkt Sierra nie spełniał wymagań Activision to „prawdopodobnie nie zostanie on zachowany”. Jednak niektóre z gier Sierra, takie jak: "Crash Bandicoot", "Spyro the Dragon" czy "Prototype" zostały zachowane i są dalej wydawane przez Activision. Ponadto z powodu zamknięcia studia Sierra, serwery Sierra Community Forums również zostały zamknięte z dniem 1 listopada 2008 roku, aż do czasu ponownego otwarcia Sierry 7 sierpnia 2014 roku.
Po zakończeniu fuzji, Activision Blizzard był zmuszony zwolnić pewną liczbę osób, m.in. z powodu dublowania się niektórych stanowisk i wydziałów, co powodowało dodatkowe koszty. W wyniku tego CFO Thomas Tippl stwierdził, że firma była zmuszona „zniszczyć” część wydziałów poprzez zwolnienie pracowników, jednak dodał, że każdy z nich „będzie traktowany uczciwie i z szacunkiem w tym procesie”. Ponadto takie gry, jak: "Brütal Legend", ', ', ', ', "Zombie Wranglers", "" i "Wet" zostały usunięte z listy wydawniczej holdingu i przekazane innym firmom.
Nowe tytuły i rekordy sprzedaży.
Spółka holdingowa nie wydaje gier w swoim imieniu, tylko wykorzystuje do tego swoje oddziały, podobnie jak Vivendi Games przed połączeniem. Według raportu finansowego Activision Blizzard za trzeci kwartał 2009 roku spółka posiadała 13,3% udziałów na rynku gier w Stanach Zjednoczonych oraz 12,3% na wspólnym rynku Europy i USA. Na początku 2010 roku, niezależne studio Bungie podpisało 10-letnią umowę wydawniczą z Activision Blizzard. W 2010 roku Activision Blizzard był największym wydawcą gier komputerowych na świecie.
Wydane w 2011 roku ' zarobiło 400 mln dolarów w Stanach Zjednoczonych i Wielkiej Brytanii w ciągu pierwszych 24 godzin, co czyni je największym startem rozrywkowym wszech czasów. Rok 2011 był trzecim z rzędu, w którym seria "Call of Duty" pobiła rekord przychodu podczas premiery gry; w 2010 gra ' zarobiło 360 milionów dolarów w jeden dzień, z kolei w 2009 roku "" przyniosło 310 mln dolarów przychodu.
W 2011 roku Activision Blizzard zadebiutował ze swoją nową franczyzą "Skylanders". Z tej okazji prasa przypisała spółce wynalezienie nowego gatunku gier komputerowych, „toys to life”. Pierwsze wydanie ' zostało nominowane przez Toy Industry Association w 2011 do dwóch nagród: „Game of the Year” i „Innovative Toy of the Year”. ' i jego sequele zostały wydane na głównych konsolach i PC, jak również na urządzeniach przenośnych.
W 2012 roku według raportu finansowego firmy Ubisoft Activision Blizzard posiadał 19,5% (15,7% w 2011) udziałów w rynku gier pudełkowych, wyprzedzając tym samym Electronic Arts (18,4%), Ubisoft (11,2%) oraz Nintendo (10,8%). Z kolei w 2012 roku magazyn Forbes umieścił Activision Blizzard na #62 miejscu na liście innowacyjnych firm (dla porównania w 2011 roku holding zajął #22 miejsce).
Oddzielenie się od Vivendi i wzrost.
25 lipca 2013 roku Activision Blizzard zapowiedział oddzielenie się od koncernu mediowego Vivendi poprzez wykupienie pakietu większościowego przez grupę inwestycyjną, na czele której stoi Robert A. Kotick. Firma wykupiła około 429 mln akcji za łączną sumę 5,83 mld dolarów, ponadto 172 mln akcji (24,4%) przejęła grupa inwestycyjna ASAC II LP za 2,34 mld dolarów. Łączny koszt transakcji opiewał na sumę 8,2 mld dolarów. Wynikiem tego przedsięwzięcia jest niezależność Activision Blizzard i wzmocnienie jego pozycji na rynku przemysłu rozrywkowego. Bobby Kotick uważał, że „te transakcje są ogromną szansą dla inwestorów” i „jako niezależna firma (...) powinna być jeszcze silniejsza”. W skład grupy inwestycyjnej ASAC II LP, prowadzonej przez Koticka i Briana Kelly’ego wchodziły: chińska firma Tencent (będąca głównym udziałowcem Epic Games), Davis Advisors oraz Leonard Green &amp; Partners. Kotick pozostał na stanowisku prezesa i CEO spółki, natomiast funkcję przewodniczącego objął Brain Kelly. Ponadto koncern Vivendi nadal pozostawał udziałowcem Activision Blizzard, jednak posiadając z dotychczasowych 63% akcji zaledwie 12%, co przekładało się na 83 mln akcji.
Transakcja miała zostać zakończona we wrześniu 2013 roku, jednakże tydzień później część akcjonariuszy zgłosiła obawy względem umowy. W wyniku tego jeden z nich, Todd Miller, złożył zażalenie na wykup akcji, wytaczając tym samym proces Vivendi, Activision Blizzard oraz zarządowi. Jak podał Eurogamer, Miller zarzucił szefom spółki „złamanie obowiązków powierniczych, marnowanie zasobów firmy i niesprawiedliwe wzbogacenie”. Sugerował, że nowa grupa inwestorów pod wodzą Bobby’ego Koticka zarobi na przejęciu 664 miliony dolarów”. Niedługo potem decyzją sądu proces wykupu akcji został wstrzymany, jednakże Activision Blizzard i Vivendi postanowiły złożyć apelację od wyroku. 10 października 2013 roku Sąd Najwyższy w Delaware odrzucił wniosek jednego z akcjonariuszy i spółka otrzymała zgodę na wykup swoich akcji. Transakcja zakończyła się 15 października tegoż roku. 22 maja 2014 roku Vivendi S.A., posiadające 12% akcji Activision Blizzard, postanowiło pozbyć się około 6% udziałów w amerykańskim koncernie na jego rzecz. Tym samym 41,5 mln akcji wyceniono na kwotę ponad 850 milionów dolarów. Vivendi posiadało wówczas ok. 5,8% akcji.
9 września 2014 roku Activision Blizzard wydał nowy tytuł, "Destiny", który zarobił ponad 500 mln dolarów ze sprzedaży detalicznej w czasie premiery, ustanawiając tym samym nowy rekord największej sprzedaży gry z nowej serii w dniu wydania. 5 listopada 2013 roku, firma wydała , który został napisany przez scenarzystę Stephena Gaghana. W ciągu pierwszego dnia zarobiła 1 mld dolarów na sprzedaży detalicznej. Natomiast "" zarobiło 550 milionów dolarów na całym świecie w ciągu weekendu otwarcia w 2015 roku, co czyni ją grą z najlepszym startem w tym roku. W 2014 roku Activision Blizzard był piątą firmą produkującą gry na świecie pod względem wielkości przychodów z aktywami o łącznej wartości 14,746 mld dolarów i kapitałem własnym szacowanym na 7,513 mld dolarów.
S&amp;P 500 i nowe oddziały.
W 2015 roku spółka Activision Blizzard znalazła się na #96 miejscu w rankingu 100 Najlepszych Pracodawców według amerykańskiego magazynu biznesowego „Fortune”. Z kolei 28 sierpnia 2015 Activision Blizzard trafił do grona firm Standard &amp; Poor’s 500 (w skrócie S&amp;P 500), czyli indeksu giełdowego skupiającego najbogatsze firmy z giełdy w Nowym Jorku oraz NASDAQ. Tym samym stał się jedną z zaledwie trzech firm na liście, związanych z branżą gier komputerowych, obok Microsoft i Electronic Arts. W czerwcu 2015 spółka udostępniła kolejną część z serii Skylanders, która dodała pojazdy do gatunku „toys to life”. 15 września 2015 Bungie i Activision Publishing wydało "", dodatek kontynuujący wydarzenia z "Destiny". Dwa dni później Sony ogłosiło, że pobiła ona rekord jako najczęściej ściągana gra w ciągu jednego dnia w historii PlayStation Network, jak również pod względem ogólnej liczby graczy i szczytowej ilości osób online.
Z kolei od co najmniej września 2015 roku spółka uczestniczy w pracach nad filmem "", będącego częścią serii "Warcraft". Reżyserem filmu jest Duncan Jones, a jego premiera jest przewidywana na lato 2016.
21 października 2015 Activision Blizzard otworzyło oddział firmy poświęcony e-sportowi Activision Blizzard Media Networks, którego szefami zostali Steve Bornstein, były szef stacji telewizyjnej ESPN oraz Mike Sepso, prezes Major League Gaming, serwisu transmitującego profesjonalne rozgrywki e-sportowe. 2 listopada 2015 spółka ogłosiła, że przejęła za 5,9 mld dolarów King Digital Entertainment (znaną również jako King), będące jedną z największych firm działających na rynku gier mobilnych i społecznościowych. Zamknięcie transakcji było przewidywane na wiosnę 2016, jednak ostatecznie została zakończona 23 lutego tegoż roku.
Podczas prezentacji w Dniu Inwestora 6 listopada 2015 roku, w ramach zbliżającej się premiery filmu "Warcraft", Activision Blizzard ogłosił powstanie Activision Blizzard Studios, spółki zależnej zajmującej się przenoszeniem marek firmy na ekrany kin i telewizorów. Na czele studia stanął COO/CFO Activision Nick van Dyk, były pracownik The Walt Disney Company. Activision Blizzard Studios chce stworzyć adaptacje filmowe na podstawie serii "Call of Duty", a także telewizyjny serial animowany oparty na "Skylanders" o nazwie "Skylanders Academy". 13 stycznia 2016 roku poinformowano, że współkierownikiem studia filmowego została Stacey Sher, producentka ponad 30 filmów (w tym filmów Quentina Tarantino), dwukrotnie nominowana do Oscara.
1 stycznia 2016 roku serwis eSports Observer doniósł, że na specjalnym posiedzeniu 21 grudnia 2015 rada dyrektorów MLG zatwierdziła umowę nabycia „zasadniczo wszystkich” aktywów organizacji Major League Gaming, (w tym lig sportowych i serwisu strumieniowego transmitującego rozgrywki profesjonalnych graczy) przez Activision Blizzard za sumę 46 mln dolarów. W wyniku tego dotychczasowy dyrektor Sundance DiGiovanni miał zostać zastąpiony przez CFO MLG, Grega Chisholma. Jest to kolejny krok Activision Blizzard w stronę sportu elektronicznego, po założeniu własnego oddziału e-sportowego pod przewodnictwem Mike’a Sepso oraz nabyciu w 2013 roku akcji IGN Pro League. Według doniesień większość pieniędzy z ceny nabycia miała zostać przeznaczona na pokrycie zadłużenia spółki MLG. 4 stycznia spółka oficjalnie ogłosiła nabycie Major League Gaming i podała, że od tej pory będzie działać w ramach Activision Blizzard Media Networks. Bobby Kotick stwierdził, że „zdolność MLG do tworzenia zawartości i sprawdzona technologia publikacji rozgrywek na żywo wzmacnia pozycję spółki w sieciowej rywalizacji w grach”. Z kolei CEO MLG Sundance DiGiovanni pozostał na swoim stanowisku i poinformował, że działalność platformy MLG.tv oraz wszelkie przyszłe turnieje pozostają niezagrożone. Tego samego dnia ogłoszono również plany powstania kanału w telewizji kablowej, poświęconego rozgrywkom e-sportowym.
Wzrost i start Overwatch League.
15 stycznia 2016 Vivendi pozbyło się reszty (5,7%) posiadanych akcji Activision Blizzard, sprzedając je za 1,1 mld dolarów nieznanej amerykańskiej grupie inwestycyjnej. Spółka zdecydowała się na ten krok, ponieważ wartość jednej akcji amerykańskiego holdingu podskoczyła o ponad 90% w minionym roku.
3 marca 2016 roku Activision Blizzard ponownie znalazł się w rankingu 100 Najlepszych Pracodawców według amerykańskiego magazynu biznesowego „Fortune”, zajmując w nim #77 pozycję (19 miejsc wyżej w porównaniu do 2015 roku). Zarazem spółka była jedną z dwóch firm (obok Riot Games na #39 miejscu) na liście, które zajmują się produkcją gier komputerowych.
W listopadzie 2016 roku Blizzard Entertainment, spółka zależna od Activision Blizzard, ogłosiła uruchomienie "Overwatch" League, profesjonalnej ligi dla gry "Overwatch". Pierwszy sezon ligi rozpoczął się w drugiej połowie 2017 roku z 12 drużynami. Struktura ligi opiera się na tradycyjnych strukturach sportowych, w tym na rekrutacji tradycyjnych kierowników sportowych jako właścicieli drużyn, takich jak Robert Kraft, właściciel New England Patriots czy Jeff Wilpon, dyrektor operacyjny New York Mets.
W lutym 2017 roku serwis Kotaku poinformował, że mimo rekordowych wyników finansowych za 2016 rok, spółka Activision Blizzard zwolniła około 5% swoich pracowników, m.in. z Infinity Ward, Beenox czy Treyarch. Firma potwierdziła te doniesienia, stwierdzając, że jest to związane z „przyśpieszającym przechodzeniem na cyfrowy model dystrybucji” i stanowią część procesu „uporządkowywania zasobów przed nadchodzącymi produkcjami”. 19 lutego 2017 roku Activision Blizzard zajął #3 miejsce (za Disneyem i Netflixem) wśród firm z sektora rozrywkowego w plebiscycie na najbardziej podziwianą spółkę, przygotowanym przez magazyn biznesowy „Fortune”; była jedyną firmą w zestawieniu zajmującą się produkcją gier komputerowych.
W czerwcu 2017 firma znalazła się na liście Fortune 500, stając się trzecią firmą zajmującą się grami w historii, zaraz po Atari i Electronic Arts. Od września 2017 roku Activision Blizzard stał się największa firmą zorientowaną na gry komputerowe na terenie Ameryki i Europy pod względem przychodów i kapitalizacji rynkowej. Ponadto Activision Blizzard zajął #66 miejsce wśród 100 Najlepszych Pracodawców według amerykańskiego magazynu biznesowego „Fortune” i został uznany (#25 miejsce) za jedno z najlepszych dużych miejsc pracy w Południowej Kalifornii
Zmiany kadrowe i koniec współpracy z Bungie.
W lutym 2018 roku Activision Blizzard znalazł się #84 miejscu na liście najlepszych firm do pracy w rankingu Fortune 100. Ponadto firma znalazła się #24 miejscu na liście pracodawców, którzy opiekowali się swoimi pracownikami w latach 2017–2018.
Inauguracyjne wielkie finały "Overwatch" odbyły się w Barclays Center na Brooklynie w sierpniu 2018 roku i przyciągnęły 10,8 miliona widzów na całym świecie. Liga ma nadzieję, że 18 drużyn będzie rywalizować podczas drugiego sezonu w 2019, z ostatecznym celem 28 drużyn na całym świecie. W 2018 roku Activision Blizzard podpisało wieloletnią umowę z Walt Disney, aby transmitować gry "Overwatch" League zarówno na kanałach satelitarnych ESPN, jak i Disney XD.
3 października 2018 Activision Blizzard poinformował o zmianie na stanowisku prezesa Blizzard Entertainment w związku z odejściem po 27 latach z firmy Micheala Morhaime'a. Jego miejsce zajął dotychczasowy producent wykonawczy "World of Warcraft" J. Allen Brack. Ponadto do zespołu kierowniczego dołączyli: Ray Gresko (producent wykonawczy "Overwatch") jako dyrektor ds. rozwoju i Allen Adham, który będzie sprawował nadzór nad kilkoma nowymi projektami firmy. Morhaime natomiast będzie pełnił rolę „strategicznego doradcy”.
22 października 2018 roku serwis gamesindustry.biz, powołując się na raport DFC Intelligence, podał, że od 2012 roku dzięki grom-usługom i modelu stałych przychodów, wartość Activision Blizzard wzrosła 10 do 60 miliardów dolarów (do wzrostu wartości firmy przyczyniło się również przejęcie w 2015 firmy King, odpowiedzialnej za produkcje mobilne). Z kolei na BlizzCon 2018 jako główną zapowiedź zaprezentowano grę mobilną pt. "Diablo Immortal", która została odebrana bardzo negatywnie. W wyniku tego w ciągu 48 godzin spółka zanotowała ponad 7% spadek wartości akcji; był to zarazem najniższy wynik od stycznia tegoż roku. Ponadto publikacja sprawozdania za III kwartał pogłębiła spadki o kolejne 12%, ponieważ wyniki finansowe firmy rozminęły się z oczekiwaniami analityków.
Z końcem 2018 roku spółka poinformowała w oświadczeniu, że planuje zwolnić swojego dotychczasowego dyrektora finansowego, Spencera Neumanna; powodem tego były potajemne negocjacje z Netflixem wbrew woli Activision. W wyniku tego od 1 stycznia 2019 obowiązki CFO Activision Blizzard przejął Dennis Durkin (wcześniej dyrektor korporacyjny (CCO)), który pełnił tę rolę w latach 2012–2017. Z kolei na początku stycznia 2019 szeregi firmy opuściła Amrita Ahuja, dyrektor finansowy studia Blizzard Entertainment, która przeszła na to samo stanowisko do firmy Square Inc.
9 stycznia 2019 Activision Blizzard ogłosił, że wiceprezes i dyrektor naczelny marki "Call of Duty" Rob Kostich został prezesem Activision, natomiast Humam Sachnini prezesem King.com Limited. Ponadto Michael Morhaime ogłosił, że 7 kwietnia tegoż roku ostatecznie zakończy współpracę z Blizzardem.
11 stycznia 2019 studio Bungie (odpowiedzialne za serię "Destiny") poinformowało, że po ośmiu latach współpracy postanowiło zakończyć współpracę z Activisionem i rozwiązało umowę dystrybucyjną dotyczącą "Destiny 2", ponieważ nie przynosiła ona oczekiwanych przychodów spółce. Jednocześnie firma przejęła prawa do marki "Destiny". Jednakże ta transakcja pozwoliła spółce Activision Blizzard na zgłoszenie 164 milionów dolarów w ramach rozliczenia roku obrotowego 2018. 21 stycznia 2019 spółka zajęła #1 miejsce wśród najlepszych wydawców „średnich” rozmiarów w 2018 roku według serwisu Metacritic.
W lutym 2019 podczas konferencji podsumowującej 2018 rok, Kotick stwierdził, że choć firma odnotowała rekordowy rok zysków, to "w ramach optymalizacji oraz restrukturyzacji" była zmuszona zwolnić ok. 775 osób lub ok. 8% swojej siły roboczej, głównie w sektorach niezwiązanych z produkcją gier (m.in. dywizje wydawnicze i e-sportowe) we wszystkich firmach wchodzących w skład Activision Blizzard. Jednakże Kotick oświadczył, że w 2019 roku planowane jest zwiększenie o 20% ilości deweloperów oraz skupienie się na e-sporcie, usługach Battle.net oraz podstawowych grach wydawcy, w tym "Candy Crush Saga", "Call of Duty", "Overwatch", "Warcraft", "Diablo" i "Hearthstone".
Wzrosty w wyniku pandemii i zmiany w firmie.
W styczniu 2020 roku firma zawarła wieloletnią umowę z Google, aby transmitować wszystkie wydarzenia Activision Blizzard związane z e-sportem, w tym rozgrywki z gier "Call of Duty" i "Overwatch", za pośrednictwem YouTube, a także korzystać z usług chmurowych Google dla infrastruktury hostingowej gier; podpisano ją po wygaśnięciu dwuletniej umowy z serwisem Twitch, obejmującej rozgrywki "Overwatch" League. Wartość transakcji z YouTube została oszacowana na 160 milionów dolarów, dwukrotnie więcej niż w przypadku Twitcha.
W lutym 2020 roku prezes Bobby Kotick po sukcesie gry mobilnej "" (dzięki niej liczba graczy "CoD" wzrosła z 40 do 100 mln) poinformował, że urządzenia mobilne są kluczowymi platformami dla firmy. Z kolei kilka dni po oficjalnej premierze usługi streamingowej Nvidii o nazwie GeForce Now Activision Blizzard wycofał się z niej z całą swoją ofertą gier.
11 marca 2020 roku firma ogłosiła, że wieloletni pracownik Google Daniel Alegre od 7 kwietnia tegoż roku zastąpi Coddy’ego Johnsona na stanowisku prezesa i dyrektora operacyjnego (COO) Activision Blizzard, z kolei Johnson będzie pełnił rolę doradczą.
5 maja 2020 roku podczas sprawozdania za I kwartał podano, że w wyniku obostrzeń związanych z pandemią COVID-19 w gry spółki zagrało ponad 407 mln graczy, co przełożyło się na przychody netto firmy z kanałów cyfrowych w wysokości 1,44 mld dolarów (1,16 mld funtów). W listopadzie 2020 roku prezes Bobby Kotick w wywiadzie dla GamesBeat powiedział, że Activision Blizzard musi zatrudnić ponad 2000 osób, aby sprostać "rosnącym wymaganiom produkcyjnym". Następnie w połowie listopada firma podała, że seria "Call of Duty" w ciągu 2020 roku wygenerowała ponad 3 miliardy dolarów netto przychodu (jest to o 80% lepszy wynik w porównaniu do roku 2019) i przyciągnęła 200 mln graczy.
W styczniu 2021 roku PC Gamer podał, że Activision Blizzard osiągnął łączną wartość szacowaną na 72 mld dolarów (wówczas ceny akcji wynosiły 95 dolarów za szt.), co jest najwyższym wynikiem do tej pory. Wpływ na to miały dwa czynniki: pandemia oraz rozwój rynku mikropłatności. 22 stycznia 2021 spółka przesunęła zależne od Activision studio deweloperskie Vicarious Visions do Blizzard Entertainment, w wyniku czego 200 pracowników VV będzie od teraz pracownikami Blizzarda i będą „w pełni zaangażowani w istniejące gry i inicjatywy Blizzarda”. W związku z tym Jennifer Oneal, dotychczasowa szefowa Vicarious, została awansowana na wiceprezesa wykonawczego ds. rozwoju w nowym studiu i będzie podlegała bezpośrednio prezesowi J. Allenowi Brackowi; jej miejsce zajął Simon Ebejer. 12 kwietnia 2022 roku oficjalnie zakończono fuzję Vicarious Visions z Blizzardem; od tej pory studio będzie znane jako Blizzard Albany.
W lutym 2021 roku Publiczny Fundusz Inwestycyjny Arabii Saudyjskiej nabył 14,9 mln akcji Activision Blizzard o wartości 1,4 mld dolarów. W połowie marca Jason Schreier z Bloomberg poinformował, że spółka zwolniła ok. 190 osób (ok. 2%); zwolnienia objęły 50 pracowników związanych z tworzeniem wydarzeń na żywo oraz deweloperów ze studia King, odpowiedzialnego za gry mobilne. Kilka dni później podano, że firma planuje kolejne redukcje zatrudnienia; według GamesIndustry.biz Activision Blizzard ma zamiar ciąć koszty w działach wydawniczych, znajdujących w Niemczech, Francji, Hiszpanii, Holandii i Wielkiej Brytanii (ostatnie z nich będzie centralnym punktem wydawniczym w Europie). Informacje te potwierdził przedstawiciel firmy, przyznając, że "ma to związek z tym, iż wiele osób coraz częściej decyduje się na cyfrowe wersje gier, więc firma musi dostosować się do tych zmian, również w regionie europejskim". Z kolei brazylijski serwis The Enemy poinformował o zwolnieniu prawie całego zespołu operacyjnego w Brazylii i Ameryce Łacińskiej.
29 marca 2021 roku ogłoszono, że wieloletni pracownik spółki Armin Zerza (dotychczasowy dyrektor handlowy (CCO) Activision Blizzard i dyrektor operacyjny (COO) Blizzarda) od drugiego kwartału 2021 roku zostanie nowym dyrektorem finansowym firmy, zastępując dotychczasowego CFO Dennisa Durkina, który przechodzi na emeryturę. Dzień później podano, że nowym dyrektorem administracyjnym (CAO) firmy został Brian Bulatao, który wcześniej pracował w Departamencie Stanu USA za prezydentury Donalda Trumpa; będzie m.in. nadzorował fundację Call of Duty Endowment. W kwietniu Fernando Machado, były brazylijski dyrektor w Burger King, dołączył do firmy jako dyrektor marketingu (CMO). Pod koniec kwietnia 2021 roku firma ogłosiła, że Bobby Kotick pozostanie dyrektorem generalnym co najmniej do kwietnia 2023 roku. Ponadto Kotick zgodził się na obniżenie swojej pensji i rocznej premii o 50%, w wyniku czego jego wynagrodzenie będzie wynosiło 875 tys. dolarów. 17 czerwca 2021 poinformowano, że Tony Petiti, dotychczasowy prezes ds. sportu i rozrywki, odszedł z firmy, a jego stanowisko zajmie Brandon Snow, starszy wiceprezes i dyrektor ds. dochodów (CRO).
Oskarżenia wobec firmy.
W lipcu 2021 roku w związku z oskarżeniami kalifornijskiego Departamentu Sprawiedliwego Zatrudnienia i Mieszkalnictwa (DFEH) o niewłaściwe zachowania seksualne wobec pracownic oraz dyskryminacji w praktykach zatrudniania w firmie Blizzard, prezes J. Allen Brack ogłosił, że opuszcza firmę, aby „poszukiwać nowych możliwości”. Na jego miejsce wyznaczono dwóch „liderów”: Jennifer Oneal (dotychczasową wiceprezes wykonawczą ds. rozwoju w Blizzardzie i wcześniej szefową VV) oraz Mike'a Ybarrę (wiceprezesa wykonawczego i menadżera działu technologii w Blizzardzie, wcześniej menadżera Microsoftu w dziale Xboxa).
14 września 2021 roku spółka poinformowała o zatrudnieniu dwóch pracowników na stanowiska dyrektorów. Julie Hodges, dotychczasowa wiceprezes ds. HR, wynagrodzeń, świadczeń i pozyskiwania talentów w The Walt Disney Company, zostanie dyrektorem ds. kadr (CPO) i zastąpi na tym stanowisku Claudine Naughton, będącą w firmie od sierpnia 2019 roku. Z kolei Sandeep Dube, dotychczasowy wiceprezes ds. zarządzania przychodami w Delta Air Lines, zostanie dyrektorem handlowym (CCO).
20 września 2021 roku The Wall Street Journal poinformował, że Amerykańska Komisja Papierów Wartościowych i Giełd wszczęła śledztwo, które ma na celu sprawdzenie, czy spółka odpowiednio reagowała na zarzuty dot. napastowania seksualnego i mobbingu. W toku śledztwa Komisja wezwała do złożenia zeznań szereg obecnych i byłych pracowników firmy, w tym dyrektora generalnego Roberta Koticka oraz zażądała dostępu do wielu dokumentów (m.in. zapisów obrad rady nadzorczej od 2019 i akt byłych pracowników). 19 października wiceprezes wykonawcza ds. korporacyjnych Fran Townsend oświadczyła, że w związku ze śledztwem ponad 20 pracowników Activision Bllzzard było zmuszonych opuścić firmę, a kolejne 20 osób zostało poddanych innym działaniom dyscyplinarnym. Następnie dyrektor generalny Robert Kottick stwierdził, że zwrócił się do zarządu o obniżenie jego wynagrodzenia do absolutnego minimum zgodnie z prawem Kalifornii (62,5 tys. dolarów) i usunięcie wszystkich premii, dopóki sprawy związane z procesami nie zostaną rozstrzygnięte.
2 listopada 2021 roku Jen Oneal zapowiedziała ustąpienie ze stanowiska "lidera" Blizzarda pod koniec roku, w wyniku czego Mike Ybarra sam stanie na czele firmy. Na początku 2022 roku Według informacji uzyskanych przez The Wall Street Journal na skutek afer związanych z mobbingiem i molestowaniem seksualnym firmę opuściło 37 pracowników, z których część została zwolniona, natomiast innych „zachęcono” do odejścia; kolejnych 40 zachowało posady, jednak spotkały ich kary dyscyplinarne.
W ostatnim kwartale 2021 roku holding Berkshire Hathaway kupił 14,7 miliona akcji Activision Blizzard, które były warte około 975 mln dolarów na koniec tegoż roku.
Potencjalne przejęcie przez Microsoft.
18 stycznia 2022 roku Microsoft ogłosił, że przejmie Activision Blizzard za 68,7 mld dolarów w ramach transakcji gotówkowej, czyli około 95 dolarów za akcję. Kurs akcji Activision Blizzard wzrósł tego dnia o prawie 40% w obrocie przed wprowadzeniem na rynek. Umowa sprawi, że Microsoft będzie trzecią co do wielkości firmą zajmującą się grami na świecie i największą w obu Amerykach, tuż za chińską firmą Tencent i japońskim konglomeratem Sony. Goldman Sachs będzie doradcą finansowym Microsoftu, a Allen &amp; Company będzie doradcą finansowym Activision. Transakcja została zatwierdzona przez zarządy obu firm i ma zostać sfinalizowana w 2023 roku po przeprowadzeniu przeglądu działań przez rządy międzynarodowe. Po sfinalizowaniu umowy Activision Blizzard stanie firmą siostrzaną dla Xbox Game Studios w ramach nowego działu Microsoft Gaming z Philem Spencerem na czele. Umowa umożliwiłaby również Microsoftowi oferowanie gier Activison Blizzard w ramach usługi Xbox Game Pass. Spencer stwierdził również, że chciałby wskrzesić niektóre gry z przeszłości Activision Blizzard, które mu się podobały, wspominając takie serie jak King’s Quest, Guitar Hero i Hexen: Beyond Heretic.
Kotick stwierdził, że on, Spencer i dyrektor generalny Microsoftu, Satya Nadella, dyskutowali w 2021 roku na temat ich obaw związanych z potęgą Tencentu, NetEase, Apple i Google oraz o tym, że Activision Blizzard nie posiadał wiedzy obliczeniowej w uczeniu maszynowym i analizie danych, które byłyby konieczne do konkurowania z tymi firmami. Według Koticka doprowadziło to do pomysłu Microsoftu, który posiada takie możliwości, aby przejąć Activision Blizzard w atrakcyjnej cenie. W oświadczeniu opublikowanym na stronie inwestorskiej Activision Blizzard, firma stwierdziła, że jej branża jest „najbardziej dynamiczną i ekscytującą kategorią rozrywki na wszystkich platformach” i że gry będą na czele rozwoju wschodzącego metaverse. Dziennikarze postrzegali to przejęcie, a także przejęcie Bethesda Softworks przez Microsoft w marcu 2021 roku, jako próbę konkurowania z Meta Platforms, wcześniej znaną jako Facebook.
Według The Wall Street Journal i Bloomberg News ogłoszenie przejęcia było odpowiedzią na toczący się proces sądowy w związku z pozwem Departamentu Sprawiedliwego Zatrudnienia i Mieszkalnictwa (DFEH) z lipca 2021 roku dot. sygnałów o niewłaściwym postępowaniu w miejscu pracy. Według doniesień obu gazet holding Activision Blizzard rozważał bycie wykupionym przez inne firmy, w tym m.in. przez Meta Platforms (macierzystą firmę Facebooka), ze względu na słabsze niż oczekiwano wyniki finansowe ostatnio wydanych gier i opóźnienia w produkcji. Następnie według raportu The Wall Street Journal z listopada 2021 roku Kotick wiedział o nadużyciach i molestowaniu seksualnym w firmie bez zgłaszania tego zarządowi, co doprowadziło do zwiększonej presji na Koticka, aby opuścił firmę. Na podstawie dokumentacji SEC związanej z fuzją, 19 listopada Microsoft ponownie zgłosił się do Activision Blizzard z propozycją wykupu, co miało miejsce trzy dni po raporcie The Wall Street Journal dotyczącym wykupu (z listopada 2021 roku). Podczas gdy Kotick wahał się nad sprzedażą firmy, zarząd przystąpił do zawarcia umowy, ponieważ cały czas obawiano się wpływu pozwu, póki Kotick pozostawał w zarządzie. Z kolei wykup zapewniłby Kotickowi w przyszłości ogromną odprawę, wynoszącą 252,2–292,9 mln dolarów w większości scenariuszy.
Zgodnie z oficjalnymi zapowiedziami i zgodnie z umową z Microsoftem, Kotick pozostanie dyrektorem generalnym Activision Blizzard i oczekuje się, że utrzyma to stanowisko, dopóki transakcja będzie przechodzić przez procesy regulacyjne, ponieważ Activision Blizzard będzie pozostawało niezależne do czasu zamknięcia transakcji w czerwcu 2023 roku. Podczas gdy doniesienia The Wall Street Journal mówią, że Kotick „odejdzie po zamknięciu transakcji” pod kierownictwem Microsoftu, to w wywiadzie stwierdził, że jest zainteresowany pozostaniem w firmie. Chociaż Microsoft nie odniósł się bezpośrednio do pozwu wobec Activision Blizzard w wiadomości o przejęciu, to firma ogłosiła tydzień wcześniej, że dokona przeglądu własnych zasad dotyczących molestowania seksualnego i dyskryminacji ze względu na płeć.
Kilku pracowników Activision Blizzard wyraziło ostrożny optymizm w odniesieniu do umowy z Microsoftem. Sojusz Pracowników ABK, grupa pracowników dążących do uzwiązkowienia, stwierdziła, że przejęcie „nie zmieniło celów” Sojuszu. Z kolei według Business Insider kilku pracowników Microsoftu wyraziło swoje zaniepokojenie w związku ze skandalami związanymi z molestowaniem seksualnym i kulturą pracy Activision Blizzard, mając nadzieję na „konkretne kroki, aby upewnić się, że nie wprowadzamy niebezpiecznej i niepożądanej kultury”. 19 stycznia 2022 roku prezes Banku Światowego David Malpass skrytykował przejęcie jako wątpliwą alokację kapitału w czasie, gdy biedne kraje walczą o restrukturyzację swoich długów oraz zwalczanie pandemii COVID-19 i ubóstwa. Po tym, jak Sony oświadczyło, że oczekuje, że Microsoft będzie honorować wszystkie umowy wydawnicze Activision Blizzard dotyczące gier wieloplatformowych, Phil Spencer i prezes Brad Smith zapewnili, że Microsoft będzie kontynuował istniejące umowy i wyraził chęć utrzymania "Call of Duty" oraz innych popularnych tytułów na PlayStation, również po wygaśnięciu umów. Firma chce również sprawdzić możliwość wprowadzenia gier Activision Blizzard na konsole Nintendo.
W Stanach Zjednoczonych przejęcie zostanie zweryfikowane przez Federalną Komisję Handlu (FTC), a nie tradycyjnie przez Departament Sprawiedliwości USA, ponieważ agencja zgłaszała więcej obaw dotyczących fuzji i przejęć w sektorze Big Tech w ostatniej dekadzie. Amerykańscy senatorowie Elizabeth Warren, Bernie Sanders, Sheldon Whitehouse i Cory Booker wyrazili zaniepokojenie fuzją Activision Blizzard z Microsoftem w ramach dochodzenia FTC, twierdząc, że obie firmy „nie chroniły praw i godności swoich pracowników” i że należy sprzeciwiać się połączeniu, jeśli „transakcja może wzmocnić władzę monopsoniczną i pogorszyć pozycję negocjacyjną między pracownikami a stronami”. Ponadto, amerykańska Komisja Papierów Wartościowych i Giełd (SEC) dokonała przeglądu potencjalnych twierdzeń, że inwestorzy związani z Kotickiem wykorzystywali poufne informacje przed ogłoszeniem przejęcia; spółka Activision Blizzard stwierdziła, że będzie w pełni współpracować przy przeglądzie SEC. W lipcu 2022 roku brytyjski Urząd ds. Konkurencji i Rynków (CMA) ogłosił, że również zbada przejęcie spółki przez Microsoft. Według CMA transakcja kwalifikuje się jako „znaczące przejęcie”, które może doprowadzić do „znaczącego ograniczenia konkurencji” w Wielkiej Brytanii.
23 lutego 2022 roku spółka ogłosiła, że dotychczasowy prezes firmy King, Humam Sakhnini, po sześciu latach i 12 latach w Activision Blizzard odchodzi. Jego stanowisko zajął ze skutkiem natychmiastowym Tjodolf Sommestad, który dołączył do King w 2011 roku jako wiceprezes Skill Games, następnie zarządzał franczyzą "Candy Crush" oraz był dyrektorem ds. rozwoju. W kwietniu 2022 roku New York City Employees' Retirement System, będący udziałowcem Activision Blizzard, pozwał firmę, argumentując, że firma szybko zawarła umowę przejęcia z Microsoftem, aby spróbować ukryć błędy Koticka, które zostały wykryte podczas toczącego się procesu sądowego DFEH i uniknąć jakiejkolwiek odpowiedzialności.
Struktura korporacyjna.
Holding Activision Blizzard dzieli się na trzy główne segmenty biznesowe:
W ramach Activision Blizzard istnieją również dwa segmenty, które nie są raportowane. Activision Blizzard Studios, które nadzoruje produkcję rozrywki filmowej i telewizyjnej w oparciu o marki firmy oraz Activision Blizzard Distribution zapewnia, które zapewnia wsparcie logistyczne dla dystrybucji Activision Blizzard na terenie Europy.
Przychody firmy.
W 2008 roku Activision Blizzard odnotował 3,026 mld dolarów przychodu. W 2009 z przychodem 4,279 mld dolarów był drugą (po Nintendo) firmą na rynku gier komputerowych pod względem wielkości przychodów. Rok później odnotowano przychody na poziomie 4,447 mld dolarów. W 2011 roku Actiwision Blizzard osiągnął 4,756 mld dolarów przychodu, w wyniku czego znalazł się na drugim miejscu (za Sony) wśród firm z największymi przychodami w branży gier komputerowych. W 2012 firma odnotowała przychody na poziomie 4,856 mld dolarów. Był to jak dotąd najwyższy wynik w historii spółki, dzięki któremu zajęła pierwsze miejsce, wyprzedzając tym samym firmy Sony oraz Microsoft. W roku następnym osiągnięto 4,583 mld dolarów przychodu, co było spadkiem względem roku poprzedniego. W wyniku tego Activision Blizzard zajął czwarte miejsce na liście firm z największymi przychodami (wyprzedziły go Tencent, Sony oraz Microsoft). Z kolei w 2014 roku spółka odnotowała przychody na poziomie 4,408 mld dolarów i zajęła piąte miejsce (za Tencent, Sony, Microsoft i Electronic Arts). W 2015 roku firma odnotowała 4,664 mld przychodu, czyli większe niż w roku poprzednim. Tym samym Activision Blizzard ponownie uplasował się na miejscu czwartym na liście firm z największymi przychodami, za Tencent, Sony i Microsoftem.
Call of Duty Endowment.
W 2009 roku CEO Robert Kotick ogłosił powstanie organizacji non-profit o nazwie Call of Duty Endowment (CODE), która ma za zadanie pomagać żołnierzom przejść do kariery cywilnej po odbyciu służby wojskowej, finansując inne organizacje non-profit i podnosząc świadomość na temat wartości, jaką weterani wnoszą do miejsca pracy. Od czasu założenia CODE, ponad 50 tys. weteranów zostało zatrudnionych w dobrych miejscach pracy. W 2013 roku CODE rozpoczął program „Seal of Distinction”, w którym wyróżniano organizacje non-profit, które z powodzeniem umieszczały weteranów w dobrych zawodach. Ponadto zwycięzcy otrzymują stypendium w wysokości 30 tys. dolarów, które można wykorzystać do uzyskania zatrudnienia. Celem organizacji jest pomoc 100 tys. amerykańskich i brytyjskich weteranów w znalezieniu wysokiej jakości miejsc pracy do 2024 roku. Na początku kwietnia 2019 roku poinformowano, że dzięki inicjatywie Call of Duty Endowment zatrudnienie znalazło ponad 54 tys. weteranów. W maju 2020 roku podano, że organizacja CODE pomogła znaleźć pracę 69 tys. weteranów, z kolei podczas podsumowania 2020 roku podano, że liczba żołnierzy, która znalazła pracę wzrosła do 81 tys.. 3 maja 2022 roku ogłoszono, że Call of Duty Endowment osiągnęło cel, jakim była pomoc 100 tys. weteranów, dwa lata przed planowanym terminem. Ponadto Activision Blizzard przeznaczyło dodatkowe 30 mln dolarów na wsparcie programu przez następne pięć lat.
Oddziały.
Pełna lista oddziałów wchodzących w skład holdingu Activision Blizzard. Lista nie obejmuje firm zależnych od Sierra Entertainment.
Procesy sądowe.
PalTalk Holdings Inc. i Uniloc Corporation.
We wrześniu 2009 roku przedsiębiorstwo PalTalk Holdings Inc. złożyło pozew do sądu w Teksasie przeciwko firmom Activision Blizzard, SOE, NCsoft, Turbine Inc i Jagex za bezprawne wykorzystywanie patentów „dotyczących procesu wymiany danych pomiędzy komputerami PC w trakcie gry online” i narażenie spółki na straty „dziesiątek milionów dolarów”.
W sierpniu 2010 roku firma od systemów zabezpieczeń komputerowych Uniloc Corporation pozwała Activision Blizzard, Sony oraz Aspyr Media za bezprawne korzystanie z technologii służącej rejestracji oprogramowania (amerykański patent Uniloc numer 5,490,216).
Worlds Inc..
Około 2009 roku Worlds, Inc. twierdziło, że posiada kilka patentów amerykańskich, związanych z „systemem i metodą umożliwiającą użytkownikom interakcję w przestrzeni wirtualnej”, która opisywała metodę komunikacji pomiędzy serwerem i klientem w grach komputerowych przeznaczonych do rozgrywki wieloosobowej, gdzie gracze komunikowali się poprzez awatary. Na początku 2009 firma Worlds, Inc. zamiarzało rzucić wyzwanie wydawcom i twórcom gier MMO, twierdząc, że to jeden z zamierzonych celów Activision. Worlds, Inc. już w 2008 roku zakwestionował NCSoft za ich MMO; firmy ostatecznie rozstrzygnęły sprawę przed sądem w 2010 roku.
30 marca 2012 firma Worlds, Inc. wszczęła formalny pozew przeciwko Activision Blizzard, w tym zarówno Blizzard Entertainment, jak i Activision Publishing, stwierdzając, że "Call of Duty" i "World of Warcraft" naruszyły jej patenty i w związku z tym domagała się rekompensaty finansowej, w tym zwiększonego odszkodowania na podstawie 35 U.S.C. § 284. Z kolei Activision Publishing 4 października 2013 roku złożyło odrębny pozew o naruszenie praw patentowych, twierdząc, że Worlds, Inc. korzystało z dwóch patentów należących do Activision w swoim oprogramowaniu "Worlds Player", jednak został on odrzucony na początku czerwca 2014 roku.
W marcu 2014 roku w sprawie Worlds, Inc. przeciwko Activision sędzia wydał wyrok podsumowujący na korzyść Activision, ponieważ spółka wykazała, że Worlds, Inc. używała technologii swoich patentów w klientach swoich programów "AlphaWorld" i "World Chat", wydanych przed rokiem 1995, choć było to związane z nieprawidłowościami w zgłoszeniu, które następnie zostało skorygowane przez Urząd Patentowy (USPTO). Sąd wyjaśnił, że „patenty należące do Worlds Inc. były nieprawidłowe, ponieważ opisują wynalazki, które pojawiły się publicznie wcześniej, nim wniesiono o patenty”. Activision jednak nie zakwestionował zaktualizowanych patentów w ramach procedury inter partes review (IPR), a następnie po ustawowym rocznym okresie oczekiwania, Worlds, Inc. złożył nowy pozew przeciwko Activision, twierdząc, że gra "" naruszyła ich patenty i naraziła na straty finansowe. Później, Worlds, Inc. wyraziło zamiar dodania firmy Bungie do pozwu, twierdząc, że "Destiny" również naruszyło ich patenty. Z kolei Bungie złożyło w Urzędzie Patentowym trzy prawa własności intelektualnej dla każdego z trzech patentów Worlds, Inc., będących podstawą pozwu. Podczas gdy Bungie początkowo wygrało orzeczenie w sprawie praw własności intelektualnej w USPTO po odwołaniu się we wrześniu 2018 roku, Worlds, Inc. wygrało orzeczenie w sprawie tego, czy Bungie ma legitymację prawną do złożenia praw własności intelektualnej.
Nowa sprawa Worlds, Inc. przeciwko Activision Blizzard została rozpatrzona 3 października 2014 roku. W oczekiwaniu na IPR Bungie w Urzędzie Patentowym, sędzia zawiesił proces w oczekiwaniu na wynik IPR. Worlds, Inc. zakwestionował prawa własności intelektualnej w Urzędzie Patentowym, ponieważ nie obejmowały Activision jako zainteresowanej strony, która byłaby konieczna ze względu na relację wydawcy/dewelopera między Activision i Bungie. Urząd Patentowy nie zaakceptował tego argumentu, a następnie zgodził się z IPR Bungie, że część patentów Worlds, Inc. była nieważna. Worlds, Inc. zwróciło się do Sądu Apelacyjnego dla Okręgu Federalnego, kwestionując ważność IPR z powodu braku zaangażowania Activision. We wrześniu 2018 roku sąd okręgowy wydał orzeczenie na korzyść Worlds, Inc., unieważniając decyzję Urzędu Patentowego. Sprawa Worlds, Inc. pozostaje na etapie Urzędu Patentowego, który dokonuje ponownej oceny praw własności intelektualnej z uwzględnieniem orzeczenia Okręgu Federalnego. Ostatecznie pozew został oddalony w 2021 roku, kiedy amerykański sąd okręgowy orzekł, że „patenty światów to abstrakcyjne idee, które nie są wystarczająco transformacyjne, aby mogły być prawnie opatentowane”.
Infinity Ward.
Na początku 2010 roku Activision zwolniło Vince'a Zampellę i Jasona Westa, dwóch założycieli studia Infinity Ward, na podstawie „naruszeń umowy i niesubordynacji”; posunięcie to spowodowało rezygnację z pracy kilku innych pracowników Infinity Ward. Z pomocą programu partnerskiego Electronic Arts, Zampella i West stworzyli nowe studio o nazwie Respawn Entertainment i zatrudnili kilka osób, które opuściły oddział Infinity.
W kwietniu 2010 roku Zampella i West złożyli pozew przeciwko Activision, żądając niezapłaconych honorariów za "". Z kolei Activision złożyło przeciw obu stronom pozew, oskarżając ich o bycie „samolubnymi intrygantami”. Później Activision starało się dodać Electronic Arts do swojego pozwu, odkrywając, że Zampella i West rozmawiali z EA, podczas gdy nadal pracowali dla Activision. Następnie firma dalej dodawała zarzuty przeciwko Zampelli i Westowi, jakoby obaj nie zwrócili wszystkich materiałów związanych z "Call of Duty" podczas gdy, pracowali już w Respawn. Osobny pozew został wniesiony przeciwko Activision w kwietniu 2010 roku przez kilku obecnych i byłych członków Infinity Ward, domagając się niezapłaconych honorariów za stworzoną grę.
W maju 2012 roku wszystkie strony doszły do nieujawnionej ugody w celu zakończenia wszystkich pozwów. Electronic Arts i Activision rozliczyły się oddzielnie. Natomiast pozwy pomiędzy Activision, Zampellą, Westem i grupą pracowników Infinity Ward zostały uregulowane do końca maja 2012 roku, a wszystkie porozumienia zostały zawarte na nieujawnione kwoty.
California Department of Fair Employment and Housing.
20 lipca 2021 roku, w wyniku dwuletniego dochodzenia, kalifornijski Departament Sprawiedliwego Zatrudnienia i Mieszkalnictwa (DFEH) złożył pozew o molestowanie seksualne, dyskryminację w zatrudnieniu i działania odwetowe ze strony Activision Blizzard. Szczegóły zarzutów obejmują oskarżenia o niewłaściwe zachowania wobec kobiet i kultywowanie kultury „frat boy”. Kierownictwo firmy początkowo próbowało bronić się, twierdząc, że są to fałszywe zarzuty, co spowodowało, że pracownicy ostro skrytykowali brak powagi kierownictwa w sprawie. Nawet po liście otwartym prezesa Bobby’ego Koticka do pracowników, w którym stwierdzono, że ich początkowa reakcja była niewłaściwa i że będą dokonywać wewnętrznego przeglądu spraw, pracownicy nadal zorganizowali strajk, aby zaprotestować przeciwko brakowi działań, jakie firma podjęła w związku z pozwem. Następnie DFEH wniósł drugi pozew przeciwko spółce przez jej udziałowców, twierdząc, że firma sfałszowała wiedzę o problemach w swoich sprawozdaniach finansowych, co doprowadziło do wszczęcia śledztwa przez Amerykańską Komisję Papierów Wartościowych i Giełd. Ponadto Komisja ds. Równych Szans Zatrudnienia (EEOC) również złożyła pozew przeciwko Activision Blizzard w związku z własnym dochodzeniem w sprawie warunków w miejscu pracy, jednakże tego samego dnia doszło do ugody, w wyniku której firma zobowiązała się przeznaczyć 18 mln dolarów dla poszkodowanych pracowników. Pozew stał się przedmiotem dyskusji w branży, ponieważ dotyczy ruchu Me Too oraz braku związków zawodowych dla twórców gier komputerowych, aby chronić ich przed złym traktowaniem.

</doc>
<doc id="1439924" url="https://pl.wikipedia.org/wiki?curid=1439924" title="Edmund Kamiński">
Edmund Kamiński

Edmund Kamiński (; ur. 23 września 1934 w Kartuzach, zm. 3 listopada 2022 w Wejherowie) – bibliofil, działacz kaszubski, fotografik, znawca kultury kaszubskiej.
Życiorys.
W 1956 roku był jednym z współtwórców kartuskiego oddziału Zrzeszenia Kaszubsko-Pomorskiego, założył i pełnił funkcję prezesa w Klubie Młodej Inteligencji Kaszubskiej w Kartuzach (1958). Pracował wówczas jako księgowy. W 1961 roku przeprowadził się do Wejherowa, gdzie dwa lata później zdał maturę (wcześniej ukończył szkołę zawodową w Kartuzach). 28 listopada 1967 roku stanął na czele komitetu założycielskiego Muzeum Piśmiennictwa i Muzyki Kaszubsko-Pomorskiej w Wejherowie, do którego przez kilka poprzednich lat gromadził zbiory. Od 1969 roku zajął się pracą muzealniczą – był szefem Działu Zbiorów Specjalnych MPiMK-P, nadal aktywnie poszukując eksponatów na całych Kaszubach. W latach 1976–1989 przewodził oddziałowi Zrzeszenia Kaszubsko-Pomorskiego w Wejherowie, był też radnym miejskim przez kilka kadencji. W 1982 roku zainicjował powołanie Społecznego Komitet Budowy Pomnika Jakuba Wejhera, który osiągnął swój cel w roku 1991, kiedy to na rynku wejherowskim stanął pomnik założyciela miasta. 
W latach 1988–1991 był redaktorem naczelnym nieregularnego informatora „Moje Wejherowo”, a w latach 1992–1993 wznowionej „Zrzeszy Kaszëbskiej”. W 1980 roku został uhonorowany Medalem Stolema, a w 2000 roku Statuetką Jakuba Wejhera za szczególne zasługi dla miasta Wejherowa. Był członkiem wielu stowarzyszeń naukowych i organizacji społecznych.
Po przejściu na emeryturę zajął się fotografiką – zorganizował kilkadziesiąt wystaw tematycznych (głównie indywidualnych) na Kaszubach i za granicą (Niemcy, Francja, Szwecja). Wszędzie spotkały się one z dużym uznaniem. Głównym tematem ekspozycji E. Kamińskiego są Kaszuby – ich przyroda, poszczególne miejscowości oraz wybitni działacze kaszubscy. W 2000 roku wydał album "Kaszubskie Pory Roku w obiektywie Edmunda Kamińskiego", będący wynikiem kilkunastu lat pracy i wędrówek po regionie.
Najważniejsze prace E. Kamińskiego to: "Wydawnictwa wejherowskiej poligrafii (1845–1972)" (1972), monografia "Gdańskie Zakłady Papiernicze Przemysłu Terenowego. Drukarnia Wejherowo w okresie 50-lecia (1922–1972)" (1972), monografia "Aleksander Janta-Połczyński. Podróżnik, poeta, prozaik" (1976), "Morze i krajobraz kaszubski w malarstwie Mariana Mokwy" (1978), broszura specjalna "Pasja twórczego życia. Marian Mokwa, Jan Trepczyk, Aleksander Labuda" (1979), "Sławoszyńskie korzenie Jagalskich" (1993), monografia "Guczow Mack czyli Aleksander Labuda (1902–1981)" (1995). Miał w planach wydanie dwutomowej monografii Jana Trepczyka. 
Udzielał się w życiu społecznym Wejherowa, w różnych uroczystościach, w Chórze im. Jana Trepczyka, dyrygowanym przez żonę - Zofię, przybraną córkę Trepczyka), w pracach naukowych, tworzył wystawy popularyzujące kaszubszczyznę. Miał trójkę dzieci: Janinę, Witosławę, zam. Frankowską (muzyk, działacz kaszubski, autorka kaszubskiej encyklopedii muzycznej) oraz Radosława (w latach 2007–2013 dyrektor Muzeum Piśmiennictwa i Muzyki Kaszubsko-Pomorskiej w Wejherowie). Mieszkał w Wejherowie. Pochowany został w tym mieście na cmentarzu komunalnym.

</doc>
<doc id="1439925" url="https://pl.wikipedia.org/wiki?curid=1439925" title="Florian Eichner">
Florian Eichner

Florian Eichner (ur. 16 grudnia 1985 r. w Quedlinburg) – niemiecki wioślarz, reprezentant Niemiec w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1439926" url="https://pl.wikipedia.org/wiki?curid=1439926" title="Sebastian Schmidt (wioślarz)">
Sebastian Schmidt (wioślarz)

Sebastian Schmidt (ur. 6 stycznia 1985 r. w Wiesbaden) – niemiecki wioślarz, reprezentant Niemiec w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1439927" url="https://pl.wikipedia.org/wiki?curid=1439927" title="Matthias Flach">
Matthias Flach

Matthias Flach (ur. 30 września 1982 w Rostocku) – niemiecki wioślarz, reprezentant Niemiec w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1439929" url="https://pl.wikipedia.org/wiki?curid=1439929" title="Philipp Naruhn">
Philipp Naruhn

Philipp Naruhn (ur. 14 lipca 1983 r. w Schwerinie) – niemiecki wioślarz, reprezentant Niemiec w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1439930" url="https://pl.wikipedia.org/wiki?curid=1439930" title="Dreetz (Brandenburgia)">
Dreetz (Brandenburgia)

Dreetz – gmina w Niemczech w kraju związkowym Brandenburgia, w powiecie Ostprignitz-Ruppin, wchodzi w skład urzędu Neustadt (Dosse).
Geografia.
Gmina Dreetz położona jest na południe od miasta Neustadt (Dosse).
Dzielnice.
W skład gminy wchodzą następujące dzielnice:

</doc>
<doc id="1439932" url="https://pl.wikipedia.org/wiki?curid=1439932" title="Jared Tallent">
Jared Tallent

Jared Tallent (ur. 17 października 1984 w Ballarat) – lekkoatleta australijski, chodziarz, czterokrotny medalista olimpijski.
Sportową karierę zaczynał od triathlonu. Chód uprawia także jego żona – Claire oraz siostra – Rachel.
Sukcesy.
Wielokrotny mistrz Australii na różnych dystansach.

</doc>
<doc id="1439933" url="https://pl.wikipedia.org/wiki?curid=1439933" title="Florian Mennigen">
Florian Mennigen

Florian Mennigen (ur. 10 kwietnia 1982 w Ratzeburgu) – niemiecki wioślarz, mistrz olimpijski, trzykrotny mistrz świata, mistrz Europy.

</doc>
<doc id="1439934" url="https://pl.wikipedia.org/wiki?curid=1439934" title="Kristof Wilke">
Kristof Wilke

Kristof Wilke (ur. 17 kwietnia 1985 w Radolfzell am Bodensee) – niemiecki wioślarz, mistrz olimpijski, trzykrotny mistrz świata, mistrz Europy. 

</doc>
<doc id="1439935" url="https://pl.wikipedia.org/wiki?curid=1439935" title="TV Wschód">
TV Wschód

Telewizja Wschód (TV Wschód) – lokalny program telewizyjny, nadawany przez Grupa Medialna Wschód sp. z o.o. Istnieje od 1993 roku. Siedziba telewizji znajduje się w Siedlcach na ulicy Piłsudskiego 9. Do początku 2014 roku nadawany był pod nazwą Telewizja Siedlce (TV Siedlce).
Jej program nadawany jest codziennie od godz. 16:00 do 15:00 dnia następnego. Premierowe programy emitowane są codziennie o godzinie 16:00.
Znajdują się w nim: lokalny dziennik informacyjny "Wiadomości Siedleckie", informacje sportowe, przegląd prasy, publicystyka, komunikaty, lokalne programy kulturalne, kronika policyjna oraz audycje o historii Siedlec.
Programy TV Wschód.
Program jest nadawany w formie godzinnych powtarzających się bloków programowych (od godziny 16:00 aż do 15:00 dnia następnego). Pierwsze pół godziny to program TV Siedlce, natomiast drugą połowę stanowi pasmo wspólne nadawane przez Vectra, wyjątkiem jest niedziela kiedy całą godzinę zajmuje program telewizji Siedlce.
Informacje.
"Wiadomości Siedleckie" - lokalny dziennik informacyjny, nadawane jest w poniedziałek, środę i piątek o godzinie 16:00 i o każdej następnej pełnej godzinie, aż do 15:00 dnia następnego. Red. wydań Sławomir Kindziuk a prowadzącymi program są: Elwira Duczek, Ewa Paskudzka, Emilia Durka, Ewa Ryłko, Anna Romaniuk, Olga Sorokin.
"TV Siedlce Sport" - lokalny serwis sportowy nadawany we wtorek o godzinie 16:15 i o każdej następnej pełnej godzinie, aż do 15:00 dnia następnego oraz po poniedziałkowych "Wiadomościach siedleckich" Prowadzącymi program jest Andrzej Materski
"Temat Tygodnia" - najważniejsze wydarzenie minionego tygodnia, nadawany w sobotę o godzinie 16:15 i o każdej następnej pełnej godzinie, aż do 15:00 dnia następnego.
"Jak Minął Tydzień" - audycja podsumowująca tydzień nadawana w sobotę o godzinie 16:00 i o każdej następnej pełnej godzinie, aż do 15:00 dnia następnego.
Publicystyka.
"Jak Mieszkamy w Siedlcach?" - lokalny program publicystyczny, w którym z zaproszonymi gośćmi omawiane są sprawy nurtujące lokalną społeczność, nadawany jest co miesiąc w drugi czwartek miesiąca o godzinie 16:15 i o każdej następnej pełnej godzinie, aż do 15:00 dnia następnego. Prowadzącym program jest Henryk Ładno.
"Na Różne Tematy" - program publicystyczny, omawiający różne zagadnienia dotyczące życia codziennego w kraju i m. Siedlce, z udziałem zaproszonych gości (polityków i samorządowców), nadawany jest co miesiąc w czwarty czwartek miesiąca o godzinie 16:15 i o każdej następnej pełnej godzinie, aż do 15:00 dnia następnego. Prowadzącym program jest Henryk Ładno.
"Rozmowy bez herbatki" - lokalny program publicystyczny, z udziałem zaproszonych gości, nadawany jest co miesiąc w czwartek o godzinie 16:15 i o każdej następnej pełnej godzinie, aż do 15:00 dnia następnego. Prowadzącym program jest dziennikarka Tygodnika Siedleckiego Mariola Zaczyńska.
"Podaj łapę" - program o zwierzętach, nadawany jest co miesiąc w czwartek o godzinie 16:15 i o każdej następnej pełnej godzinie, aż do 15:00 dnia następnego. Prowadzącym program jest dziennikarka Tygodnika Siedleckiego Mariola Zaczyńska.
"Informacje urzędu skarbowego" - informacje podatkowe przygotowane przez Urząd Skarbowy w Siedlcach, nadawany jest co miesiąc w środę o godzinie 16:15 i o każdej następnej pełnej godzinie, aż do 15:00 dnia następnego.
Magazyny Tematyczne.
"Z Ratusza" - program UM Siedlce, nadawany jest co miesiąc w piątek o godzinie 16:15 i o każdej następnej pełnej godzinie, aż do 15:00 dnia następnego. Prowadzącym program jest Paweł Mazurkiewicz (rzecznik prasowy UM)
"Magazyn Motoryzacyjny WORD" - program Wojewódzkiego Ośrodka Ruchu Drogowego w Siedlcach, nadawany jest co miesiąc w piątek o godzinie 16:15 i o każdej następnej pełnej godzinie, aż do 15:00 dnia następnego. Prowadzącym program jest dyrektor WORD-u Jacek Kobyliński.
"Magazyn Historyczny" - program Archiwum Państwowego w Siedlcach o historii Miasta i regionu na przestrzeni lat, nadawany jest co miesiąc w środę o godzinie 16:15 i o każdej następnej pełnej godzinie, aż do 15:00 dnia następnego. Prowadzącym program jest Grzegorz Wielik (dyrektor archiwum).
"Kwadrans Akademicki" - program Uniwersytetu Przyrodniczo-Humanistycznego w Siedlcach, nadawany jest co miesiąc w piątek o godzinie 16:15 i o każdej następnej pełnej godzinie, aż do 15:00 dnia następnego. Prowadzącym program jest Adam Bobryk (rzecznik prasowy UPH)
"Mazovia Express" - program Collegium Mazovia Innowacyjnej Szkoły Wyższej. Premierowy odcinek nadawany jest co miesiąc w ostatnią środę miesiąca.
"Czas Na Pracę" - Magazyn Informacyjny Wojewódzkiego Urzędu Pracy w Warszawie Filii w Siedlcach.
Programy kulturalne.
"Siedlecki Magazyn Kulturalny" (program CKiS) - lokalny program kulturalny Centrum Kultury i Sztuki w Siedlcach nadawany w poniedziałek o godzinie 16:15 i o każdej następnej pełnej godzinie, aż do 15:00 dnia następnego. Prowadzącym program jest Mariusz Orzełowski.
"Pod Pegazem" (magazyn MOK) - lokalny program kulturalny Miejskiego Ośrodka Kultury w Siedlcach, nadawany jest co miesiąc w niedzielę o godzinie 16:00 i o każdej następnej pełnej godzinie, aż do 15:00 dnia następnego. Prowadzącą program jest Magdalena Czmoch.
Inne.
"Sonda" - sonda uliczna, program nadawany jest we wtorek o godzinie 16:00 i o każdej następnej pełnej godzinie, aż do 15:00 dnia następnego. Prowadzącym program jest Anna Dmowska.
Obsada.
Technicy.
Operatorzy kamer:

</doc>
<doc id="1439936" url="https://pl.wikipedia.org/wiki?curid=1439936" title="Lodowiec Fedczenki">
Lodowiec Fedczenki

Lodowiec Fedczenki () – lodowiec górski w łańcuchu Pamiru w Azji Centralnej w Tadżykistanie. Największy lodowiec Pamiru i całej Azji, najdłuższy lodowiec na Ziemi poza strefami polarnymi.
Położenie.
Lodowiec Fedczenki rodzi się z rozległych pól firnowych usytuowanych na północnych stokach Gór Jazgulemskich (Pasma Jazgulemskiego) i podchodzących pod Szczyt Niepodległości (6940 m n.p.m.). Powstaje na wysokości ok. 6200 m n.p.m. Spływa w kierunku z południa na północ wzdłuż całej prawie wschodniej podstawy Gór Akademii Nauk (Pasma Akademii Nauk). Od wschodu dolinę lodowca ograniczają góry tzw. Południowej Grupy Fedczenki (na południu) oraz ramiona pasma Północny Tanymas. Lodowiec Fedczenki przyjmuje 34 „dopływy” – mniejsze lodowce, które swymi rozmiarami przewyższają jednak wiele największych lodowców alpejskich. Największe z nich mają ponad 20 km długości. Należą do nich: Lodowiec Akademii Nauk, Lodowiec Naliwkina i Lodowiec Biwaczny. Czoło lodowca znajduje się obecnie na wysokości ok. 2910 m n.p.m. Wypływające spod Lodowca Fedczenki obfite w wodę strumienie dają początek rzece Sel-su. Liczne głębokie potoki spływają również latem lodowymi korytami po powierzchni lodowca.
Wymiary.
Długość lodowca (wraz z rodzącymi go polami firnowymi) obliczano pierwotnie na ok. 77 km. Późniejsze pomiary radzieckie ustaliły jego długość na 71,5 km, a powierzchnię na 907 km2. Pomiary glacjologiczne zrealizowane w czasie trwania Międzynarodowego Roku Geofizycznego (1957–1958) wykazały, że lodowiec ma długość 71 km i powierzchnię wraz z dopływami 910 km². Jego miąższość sięgała wówczas 550 m, a jęzor lodowca kończył się na wysokości 3012 m n.p.m.. Obecnie ma około 70 km długości i powierzchnię ponad 900 km2. Szerokość jęzora lodowca wynosi od 1500 do 3100 m. Stwierdzono, że w części środkowej masy lodu mogą się poruszać z prędkością do 67 cm na dobę.
Historia badań lodowca.
Nazwę lodowcowi nadał pierwszy jego odkrywca – przyjaciel Fedczenki, rosyjski entomolog i podróżnik, Wasilij Oszanin, który w 1878 r. kierował wyprawą w ten rejon Pamiru. Spenetrował on jednak tylko otoczenie czoła lodowca, a jego długość ocenił na ok. 20 km. Następna wyprawa w ten rejon, pod kierownictwem topografa N. I. Kosynienki, wyruszyła dopiero w 1909 r. Jej uczestnicy dostali się na jęzor lodowca, przysypany miejscami rozległymi kamieńcami moreny powierzchniowej, i konno (!) dotarli do jego centralnych części.
Całość lodowca zbadała dopiero w 1928 r. radziecko-niemiecka wyprawa w Pamir, zorganizowana przez radziecką Akademię Nauk oraz Deutschen Alpenverein i Österreichischen Alpenverein. Kierowana ona była przez astronoma J.I. Bielajewa oraz znanego badacza Azji Willego R. Rickmersa. Wyprawa weszła na jęzor od południa, pokonując przedtem grzbiet Pasma Jazgulemskiego i odkrywając wspomniany Szczyt Niepodległości. Uczestniczący w wyprawie niemiecki topograf Richard Finsterwalder przeprowadził pierwsze pomiary lodowca i jego otoczenia metodą fotogrametryczną i sporządził jego pierwszą mapę w podziałce 1:50 000. Grubość lodu w jęzorze obliczył na ok. 500 m (średnio, maksymalnie do 1000 m), a jego objętość na 46 km 3. Dopiero po zejściu uczestniczący w wyprawie radziecki topograf I. G. Dorofjew ustalił, że przebyty lodowiec jest odkrytym 50 lat wcześniej Lodowcem Fedczenki.
Dalsze badania na lodowcu podjęła dopiero z okazji odbywającego się w latach 1957–1958 Międzynarodowego Roku Geofizycznego wyprawa pamirska, zorganizowana wspólnie przez uzbecką Akademię Nauk i badaczy z ówczesnej Niemieckiej Republiki Demokratycznej. Wyprawa ta stwierdziła jednoznacznie regresję lodowca: od 1928 r. jego czoło cofnęło się o 420 m, a objętość lodu skurczyła się o 1 km 3.
Obecnie przyjmuje się, że w ciągu XX w. długość lodowca zmniejszyła się o co najmniej 1 km, jego powierzchnia skurczyła się o ok. 11 km 2, a ubytek masy lodu wyniósł ok. 2 km 3.

</doc>
<doc id="1439938" url="https://pl.wikipedia.org/wiki?curid=1439938" title="Andreas Penkner">
Andreas Penkner

Andreas Penkner (ur. 29 listopada 1982 w Radolfzell am Bodensee) – niemiecki wioślarz, reprezentant Niemiec w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1439940" url="https://pl.wikipedia.org/wiki?curid=1439940" title="Peter Thiede">
Peter Thiede

Peter Thiede (ur. 13 lutego 1968 w Ueckermünde) – niemiecki wioślarz (sternik), reprezentant Niemiec w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1439941" url="https://pl.wikipedia.org/wiki?curid=1439941" title="Embraer Lineage 1000">
Embraer Lineage 1000

Embraer Lineage 1000 – brazylijski duży samolot biznesowy średniego zasięgu, którego pierwszy lot odbył się w październiku
2007. Samolot ten to biznesowa wersja Embraera 190. Samolot może zabrać na pokład 19 pasażerów.

</doc>
<doc id="1439942" url="https://pl.wikipedia.org/wiki?curid=1439942" title="Peter Monau">
Peter Monau

 
Peter Monau (łac. "Petrus Monavius"; ur. 9 kwietnia 1551 r. we Wrocławiu, zm. 12 maja 1588 r. w Pradze) – niemiecki humanista pochodzący z Wrocławia, lekarz, autor pierwszej pracy doktorskiej z zakresu stomatologii, medyk przyboczny cesarza Rudolfa II Habsburga.
Pochodził ze starego śląskiego rodu szlacheckiego, który już w XIV w. posiadał majątki w powiatach oleśnickim i świdnickim. Był synem Stanisława Monaua, zmarłego 31 stycznia 1557 r. i Comorry, córki Petera Rhinfleischa z Rosławic. Miał starszego brata Jakuba urodzonego 6 grudnia 1546 r. Po przedwczesnej śmierci ojca (1557 r.) pierwsze nauki pobierał we Wrocławiu, gdzie wraz z bratem uczęszczał do szkoły przy kościele św. Elżbiety. Odbył kształcenie na poziomie niższym – "trivium" (retoryka, dialektyka i gramatyka), a następnie wyższym – "quadrivium" (arytmetyka, astronomia, geometria i muzyka).
Studia rozpoczął na uniwersytecie w Wittemberdze, gdzie najpierw uczęszczał na wydział sztuk wyzwolonych, a następnie wybrał kierunek medyczny. Po śmierci matki w 1572 r. powrócił do Wrocławia, aby wspólnie z bratem zająć się spadkiem i uporządkować sprawy finansowe rodziny. Jesienią następnego roku podjął kontynuację studiów. 16 września 1573 r. został immatrykulowany na uniwersytecie w Heidelbergu, gdzie w tym samym czasie studiowali również jego krewni: Johannes Monau i kuzyn Martin Schilling. 30 listopada 1573 r. na ten sam uniwersytet zapisał się Nicolaus Rhedinger z Wrocławia, który został najbliższym przyjacielem Petera Monaua. Ich nauczycielami byli: Thomas Erastus (Liebler), David Pareus (Wängler) oraz Christoph Schilling – rektor Collegium Sapientiae na Uniwersytecie Palatynackim. Wyjątkową opieką otoczył obu braci Monau inny wrocławianin, wybitny humanista, w latach 1560–1580 osobisty lekarz cesarzy z rodu Habsburgów, Johann Crato von Krafftheim.
Od jesieni 1575 r. Peter Monau przez dwa lata studiował na Uniwersytecie w Padwie. 1 listopada 1577 r. immatrykulował się na uniwersytecie w Bazylei i wkrótce przed dziekanem wydziału medycznego Felixem Platterem przeprowadził swoją dysertację doktorską. Na liście rozpraw doktorskich tej uczelni jest wpisana obrona jego tez w dniu 12 stycznia 1578 roku. Wpis dotyczący przyjęcia insygniów doktorskich znajduje się w rejestrze immatrykulacyjnym wydziału lekarskiego w Bazylei pod datą 20 kwietnia 1579 r.
Po swojej promocji Peter Monau osiadł we Wrocławiu, należącym wówczas do Korony Czeskiej, gdzie praktykował z dużym powodzeniem jako lekarz. W 1580 r. z polecenia Johanna Cratona von Krafftheim został powołany do Pragi na stanowisko lekarza przybocznego cesarza Rudolfa II Habsburga. Tu zapewne miał okazję poznać wiele innych wybitnych postaci renesansowej nauki, m.in. astronomów Tychona Brahe i Johannesa Keplera.
4 listopada 1585 r. Peter Monau ożenił się. Zmarł przedwcześnie w Pradze 12 maja 1588 r. Był jednym z najwybitniejszych Ślązaków epoki Odrodzenia. Współcześni mówili o nim jako o świetnym lekarzu, bystrym filozofie, znakomitym filologu biegłym w kilku językach. W powszechnej ocenie był człowiekiem spolegliwym i uczciwym, znakomicie łączącym wiedzę z pobożnością. Wspomnienie pośmiertne poświęcił mu jego przyjaciel Nicolaus Rhedinger. Epitafia na cześć Petera Monau ułożyli ponadto: Teodor Beza, Valens Acidalius i Gregor Bersmann.
Praca doktorska Petera Monaua pt. "De dentium affectibus" ("O chorobach zębów"), była pierwszą europejską pracą doktorską o tematyce stomatologicznej. W swojej dysertacji, wydrukowanej następnie w 1578 r. w Bazylei przez Leonardusa Osteniusa (w języku łacińskim) Monau przedstawił 54 tezy (przeważnie 1–3−zdaniowe), zajmując się zębami i związanymi z nimi zaburzeniami i chorobami. Pierwsze 15 tez omawiało anatomię zębów jako „"kości, które zostały uszeregowane przez naturę w jamie ustnej dla koniecznego użycia przez ciało"”. Następne tezy dotyczą funkcji zębów oraz chorób zębów i ich przyczyn. W tezie XXXV i następnych autor omówił leczenie zębów i stosowane do tego środki. W tezie XLIII mówił o usuwaniu zębów. Swoją pracę doktorską Monau zadedykował Johannowi Crato von Krafftheim, wówczas radcy cesarskiemu i osobistemu lekarzowi cesarza oraz - jak pisze - „"swojemu wielce szanownemu Panu i Dobrodziejowi"”.
Spuścizna naukowa Petera Monau składa się ponadto z dużej liczby listów i konsyliów, dotyczących różnorodnych problemów z wielu dziedziny medycyny.

</doc>
<doc id="1439946" url="https://pl.wikipedia.org/wiki?curid=1439946" title="Ulica 10 Lutego w Gdyni">
Ulica 10 Lutego w Gdyni

Ulica 10 Lutego – jedna z najstarszych gdyńskich ulic, znajdująca się w dzielnicy Śródmieście.
Jest reprezentacyjną ulicą (kategoria: droga powiatowa) Śródmieścia Gdyni. Wspólnie z ulicą skwer Kościuszki i aleją Jana Pawła II jest wizytówką Gdyni. Skrzyżowanie z ulicami Świętojańską i skwerem Kościuszki jest punktem centralnym Gdyni.
Została nazwana dla upamiętnienia daty symbolicznych zaślubin Polski z morzem 10 lutego 1920.
Każdego roku, począwszy od 2003 w dniu 11 listopada na ulicy odbywa się "Gdyńska Parada Niepodległości"
Historia.
Ulica została wytyczona w 1908 jako najkrótsza droga z dworca kolejowego do Domu Kuracyjnego (niem. "Kurhaus"), zlokalizowanego przy dzisiejszym skwerze Kościuszki i dalej do morza. Obsadzony drzewami piaszczysty trakt o szerokości 13 m otrzymał nazwę "Kurhausstrasse" (pol. "Kuracyjna"). Z biegiem czasu ulica zaczęła być zabudowywana obiektami służącymi wypoczynkowi letników, takimi jak nieistniejąca obecnie gospoda Johanna Plichty, w której zatrzymał się Stefan Żeromski (obecnie znajduje się w tym miejscu Infobox), czy zachowany dom wójta Jana Radtkego, z charakterystyczną narożną wieżyczką.
Po uzyskaniu przez Gdynię praw miejskich ulica stała się jedną z najbardziej reprezentacyjnych ulic miasta, na której odbywały się wojskowe defilady, oficjalne uroczystości czy pochody robotników. W tym czasie wybudowano przy niej kolejno budynki poczty, Banku Polskiego (styl neoklasycystyczny) i ZUS (po wojnie siedziba PLO), którego charakterystyczne opływowe kształty stały się wyznacznikiem stylu architektonicznego zwanego gdyńskim modernizmem. 
Podczas okupacji Niemcy zmienili nazwę ulicy na "Hermann-Göring-Straße". Budynek Banku Polskiego przeznaczono na siedzibę Reichsbanku (Banku Rzeszy).
W marcu 1946 kilku miejskich radnych wystąpiło z inicjatywą przemianowania ulicy na aleję Zwycięstwa, którą to nazwę nadano ostatecznie głównej trasie do Gdańska.
W 2020 opublikowano wyniki konkursu na zagospodarowanie narożnika z ul. Świętojańską. Przewidywana jest tu realizacja 7-piętrowego biurowca z ogólnodostępnym tarasem widokowym na dachu, według projektu pracowni architektonicznej 3MA z Gdyni. Rozpoczęcie inwestycji, wartej 35 mln zł, ma nastąpić w połowie 2021 roku.

</doc>
<doc id="1439949" url="https://pl.wikipedia.org/wiki?curid=1439949" title="Henry Mountbatten-Windsor">
Henry Mountbatten-Windsor



</doc>
<doc id="1439952" url="https://pl.wikipedia.org/wiki?curid=1439952" title="Satja Pir">
Satja Pir

Satja Pir (, ) – indyjski święty muzułmański czczony w Bengalu od XVI wieku, który około XVIII wieku został uznany przez hindusów za emanację Satja Narajany – formy boga Wisznu. W wyniku tej asymilacji, jego kult początkowo islamski, nabrał cech synkretyzmu religijnego na następne stulecie. Obecnie Satja Pir jest popularnym świętym hinduizmu bengalskiego, w tym adresatem rytuałów wrata.
Recepcja.
Znanych jest ponad sto zachowanych źródeł literackich opisujących tego podwójnego, hindusko – muzułmańskiego świętego. W tym:

</doc>
<doc id="1439953" url="https://pl.wikipedia.org/wiki?curid=1439953" title="Synagoga w Pradze-Michli">
Synagoga w Pradze-Michli

Synagoga w Pradze-Michli () – synagoga znajdująca się w Pradze, stolicy Czech, w dzielnicy Michle, przy ulicy U michelského mlýna 27.
Synagoga została zbudowana zapewne w pierwszej połowie XVIII wieku. Została przebudowana w drugiej połowie XIX wieku. W latach 1975–1990 została przebudowana na świątynię Czechosłowackiego Kościoła Husyckiego.

</doc>
<doc id="1439954" url="https://pl.wikipedia.org/wiki?curid=1439954" title="Stado (święto)">
Stado (święto)

Stado – święto słowiańskie, wywodzące się z czasów przedchrześcijańskich, najprawdopodobniej związane z kultem płodności. Jego pozostałością w kulturze ludowej są "Zielone Świątki". Współcześnie obchodzone w Polsce przez rodzimowierców słowiańskich.
Historia i obecność w folklorze.
Prawdopodobnie pierwsza wzmianka o Stadzie pojawia się w "Postylli" Łukasza z Wielkiego Koźmina (ok. 1405–1412), który w jednym z kazań na Zielone Świątki wspomina o gromadach ludzi, „które w języku Polaków nazywają »stada«”, dodając, że w tych dniach urządza się obrzęd, którego elementem są „tańce wykonywane przez dziewczęta z mieczami, jakby na ofiarę demonom, a nie Bogu czynione, i przez chłopców uzbrojonych w miecze i kije, które nawzajem sobie rozłupywali”.
Informacja o Stadzie pojawia się także w pierwszym tomie "Kronik" Jana Długosza (1455), który opisuje je jako "igrzyska urządzane w pewnej porze roku" na cześć bóstw. Miało być to radosne święto, w czasie którego zbierali się mieszkańcy całej wsi i okolic. Obchodom święta towarzyszyły śpiewy i tańce, a jego głównym elementem były zawody sportowe. Według kronikarza święto to obchodzone było w okolicy chrześcijańskich Zielonych Świątek. Podobne święto, jednak bez podania nazwy, jest także często potępiane w kazaniach XV-wiecznych kaznodziejów i moralistów.
O starosłowiańskim święcie obchodzonym we wtorek lub środę około Zielonych Świąt wspomniał także Kosmas z Pragi, odnotowując, że tańce i igrzyska poświęcone były duchom przodków. Również na Rusi w siódmy czwartek po Wielkanocy zbierano się pod brzozami, składano ofiary z kaszy, pierogów i jajecznicy, a następnie śpiewano i tańczono. Na obszarze Rusi w okolicach Zielonych Świątek obchodzono także podobne do wspomnianego przez Długosza Stada tygodniowe święto, zwane "rusałczym tygodniem". Możliwe zatem, że było to ogólnosłowiańskie święto, którego obchody trwały nawet tydzień, a jego kulminacją była Noc Kupały.
Zdaniem Karola Potkańskiego w XVI wieku nastąpiła chrystianizacja święta, a jego pozostałością jest ludowy odpust zielonoświątkowy.
Współczesność.
Od roku 2016 polskie środowisko rodzimowiercze, skupione w ramach Konfederacji Rodzimowierczej, organizuje ogólnopolskie obchody święta, zrekonstruowanego do rodzimowierczej formy na podstawie kwerend archiwalnych, etnograficznych i folklorystycznych. W 2016 roku obrzęd na Stadzie poprowadziło 11 żerców, co czyniło je największym świętem w dotychczasowej historii rodzimowierstwa w Polsce.
Do roku 2018 obchody odbywały się we współpracy z Grodziskiem Owidz, mając charakter publicznego festiwalu obejmującego oprócz obrzędów także wykłady, warsztaty i inne formy rozrywki. Kluczowym elementem święta jest wstąpienie pary bóstw Łado i Leli w ciała dwóch dziewcząt, pod których postacią wędrują one w orszaku pomiędzy ludźmi, otrzymując od nich różne dary w ofierze. Ów zwyczaj został zrekonstruowany przez rodzimowierców w oparciu o zachowany w Chorwacji rytualny pochód dziewcząt z mieczami lub szablami, noszący nazwę "ljelje/kraljice" i wpisany w 2009 roku na listę Niematerialnego Dziedzictwa Kulturowego UNESCO.

</doc>
<doc id="1439955" url="https://pl.wikipedia.org/wiki?curid=1439955" title="Pedro Cebrián y Augustín, hrabia Fuenclara">
Pedro Cebrián y Augustín, hrabia Fuenclara

Pedro Cebrián y Agustín, hrabia Fuenclara (ur. 30 kwietnia 1687 w Luceni, Hiszpania, zm. 22 sierpnia 1752 w Madrycie) – hiszpański polityk i dyplomata.
Dnia 2 lutego 1734 roku został ambasadorem nadzwyczajnym w Wenecji i był nim do roku 1737. W latach 1737–1738 był ambasadorem w Wiedniu. Od 3 listopada 1742 do 8 lipca 1746 był wicekrólem Nowej Hiszpanii. Na tym stanowisku podjął wiele korzystnych decyzji; m.in. kazał wybrukować ulice w mieście Meksyk.

</doc>
<doc id="1439956" url="https://pl.wikipedia.org/wiki?curid=1439956" title="Paul Roethig">
Paul Roethig

Oskar Moritz Paul Roethig, Paul Röthig (ur. 24 kwietnia 1874 w Berlinie, zm. 4 kwietnia 1940 tamże) – niemiecki lekarz neurolog i neuroanatom, polityk komunalny związany z Charlottenburgiem. 
Życiorys.
Syn nauczyciela matematyki Johanna Wilhelma Oscara Roethiga (1833–1903) i jego żony Friederike Joaneth Marie Hayn. Ukończył Gimnazjum Fryderyka Wilhelma w Berlinie, następnie studiował na Uniwersytecie we Fryburgu i Uniwersytecie Fryderyka Wilhelma w Berlinie. 28 stycznia 1898 roku otrzymał tytuł doktora medycyny. Następnie pracował w Instytucie Anatomiczno-Biologicznym u Oskara Hertwiga, do 1904 roku. Odbywał podróże naukowe i pracował w Instytucie Ludwiga Edingera we Frankfurcie nad Menem, w Amsterdamie u Ariënsa Kappersa, i w Stacji Zoologicznej Szwedzkiej Akademii Nauk w Kristineberg koło Fiskebäckskil. Od 1914 roku asystent Heinricha Waldeyera w berlińskim Instytucie Anatomicznym, gdzie zajmował się neuroanatomią. W 1914 zgłosił się na ochotnika do armii i został przydzielony do lazaretu na froncie francuskim.
W 1918 został profesorem tytularnym, w 1930 roku mianowany profesorem honorowym na Uniwersytecie w Berlinie. W 1933 roku z powodu żydowskiego pochodzenia stracił posadę i prawo do nauczania. Za wstawiennictwem Rudolfa Ficka przyznano mu emeryturę, ale z inicjatywy następcy Ficka, Hermanna Stievego, odebrano mu pomieszczenie do pracy. Roethig załamał się psychicznie i zmarł w klinice psychiatrycznej.
Dorobek naukowy.
Roethig zajmował się przede wszystkim neuroanatomią porównawczą niższych kręgowców. W 1904 roku opublikował podręcznik techniki embriologicznej. Jego ostatnia większa praca poświęcona mózgowiu płazów beznogich nie ukazała się drukiem.

</doc>
<doc id="1439960" url="https://pl.wikipedia.org/wiki?curid=1439960" title="Herzberg (Mark)">
Herzberg (Mark)

Herzberg (Mark) - gmina w Niemczech w kraju związkowym Brandenburgia, w powiecie Ostprignitz-Ruppin, wchodzi w skład urzędu Lindow (Mark).
Geografia.
Gmina Herzberg położona jest niedaleko miasta Neuruppin, na trasie drogi krajowej B167.
Nazwa.
Urzędowa forma nazwy jest dwuczłonowa, przy czym drugi wyraz zapisywany jest w nawiasie; potocznie nazwę miasta skraca się do samego "Herzberg".

</doc>
<doc id="1439966" url="https://pl.wikipedia.org/wiki?curid=1439966" title="William Mountbatten-Windsor">
William Mountbatten-Windsor



</doc>
<doc id="1439968" url="https://pl.wikipedia.org/wiki?curid=1439968" title="Krzcięcice (przystanek kolejowy)">
Krzcięcice (przystanek kolejowy)

Krzcięcice – przystanek kolejowy w Boleścicach koło Krzcięcic, w województwie świętokrzyskim, w Polsce. Na stacji zatrzymują się pociągi osobowe do Kielc, Kozłowa, Krakowa.
W roku 2017 przystanek obsługiwał 50–99 pasażerów na dobę.

</doc>
<doc id="1439970" url="https://pl.wikipedia.org/wiki?curid=1439970" title="Walsleben (Brandenburgia)">
Walsleben (Brandenburgia)

Walsleben – gmina w Niemczech w kraju związkowym Brandenburgia, w powiecie Ostprignitz-Ruppin, siedziba urzędu Temnitz.
Geografia.
Gmina Walsleben położona jest ok. 10 km na zachód od miasta Neuruppin.

</doc>
<doc id="1439973" url="https://pl.wikipedia.org/wiki?curid=1439973" title="Daniela Nutu-Gajić">
Daniela Nutu-Gajić



</doc>
<doc id="1439976" url="https://pl.wikipedia.org/wiki?curid=1439976" title="Synagoga w Úštěku">
Synagoga w Úštěku

Synagoga w Úštěku () – synagoga znajdująca się w Úštěku w Czechach.
W 1774 roku lokalna gmina żydowska zwróciła się do władz miejskich z prośbą o zgodę na wydobycie kamienia budowlanego w miejskim kamieniołomie. Synagoga została wzniesiona zapewne jeszcze w tym samym roku. W suterenie budowli znajdowała się szkoła żydowska.
W 1849 roku postanowiono przebudować synagogę według projektu miejscowego budowniczego Wenzela Jahna. Prace zostały wykonane w 1851 roku. Po północnej stronie wzniesiono neorenesansowy przedsionek ze schodami na galerię dla kobiet. Cały budynek podwyższono o 1,2 metra.
Po zakończeniu II wojny światowej synagoga była zamknięta. W latach 70. XX wieku myślano o jej zburzeniu. W latach 2001–2003 przeprowadzono jej remont kapitalny. Synagogę otwarto 10 września 2003 roku. We wnętrzu znajduje się ekspozycja muzealna poświęcona społeczności żydowskiej.

</doc>
<doc id="1439979" url="https://pl.wikipedia.org/wiki?curid=1439979" title="Kościół Matki Bożej Częstochowskiej w Wodzisławiu Śląskim">
Kościół Matki Bożej Częstochowskiej w Wodzisławiu Śląskim

Kościół MB Częstochowskiej w Wodzisławiu Śląskim wybudowany został w dzielnicy Wilchwy. W kościele tym znajduje się figura Św. Barbary, wraz z krzyżem i obrazem, które kiedyś znajdowały się na cechowni KWK 1 Maja. Mieści się w nim także okolicznościowy pomnik od NSZZ Solidarność, poświęcony wszystkim zmarłym tragicznie górnikom w KWK 1 Maja. Mieści się tu także figura Św. Józefa z 1887 r. wykonana przez F. Kokes z Raciborza.
Historia.
Budowę rozpoczęto w marcu 1967 r. natomiast poświęcenia dokonano 08 grudnia 1968 r. W latach 1982-1984 r. kościół został rozbudowany o nawy boczne, prezbiterium, salki katechetyczne oraz wejście do kościoła wraz z wieżą. Konsekracja kościoła parafialnego została dokonana 12.10.1985 r. przez biskupa katowickiego Damiana Zimonia. Od września 1998 r. z powodu szkód górniczych rozpoczęto remont kościoła.

</doc>
<doc id="1439982" url="https://pl.wikipedia.org/wiki?curid=1439982" title="Canon Power Shot">
Canon Power Shot



</doc>
<doc id="1439983" url="https://pl.wikipedia.org/wiki?curid=1439983" title="Synagoga w Litomyšli">
Synagoga w Litomyšli

Synagoga w Litomyšli () – nieistniejąca synagoga, która znajdowała się w Litomyšli w Czechach.
Synagoga została wzniesiona w latach 1909–1910. Zburzono ją w latach 1968–1969. Dziś o jej istnieniu przypomina tablica pamiątkowa.

</doc>
<doc id="1439985" url="https://pl.wikipedia.org/wiki?curid=1439985" title="Jablanica (dopływ Obnicy)">
Jablanica (dopływ Obnicy)

Jablanica (serb. Јабланица) – rzeka w zachodniej Serbii, w okolicach Valjeva, prawy dopływ Obnicy, wraz z którą na 1 km przed Valjevem tworzą rzekę Kolubarę. Rzeka wypływa ze wschodniego zbocza góry Jablanik. Długość rzeki wynosi 21,5 km, powierzchnia dorzecza 148 km², a średni przepływ 2 m³/s.

</doc>
<doc id="1439986" url="https://pl.wikipedia.org/wiki?curid=1439986" title="Kim Wilde">
Kim Wilde

Kim Wilde, właśc. Kim Smith-Fowler (ur. 18 listopada 1960 w Londynie) – brytyjska piosenkarka. Zadebiutowała w 1981 z piosenką „Kids in America”, która trafiła na 2. miejsce brytyjskiej listy przebojów. Jedna z najpopularniejszych brytyjskich wokalistek popowych lat 80. W 1983 roku otrzymała nagrodę Brit Awards dla najlepszej brytyjskiej wokalistki solowej. Jej pozostałe największe przeboje to „Cambodia”, „You Keep Me Hangin' On” czy „You Came”.
Życiorys.
Kim Wilde (jako Kim Smith) urodziła się 18 listopada 1960 roku w Chiswick w zachodnim Londynie. W 1972 roku Kim Wilde zadebiutowała na scenie, śpiewając utwór Johna Denvera „Take Me Home Country Roads” podczas trasy koncertowej jej ojca Marty'ego Wilde'a w Australii.
W 1980 roku Kim Wilde brała udział w nagraniu piosenki „Kids in America”, nagranej przez jej ojca i brata Ricky'ego. Po zaśpiewaniu piosenki przez Kim, demo trafiło do Micky'ego Mosta, który zaoferował wokalistce kontrakt. Singel „Kids in America” oficjalnie wydano w 1981 roku. W tym samym roku ukazał się debiutancki album zatytułowany "Kim Wilde".
W 1986 roku ukazał się album "Another Step", na którym znalazła się piosenka „You Keep Me Hangin' On” (cover The Supremes). Utwór w nowej wersji dotarł do pierwszych miejsc list przebojów w wielu krajach.
W 1988 roku ukazał się album "Close", który okazał się najlepiej sprzedającym się longplayem w karierze Kim Wilde. Po wydaniu "Close" Kim Wilde ruszyła w trasę koncertową z Michaelem Jacksonem, który wówczas promował album "Bad". W 1990 roku wokalistka ruszyła w trasę koncertową z Davidem Bowiem.
Po spadku popularności w latach 90. odeszła od przemysłu muzycznego. W 1995 roku wzięła udział w wystawianej na londyńskim West Endzie rockowej operze pt. "Tommy". We wrześniu 1996 roku wzięła ślub z aktorem Halem Fowlerem. W 2003 roku Kim Wilde i niemiecka wokalistka Nena nagrały utwór „Anywhere, Anyplace, Anytime”. W 2006 roku ukazał się album "Never Say Never", na którym pojawiły się dawne przeboje Wilde oraz premierowe utwory (m.in. „Perfect Girl”).
W 2010 roku ukazał się album "Come Out and Play", w 2011 roku "Snapshots", a w 2018 roku "Here Come the Aliens".
Życie prywatne.
Kim, 1 września 1996 roku, wzięła ślub z Halem Fowlerem. 21 grudnia 2022 r. małżonkowie wydali oświadczenie potwierdzające fakt rozwodu. Mają dwójkę dzieci: Harry'ego Tristana (ur. 3 stycznia 1998 roku) oraz Rose Elizabeth (ur. 14 stycznia 2000 roku).

</doc>
<doc id="1439987" url="https://pl.wikipedia.org/wiki?curid=1439987" title="Loudeac">
Loudeac



</doc>
<doc id="1439989" url="https://pl.wikipedia.org/wiki?curid=1439989" title="Sooglossidae">
Sooglossidae



</doc>
<doc id="1439990" url="https://pl.wikipedia.org/wiki?curid=1439990" title="Nasikabatrachus">
Nasikabatrachus



</doc>
<doc id="1439993" url="https://pl.wikipedia.org/wiki?curid=1439993" title="Akademicki Teatr REMONT">
Akademicki Teatr REMONT

Akademicki Teatr REMONT (ATR) – teatr studencki działający przy Politechnice Śląskiej w Gliwicach. ATR powstał w 2003 roku z inicjatywy studentów Wydziału Architektury Pol. Śl. i działa pod patronatem władz uczelni. Opiekunem naukowym jest dr inż. arch. Elżbieta Rdzawska. Siedziba Teatru znajduje się Centrum Kultury Studenckiej "Mrowisko" w Gliwicach. Motto Teatru: "Tradycyjnie-tak, banalnie-nie!". W ciągu swojej działalności ATR wypracował swój charakterystyczny styl, zbierając pochlebne opinie, nagrody i wyróżnienia zarówno widzów, jak i krytyki.
Najważniejsze nagrody w dorobku ATRu: nagroda za Najlepszą Reżyserię oraz za Najlepszą Rolę Drugoplanową (sztuka "Tango", międzynarodowy festiwal "DRABYNA 2007", Lwów).

</doc>
<doc id="1439994" url="https://pl.wikipedia.org/wiki?curid=1439994" title="Obnica (rzeka w zachodniej Serbii)">
Obnica (rzeka w zachodniej Serbii)

Obnica (serb. Обница) – rzeka w zachodniej Serbii, w okolicach Valjeva, lewy dopływ Jablanicy, wraz z którą na 1 km przed Valjevem tworzą rzekę Kolubarę. Długość rzeki wynosi 25 km.

</doc>
<doc id="1439995" url="https://pl.wikipedia.org/wiki?curid=1439995" title="Kogut (symbolika)">
Kogut (symbolika)

Kogut (także pod nazwami: "kur", "kurek", "kokot") – jako samiec kury domowej – w symbolice i ikonografii jest wieloznacznie interpretowany. Symbolizujący nadejście światła, zwiastujący początek dnia, od czasów antycznych oznaczał czujność i przezwyciężenie ciemności. Wówczas pojawiły się inne znaczenia – walczące koguty symbolizowały kłótnię i gniew.
Kogut w symbolice.
Obraz koguta w symbolice formował się dzięki naturalnym zachowaniom tych ptaków oraz na podstawie przypisywanych im cech. W symbolice pojawił się już w Babilonii. Indoariowie uznawali koguty za ptaki nieczyste i kojarzyli z Jamą. W różnych mitologiach kogut budził bogów i sprowadzał słońce, tak jak na przykład Gullinkambi, obecny w mitologii nordyckiej. W greckim micie o Alektryonie tytułowy bohater został zamieniony w koguta. Był on stróżem Aresa i Afrodyty podczas ich zbliżeń, ponieważ bali się, że po nadejściu dnia Helios doniesie o zajściach Hefajstosowi. Gdy Alektryon zaspał, za karę został przez Aresa zamieniony w koguta. Kogut jest tu symbolem czujności i punktualności. W starożytnej Grecji stanowił również symbol męskiej witalności. Stanowi także atrybut Merkurego, opiekuna handlu. Poświęcony był bóstwom słonecznym, Mitrze i Apollinowi. Koguta w późniejszym czasie połączono również z ogniem i błyskawicą; w Aweście ptak ten jest atrybutem boga ognia, Ormuzda. Był również atrybutem syna Ahuramazdy – Sraoszy. Kogut stanowił także symbol wojowniczości. W Tanagrze urządzano walki kogutów. Idomeneusa przedstawiano z kogutem na tarczy, a „herbem” Protesilaosa miał być koń z głową koguta.
Kogut służył również jako zwierzę ofiarne. W Chinach przy niektórych obrzędach inicjacyjnych składano ofiary z białych kogutów, na znak zakończenia życia i rozpoczęcia nowego. W starożytnej Grecji ofiarę z białego koguta składano podczas ceremonii uśmierzania wiatrów i szkwałów, zaś czarnego – przy odpędzaniu burzy. Pióra, grzebień, kości i wnętrzności ofiarowano bóstwom urodzaju i płodności. Jąder koguta w starożytnym Rzymie używano jako środka mającego wzmagać doznania seksualne. W judaizmie przed parą młodą niesiono koguta, który był tu symbolem płodności (i symbolem weselnym). W dniu wesela parze przynoszono koguta, co miało zapowiadać liczne potomstwo. Również kobiety udające się do położnych przynosiły jej tego ptaka w prezencie. Związek z kogutem jako symbolem płodności ma angielskie słowo "cock", które może oznaczać zarówno członka (potocznie), jak i koguta; prawdopodobnie również rosyjskie "kocz" lub "koć", "koćet" (кочет).
Swoim pianiem kogut miał również odstraszać demony czy złe moce. W starożytnej Grecji miał on przeganiać Hekate, boginię ciemności. W czasach późniejszych miał przeganiać kulturowego odpowiednika, diabła. Wierzono również, że odstraszał upiory, czarownice i diabły. Obszar, w którym dało się dosłyszeć pianie koguta uważano za bezpieczny. Z jaja starego koguta miał wykluwać się bazyliszek. W Chinach biały kogut miał strzec przed złymi duchami i symbolizował czystość nowego życia. Karmazynowy strzegł przed ogniem i pożarem. Według Słowian bałkańskich szpony koguta miały chronić przez nieczystymi mocami; noszono je przy sobie lub wieszano nad kołyską niemowlęcia. Do nowego domu wpuszczano najpierw koguta, aby przegonił złe duchy. Ptaka utożsamiano z opiekunem domu, a niekiedy duchem przodka – być może z tego powodu umieszczano drewniane lub żelazne koguciki na szczytach domów.
Z drugiej strony, dawniej w chrześcijaństwie kojarzono koguta z czarną magią – kropieniem, kąpaniem się i mazaniem krwią tegoż ptaka. Formę czarnego koguta miały przybierać potępione dusze, strachy i demony. Wielki, czarny kogut miał służyć za wierzchowca diabłów, czarownic i czarodziejów. Istnieje motyw podróży na kogucie, jak podróżowali doktor Faust i Twardowski ("Zapiał przed samym domem. Trzeba z tym się zgodzić: Lepiej jeździć kogutem niż piechotą chodzić").
Kogut służył również do wróżb, szczególnie militarnych. Wspominał o tym już Pliniusz Starszy. Jeżeli kogut wyszedł rano z kurnika i nie jadł, miało to zwiastować klęskę w konflikcie zbrojnym. Kogut jako wróżebne zwierzę znany był także Litwinom.
Polska.
W polskiej kulturze był to symbol płodności. W pochodzie dożynkowym na przedzie szły kobiety z wiankami i przytwierdzonymi doń kogutami. Kogut piejący miał zwiastować urodzaj, zaś kogut próbujący uciec i odmawiający ziarna miał zapowiadać nieurodzaj i szkody w gospodarstwie. W Polsce istniał również zwyczaj "chodzenia z kogutkiem" („kurem dyngusowym”); obchodzono zwłaszcza domy młodych dziewcząt. Kawalerowie, zamiast nieść kurka, mogli również przebrać się za koguta. Na weselnych korowajach umieszczano kogutki z ciasta lub znamiona wyobrażające te ptaki. Na przyjęciach weselnych podawano rosół z koguta lub pieczeń z koguta, która miała wzmagać potencję. Koguta wkładano również pod łoże małżeńskie. W kulturze słowiańskiej chowano niekiedy koguta pod fundamentami, aby strzec domu przez złymi mocami. Podobnie można wyjaśnić umieszczanie kogutów na dzwonnicach. Kogut miał również sprzyjać wzrostowi zbóż.
Według górali, pianiem zwiastował szczęśliwą podróż. Pianie koguta w progu zapowiadało nadejście gości, ale pianie trzykrotne już śmierć lub pożar. Na przykład w Małopolsce wierzono, że długotrwałe pianie kury (zwłaszcza czarnej) albo koguta uprzedza o śmierci. Kogut czerwony symbolizował pożar, a określenie „puścić koguta” oznaczało podpalenie. Wierzono również, że sen o kogucie zwiastuje narodzenie się chłopca. Długotrwałe pianie miało oznaczać deszcz. Według przysłowia „kogut pieje na grzędzie, jak było, tak będzie”, miał on zapowiadać utrzymanie się pogody; powiedzenie było popularne m.in. w okolicach Tarnobrzega i Andrychowa. Na Śląsku wierzono, że kogut piejący podczas spacerowania zapowiada słoneczną pogodę. W okolicach m.in. Łańcuta, Bochni i Wieliczki sądzono, że tarzanie się w piasku kur i kogutów zapowiada zmianę ciśnienia i nadejście deszczu lub mrozu. Ignacy Krasicki w bajce "Kogut" przypisywał również i nieprzychylną pogodę temu ptakowi:
Na odgłos piania koguta miały uciekać wszelkie "złe duchy, strachy i upiory". Znalazło to odbicie w powiedzeniach „Pokusy władzy nie mają, gdy już koguty śpiewają” oraz „Kiedy kur pieje, diabeł truchleje”. W "Dziadach (cz. II)" Mickiewicz wspomniał:
Poeta wspomina koguta jako symbolizujące koniec obrzędów również i w części III "Dziadów": 
Pianie koguta symbolizuje również upływające godziny w "Dziadach części IV", podczas rozmowy Gustawa z Księdzem. W tradycji ludowej kogut piał trzy razy od północy do wschodu słońca, w ten sposób odmierzano czas ("od wieczora do koguta, od koguta do światła").
O znaczeniu koguta szerzej wypowiedział się barokowy poeta, Daniel Naborowski:
Kogut był popularnym symbolem zwierzęcym w polskim zdobnictwie ludowym. Znajdował się np. na haftach, oszywkach, misach, kapliczkach, krzyżach, dachach, wycinankach – opoczyńskich, rawskich, kurpiowskich i łowickich. Na wiatrowskazach również umieszczano koguta. Stąd powiedzenie o osobie ze zmiennymi poglądami – „obraca się jak kurek na wietrze”. Taki kurek, oprócz wskazywania wiatru, miał również przypominać o porannej modlitwie – "Czemu kurka stawiają na kościelnej bani? Żeby ludzi do modlitw budził jak najraniej" (Wacław Potocki, XVII w.). Motyw składania koguta w ofierze zachował się w ludowych zwyczajach – kaszubskim ścinaniu kani oraz dożynkowym, wielkopolskim biciu kokota.
Zarówno w Polsce, jak i innych krajach do XVIII wieku popularne były walki kogutów. Na Śląsku miały miejsce jeszcze w XIX wieku. Przeważnie odbywały się 16 października, w dniu św. Gawła. Być może stąd wzięły się powiedzenia „butny (bitny) jak kogut” i „skaczą jak dwa koguty”.
W medycynie ludowej.
Symboliczne znaczenie koguta miało swój wyraz również w medycynie ludowej. Szczególną rolę odgrywała jego krew. W okolicach Podlasia dziecko cierpiące z powodu konwulsji nacierano krwią czarnego, żywcem rozdartego koguta. Według jednej z relacji, matce dziecka dotkniętego pląsawicą Sydehmana (dawniej – chorobą św. Wita) znachorka poleciła poobcinanie nóg czarnemu kogutowi. Kurzą ślepotę leczono wątrobą z koguta. Pióra, wnętrzności i krew tych ptaków wykorzystywano przy odczynianiu uroków, leczeniu padaczki, napadów szału, chorób skórnych oraz puchliny wodnej (m.in. na Podlasiu, Polesiu i w Małopolsce). Głowę, a szczególnie grzebień, uważano za afrodyzjak. W Anglii zakopywano czarnego koguta, by „przenieść” chorobę umysłową z człowieka na zwierzę. W Szwajcarii, Czechach i Rosji na ząbkowanie aplikowano dzieciom krew z koguciego grzebienia. W Niemczech na dolegliwości serca zalecano mieszaninę odchodów kogucich i wina. Wśród Słowian południowych na zmiany skórne, zwane "kurzajkami" lub "kurejkami", stosowano okład z oczu koguta. W kulturze ludowej stosowano niekiedy ekskrementy zwierzęce, aby przywrócić sprawność organom – wierzono, że skutecznym lekarstwem może być to, co w człowieku budzi zwykle odrazę. Stosowano (autorka nie wspomina, w jakim regionie) kogucie odchody wymieszane z odchodami cielnych krów – okładano nimi okolice intymne kobiet, aby przywrócić płodność. Oziębłość seksualną kobiet miano dawniej w Niemczech leczyć mieszanką kogucich odchodów i wina. Również w Niemczech wierzono, że na choroby oczu pomaga krew gołębia – za to jego odpowiednik w starożytnej Grecji stanowił właśnie kogut. W świątyni Eskulapa w Rzymie wyryto na marmurowej tablicy inskrypcję: 
Symbole narodowe.
Kogut jest symbolem narodowym kilku krajów. 
W średniowieczu był uważany za symbol nadziei i wiary. W renesansie zaczęto kojarzyć koguta z formującym się narodem francuskim. Podczas rewolucji francuskiej stał się symbolem narodowym Francji (zobacz kogut galijski). Pojawił się m.in. na jednej z monet écu, wizerunek umieszczano również na czapkach frygijskich. Napoleon Bonaparte uznał jednak orła za emblemat cesarstwa. Następnie kogut został ponownie uznany za symbol narodu francuskiego w trakcie rewolucji lipcowej (1830). W okresie III Republiki Francuskiej usadowiono na bramie Pałacu Elizejskiego koguta. W trakcie I wojny światowej kogut stał się symbolem walki z Prusami, reprezentowanymi przez orła. Dzięki m.in. rysunkom satyrycznym używającym symbolu koguta stał się on znany również za granicą. Obecnie kogut galijski jest nieoficjalnym, jednak rozpoznawalnym symbolem Francji. Kogut zawarty jest również w logo Le Coq Sportif, francuskiej firmy produkującej odzież sportową. Pierwsze logo zaprojektowano w 1948 (historia firmy sięga jednak dalej) i najpierw znajdował się w nim jedynie wizerunek głowy koguta. Z czasem w logo pojawił się cały kogut, w obrysie trójkąta lub bez. Najnowsza (stan w 2016) wersja logo pochodzi z 2012 i zawiera jedynie wizerunek koguta.
Kogut z Barcelos, dzięki średniowiecznej legendzie, stanowi nieoficjalny symbol Portugalii. Legenda opowiada o pielgrzymie, który został oskarżony i skazany na powieszenie. Usiłował przekonać sędziego, który akurat wydawał ucztę, by darował mu życie. Uważał, że jego niewinność jest tak pewna, jak to, że kogut podany jako posiłek zapieje. Po powieszeniu pielgrzyma kogut istotnie ożył i zapiał.
Kogut trzymający topór jest godłem herbu Kenii. Czerwony kogut jest symbolem Walonii.
Kogut w Biblii.
W Piśmie Świętym kogut występuje podczas zaparcia się świętego Piotra, które wcześniej zapowiedział Chrystus.
Ewangelia Mateusza opisuje to wydarzenie w następujący sposób: 
Wcześniej, kiedy Jezus przepowiedział zaparcie się jego ucznia, wspomniał o kogucie:
Według Ewangelii Marka: 
W Ewangelii Łukasza Jezus powiedział Piotrowi:
Ponadto w Ewangelii Jana można przeczytać: 
Kogut nie tylko odnosi się do biblijnego zaparcia się apostoła, lecz także przypomina wiernym o modlitwie i nawróceniu się. Będący uosobieniem początku dnia kogut także symbolizuje Zmartwychwstanie Pańskie oraz Jego ponowne przyjście w dniu Sądu Ostatecznego.
Kogut w sztuce.
W sztuce antycznej kogut symbolizował walkę i waleczność. W tym kontekście kogut często towarzyszy wizerunkom Pallas Ateny.
W buddyzmie przedstawienie koguta (wraz z wężem i świnią) umieszczane jest w centrum koła życia.
W sztuce chrześcijańskiej kogut był łączony z symboliką Pasji Chrystusa stanowiąc jeden z elementów Arma Christi – narzędzi Męki Pańskiej. Wizerunek koguta towarzyszy również scenom Narodzin Jezusa lub Pokłonu Pasterzy.
Kogut jest atrybutem Apolla, Eskulapa, Merkurego, Marsa, w chrześcijaństwie – św. Piotra Apostoła, św. Wita oraz św. Otylii.
Wizerunek koguta - symbol czujnego ptaka, mającego jako pierwszy oznajmić ponowne nadejście Chrystusa, umieszczany był od IX w. w szczytach wież kościelnych (często w kościołach pod wezwaniem św. Piotra); występuje też jako zwieńczenie (zamiast krzyża) wież kościołów protestanckich. Według Honoriusza z Autun kogut ten miał zachęcać do modlitwy wczesnym rankiem. Umieszczanie kurka na dachu miało również chronić domostwo przed demonami, gradem i piorunami. Kogut na dachu był także symbolem strażnika ostrzegającego przez zagrożeniem.
Kogut w alchemii.
Kogut w alchemii był symbolem rtęci. Miał sobą przedstawiać również trzy fazy tworzenia się dzieła z materii (symbolizowały to czerwony grzebień, białe pióra i czarne nogi).
Przedstawienie koguta, jako zwierzęcia mającego zdolność odstraszania złych mocy, umieszczane było na amuletach.

</doc>
<doc id="1439996" url="https://pl.wikipedia.org/wiki?curid=1439996" title="Pereskiopsis">
Pereskiopsis

Pereskiopsis – rodzaj sukulentów z rodziny kaktusowatych.
Morfologia.
Gatunki "Pereskiopsis" nie wyglądają jak typowe kaktusy tj. posiadają duże, zielone liście oraz rosną jak krzewy. Jedynie obecność areoli, zwykle z glochidami, cierniami, oraz kwiaty pozwalają na ich identyfikację jako przedstawicieli kaktusowatych. Posiadają kwiaty dzienne.
Systematyka.
"Peireskiopsis" Vaupel.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Cylindropuntieae", podrodziny "Opuntioideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Pereskiopsis" Britton &amp; Rose.
Zastosowanie.
Gatunki "Pereskiopsis" są często używane jako podkładki do szczepienia innych kaktusów, a także do szczepienia siewek lub młodych odrostów. Jako podkładki sprzyjają szybkiemu wzrostowi zrazu (często 1-2 cm w sezonie), jednak większość roślin dorasta do znacznych rozmiarów i trzeba je ponownie szczepić na silniejszych podkładkach. Przedstawiciele rodzaju "Pereskiopsis" jako rośliny tropikalne nie tolerują niskich temperatur.

</doc>
<doc id="1439997" url="https://pl.wikipedia.org/wiki?curid=1439997" title="Marek Galiński (kolarz)">
Marek Galiński (kolarz)

Marek Galiński (ur. 1 sierpnia 1974 w Opocznie, zm. 17 marca 2014 w Kielcach) – polski kolarz górski, najbardziej utytułowany polski kolarz.
Życiorys.
Kolarstwo uprawiał od 16 roku życia (1989 rok). Swoją karierę zaczynał w START Tomaszów Mazowiecki, później kontynuował ją w LKS Optex Opoczno. W dalszej części kariery reprezentował: Lotto PZU (2001), CCC Polsat (2002−2004), PSB Atlas Orbea (2005), Wilier Atala Optex (2006), CCC Polsat (2007). W latach 2008−2011 ścigał się w zawodowym teamie MTB JBG-2 Professional MTB Team.
Dziewięciokrotny mistrz Polski Cross Country (2000, 2004−2011) i czterokrotny w maratonie MTB (2006−2007, 2009−2010), dziesięciokrotny zwycięzca klasyfikacji generalnej Grand Prix MTB, trzeci zawodnik mistrzostw Polski w kol. przełajowym, czterokrotny uczestnik Igrzysk Olimpijskich (Atlanta, Sydney, Ateny, Pekin), wielokrotny uczestnik mistrzostw świata i Europy.
Zginął w wypadku samochodowym, gdy w miejscowości Brzegi, wskutek poślizgu uderzył w drzewo. Pozostawił żonę i dwie córki. Został pochowany na cmentarzu w Mroczkowie Gościnnym 20 marca 2014.
Ważniejsze osiągnięcia.
2010
2009
2008
2007
2006
2005
2004
2003
2002
2001
2000
1999
1998
1997
1996

</doc>
<doc id="1439999" url="https://pl.wikipedia.org/wiki?curid=1439999" title="MetaCyc">
MetaCyc

MetaCyc - dostępna w Internecie, naukowo opracowana baza danych szlaków metabolicznych organizmów żywych. Zawiera informacje dotyczące ponad 1100 szlaków metabolicznych, występujących u ponad 1500 różnych organizmów opartych na sprawdzonych danych z literatury naukowej.
Ta naukowa baza danych została zapoczątkowana w 1999 roku przez Petera Karpa ze Stanford Research Institute.
MetaCyc przedstawia także dane nt. związków chemicznych, enzymów i genów. Ma wiele zastosowań naukowych w naukach biologicznych.
Informacje o enzymach zawierają informacje o ich budowie, kofaktorach, aktywatorach i inhibitorach, substratowej specyficzności i niekiedy także o stałych kinetycznych.
MetaCyc w mniejszym stopniu zajmuje się metabolizmem człowieka, a przede wszystkim dotyczy szlaków metabolicznych organizmów roślinnych i drobnoustrojów. Nie daje także podstaw do połączenia danych związanych ze szlakami metabolicznymi ze schorzeniami i zaburzeniami oraz zmianami w stężeniach metabolitów w tkankach czy komórkach.

</doc>
<doc id="1440000" url="https://pl.wikipedia.org/wiki?curid=1440000" title="Hans-Joachim Scherer">
Hans-Joachim Scherer

Hans-Joachim Scherer (ur. 14 maja 1906 w Bydgoszczy, zm. 16 kwietnia 1945 w Landshut) – niemiecki neuropatolog. Uważany za pioniera badań nad neuropatologią glejaków.
Życiorys.
Uczęszczał do gimnazjum w Magdeburgu, od kwietnia 1925 roku studiował medycynę w Monachium. W 1930 roku zdał egzaminy państwowe. Następnie pracował w Instytucie Patologii w Monachium-Schwabing u Siegfrieda Oberndorfera, razem z przyjacielem ze szkoły Ernstem Scharrerem. W 1930 roku przedstawił dysertację na temat fałdów śluzówki żołądka. W tym samym roku otrzymał stypendium Rockefellera i rozpoczął kurs neuropatologii u Walthera Spielmeyera w Niemieckim Instytucie Psychiatrii ("Deutschen Forschunganstalt für Psychiatrie") w Monachium. W lipcu 1931 roku przeniósł się do Instytutu patologii przy Klinice Charité w Berlinie, gdzie pracował z Robertem Rösslem. W sierpniu 1933 roku został aresztowany razem z przyjacielem Leonidem Doljanskim i Henrym Robackiem przez Gestapo. Po kilku dniach został zwolniony; wtedy uciekł z Niemiec do Paryża, potem do Antwerpii, gdzie Ludo van Bogaert ofiarował mu stanowisko kierownika laboratorium w Instytucie Bunge. Po zajęciu Belgii przez Niemców Scherer próbował wywalczyć dla siebie stanowisko dyrektora Instytutu, zajmowane przez Bogaerta; po interwencji Hugona Spatza zamiar Scherera nie powiódł się, a Van Bogaert zwolnił współpracownika. Scherer pracował następnie w Gandawie do 1941 roku, po czym na rozkaz Niemców przeniósł się do laboratorium we Wrocławiu, przy "Neurologische Forschungsinstitut" V. von Weizsäckera. Tam zajmował się badaniami neuropatologicznymi na materiale pochodzącym od ofiar akcji przymusowej eutanazji dzieci, pacjentów szpitala psychiatrycznego w Lublińcu. Innymi neuropatologami zaangażowanymi w tę akcję byli Berthold Ostertag, Hugo Spatz i Julius Hallervorden.
Scherer zginął 14 kwietnia 1945 roku podczas nalotu alianckiego na stację kolejową w Landshut. Jego żona i córka przeżyły.

</doc>
<doc id="1440001" url="https://pl.wikipedia.org/wiki?curid=1440001" title="Kościół Niepokalanego Serca Maryi w Wodzisławiu Śląskim">
Kościół Niepokalanego Serca Maryi w Wodzisławiu Śląskim

Kościół Niepokalanego Serca Maryi w Wodzisławiu Śląskim (Kokoszyce) – katolicki kościół parafialny, wybudowany w czynie społecznym przez mieszkańców dzielnicy.
Historia.
Kokoszyce należały w przeszłości do parafii w Pszowie. Za czasów własności barona Ruferta i żony z domu Henkel von Donnersmarck, zbudowano kaplicę, w której do dziś dnia odprawiają się nabożeństwa. W 1922, gdy zmarł baron Rufert, jego zwłoki umieszczono w grobowcu w kaplicy (później przeniesiono je pod Wrocław). W 1923 dobra po baronie nabyła kuria biskupia i od tego czasu przybywają tu księża z całej diecezji na odpoczynek.
Po zakończeniu II wojny światowej Kokoszyce nadal należały do parafii w Pszowie. 10 stycznia 1948 biskup Stanisław Adamski przysłał do Kokoszyc Ks. Józefa Bołdę, celem administrowania diecezjalnym domem rekolekcyjnym oraz utworzenia parafii. Ksiądz Bołda mieszkał w zamku i tam odprawiał msze święte. W 1948 przystąpił do budowy lokalnego kościoła. Prace te, ręcznie, prowadzili nieodpłatnie miejscowi parafianie. Mistrzem budowy był Maciejak z Pszowa.
Grunta kopano łopatami. Z piaskowni na polu Józefa Kondrotka wybudowano torowiska, po których kolebami, za pomocą wciągarki, dowożono piasek na budowę (część trasy pokonywał on wozami konnymi). Cegły pochodziły z cegielni w Pszowie. 
Kościół budowany był wyłącznie ze składek mieszkańców Kokoszyc. Autorem wystroju wnętrza był Józef Potępa z Krakowa. Cegłę na budowę probostwa wykonano na miejscu (jej budowa była również dziełem mieszkańców). Prace przy kościele ukończono w 1950. Kamień węgielny poświęcił biskup katowicki, Stanisław Adamski w 1949. Dokonał on również poświęcenia świątyni 9 lipca 1950.
Architektura.
Ołtarz przedstawia Serce Maryi. Chrzcielnicę oraz drogę krzyżową ufundowali Józef i Anna Muchowie, monstrancję - Joanna Nowak, a wieczną lampkę - Józef i Paulina Klima. Organy pochodziły ze wspólnej fundacji mieszkańców. 
Z czasem część parafian dopatrzyła się w figurze Matki Boskiej nietaktu. Matka Boska ma bowiem wysuniętą do przodu jedną z nóg, w wyniku czego odsuwa suknię ukazując udo. Miało to według tej grupy siać zgorszenie. Proboszcz Bołda tłumaczył to koniecznością wykonania kroku celem zdeptania węża (symbolu grzechu). Po wyjaśnieniach sprawa nie była poruszana.
Organy.
W 1959 posadowiono w kościele pierwsze organy. Był to 22-głosowy instrument elektropneumatyczny Wacława Biernackiego. Obecne organy produkcji Gerharda Schmida zostały sprowadzone ze Szwecji. Montował je zakład Mariana Majchera w latach 2015-2016, a poświęcił arcybiskup Wiktor Skworc 7 lutego 2016 (odbył się wówczas koncert Juliana Gembalskiego). Organy te mają następujące parametry: liczba głosów - 23, liczba klawiatur - 3+P, traktura gry i rejestrów - mechaniczna.

</doc>
<doc id="1440003" url="https://pl.wikipedia.org/wiki?curid=1440003" title="Lamborghini Jarama">
Lamborghini Jarama



</doc>
<doc id="1440004" url="https://pl.wikipedia.org/wiki?curid=1440004" title="George Wesley Bellows">
George Wesley Bellows



</doc>
<doc id="1440005" url="https://pl.wikipedia.org/wiki?curid=1440005" title="Lamborghini 350GTV">
Lamborghini 350GTV



</doc>
<doc id="1440008" url="https://pl.wikipedia.org/wiki?curid=1440008" title="Lamborghini 350GT">
Lamborghini 350GT



</doc>
<doc id="1440009" url="https://pl.wikipedia.org/wiki?curid=1440009" title="Lamborghini 350GTS">
Lamborghini 350GTS



</doc>
<doc id="1440010" url="https://pl.wikipedia.org/wiki?curid=1440010" title="Lamborghini 400GT">
Lamborghini 400GT



</doc>
<doc id="1440011" url="https://pl.wikipedia.org/wiki?curid=1440011" title="Lamborghini 400GT Monza">
Lamborghini 400GT Monza



</doc>
<doc id="1440012" url="https://pl.wikipedia.org/wiki?curid=1440012" title="Lamborghini 400GT Flying Star II">
Lamborghini 400GT Flying Star II



</doc>
<doc id="1440013" url="https://pl.wikipedia.org/wiki?curid=1440013" title="Éder Carbonera">
Éder Carbonera

Eder Carbonera (ur. 19 sierpnia 1983 roku w Farroupilha) – brazylijski siatkarz, reprezentant kraju grający na pozycji środkowego.
Sukcesy klubowe.
Mistrzostwo Brazylii:
Puchar Brazylii:
Klubowe Mistrzostwa Ameryki Południowej:
Klubowe Mistrzostwa Świata:
Superpuchar Brazylii:
Superpuchar Niemiec: 
Mistrzostwo Niemiec:
Sukcesy reprezentacyjne.
Mistrzostwa Świata Kadetów:
Mistrzostwa Świata Juniorów:
Puchar Świata:
Liga Światowa:
Puchar Ameryki:
Mistrzostwa Ameryki Południowej:
Letnia Uniwersjada:
Igrzyska Panamerykańskie:
Puchar Wielkich Mistrzów:
Mistrzostwa Świata:
Igrzyska Olimpijskie:
Przypisy.
 

</doc>
<doc id="1440014" url="https://pl.wikipedia.org/wiki?curid=1440014" title="Velebit">
Velebit



</doc>
<doc id="1440016" url="https://pl.wikipedia.org/wiki?curid=1440016" title="Bulla ethmoidalis">
Bulla ethmoidalis



</doc>
<doc id="1440019" url="https://pl.wikipedia.org/wiki?curid=1440019" title="Bank BPH GrandPrix MTB">
Bank BPH GrandPrix MTB



</doc>
<doc id="1440020" url="https://pl.wikipedia.org/wiki?curid=1440020" title="Kolubara (rzeka)">
Kolubara (rzeka)

Kolubara (serb. Колубара) – rzeka w zachodniej Serbii, prawy dopływ Sawy, o długości ok. 123 km. Tworzą ją rzeki Obnica i Jablanica, łączące się na ok. 1 km przed miastem Valjevo. Główne dopływy to Gradac i Ljig (prawe) oraz Tamnava (lewy). Wpada do Sawy w okolicy miasta Obrenovac. Powierzchnia dorzecza wynosi ok. 3600 km².

</doc>
<doc id="1440022" url="https://pl.wikipedia.org/wiki?curid=1440022" title="Ilja Korotkow">
Ilja Korotkow

Ilja Korotkow, ros. Илья Евгеньевич Коротков (ur. 6 grudnia 1983) – rosyjski lekkoatleta specjalizujący się w rzucie oszczepem.
Siódmy zawodnik olimpijskiego konkursu w Pekinie podczas Igrzysk XXIX Olimpiady. Uzyskał wówczas wynik 83,15 m. W 2009 zajął drugie miejsce w drużynowych mistrzostwach Europy. Złoty medalista mistrzostw Rosji. Rekord życiowy: 85,47 (25 lutego 2010, Adler).

</doc>
<doc id="1440023" url="https://pl.wikipedia.org/wiki?curid=1440023" title="Massospondylidae">
Massospondylidae



</doc>
<doc id="1440024" url="https://pl.wikipedia.org/wiki?curid=1440024" title="Gradac (rzeka w Serbii)">
Gradac (rzeka w Serbii)

Gradac (serb. Градац) – rzeka w zachodniej Serbii, wypływająca spod góry Povlen i po kilku kilometrach zasilana przez kolejne źródła, płynie w okolicach Monastyru Ćelije, a następnie w kierunku Valjeva, gdzie wpada jako prawy dopływ do Kolubary.

</doc>
<doc id="1440025" url="https://pl.wikipedia.org/wiki?curid=1440025" title="Ilya Korotkov">
Ilya Korotkov



</doc>
<doc id="1440027" url="https://pl.wikipedia.org/wiki?curid=1440027" title="JBG2 Professional MTB Team">
JBG2 Professional MTB Team

JBG2 Professional MTB Team − zawodowa grupa kolarska, którą tworzą jedni z najbardziej utytułowanych kolarzy MTB: Adrian Brzózka, Piotr Brzózka, Mateusz Nieboras, Wojciech Halejak, Mariusz Kozak, Mariusz Michałek, i reprezentant Rosji Anton Sintsov. Zawodnicy Ci należą do ścisłej czołówki światowej oraz są stałymi członkami Reprezentacji Narodowej. W teamie znajduje się trzech olimpijczyków. Grupa zarejestrowana jest w Międzynarodowej Unii Kolarskiej UCI.
Historia.
W 2008 roku przy klubie KS Lechia Piechowice powstała grupa JBG2 APC Presmet Team, w której skład wchodzili Marek Galiński, Adrian Brzózka i Piotr Brzózka. W tym samym roku Marek Galiński po raz czwarty w swojej karierze reprezentował polskie kolarstwo górskie na Igrzyskach Olimpijskich w Pekinie.
W kolejnym roku nastąpiło przekształcenie w JBG2 Professional MTB Team. Sezon 2009 bazował na wyścigach Pucharu Świata i potężnych europejskich imprezach sportowych, takich jak: Swiss Bike Cup w Szwajcarii, Bundesliga w Niemczech oraz Skoda Auto Grand Prix MTB. Rolę dyrektora teamu przejął Tomasz Pierwocha, który współpracował z zawodnikami przez kolejne lata.
Następnym krokiem była modyfikacja składu drużyny. W 2009 zawodnikiem JBG2 Team został Bartłomiej Wawak, w 2010 dołączyli Anna Szafraniec i Kornel Osicki. Kolejną siłą wsparcia był Tomasz Drożdż, który zaczynając od prac mechanika, po kilku wyjazdach zmienił funkcję na zawodnika.
W sezonie 2011/2012 ze względu na najważniejsze wydarzenie sportowe uwaga kolarzy skupiona była na zbieraniu punktów potrzebnych do kwalifikacji olimpijskiej. Niezbędna była więc obecność na wszystkich Pucharach Świata w Europie. Bardzo pracowity okres popłacił powołaniem Piotra Brzózki to reprezentacji Polski na Igrzyska Olimpijskie w Londynie.
W roku 2014 do drużyny dołączyli Patryk Piasecki i Mariusz Kowal, a w kolejnym Wojciech Halejak, Mariusz Kozak i Mariusz Michałek. W 2015 grupa nabrała charakter międzynarodowy dzięki zawodnikowi pochodzącemu z Rosji – Anton Sintsov w kolejnym sezonie zdobył kwalifikację na Igrzyska Olimpijskie w Rio, gdzie wywalczył 12. miejsce i sezon zakończył na 13. miejscu rankingu UCI.
Komentatorzy wyścigów oraz kibice dostrzegając rosnącą siłę drużyny zaczęli używać terminu „czerwony pociąg” dla określenia zespołu.
Skład drużyny.
Zawodnicy:
Obsługa:

</doc>
<doc id="1440028" url="https://pl.wikipedia.org/wiki?curid=1440028" title="Uładzimir Kazłou">
Uładzimir Kazłou

Uładzimir Kazłou (ur. 20 kwietnia 1985) – białoruski lekkoatleta specjalizujący się w rzucie oszczepem.
W czasie konkursu olimpijskiego w Pekinie (2008) uzyskał rezultat 82,06 m i zajął ósme miejsce. W 2009 roku zajął 5. miejsce w uniwersjadzie oraz odpadł w eliminacjach podczas mistrzostw świata. Medalista mistrzostw Białorusi i reprezentant kraju. Rekord życiowy: 82,86 (6 lipca 2012, Grodno).

</doc>
<doc id="1440032" url="https://pl.wikipedia.org/wiki?curid=1440032" title="Luis Francisco de la Cerda, 9. książę Medinaceli">
Luis Francisco de la Cerda, 9. książę Medinaceli

Luis Francisco de la Cerda Aragón, 9. książę Medinaceli (ur. 2 sierpnia 1660, zm. 26 stycznia 1711) – hiszpański arystokrata, dyplomata i polityk.
Ambasador Hiszpanii w Watykanie do roku 1695. 
Wicekról Neapolu w latach 1696-1702. W Neapolu był, z powodu pozycji mecenasa sztuk i rozwiązłego trybu życia nazywany: "gran protettore di virtuose e assai pericoloso per virtù" – „wielkim opiekunem ludzi wszelkich cnót (talentów) i raczej niebezpieczny dla cnoty”. Z Rzymu, gdzie wcześniej był hiszpańskim ambasadorem przywiózł do Neapolu słynną śpiewaczkę Angelę Voglia, zw. Giorginą, jako towarzyszkę swej żony, którą się opiekował od śmierci jej poprzedniej protektorki Krystyny Wazy (zm. 1689). Medinaceli dał siostrze Angeli, Barbarze 30.000 dukatów posagu, gdy wychodziła za powszechnie szanowanego Martina Galiano, a gdy miała pierwszego syna, wyprawił chrzciny zakrojone jak dla infanta hiszpańskiego. 
Medinaceli znany był z miłostek z artystkami teatralnymi. W końcu skandalików było już tyle, a publiczne obnoszenie się z oblubienicą tak widoczne, że odwołano go ze stanowiska ku uciesze Neapolitańczyków, układających potem złośliwe wiersze o nim. Hiszpan pozostawił po sobie mnóstwo długów. Do Hiszpanii zabrał ze sobą Giorginę. 
Za czasów Karola II członek rady stanu ("Consejo de Estado"). Filip V uczynił go ministerm spraw zewnętrznych, lecz gdy de la Cedra zbuntował się przeciw wzrastającym wpływom francuskim na dworze został ukarany i w 1711 roku osadzony w zamku w Pampelunie, gdzie zmarł.Giorginę też uwięziono, ale w końcu zadowolono się wydaleniem jej z Hiszpanii w roku 1714.

</doc>
<doc id="1440034" url="https://pl.wikipedia.org/wiki?curid=1440034" title="Hittfeld">
Hittfeld

Hittfeld – miejscowość w gminie Seevetal w powiecie Harburg w niemieckim kraju związkowym Dolna Saksonia. Należy do gminy Seevetal od 1 lipca 1972 roku. Miejscowość zamieszkuje 5 585 mieszkańców (30 czerwca 2008).
Zabytki.
Godny zobaczenia jest kościół pochodzący z XII wieku pod wezwaniem Św. Maurycego "(St. Mauritius-Kirche)", zbudowany z kamienia polnego.
Ciekawy jest także wiatrak pochodzący z 1875 roku, w którym teraz odbywają się dyskoteki.

</doc>
<doc id="1440035" url="https://pl.wikipedia.org/wiki?curid=1440035" title="Sztuka infiltracji">
Sztuka infiltracji

Sztuka Infiltracji (tytuł oryginału: "The Art of Intrusion: The Real Stories Behind the Exploits of Hackers, Intruders &amp; Deceivers") – druga książka autorstwa Kevina Mitnicka i Wlliama L. Simona dotycząca hackingu oraz crackingu. Została wydana w 2005 roku. W Polsce ukazała się w czerwcu 2006 roku nakładem Wydawnictwa Albatros, a kilka tygodni później także Wydawnictwa Helion. W obu przypadkach tłumaczem był Cezary Frąc.
W przeciwieństwie do poprzedniej książki Mitnicka, w tej nie przyjęto socjotechnik mających na celu uzyskanie dostępu do systemów komputerowych za temat główny, wspominając tylko o nich. Poświęcono ją opisom wziętych z życia przykładów łamania zabezpieczeń sieci telefonicznych, systemów bankowych, automatów do gier hazardowych czy systemów obsługujących wielkie firmy i koncerny prasowe. Autorzy skupili się głównie na najczęściej popełnianych błędach przy projektowaniu sieci i oprogramowania oraz sposobach wykorzystania ich przy uzyskiwaniu nieautoryzowanego dostępu do tych sieci bądź systemów błędnie oprogramowanych.
Książka podzielona jest na 11 rozdziałów. Każdy z nich, poza ostatnim, zawiera inną opowieść o wyczynach hakerskich. Tekst najczęściej zakończony jest trzema sekcjami:
Ostatni rozdział to zbiór 7 krótkich opowieści, które "niezupełnie pasują do poprzednich rozdziałów", ale są według Autorów na tyle zabawne i pouczające, że postanowili je dołączyć do książki.
Mitnick i Simon zapewniają, że wszystkie przedstawione historie są prawdziwe i przez nich zweryfikowane. Zastrzegają jednak, że ze względu na charakter sztuki hakerskiej proces weryfikacji był bardzo trudny oraz, że: 

</doc>
<doc id="1440037" url="https://pl.wikipedia.org/wiki?curid=1440037" title="Stagonolepididae">
Stagonolepididae



</doc>
<doc id="1440039" url="https://pl.wikipedia.org/wiki?curid=1440039" title="Antoniów (Dąbrowa Górnicza)">
Antoniów (Dąbrowa Górnicza)

Antoniów – dzielnica Dąbrowy Górniczej, część Ząbkowic, położona 6,5 km na północny wschód od centrum miasta.
Geografia.
Antoniów jest położony nad rzeką Trzebyczką (Wysilką), pomiędzy drogą krajową nr 1 (E75) Warszawa – Katowice – Bielsko-Biała (wschodnia obwodnica GOP) (od wschodu) a Zbiornikiem Kuźnica Warężyńska (od zachodu).
Od 1940 r. stanowił część Ząbkowic, oddzielony od nich obecnie trasą szybkiego ruchu.
Dzielnica o charakterze rolniczym z przewagą zabudowy jednokondygnacyjnej, z przyległymi do nich ogrodami i sadami. W miarę pozyskiwania gruntów pod zabudowę jednorodzinną oraz dużego zainteresowania tą formą osadnictwa, Antoniów się rozrasta. Dawniejsze okoliczne pola stały się nowymi dzielnicami mieszkalnymi. Głównymi przyczynami tak szybkiego wzrostu budowlanego jest dogodny dojazd oraz nowo powstały zalew Kuźnica Warężyńska. W 2005 r. dzielnica uzyskała nowe połączenie drogowe z dzielnicą Piekło oraz kolejną linię autobusową. W centrum znajduje się kamienna kapliczka przydrożna.
W pobliżu Antoniowa znajdują się wyrobiska Kopalni Piasku Podsadzkowego Kuźnica Warężyńska. Po częściowym zakończeniu eksploatacji piasku i zalaniu wodą powstał w tym miejscu zbiornik wodny Kuźnica Warężyńska, zwana też Pogorią IV.
Nieopodal trasy szybkiego ruchu znajduje się użytek ekologiczny Bagna w Antoniowie.
W latach 1977–1985 w pobliskim lesie znajdowało się obozowisko letnie Hufca ZHP z Katowic (obecnie pozostałości fundamentów).
Historia.
Wioska o nazwie Ujejska Piła w XVI w. była częścią Ujejsca. Znajdował się tutaj młyn i tartak oraz kopalnia rudy srebronośnej. Zamieszkiwało tu tylko czterech zagrodników – gwarków. W XVIII w. znajdował się tutaj warsztat hutniczy (prawdopodobnie duża i znana w okolicy kuźnia). Wówczas wieś nazywano Ujejską Kuźnią. Nazwa Antoniów pojawiła się dopiero w początkach XX w. W 1936 r. powstało tu Koło Gospodyń.
Po I wojnie światowej Antoniów wraz z sąsiednimi wioskami: Ujejscem i Bielowizną należał do gminy Wojkowice Kościelne w powiecie będzińskim. W 1940 r. wszedł w skład nowo utworzonej gminy Ząbkowice, a 29 września 1954 r. w skład nowo powołanej gromady Ząbkowice, która 1 stycznia 1956 r. otrzymała status osiedla typu miejskiego, a 18 lipca 1962 r. prawa miejskie (a więc Antoniów stał się dzielnicą Ząbkowic). 1 lutego 1977 r. wraz z Ząbkowicami został przyłączony do miasta Dąbrowa Górnicza. Na terenie dzielnicy działa Rada Osiedla.
Po drugiej stronie trasy szybkiego ruchu powstało dla pracowników Huty Katowice osiedle Młodych Hutników, zwane też Nowym Antoniowem.
Komunikacja miejska.
Zapewniają ją autobusy linii:

</doc>
<doc id="1440040" url="https://pl.wikipedia.org/wiki?curid=1440040" title="Nicolas Trigault">
Nicolas Trigault

Nicolas Trigault (ur. 3 marca 1577 w Douai, zm. 14 listopada 1628 w Hangzhou) – francuski jezuicki misjonarz w Chinach. W Europie znany jest również pod łacińskimi imionami Trigautius lub Trigaultius, w Chinach zaś pod imieniem Jin Nige. Ojciec Trigault to jeden z prekursorów europejskiej sinologii a także autor pierwszego systemu transkrypcji języka chińskiego na alfabet łaciński.
Życie i praca.
Urodził się w Douai (wówczas część hiszpańskich Niderlandów, dziś we Francji), a do zakonu jezuitów wstąpił w 1594 roku, w wieku 17 lat. W roku 1609 wyruszył na misję do Chin, by przez Goa (dotarł tam 5 lutego 1609 r.) i Makau (1610) przybyć do Nankinu w 1611 roku. Stamtąd chiński katolik Li Zhizao poprowadził go do Hangzhou, gdzie Trigault pełnił posługę aż do śmierci w 1628 roku.
Był jednym z pierwszych misjonarzy, którzy odwiedzili to miasto, opisywane przez Marco Polo.
W 1613 roku odwiedził Pekin.
W latach 1613-1618 Trigault wrócił do Europy, by złożyć raport papieżowi Pawłowi V, a także by zebrać fundusze na działalność jezuickiej misji w Chinach i nagłośnić pracę zakonu. W 1615 roku zakonnik otrzymał od Pawła V pozwolenie na sprawowanie liturgii w Chinach w miejscowym języku. Podczas tej podróży odwiedził m.in. Frankfurt, Kolonię, Lyon, Madryt, Monachium, Neapol oraz Würzburg.
W 1617 r. w Antwerpii sportretował Trigaulta Peter Paul Rubens.
Trigault jest zapewne najlepiej znany jako wydawca i tłumacz (z włoskiego na łacinę) "De Christiana Expeditione apud Sinas" Matteo Ricciego. Ta druga praca ukazała się w 1615 roku, cieszyła się dużą popularnością i była tłumaczona na wiele języków europejskich.
Wraz z pomocą chińskiego konwertyty dokonał również pierwszego w historii przekładu "Bajek Ezopa" (況義) na języki chiński. Przekład ukazał się w Chinach w 1625 roku.
Xiru Ermu Zi.
Ojciec Trigault jest autorem pierwszej w historii transkrypcji chińskiego na alfabet łaciński. Opracował ją w 1626 roku w formie słownika pod nazwą "Xiru Ermu Zi" (chiń. 西儒耳目資, dosł. "Pomoc uszom i oczom zachodnich szkolarzy"), z pomocą w dwóch Chińczyków - Han Yuna (ochrzczony jako Stefan) oraz Wang Zhenga (Filip, 1571-1644).
System transkrypcyjny składał się z dwóch tabel, zawierających nagłos i wygłos spotykane w sylabach języka chińskiego. By sprawdzić transkrypcję, należało odnaleźć konkretny znak chiński.
Tego samego roku w Hangzhou wydrukowano dokonany przez Tirgault przekład "Pięcioksięgu konfucjańskiego" na język łaciński, pt. "Pentabiblion Sinense". Był to pierwszy w historii przekład tego fundamentalnego dla chińskiej kultury kanonu na język europejski.

</doc>
<doc id="1440042" url="https://pl.wikipedia.org/wiki?curid=1440042" title="Marie Fikáčková">
Marie Fikáčková

Marie Fikáčková (ur. 9 września 1936 w Sušicy, zm. 13 kwietnia 1961 w Pradze) – czechosłowacka seryjna morderczyni, która zamordowała 10 noworodków.
Życiorys.
Fikáčková pracowała w szpitalu w Sušicy jako położna. W 1960 roku została aresztowana pod zarzutem zamordowania w tym szpitalu kilku noworodków. W czasie przesłuchania Fikáčková przyznała się do uśmiercenia 10 noworodków od roku 1957. Jak sama twierdziła, biła dzieci po głowie powodując ich śmierć w przeciągu kilku godzin. Fikáčková była przed aresztowaniem podejrzana w sprawie dwóch morderstw, ale wtedy brakowało dowodów, by ją oficjalnie oskarżyć. Nigdy nie udało się ustalić motywów morderstw. Fikáčková została skazana przez sąd na karę śmierci przez powieszenie. Wyrok wykonano 13 kwietnia 1961 roku w więzieniu Pankrác. 
Szpital, w którym pracowała Fikáčková, długo nie informował władz o tajemniczych zgonach noworodków, przez co Fikáčková zabiła ich tak wiele. Mimo to żadnemu lekarzowi ani nikomu z zarządu szpitala nie postawiono żadnych zarzutów. Przez wiele następnych lat komunistyczne władze Czechosłowacji tuszowały informację o morderstwach noworodków w szpitalu w Sušicy.

</doc>
<doc id="1440043" url="https://pl.wikipedia.org/wiki?curid=1440043" title="Monastyr Ćelije">
Monastyr Ćelije

Monastyr Ćelije () – żeński monaster Serbskiej Cerkwi Prawosławnej, znajdujący się 6 km na południowy zachód od Valjeva, w kotlinie na lewym brzegu rzeki Gradac, w pobliżu wsi Lelić.
Obok monasteru znajduje się niewielka cerkiew Świętych Archaniołów Michała i Gabriela.
W klasztorze żył święty archimandryta Justyn (Popović) (1894–1979). Po jego śmierci, zgodnie z jego ostatnią wolą, rozpoczęto przed monastyrem budowę nowej, większej świątyni.

</doc>
<doc id="1440044" url="https://pl.wikipedia.org/wiki?curid=1440044" title="Kinazy janusowe">
Kinazy janusowe

Kinazy janusowe, JAK (od ang. "Janus-activated kinases") – rodzina niereceptorowych kinaz tyrozynowych mających udział w wewnątrzkomórkowej transdukcji sygnału w szlaku JAK-STAT. Początkowo nazwa JAK (1 i 2) była akronimem od "just another kinase" (ponieważ geny tych białek zostały zidentyfikowane podczas dużego przeglądu biblioteki ludzkiego DNA), ale ostatecznie przyjęło się rozwinięcie skrótowca jako "Janus kinase". Nazwa nawiązuje do Janusa, rzymskiego boga o dwóch twarzach, gdyż kinazy JAK mają dwie domeny białkowe o odmiennym działaniu: jedna ma aktywność kinazową, a druga hamuje działanie pierwszej.
Do rodziny kinaz janusowych należą cztery białka:
Kinazy janusowe są białkami wielkości 120–140 kDa, zawierającymi siedem homologicznych domen, z oznaczeniami od JH1 do JH7 ("Janus homology"). JH1 jest domeną kinazową, kluczową dla aktywności enzymatycznej białek rodziny JAK; zawiera konserwowane reszty tyrozynowe niezbędne do aktywacji (Y1038/Y1039 w JAK1, Y1007/Y1008 w JAK2, Y980/Y981 w JAK3, Y1054/Y1055 w TYK2). Fosforylacja tych reszt prowadzi do zmiany konformacji białka, umożliwiającej związanie substratu. JH2 jest domeną pseudokinazową; mimo że nie wykazuje aktywności kinazowej, jest niezbędna do katalitycznej aktywności białka, być może przez regulację aktywności domeny JH1. Domeny JH3–JH4 wykazują homologię z domenami SH2 ("Src-homology"-2). Koniec N białek rodziny JAK, zawierający domeny JH4–JH7, nosi nazwę FERM (akronim od 4.1 ("four")-ezryna-radyksyna-moezyna); domena ta występuje też w białkach rodziny FAK ("focal adhesion kinase") i ma udział w interakcjach białko–białko między kinazami janusowymi a receptorami cytokinowymi lub innymi kinazami.

</doc>
<doc id="1440046" url="https://pl.wikipedia.org/wiki?curid=1440046" title="Kinazy JAK">
Kinazy JAK



</doc>
<doc id="1440048" url="https://pl.wikipedia.org/wiki?curid=1440048" title="Johann Crato von Krafftheim">
Johann Crato von Krafftheim

Johann Crato von Krafftheim (niem. "Johannes Krafft"; również: "Crato von Crafftheim"; łac. "Johannis Cratonis"; ur. 22 listopada 1519 we Wrocławiu – zm. 19 października 1585 r., tamże) – niemiecki humanista, lekarz związany z Wrocławiem, nadworny medyk trzech cesarzy z rodu Habsburgów.
Urodził się jako Johann Krafft. Był synem wrocławskiego rzemieślnika Christopha Kraffta. Uczył się we wrocławskich gimnazjach św. Elżbiety i św. Marii Magdaleny. Dzięki przyznanemu mu przez radę miejską Wrocławia rocznego stypendium w wysokości 20 guldenów w 1535 r. rozpoczął w Wittenberdze studia teologiczne pod kierunkiem samego Marcina Lutra, zakończone uzyskaniem magisterium w 1542 r.
Od 1546 r. studiował medycynę w Padwie pod kierunkiem słynnego Giovanniego Battisty Monte. Po uzyskaniu doktoratu wraz ze swymi przyjaciółmi Johannem Baptystą Hainzelem i Paulem Hainzelem odbył podróż po Italii, w czasie której przez krótki czas praktykował jako lekarz w Weronie.
W 1550 r. wrócił do swego rodzinnego Wrocławia, gdzie podjął praktykę lekarską. W tym samym roku zawarł związek małżeński z córką miejskiego pisarza Johannesa Scharfa von Werd. Ze związku tego urodził mu się syn i dwie córki.
Położył szczególne zasługi w zwalczeniu w 1554 r. epidemii dżumy we Wrocławiu. Jego pionierska praca z tego zakresu pt. „"Ordnung ader Präservation zur Zeit der Pest"” (z 1555 r.) miała przełomowe znaczenie w dziejach medycyny i epidemiologii. Od 1560 r. sprawował kolejno funkcję osobistego lekarza (niem. "Leibarzt") 3 cesarzy z rodu Habsburgów: Ferdynanda I, Maksymiliana II i Rudolfa II, pozostając na tym stanowisku aż do emerytury w 1580 r., kiedy to wrócił do Wrocławia. Zastąpił go jego uczeń i protegowany, również wrocławianin Peter Monau.
Wokół Johannesa Cratona von Krafftheim zgromadził się krąg humanistów, który wywarł znaczny wpływ na dwór habsburski. Należeli do niego bracia: Jakub Monau – poeta, Peter Monau (jego brat) – lekarz oraz Andreas Dudith – astronom. Flamandzki filozof Justus Lipsius opisał swoich trzech przyjaciół: Cratona, Monaua i Duditha jako "tres stellae in una iam urbe" – trzy gwiazdy w tym jednym mieście (Wrocławiu). Sam Craton, używając przywileju korzystania z cesarskiej poczty, prowadził rozległą korespondencję z czołowymi postaciami ówczesnej nauki w Europie. Wśród jego korespondentów byli Hieronim Mercurialis (II poł. XVI stulecia), Juliusz Alexandrinus (1506–1588), Rembert Dodoens, Pierandrea Matthioli, lekarz przyboczny Stefana Batorego Niphus, Jacobus Scutellarius z Padwy, Bonaventura Grangerius z Paryża, Theodor Zwinger z Bazylei, Amatus Lusitanus (anatom, lekarz Zygmunta I) z Portugalii i wielu innych. Jego zachowana korespondencja liczy 3000 listów zebranych w 12 tomach.

</doc>
<doc id="1440049" url="https://pl.wikipedia.org/wiki?curid=1440049" title="Synagoga Rumbach w Budapeszcie">
Synagoga Rumbach w Budapeszcie

Synagoga Rumbach w Budapeszcie () – synagoga zbudowana w konwencji historyzmu wg projektu Otto Wagnera znajdująca się w Budapeszcie, przy ulicy Rumbach Sebestyén 11-13.
Historia.
W 1867 po wprowadzeniu równouprawnienia Żydów na Węgrzech w l. 1868-1869 obradował w Budapeszcie Krajowy Kongres Żydów na Węgrzech i Siedmiogrodzie. Jego głównym zadaniem było ustalenie organizacji religijnej - gminy żydowskiej. Na kongresie spierały się ze sobą trzy nurty: liberalny, ortodoksyjny oraz zwolenników kompromisu pomiędzy dwoma poprzednimi (status quo ante). Ponieważ zwolennicy synagogi postępowej dominowali wśród Żydów węgierskich to właśnie oni użytkowali powstałą w l. 1854-1859 Wielką Synagogę przy ul. Dohány. Wobec tego zwolennicy ortodoksji i kierunku kompromisowego postanowili zbudować własną synagogę. Po rozpisaniu konkursu w 1870 wygrał go projekt wiedeńskiego architekta Otto Wagnera. Robotami budowlanymi pokierował jego kolega - Maurus Kallina. Oprócz synagogi, której działalność zainaugurowano 1 października 1872 r., wybudowano przyległy dom z mieszkaniami dla rabinów, nauczycieli i pracowników, a także pokoje do nauki i szkołę dla dziewcząt. Budynek synagogi był użytkowany do II wojny światowej. W 1941 władze węgierskie umieściły w synagodze ośrodek tymczasowego zakwaterowania dla żydowskich uchodźców z zagranicy. Później był częścią getta. Synagoga została poważnie uszkodzona w 1944 r. Po zakończeniu działań wojennych opuszczona - systematycznie niszczała. Mimo że jest ona obiektem zabytkowym to jej częściowa renowacja miała miejsce dopiero w latach 80. XX wieku. Jego przyszłość do niedawna była bardzo niepewna - w sytuacji gdy pierwotnie go posiadająca społeczność religijna przestała istnieć. W 2021 r. w obiekcie umieszczono Żydowskie Muzeum Etnograficzne obejmujące swym zainteresowaniem obszar historycznych Węgier.
Kompleks synagogi.
Podobnie jak wiele ówczesnych synagog, synagoga przy ulicy Rumbach została zbudowana w stylu neomauretańskim. Realizując wymogi konkursu - w którym zamawiający zażądali aby powstający obiekt był budynkiem okazałym i reprezentacyjnym mogącym konkurować z istniejącą już Wielką Synagogą - Wagner zaprojektował go na planie prostokąta na ponad 1000 osób. Nad dekoracyjną fasadą budynku dominuje ryzalit centralny, który flankują dwie przypominające minaret wieże, wznoszące się ponad wysokość budynku. Pomiędzy wieżami ryzalit wieńczą tablice praw Mojżesza (Dekalogu). Fasada synagogi tworzy całość z fasadą budynku mieszkalnego. Ściany pomalowane są w czerwono-żółte pasy. Wnętrze synagogi na planie ośmioboku flankowane jest ośmioma żeliwnymi kolumnami podtrzymującymi kopułę. W centrum znajduje się kapliczka Tory i mównica, zgodnie z tradycją konserwatywną. Okna zaprojektowano w taki sposób, aby zbędne było nadmierne wykorzystanie światła sztucznego. Ponadto, przy pewnym padaniu światła, promienie słoneczne kierowane są bezpośrednio na kapliczkę Tory pośrodku. Ściany wnętrza są bogato zdobione.
Literatura.
Julia Kaldori: "Jüdisches Budapest". Wien 2004, S. 54–57

</doc>
<doc id="1440051" url="https://pl.wikipedia.org/wiki?curid=1440051" title="Możliwości eksploatacji Ceres">
Możliwości eksploatacji Ceres

Ceres została zaproponowana jako jeden z możliwych celów ludzkiej kolonizacji w wewnętrznym Układzie Słonecznym.
Właściwości fizyczne.
(1) Ceres to planeta karłowata w pasie planetoid, zawierająca w sobie około jedną trzecią masy całego pasa i będąca szóstym co do wielkości ciałem w wewnętrznym Układzie Słonecznym, pod względem masy i promienia. Budową przypomina ona planety skaliste, ma również kształt zbliżony do kulistego, a przyspieszenie grawitacyjne na jej powierzchni jest równe ok. 2,8% przyspieszenia ziemskiego. Obserwacje wskazują, że na Ceres znajdują się ogromne ilości lodu wodnego, jego ilość może wynosić 1/10 całkowitej ilości wody na Ziemi – czyli więcej niż ziemskie zasoby słodkiej wody.
Promieniowanie słoneczne dochodzące do Ceres jest (stała słoneczna równa 150 W/m² w aphelium) dziewięciokrotnie słabsze od dochodzącego do Ziemi, ale wystarczające, by można było efektywnie pobierać energię za pomocą baterii słonecznych. Przykładowo sonda Juno wysłana na Jowisza jest w całości zasilana energią słoneczną, mimo dużo większej odległości od Słońca, w porównaniu do Ceres.
Strategiczna lokalizacja.
Założenie trwałej kolonii na Ceres będzie zapewne poprzedzone kolonizacją Księżyca i Marsa. Statek wysłany z Księżyca lub Marsa na Ceres potrzebuje mniej energii niż startujący z Ziemi, ze względu na dużo słabsze przyciąganie obu tych ciał. Podróż z Marsa lub Księżyca na Ceres wymaga nawet mniej energii niż lot z Ziemi na Księżyc.
Będąc największym ciałem w pasie planetoid, Ceres może stać się główną ludzką bazą w jego obrębie. Ze względu na niską prędkość ucieczki i dużą zawartość lodu wodnego, stanowi ona też naturalną bazę wypadową dla przyszłych badań i eksploatacji złóż z planetoid, ułatwiając transport surowców na Marsa, Księżyc czy Ziemię.
Jej kolonizacja może także stać się krokiem na drodze do kolonizacji obiektów w zewnętrznym Układzie Słonecznym, takich jak księżyce galileuszowe Jowisza. Ceres może w dalszej przyszłości posłużyć jako źródło wody, paliwa oraz tlenu dla statków załogowych lecących w kierunku planet zewnętrznych.

</doc>
<doc id="1440055" url="https://pl.wikipedia.org/wiki?curid=1440055" title="Lucas Saatkamp">
Lucas Saatkamp

Lucas Saatkamp (ur. 6 marca 1986 roku w Lajeado) – brazylijski siatkarz, reprezentant kraju.
Zawodową karierę rozpoczął w sezonie 2004/2005 w zespole Sport Club Ulbra zajmując 5. miejsce w brazylijskiej Superlidze. Siatkarz spędził łącznie 3 sezony w tym klubie, aby zakończyć ten okres 3. miejscem w Superlidze zdobytym w sezonie 2006/2007. Po tym najbardziej udanym dla niego sezonie Lucas przeniósł się do drużyny Cimed Florianópolis. Pierwszy sezon w nowym klubie zakończył zdobyciem mistrzostwa Superligi, co pozostaje obecnie dla niego największym klubowym sukcesem.
W czerwcu 2016 roku urodził mu się syn.
Sukcesy klubowe.
Mistrzostwo Brazylii:
Klubowe Mistrzostwa Ameryki Południowej:
Superpuchar Włoch:
Puchar Włoch:
Mistrzostwo Włoch:
Superpuchar Brazylii:
Klubowe Mistrzostwa Świata:
Puchar Brazylii:
Sukcesy reprezentacyjne.
Mistrzostwa Świata Juniorów:
Igrzyska Panamerykańskie:
Puchar Ameryki:
Puchar Świata:
Liga Światowa:
Mistrzostwa Ameryki Południowej:
Puchar Wielkich Mistrzów:
Memoriał Huberta Jerzego Wagnera:
Mistrzostwa Świata:
Igrzyska Olimpijskie:
Liga Narodów:

</doc>
<doc id="1440056" url="https://pl.wikipedia.org/wiki?curid=1440056" title="Katastrofa lotu Iran Aseman Airlines 6895">
Katastrofa lotu Iran Aseman Airlines 6895

Katastrofa lotu Iran Aseman Airlines 6895 – wypadek odrzutowego samolotu pasażerskiego Boeing 737-219 kirgiskiej linii lotniczej Itek Air (nr rejestracji EX-009), obsługującej lot czarterowy dla irańskiej linii lotniczej Iran Aseman Airlines, rejs nr 6875, który miał miejsce 24 sierpnia 2008 w okolicach międzynarodowego portu lotniczego Manas w Biszkeku w Kirgistanie, portu odlotu. Po starcie i odkryciu awarii, piloci zgłosili zamiar powrotu. Ostatecznie samolot runął na ziemię ok. 2 km od progu pasa startowego. 
Samolot.
Boeing 737-219, który się rozbił, został wyprodukowany 16 czerwca 1980 roku. 1 lipca tego samego roku wykonał swój pierwszy lot dla linii Air New Zealand. W 1995 roku, maszynę kupiły linie Copa Airlines z Panamy. W 2003 roku samolot trafił do linii Phoenix Aviation, a w 2005 do AVE.com. Linie Itek Air nabyły feralnego Boeinga w kwietniu 2006 roku.
Lot.
"Wszystkie omówione poniżej kwestie zdarzenia pozostają niepewne w związku z tym, że śledztwo nie zostało jeszcze (maj 2009) oficjalnie zamknięte." 
Rejs nr 6895 w stronę Międzynarodowego Portu Lotniczego imama Chomeiniego w Teheranie wystartował z pasa 08 Międzynarodowego Portu Lotniczego Manas w Biszkeku tuż po godzinie 20.30 czasu lokalnego. Na pokładzie znajdowało się 83 pasażerów i siedmiu członków załogi. 
Po starcie, załoga otrzymała zezwolenie wznoszenia korytarzem powietrznym w stronę radiolatarni RENAT, na kierunku 240 stopni. Aby ustawić się na tym kierunku, piloci zaraz po starcie wykonali skręt w lewo.
O godzinie 20:36.40, kiedy samolot przecinał poziom 3000 metrów (prawie 10 000 stóp), w kokpicie najprawdopodobniej zabrzmiał alarm informujący o rozhermetyzowaniu się kadłuba.
Zaniepokojona załoga postanowiła awaryjnie zawrócić na lotnisko w Biszkeku. Po chwili piloci zgłosili zamiar lądowania na pasie 08 "z widocznością" (w trybie VFR). Kiedy kontrola zezwoliła na awaryjne zniżanie, załoga rozpoczęła skręt w prawą stronę, by o 20:41.40 uchwycić kontakt wzrokowy z pasem 08 (co zgłosili wieży kontroli lotów lotniska).
O godzinie 20:42.30, samolot znajdował się w odległości dwunastu kilometrów od progu pasa, poruszając się z prędkością 460 km/h, 400 metrów nad ziemią. Przez następne siedem kilometrów, załoga zwolniła prędkość maszyny do 340 km/h. 
Samolot nie został jednak właściwie skonfigurowany przed lądowaniem. Piloci zgłosili chęć przejścia na okrążenie nad lotniskiem, ze skrętem w lewo, by uzyskać minuty potrzebne na przygotowanie odrzutowca do przyziemienia. Otrzymali zgodę.
Katastrofa.
W trakcie mocnego zakrętu w lewo, z trzydziestostopniowym przechyłem i dalszą utratą prędkości do 290 km/h, samolot uderzył w ziemię, w odległości 7,5 kilometra od pasa i spłonął.
Do katastrofy doszło nieopodal wioski Dżangi-Dżer.
Ofiary katastrofy.
W wyniku tej katastrofy zginęło 10 z 17 zawodników młodzieżowej reprezentacji Kirgistanu w koszykówce mężczyzn podróżujących tym lotem.
Itek Air.
Linie lotnicze Itek Air, podobnie jak inne linie lotnicze z Kirgistanu, znajdują się na czarnej liście Unii Europejskiej, przez co ich maszyny nie mogą lądować na lotniskach krajów członkowskich. Przyczyną wpisania Itak Air na tę listę był zły stan techniczny należących do linii samolotów.

</doc>
<doc id="1440059" url="https://pl.wikipedia.org/wiki?curid=1440059" title="L’amour existe encore">
L’amour existe encore

L’amour existe encore (ang. "Love Still Exists", pol. "Miłość wciąż istnieje") jest piosenką z albumu Céline Dion "Dion chante Plamondon". „L’amour existe encore” została wydana jako drugi singiel (tylko radiowy) z albumu w Kanadzie (14 października 1991) i trzeci singiel komercyjny we Francji (17 stycznia 1994). Dion nagrała również hiszpańskojęzyczną wersję utworu zatytułowaną „Aún Existe Amor”. Wersja ta została wydana jako promocyjny singiel w USA z jej 9 anglojęzycznego albumu "A New Day Has Come" (2002 rok).
W Kanadzie piosenka została wydana bez żadnego teledysku. Kiedy Sony Music Entertainment zdecydowała wydać ją jako trzeci singiel komercyjny we Francji w grudniu 1993 roku nakręcono klip, który wreżyserwał Alain Desrochers. Teledysk do „L’amour existe encore” został włączony później do kompilacji DVD Dion z 2005 roku "On ne change pas".
Wersję na żywo utworu można znaleźć na dwóch live albumach Kanadyjki - "À l’Olympia" i "Au cœur du stade". Piosenka została włączona do kompilacji największych przebojów francuskojęzycznych Dion z 2005 "On ne change pas".
"L’amour existe encore” doszedł do 16 miejsca na liście najczęściej granych piosenek w stacjach radiowych w Quebec i był obecny na niej przez 20 tygodni. We Francji piosenka doszła do 31 miejsca na liście sprzedaży singli i była obecna na niej przez 23 tygodnie.
Po tym jak Ignacio Ballesteros-Diaz napisał hiszpańskojęzyczny tekst do „L’amour existe encore”, Dion nagrała jej hiszpańską wersję zatytułowaną „Aún Existe Amor”. Wersja ta, została umieszczona na albumie 9 anglojęzycznym albumie wokalistki "A New Day Has Come" (2002 rok) i wydana jako promocyjny singiel z krążka w USA. Dion zaśpiewała piosenkę w 2002 roku podczas rozdania nagród Billboard Latin Music Awards, gdzie otrzymała specjalną nagrodę za jej hit „My Heart Will Go On”, który jako pierwsza piosenka w języku angielskim doszła na szczyt listy "Billboardu" Hot Latin Tracks.
Formaty i traclisty.
1991 Kanadyjski promo CD singiel
1994 Francuski CD singiel
2002 USA promo CD singiel

</doc>
<doc id="1440060" url="https://pl.wikipedia.org/wiki?curid=1440060" title="WinSCP">
WinSCP

WinSCP – graficzny klient SFTP dla systemu MS Windows korzystający z SSH. Obsługiwany jest również protokół SCP oraz FTP. Program służy przede wszystkim do bezpiecznego przesyłania plików pomiędzy lokalnym a zdalnym komputerem. Poza tym, WinSCP oferuje podstawowe funkcje menedżera plików oraz synchronizacji plików. Zawiera również polską wersję językową.
Operacje na plikach.
WinSCP umożliwia wszystkie podstawowe operacje na plikach. Najważniejszymi są pobranie pliku ze zdalnego komputera oraz wysłanie go tamże. Ponadto pozwala na zmianę nazw plików i folderów, tworzenie nowych folderów, zmienianie ich właściwości oraz tworzenie linków symbolicznych i skrótów.
Jeden z dwóch interfejsów graficznych pozwala nawet na modyfikowanie plików.
Połączenie ze zdalnym komputerem.
Z pomocą WinSCP można połączyć się z serwerem SSH (Secure Shell) za pomocą protokołu SFTP (SSH File Transfer Protocol) lub SCP (Secure Copy Protocol), przede wszystkim do maszyn z systemami Unix. SFTP jest standardową częścią pakietu SSH-2. SCP jest standardową częścią pakietu SSH-1. Oba protokoły mogą również działać na późniejszej wersji SSH. WinSCP obsługuje SSH-1 i SSH-2. Program obsługuje również protokół FTP.
Interfejs programu.
Można wybrać i skonfigurować jeden z dwóch interfejsów programu. Podczas instalacji można wybrać preferowany interfejs użytkownika: Interfejs typu Eksplorator, jako interfejs bardziej znajomy dla użytkownika Windows lub interfejs koncepcji Norton Commandera, wykorzystywanej przez wiele obecnych menedżerów plików (Total Commander, FAR, Altap Salamander). Interfejs typu Norton Commandera skupia się przede wszystkim na łatwej obsłudze za pomocą klawiatury. Można używać go bez myszy.

</doc>
<doc id="1440062" url="https://pl.wikipedia.org/wiki?curid=1440062" title="Dzielnica (powiatu)">
Dzielnica (powiatu)

Dzielnica – w latach 1952–1957 najniższa (obok miast i gmin, a od 1954 – miast, osiedli i gromad) jednostka podziału administracyjnego Polski, funkcjonująca "jedynie" na terenie miejsko-uzdrowiskowego powiatu Otwock.
Dzielnice zostały wprowadzone 1 lipca 1952 wraz z utworzeniem miejsko-uzdrowiskowego powiatu Otwock jako części składowe tego powiatu. Jego stolica, Otwock, posiadała prawa miejskie i zachowała status miasta.
Organem wykonawczym dzielnicy była Dzielnicowa Rada Narodowa, choć przejściowo zachowywały one organizację Gminnych Rad Narodowych.
29 września 1954 roku w miejsce dotychczasowych gmin wprowadzono gromady jako podstawowe jednostki administracyjne PRL na terenie wszystkich powiatów, z wyjątkiem powiatu miejsko-uzdrowiskowego Otwock, w którym zachowano podział na dzielnice.
Wraz z likwidacją powiatu miejsko-uzdrowiskowego Otwock 1 stycznia 1958 roku, jednostka "dzielnica (powiatu)" przestała istnieć.

</doc>
<doc id="1440064" url="https://pl.wikipedia.org/wiki?curid=1440064" title="Beverley Mitchell">
Beverley Mitchell

Beverley Anne Mitchell (ur. 22 stycznia 1981 w Arcadii, Kalifornia) – amerykańska aktorka filmowa i telewizyjna, producentka filmowa, piosenkarka country i modelka. Popularność zyskała dzięki roli Lucy Camden w serialu "Siódme niebo" (1996-2007). 
Skończyła filmografię na Uniwersytecie Loyola Marymount w Los Angeles. Karierę rozpoczęła w wieku pięciu lat. Początkowo występowała w licznych reklamach oraz filmach Disneya. 
1 października 2008 wyszła za mąż za Michaela Camerona. 28 marca 2013 urodziła im się córka, Kenzie Lynne, a 28 stycznia 2015 syn, Hutton Michael.

</doc>
<doc id="1440065" url="https://pl.wikipedia.org/wiki?curid=1440065" title="PSR B1620-26">
PSR B1620-26

PSR B1620-26 – gwiazda podwójna oddalona o około 12 400 lat świetlnych od Ziemi, w gwiazdozbiorze Skorpiona. Para ta jest złożona z pulsara oraz białego karła. W systemie tym odkryto także planetę pozasłoneczną PSR B1620-26 b „Matuzalem” okrążającą obydwie gwiazdy. Cały system jest umiejscowiony w gromadzie gwiazd Messier 4.
Historia.
Przypuszcza się, że oryginalnemu PSR B1620−26 A towarzyszył inny, lżejszy biały karzeł, który został wypchnięty, gdy obecny PSR B1620−26 B zaczął oddziaływać grawitacyjnie z pierwotnym układem podwójnym. W tym czasie PSR B1620−26 B wciąż był gwiazdą ciągu głównego, razem z jej planetą. Następnie planeta znalazła się na orbicie dookoła obydwu gwiazd.
System potrójny znajduje się tuż za centrum gromady gwiazd. Wiek gromady został oszacowany na około 12,7 miliarda lat, w związku z czym jest to przewidywany wiek wszystkich trzech ciał.
Nazewnictwo.
Toczy się dyskusja na temat właściwych zasad nazewnictwa tego nieprzeciętnego układu ciał. Z jednej strony użycie oznaczeń A/B dla gwiazd podwójnych posiada priorytet, więc pulsar to PSR B1620-26 A, biały karzeł to PSR B1620-26 B, a planeta to PSR B1620-26 c. Z drugiej jednak porządek PSR dotyczy jedynie gwiazd będących pulsarami, nie zaś ich kompanów, więc towarzysz powinien zostać nazwany używając katalogu WD, dając pulsarowi nazwę PSR B1620-26, białemu karłowi nazwę WD J1623-266, a planecie PSR B1620-26 b. Wczesne artykuły używały pierwszej konwencji, ale katalogi gwiazd używają drugiej.
System planetarny.
PSR B1620-26 b została wykryta dzięki efektowi Dopplera. W czasie ruchu po orbicie powoduje ona zmiany częstości sygnałów wysyłanych przez pulsara, przyciągając gwiazdę swoją masą.
We wczesnych latach 90. grupa astronomów, której przewodniczył Donald Backer, badająca ten pulsar podwójny, uznała, że istnienie trzeciego ciała jest potrzebne do wyjaśnienia obserwowanego efektu. W czasie kilku lat zmiany w ruchu obu gwiazd, wywołane grawitacją nieświecącego ciała, zostały zmierzone, umożliwiając oszacowanie jego masy. Wniosek, że trzeci obiekt to planeta, został ogłoszony przez Stephena Thorsetta i jego współpracowników w 1993.

</doc>
<doc id="1440070" url="https://pl.wikipedia.org/wiki?curid=1440070" title="David Gallagher">
David Gallagher

David Lee Gallagher (ur. 9 lutego 1985 w Nowym Jorku) – amerykański aktor telewizyjny i filmowy, reżyser, scenarzysta i producent. Najbardziej znany z roli Simona Camdena w serialu The WB / The CW "Siódme niebo" (1996–2006), za którą w 2003 otrzymał Teen Choice Awards i był pięciokrotnie nominowany do Young Artist Award. 

</doc>
<doc id="1440072" url="https://pl.wikipedia.org/wiki?curid=1440072" title="San Marino na Letnich Igrzyskach Olimpijskich 1996">
San Marino na Letnich Igrzyskach Olimpijskich 1996

Reprezentacja San Marino na Letnich Igrzyskach Olimpijskich 1996 w Atlancie reprezentował tylko jeden sportowiec.
Był to ósmy start San Marino jako niepodległego państwa na letnich igrzyskach olimpijskich. Wcześniej startowali w 1960 w Rzymie, a następnie po ośmiu latach w Meksyku. Od tamtego czasu zawodnicy z San Marino startują nieprzerwanie.

</doc>
<doc id="1440076" url="https://pl.wikipedia.org/wiki?curid=1440076" title="Barum Continental">
Barum Continental

Continental Barum s.r.o. – największy czeski producent opon pneumatycznych do samochodów osobowych, ciężarowych i innych maszyn, należący obecnie do firmy Continental AG. Zakład produkcyjny znajduje się w miejscowości Otrokovice.
Historia.
Szukając nowych dziedzin produkcji, zakłady Baťa w 1932 podjęły się produkcji opon. Dla celów wspólnego marketingu na rynkach zagranicznych wraz z firmami Ruben i Mitas wykreowano markę BARUM. W 1953 powołano samodzielne przedsiębiorstwo oponiarskie, zaś w 1966 nastąpił spadek produkcji opon w byłych fabrykach Baťa. W tym też roku podjęto decyzję o budowie nowego zakładu produkcyjnego w miejscowości Otrokovice, który został ukończony w 1972. Do zakładu została przeniesiona produkcja ze Zlina. Po aksamitnej rewolucji, nazwa firmy została zmieniona na Barum Otrokovice. W 1992 zarząd spółki podpisał umowę joint venture z niemieckim Continental AG. 1 marca 1993 powstała spółka Barum Continental sro, a firma Barum stała się częścią Continental AG, zaś w 1999 największym zakładem produkcji opon w Europie.

</doc>
<doc id="1440077" url="https://pl.wikipedia.org/wiki?curid=1440077" title="Port lotniczy Biszkek">
Port lotniczy Biszkek

Port lotniczy Biszkek-Manas (ang. "Bishkek-Manas International Airport", kod IATA: FRU, kod ICAO: UCFM) – główny międzynarodowy port lotniczy Kirgistanu, położony 25 km na północny zachód od centrum Biszkeku. Jego pas startowy służy także bazie lotniczej Manas (czynnej w okresie 2001-14), wykorzystywanej przez NATO i Siły Powietrzne Stanów Zjednoczonych jako zaplecze dla operacji wojennych w Iraku i Afganistanie.
Lotnisko ma betonową drogę startową na kierunku 08/26 o długości 4 200 metrów na wysokości 627 m n.p.m. Silne zamglenie powoduje częste opóźnienia w przyjmowaniu i wyprawianiu lotów długodystansowych. Pas startowy wyposażony jest w instrumentację naprowadzania radiolokacyjnego ILS kategorii I. Port lotniczy został zmodernizowany w 1988 roku i uchodził wtedy za najnowocześniejszy w Azji Środkowej.

</doc>
<doc id="1440078" url="https://pl.wikipedia.org/wiki?curid=1440078" title="Elle Fanning">
Elle Fanning

Mary Elle Fanning (ur. 9 kwietnia 1998 w Conyers) – amerykańska aktorka i modelka, która wystąpiła m.in. w filmach: "Super 8", "Na pokuszenie", "Neon Demon" i "Czarownica". 
Jej starszą siostrą jest Dakota Fanning, również aktorka. Zasiadała w jury konkursu głównego na 72. MFF w Cannes (2019).

</doc>
<doc id="1440080" url="https://pl.wikipedia.org/wiki?curid=1440080" title="ECF">
ECF



</doc>
<doc id="1440081" url="https://pl.wikipedia.org/wiki?curid=1440081" title="Tygodnik Siedlecki">
Tygodnik Siedlecki

Tygodnik Siedlecki – gazeta lokalna wydawana na terenie powiatów (teren dawnego województwa siedleckiego) województwa mazowieckiego:
województwa lubelskiego
Wydawcą jest Wydawnicza Spółdzielnia Pracy „STOPKA” w Siedlcach.
Tygodnik ukazuje się w środy w objętości 54 stron formatu A3.
Historia.
Początki gazety sięgają lat osiemdziesiątych XX wieku, od 1980 do 1981 roku, był to sobotnio-niedzielny dodatek do regionalnego dziennika „Nasza Trybuna” (wcześniej „Trybuna Mazowiecka”), wydanego przez Warszawskie Wydawnictwo Prasowe, wchodzące w skład RSW Prasa-Książka-Ruch.
Pierwszy numer „Tygodnika Siedleckiego”, przygotowany przez samodzielną redakcję ukazał się 6 czerwca 1982 roku.
Redaktorem naczelnym został Krzysztof Harasimiuk,a zespół redakcyjny tworzyli: Anna Figat, Stanisław Celiński, Janusz Grudzień, Zofia Juśkiewicz i Janusz Mazurek (fotoreporter).
W związku z likwidacją RSW Prasa-Książka-Ruch, w 1990 roku została utworzona spółdzielnia pracy dziennikarzy – Wydawnicza Spółdzielnia Pracy „STOPKA”, która od komisji likwidacyjnej RSW otrzymała prawo wydawania „Tygodnika Siedleckiego”. (Przekazanie tytułu na własność WSP „STOPKA” nastąpiło 31 stycznia 1991 roku).
Od 1993 roku gazeta była drukowana w Wojskowych Zakładach Graficznych w Warszawie, zmieniła też wtedy Format na A3. Od do czerwca 2001 drukowana jest drukarni Agora S.A.
Od lipca 1996 roku w pełnym kolorze było drukowanych 8 kolumn, obecnie – oprócz 10 stron informacyjnych – wszystkie strony są kolorowe.
15 listopada 1998 roku (przed wejściem w życie nowej reformy administracyjnej), wprowadzone zostało bliźniacze wydanie: „TS” – Informacje, a w głównym wydaniu gazety wprowadzono 12-stronicową wkładkę „Tygodnik w Powiatach”. „TS” – Informacje, z powodu małego zainteresowania czytelników, został zawieszony.

</doc>
<doc id="1440086" url="https://pl.wikipedia.org/wiki?curid=1440086" title="Austin Kincaid">
Austin Kincaid

Austin Kincaid (ur. 14 stycznia 1980 w Asheville) – amerykańska aktorka pornograficzna i modelka, występująca od 2001. Na początku kariery występowała jako Veronica Knight. W 2007 zdobyła cztery nominacje do AVN Award.
Życiorys.
Wczesne lata.
Urodziła się i wychowała w Asheville w stanie Karolina Północna. Najpierw pracowała jako kelnerka. W wieku 19 lat została striptizerką w klubie Hot Rodzz w Karolinie Południowej. Następnie zapisała się do szkoły dla striptizerek The Pure Talent Agency. 
W 2000 wygrała konkurs Miss Nude International Redhead. W efekcie w styczniu 2001 jej nagie zdjęcia ukazały się na okładce magazynu „Score”, a także w numerze majowym w 2001, numerze wakacyjnym w 2004 i w numerze grudniowym w 2005. W tym czasie występowała jako Veronica Knight. Pracując jako fotomodelka mieszkała w wielu miejscach, w tym w Atlancie i Los Angeles. 
Pierwsze filmy i kwestia pseudonimu.
Początkowo używała pseudonimu Veronica Knight w dwóch częściach "Lesbian Anal Club" wg witryny internetowej Adult Film Database (choć wg Internet Adult Movie Database wystąpiła w nich już jako Austin Kincaid. 
Jako Austin pojawiła się, według Internet Adult Movie Database, w "Her First Lesbian Sex 5". Adult Film Database podaje dwa inne filmy w których wystąpiła aktorka o tym pseudonimie – "Barely Legal 32" i "Goin' Deep 2".
Występowała też pod pseudonimem Melissa Meadows – w "Big Sausage Pizza 7". 
Ostatecznie zdecydowała się występować jako Austin Kincaid. Przyznaje, że długo myślała nad swoim pseudonimem. Imię Austin wybrała ze względu na to, że litera A otwiera alfabet, z kolei Kinclaid ze względu na malarza Thomasa Kinclaide.
Między sesjami dla magazynu „Score” poznała ludzi z branży pornograficznej. Za ich namową zdecydowała się na występie w filmie porno i, jak stwierdziła w wywiadzie, pokochała to. Pierwszy film zrealizowała dla strony internetowej Naughty America. W debiucie wystąpiła z dwoma mężczyznami. Jak sama stwierdziła było w listopadzie 2004. Tak więc w wywiadach Austin Kinclaid pomija swoje pierwsze występy pod pseudonimem Veronica Knight.
Kariera w latach 2005–2008.
Recenzent magazynu „AVN Media Network” recenzując film "Double Decker Sandwich 6" z 2005 określił Austain Kinclaid mianem „nienasyconej”. W maju 2005 wystąpiła na żywo z Giną Lynn na stronie Flirt 4 Free, co związany z branżą pornograficzną magazyn „AVN Media Network” uznał za duży krok do przodu w karierze Kincaid.
Pojawiła się w produkcji Erika Everharda "Outnumbered 3" (2005), a także jako prostytutka w Różowych Kulach Armatnich w uhonorowanym dwunastoma nagrodami AVN Award filmie wytwórni Digital Playground "Piraci" ("Pirates", 2005) obok Jesse Jane, Teagan Presley, Carmen Luvany, Janine, Triny Michaels i Devon. Z kolei w grudniu 2005 miał premierę "My First Porn", pierwsza część nowej serii wytwórni Digital Playground.
W 2006 miał premierę "Control 2", a Austin była jedną z dwóch – obok Jenaveve Jolie – gwiazd nowego filmu wytwórni Digital Playground. W tym samym roku zagrała postać Suzy w "To Die For", nowej produkcji Vivid Entertainment Group z udziałem Monique Alexander, Manuela Ferrary i Tommy’ego Gunna. Reżyser Paul Thomas przyznał, że nie spodziewał się tak dobrej gry Austin Kinclaid, a za rolę zdobyła nominację do AVN Award w kategorii „Najlepsza aktorka – film”. Była też nominowana do AVN Award w kategorii „Najlepsza scena seksu grupowego” z Chrisem Cannonem, Lacey Love, Lyndsey Love i Stevenem St. Croix za udział w komedii Vivid Entertainment Group "True Hollywood Twins" (2005) w reż. Paula Thomasa. Z kolei za występ w Vivid "Fade to Black 2" (2006) w reż. Paula Thomasa otrzymała dwie nominacje do AVN Award w kategoriach: „Najlepsza aktorka drugoplanowa” i „Najlepsza scena seksu grupowego” z Angelicą Costello, Steve’em Crest i Trentem Tesoro. 
W 2007 wystąpiła m.in. w filmie Digital Playground "Jack's Big Ass Show 6", którego gwiazdą była Sophia Santi, i w "Dick Hunters", debiucie reżyserskim aktorki Triny Micheals (Sin City). Zagrała też w filmie wyprodukowanym przez Wicked Pictures – była to "Operation: Desert Stormy" (2007) w reżyserii Stormy Daniels. 
W lipcu 2007 podpisała kontrakt z Fantasy Girl Entertainment, która miała prowadzić jej stronę internetową.
Pod koniec 2007 wystąpiła w wysokobudżetowej produkcji wytwórni Third Degree "Big Boob Orgy"; film miał premierę w styczniu następnego roku.
W 2008 pojawiła się obok Roxy Jezel w "Served Raw", nowej produkcji firmy ClubJenna. W tym samym roku wystąpiła u boku Amber Lynn w "The Housewives of Amber Lane". 
Występ Kincaid oceniono lepiej od roli tytułowej Amber.
Reżyseruje niektóre filmy zamieszczane na jej oficjalnej stronie.
Nie brała udziału w scenach seksu analnego ani gang-bang. Jej ulubieni partnerzy filmowi to Tommy Gunn, Scott Nails i Evan Stone.

</doc>
<doc id="1440089" url="https://pl.wikipedia.org/wiki?curid=1440089" title="Smołdzięcino">
Smołdzięcino



</doc>
<doc id="1440095" url="https://pl.wikipedia.org/wiki?curid=1440095" title="Jerzy Służewski">
Jerzy Służewski

Jerzy Służewski (ur. 25 lipca 1923 w Warszawie, zm. 8 marca 1995 w Warszawie) – polski prawnik, profesor nauk prawnych, nauczyciel akademicki Wydziału Prawa i Administracji Uniwersytetu Warszawskiego, specjalista w zakresie nauki administracji i prawa administracyjnego.
Życiorys.
Urodził się i wychował w Warszawie. Ukończył tam gimnazjum uzyskując maturę na tajnych kompletach w 1943. W tym samym roku rozpoczął studia na tajnym Wydziale Prawa Uniwersytetu Warszawskiego. W 1944 wstąpił w szeregi Armii Krajowej. Brał udział w powstaniu warszawskim. następnie służył w 1 Armii Wojska Polskiego, w 20 pułku artylerii przeciwpancernej. Z jednostką tą walczył o wyzwolenie Warszawy w 1945, Wał Pomorski, Kołobrzeg, forsował Odrę i brał udział w szturmie Berlina.
Ukończył studia prawnicze na Uniwersytecie Warszawskim w 1948. W 1959 uzyskał stopień doktora nauk prawnych na podstawie rozprawy "Udział mas ludowych w kontroli administracji państwowej" (promotorem był prof. Maurycy Jaroszyński). W 1966 uzyskał habilitację po przedstawieniu rozprawy "Działalność organów państwowych na obszarze aglomeracji miejskiej". Od 1971 był profesorem nadzwyczajnym, a od 1983 profesorem zwyczajnym. Od 1969 do 1993 był kierownikiem Zakładu Prawa Administracyjnego i Nauki Administracji UW. Przez kilka lat był także dyrektorem Instytutu Nauk Prawno-Administracyjnych UW.
Pracę naukową łączył z praktyką działania w administracji. Od 1947 do 1950 był zatrudniony w Biurze Rad Narodowych w Kancelarii Cywilnej Prezydenta Rzeczypospolitej Polskiej oraz w Kancelarii Rady Państwa. Od 1951 do 1953 był pracownikiem Państwowej Komisji Etatów w Urzędzie Rady Ministrów, a od 1953 do 1962 był naczelnikiem Wydziału Prawnego w Komitecie Budownictwa.

</doc>
<doc id="1440096" url="https://pl.wikipedia.org/wiki?curid=1440096" title="Gobar">
Gobar



</doc>
<doc id="1440099" url="https://pl.wikipedia.org/wiki?curid=1440099" title="Malec (powieść)">
Malec (powieść)

Malec (fr. P'tit-Bonhomme 1893) – dwutomowa powieść Juliusza Verne’a z cyklu "Niezwykłe podróże". 
Po polsku wydana w 2011 w przekładzie Andrzeja Zydorczaka.
Przetłumaczona na trzynaście innych języków europejskich oraz chiński, hebrajski, perski.
Powieść jest nietypowa dla Verne’a bardziej znanego ze swych powieści fantastyczno-naukowych. Akcja toczy się w Irlandii w drugiej połowie XIX wieku. Tytułowy bohater jest małym sierotą.

</doc>
<doc id="1440100" url="https://pl.wikipedia.org/wiki?curid=1440100" title="Katastrofa lotu Aseman Airlines 6875">
Katastrofa lotu Aseman Airlines 6875



</doc>
<doc id="1440101" url="https://pl.wikipedia.org/wiki?curid=1440101" title="Zwierzęta roślinożerne">
Zwierzęta roślinożerne



</doc>
<doc id="1440102" url="https://pl.wikipedia.org/wiki?curid=1440102" title="Zwierzę roślinożerne">
Zwierzę roślinożerne



</doc>
<doc id="1440106" url="https://pl.wikipedia.org/wiki?curid=1440106" title="Katastrofa lotu Iran Aseman Airlines 6875">
Katastrofa lotu Iran Aseman Airlines 6875



</doc>
<doc id="1440108" url="https://pl.wikipedia.org/wiki?curid=1440108" title="Aspidaeglina">
Aspidaeglina

Aspidaeglina – rodzaj stawonogów z wymarłej gromady trylobitów, z rzędu Asaphida.
Żył w okresie wczesnego ordowiku.

</doc>
<doc id="1440111" url="https://pl.wikipedia.org/wiki?curid=1440111" title="Natalla Michniewicz">
Natalla Michniewicz

Natalla Walerjeuna Michniewicz z d. Charanieka (biał. Наталля Валер’еўна Міхневіч z d. Харанэка, ros. Наталья Валерьевна Михневич z d. Хоронеко, "Natalja Walerjewna Michniewicz z d. Choronieko"; ur. 25 maja 1982 w Niewinnomyssku) – białoruska kulomiotka.
Srebrna medalistka olimpijska z Pekinu, halowa mistrzyni świata, mistrzyni oraz wicemistrzyni Europy, dwukrotna medalistka mistrzostw świata juniorów. Mierzy 180 cm wzrostu i waży 81 kg. 
W 2016 roku srebrny medal został jej odebrany, a zawodniczka została zdyskwalifikowana pod wykryciu w jej organizmie niedozwolonych środków.
W marcu 2007 wyszła za mąż za białoruskiego kulomiota Andreja Michniewicza.
Jej rekord życiowy w pchnięciu kulą wynosi 20,70 m i został ustanowiony w lipcu 2008 w Grodnie.

</doc>
<doc id="1440112" url="https://pl.wikipedia.org/wiki?curid=1440112" title="Famatinolithus">
Famatinolithus

Famatinolithus – rodzaj stawonogów z wymarłej gromady trylobitów, z rzędu Asaphida. Żył w okresie wczesnego ordowiku.
Takson monotypowy. Rodzaj i jedyny gatunek, Famatinolithus noticus, opisane zostały w 1957 roku przez Horacia Harringtona i Armanda Leanzę na podstawie skamieniałości odnalezionej na terenie Argentyny.
Trylobit ten miał głowę o zarysie zaokrąglonego pięciokąta, z wielokątną siateczką wyniesionych żyłek na powierzchni policzków i glabelli. Glabella była gruszkowatego kształtu, rozszerzona ku tyłowi, bardzo silnie wypukła, wyposażona w parę krótkich zagłębień przedpotylicznych, oddzielona od policzków bardzo głębokimi bruzdami osiowymi. Prosta bruzda potyliczna wydzielała wąski pierścień potyliczny. Policzki były nabrzmiałe, w obrysie zaokrąglenie trójkątne, o prostej tylnej krawędzi. Kąty policzkowe przedłużone były w długie kolce, a wąskie brzegi policzków zgrubiałe w pozbawione jamek wałeczki. Tułów budowało 6 segmentów o prostych pleurach i ku tyłowi coraz węższych rachis. Prawie trójkątne pygidium miało zwężone ku tyłowi rachis ze śladowo zaznaczonym podziałem na 5 początkowych segmentów. 

</doc>
<doc id="1440113" url="https://pl.wikipedia.org/wiki?curid=1440113" title="Onnia (trylobit)">
Onnia (trylobit)

Onnia - rodzaj stawonogów z wymarłej gromady trylobitów, z rzędu Asaphida.
Żył w okresie środkowego i późnego ordowiku. Jego skamieniałości znaleziono na obszarach Europy, Afryki i obu Ameryk.

</doc>
<doc id="1440116" url="https://pl.wikipedia.org/wiki?curid=1440116" title="Stary Ratusz w Monachium">
Stary Ratusz w Monachium

Stary Ratusz (niem. "Altes Rathaus") – budynek położony w centrum Monachium, przy Marienplatz, do 1874 roku był siedzibą zarządu miasta, aktualnie pełni funkcję muzeum zabawek ("Spielzeugmuseum").
Obecny budynek starego ratusza pochodzi z 1480 roku. Został on zbudowany w miejscu starszej budowli pochodzącej z 1310 roku. Budowę ratusza nadzorował Jörg von Halsbach, ten sam który zaprojektował kościół "Frauenkirche". Budynek był wielokrotnie przebudowany w ciągu wieków. Najstarszą częścią ratusza jest biała wieża, zbudowana między 1180 a 1200 rokiem będąca częścią monachijskich fortyfikacji. Gotyckie wnętrze ratusza pozostało nienaruszone. Na parterze znajduje się bogato zdobiona sala ceremonialna, na ścianie zewnętrznej znajduje się fryz pochodzący z 1478 roku z 96 herbami.

</doc>
<doc id="1440120" url="https://pl.wikipedia.org/wiki?curid=1440120" title="Kotlina Sanocka">
Kotlina Sanocka

Kotlina Sanocka – mikroregion geograficzny w południowo-wschodniej Polsce. Kotlina zajmuje wąskie, równoleżnikowe obniżenie terenu o przebiegu z południowego wschodu na północny zachód, obejmuje pas niskich wzgórz i kotlin o wysokościach ok. 290-300 m n.p.m., ograniczonym od południowego zachodu Pasmem Wiechy, należącym do Pogórza Bukowskiego i Kliszkowymi Wyżniami (472 m n.p.m.) (będącymi już pasmem wzgórz wewnątrz Dołów Jasielsko-Sanockich) i odgraniczające kotlinę od Kotliny Haczowskiej. Od północnego zachodu kotlinę ogranicza w południowej części Pasmo Olchowieckie Gór Słonnych należące do Gór Sanocko-Turczańskich, a na północ od Przełomu Sanu w Trepczy Masyw Kopacza i Wroczeń należące do Pogórza Dynowskiego. Kotlina na północnym zachodzie przechodzi w Kotlinę Haczowską (280-300 m n.p.m.), tworząc z pozostałymi Kotlinę Jasielsko-Krośnieńską (513.67) będącą częścią Dołów Jasielsko-Sanockich. Wzgórze Adamcza (408 m n.p.m.) oddziela Północną część Kotliny Sanockiej od niewielkiej kotliny zajmowanej przez wsie Prusiek, Niebieszczany, Pobiedno, ograniczone Partyją Bukowicką (542 m n.p.m.), Pasmem Wiechy i Pasmem Żurawinki, opisywanej czasem jako fragment Kotliny Sanockiej. Południowo-wschodnią granicę kotliny stanowi pasmo boczne Pasma Wiechy z kulminacją Księża Góra (488 m n.p.m.) i dalej wzgórze Kocaby do zwężenia doliny Sanu w okolicy Góry Sobień.
Kotlina ograniczona jest od północy przełomowym odcinkiem Sanu pomiędzy Trepczą a Mrzygłodem.
Historyczne Doły Sanockie lub Podole Sanockie, obejmujące powiat Krosno, oraz część powiatów Sanok i Brzozów w Galicji.
Przez obszar Kotliny przepływają rzeki: San i Sanoczek z licznymi dopływami. Najcenniejszym gatunkiem w drzewostanie regionu jest buk, który jest głównym gatunkiem lasotwórczym, zajmującym 50% pow. nadleśnictwa brzozowskiego. Następnym gatunkiem jest jodła. Sosna zajmuje obszary gruntów porolnych. Gatunki główne uzupełniają mniej liczne, przede wszystkim brzoza, dąb, olsza szara, grab.
W miejscu największego przewężenia Sanu tzw. przełomu międzybrodzkiego, zamykającego od północy wylot Kotliny Sanockiej w miejscowości [[Trepcza]] znajduje się wczesnośredniowieczna osada tzw. [[Horodyszcze (starożytna osada)|Horodyszcze]]. 
Gleby są tu urodzajne, teren płaski lub lekko pofałdowany, dlatego cały obszar Kotliny to tereny rolnicze, zajęte pod osadnictwo już od wczesnego średniowiecza. Cechą charakterystyczną zachodniej części Kotliny Sanockiej są porywiste ciepłe wiatry zwane [[fen]]ami wiejące od południa poprzez [[Przełęcz Dukielska|Przełęcz Dukielską]].
Po prawej stronie Sanu w [[Sanok]]u na południowych stokach grupy [[Orli Kamień|Orlego Kamienia]] zlokalizowane jest [[Muzeum Budownictwa Ludowego w Sanoku]], wykorzystujące ukształtowanie terenu do odtworzenia wyglądu naturalnego otoczenia budownictwa [[Pogórzanie|Pogórzan]], [[Łemkowie|Łemków]] i [[Bojkowie|Bojków]].
Główne miejscowości: [[Sanok]], [[Czerteż (województwo podkarpackie)|Czerteż]], [[Zahutyń]], [[Trepcza]], [[Zabłotce (powiat sanocki)|Zabłotce]], [[Jurowce (województwo podkarpackie)|Jurowce]], [[Strachocina]].
Przez Kotlinę prowadzą drogi krajowe [[Droga krajowa nr 84 (Polska)|DK84]] oraz [[Droga krajowa nr 28 (Polska)|DK28]].
Zobacz też.
[[Kategoria:Pogórze Środkowobeskidzkie]]
[[Kategoria:Kotliny Polski|Sanocka]]

</doc>
<doc id="1440121" url="https://pl.wikipedia.org/wiki?curid=1440121" title="Lachnostoma">
Lachnostoma

Lachnostoma – rodzaj stawonogów z wymarłej gromady trylobitów, z rzędu Asaphida.
Żył w okresie wczesnego ordowiku.

</doc>
<doc id="1440122" url="https://pl.wikipedia.org/wiki?curid=1440122" title="Zuninaspis">
Zuninaspis

Zuninaspis - rodzaj stawonogów z wymarłej gromady trylobitów, z rzędu Asaphida. Żył w okresie wczesnego ordowiku.
Takson monotypowy. Rodzaj i jedyny gatunek, Zuninaspis acuminata, opisane zostały w 1957 roku przez Horacia Harringtona i Armanda Leanzę na podstawie skamieniałości pochodzącej z piętra arenigu, odnalezionej na terenie Argentyny.
Trylobit ten znany jest wyłącznie z nieco wypukłego i trochę szerszego niż długiego "cranidium". Jego wydłużona, zaokrąglona na przodzie i nieco rozszerzona z tyłu glabella miała guzek pośrodkowy oraz cztery pary wgłębień bocznych. Przednia para wgłębień była bardzo delikatna i silnie ukośna, kolejna lepiej zaznaczona, dłuższa i tylko nieco ukośna, następna dość silna i zorientowana zgodnie z osią, a przedpotyliczna głęboka, szeroka, skośnie ustawiona i trójkątna w zarysie. Głęboka po bokach i bardzo płytka pośrodku bruzda potyliczna oddzielała szeroki pierścień potyliczny. Pole preglabellarne było tak szerokie jak pierścień potyliczny i wyposażone w słabą, podłużną listewkę pośrodkową, zanikającą ku przodowi. Jego wyniesiona przednia granica przedłużała się w spiczasty wyrostek środkowy. "Fixigenae" miały umiarkowanej długości pola palpebralne o tylnej krawędzi wydzielonej szeroką bruzdą i znacznie węższej od pierścienia potylicznego. Szew twarzowy miał postać strzałkowatą. Średniej wielkości oczy osadzone były w bliskim sąsiedztwie glabelli.

</doc>
<doc id="1440126" url="https://pl.wikipedia.org/wiki?curid=1440126" title="Trigonocercella">
Trigonocercella

Trigonocercella – rodzaj stawonogów z wymarłej gromady trylobitów, z rzędu Asaphida.
Żył w okresie wczesnego ordowiku.

</doc>
<doc id="1440128" url="https://pl.wikipedia.org/wiki?curid=1440128" title="Thysanopyge">
Thysanopyge

Thysanopyge – rodzaj stawonogów z wymarłej gromady trylobitów, z rzędu Asaphida.
Żył w okresie wczesnego ordowiku.

</doc>
<doc id="1440134" url="https://pl.wikipedia.org/wiki?curid=1440134" title="Noc Naukowców">
Noc Naukowców

Noc Naukowców, Europejska Noc Naukowców (ang. European Researchers Night) – cykliczna od 2005 r., coroczna impreza popularnonaukowa finansowana z budżetu Unii Europejskiej. Noc Naukowców zainicjowana została w 2005 roku przez Komisję Europejską, odbywa się zawsze w ostatni piątek września, równocześnie we wszystkich krajach Unii Europejskiej.
W roku 2008 zaplanowana na 26 września. Odbyła się w około 200 miastach 28 krajów europejskich, finansowana jest z 7 Programu Ramowego. W Polsce odbyły się wystawy, konkursy, pokazy, wykłady, wycieczki itd. w: Krakowie, Tarnowie, Gliwicach, Poznaniu, Szczecinie, Olsztynie, Olecku, Giżycku, Ełku i Ostródzie.
W roku 2010 zaplanowana na 24 września w czterech miastach: Poznaniu, Toruniu, Krakowie i Katowicach.

</doc>
<doc id="1440137" url="https://pl.wikipedia.org/wiki?curid=1440137" title="Paraptychopyge">
Paraptychopyge

Paraptychopyge – rodzaj stawonogów z wymarłej gromady trylobitów, z rzędu Asaphida.
Żył w okresie wczesnego ordowiku.

</doc>
<doc id="1440140" url="https://pl.wikipedia.org/wiki?curid=1440140" title="Merlinia">
Merlinia

Merlinia – rodzaj stawonogów z wymarłej gromady trylobitów, z rzędu Asaphida.
Żył w okresie wczesnego ordowiku.

</doc>
<doc id="1440141" url="https://pl.wikipedia.org/wiki?curid=1440141" title="Megalaspides">
Megalaspides

Megalaspides – rodzaj stawonogów z wymarłej gromady trylobitów, z rzędu Asaphida.
Żył w okresie wczesnego ordowiku.

</doc>
<doc id="1440142" url="https://pl.wikipedia.org/wiki?curid=1440142" title="1. SNL">
1. SNL



</doc>
<doc id="1440145" url="https://pl.wikipedia.org/wiki?curid=1440145" title="Megalaspidella">
Megalaspidella

Megalaspidella – rodzaj stawonogów z wymarłej gromady trylobitów, z rzędu Asaphida.
Żył w okresie wczesnego ordowiku.

</doc>
<doc id="1440146" url="https://pl.wikipedia.org/wiki?curid=1440146" title="Nowy Ratusz w Monachium">
Nowy Ratusz w Monachium

Nowy Ratusz (niem. "Neues Rathaus") w Monachium – położony jest w centrum miasta na placu Mariackim ("Marienplatz").
Historia.
W drugiej połowie XIX wieku, radni miejscy, podjęli decyzję o budowie swej nowej siedziby. Nowy budynek postanowiono wybudować na placu Mariackim; wówczas to rozebrano 24 kamienice, by zrobić miejsce dla nowej budowli. Ratusz zaprojektował Georg von Hauberrisser w stylu neogotyckim, a budowa trwała od 1867 do 1909 roku.
Monumentalny budynek posiada sześć dziedzińców. Bogato zdobiona elewacja, jest pełna ozdób przedstawiających historię Bawarii. Na wieży znajdują się 43 dzwony i mechanizm zegarowy, będący czwartym pod względem wielkości tego typu na świecie.

</doc>
<doc id="1440147" url="https://pl.wikipedia.org/wiki?curid=1440147" title="Lapidaria (trylobit)">
Lapidaria (trylobit)

Lapidaria – rodzaj stawonogów z wymarłej gromady trylobitów, z rzędu Asaphida.
Żył w okresie wczesnego ordowiku.

</doc>
<doc id="1440148" url="https://pl.wikipedia.org/wiki?curid=1440148" title="Hunnebergia">
Hunnebergia

Hunnebergia – rodzaj stawonogów z wymarłej gromady trylobitów, z rzędu Asaphida.
Żył w okresie wczesnego ordowiku.

</doc>
<doc id="1440149" url="https://pl.wikipedia.org/wiki?curid=1440149" title="SAE">
SAE



</doc>
<doc id="1440151" url="https://pl.wikipedia.org/wiki?curid=1440151" title="Hoekaspis">
Hoekaspis

Hoekaspis – rodzaj stawonogów z wymarłej gromady trylobitów, z rzędu Asaphida. Żył w okresie wczesnego ordowiku.
Trylobity te miały strzałkowate szwy twarzowe o przednich odgałęzieniach biegnących bardzo blisko krawędzi. Glabella była z przodu zaokrąglona, na poziomie oczu przewężona, o bokach równoległych lub ku tyłowi rozszerzonych, z guzkiem pośrodkowym położonym w pobliżu krawędzi stawowej z tułowiem. Średniej wielkości oczy leżały prawie pośrodku długości głowy i w pobliżu glabelli. Policzki miały wypukłe, odgraniczone bardzo szerokimi i płytkimi bruzdami "librigenae" oraz kąty wydłużone w kolce policzkowe. Zarys pygidium był prawie eliptyczny do półeliptycznego. Złożone z 9 do 10 segmentów rachis pygidium zwężało się ku końcowi. Na polach pleuralnych pygidium widniało od 5 do 7 śladowych żeberek.
Rodzaj ten wprowadzony został w 1937 roku przez Teiichi Kobayashiego. Należą doń dwa opisane gatunki:

</doc>
<doc id="1440152" url="https://pl.wikipedia.org/wiki?curid=1440152" title="Deruralizacja">
Deruralizacja

Deruralizacja – proces stopniowego zmniejszania się udziału ludności wiejskiej w populacji ludzkiej danego obszaru.
Deruralizacja w Polsce.
Udział procentowy ludności wiejskiej w ogólnej populacji spada od początku XX wieku. W okresie przed I wojną światową wynosił on 70 procent, w roku 1990 – 38 procent. Od końca II wojny światowej udział ludności wiejskiej zmniejsza się, choć liczebnie pozostaje na takim samym poziomie – ok. 15 milionów.

</doc>
<doc id="1440154" url="https://pl.wikipedia.org/wiki?curid=1440154" title="Borogothus">
Borogothus

Borogothus – rodzaj stawonogów z wymarłej gromady trylobitów, z rzędu Asaphida.
Żył w okresie wczesnego ordowiku.

</doc>
<doc id="1440155" url="https://pl.wikipedia.org/wiki?curid=1440155" title="Liga BBVA">
Liga BBVA



</doc>
<doc id="1440156" url="https://pl.wikipedia.org/wiki?curid=1440156" title="Australopyge">
Australopyge

Australopyge – rodzaj stawonogów z wymarłej gromady trylobitów, z rzędu Asaphida. Żył w okresie wczesnego ordowiku.
Trylobity znane z pygidium, a w przypadku jednego z gatunków także tułowia. Pygidium cechowała wielosegmentowa budowa, szeroko wypukła tylna krawędź i kilka par kolców bocznych. Nie występowały na nim kolce tylne. Tułów miał szerokie rachis i pleury zakończone krótkimi kolcami.
Rodzaj ten opisany został w 1957 roku przez Horacia Harringtona i Armanda Leanzę. Należą doń dwa gatunki opisane na podstawie skamieniałości pochodzących z piętra arenigu, odnalezionych na terenie Argentyny:

</doc>
<doc id="1440160" url="https://pl.wikipedia.org/wiki?curid=1440160" title="Aud (córka Haakona Sigurdssona)">
Aud (córka Haakona Sigurdssona)

Aud Håkansdotter (staronor. "Auð") – księżniczka norweska, domniemana królowa Szwecji, córka króla Norwegii Haakona Sigurdssona. Według sag staroskandynawskich została drugą żoną króla Szwecji Eryka Zwycięskiego. Jej małżeństwo z Erykiem jest niepotwierdzone, a Aud mogła być jedynie jego nałożnicą.

</doc>
<doc id="1440161" url="https://pl.wikipedia.org/wiki?curid=1440161" title="Asaphus">
Asaphus

Asaphus - rodzaj stawonogów z wymarłej gromady trylobitów, z rzędu Asaphida.
Żył w okresie środkowego ordowiku. Jego skamieniałości znaleziono w rejonie Estonii i w narzutniakach, w całej północnej i środkowej Europie.
Jest ważnym gatunkiem fauny baltoskandzkiej.

</doc>
<doc id="1440166" url="https://pl.wikipedia.org/wiki?curid=1440166" title="Żętyca">
Żętyca

Żętyca, żentyca (gwarowo zyntyca, zintyca, zimbora) – serwatka z mleka owczego ściętego podpuszczką, otrzymywana przy wyrabianiu oscypków i bundzu z mleka owczego, popularna wśród górali karpackich. Ma barwę białą lub lekko kremową. 
Jest to, podobnie jak serwatka z mleka krowiego, pozostałość po ścięciu mleka podpuszczką, która ścina większość białek – z nich właśnie powstaje bundz. Pita jest przede wszystkim na halach, mocno schłodzona i świeża (słodka) lub skwaszona po kilku dniach. W XIX wieku stosowana była jako środek leczący drogi oddechowe, szczególnie gruźlicę (brak potwierdzenia właściwości leczniczych). U nieprzyzwyczajonych do niej osób może wywołać działanie przeczyszczające (podobnie jak serwatka lub maślanka).
28 września 2005 roku Ministerstwo Rolnictwa i Rozwoju Wsi wpisało żentycę na listę polskich produktów tradycyjnych. Napój ten powinien mieć zawartość wody od 60% do 70%, tłuszczu od 3% do 4% (żętyca owcza) lub od 2 do 3% (żętyca owczo-krowia) i soli do 0,5%.
Wyraz „żętyca” można również spotkać w postaci „żentyca”, nienotowanej w słownikach normatywnych.

</doc>
<doc id="1440167" url="https://pl.wikipedia.org/wiki?curid=1440167" title="Marienplatz (Monachium)">
Marienplatz (Monachium)

Marienplatz (z niem. "Plac Mariacki") – centralny plac miejski w Monachium w Bawarii. Wokół niego skupiają się najważniejsze i najstarsze zabytki miasta. Znajdują się tu dwa ratusze, stary i nowy.
Plac wytyczony został za panowania Henryka Lwa w drugiej połowie XII wieku. Nazwa placu nadana została w 1807 na cześć Świętej Marii, która miała uchronić miasto przed epidemią cholery. W 1638 r. wzniesiono kolumnę maryjną (niem. "Mariensäule"), upamiętniającą koniec szwedzkiej inwazji. Złoty posąg, pochodzi z 1590 roku i jest dziełem Huberta Gerharda. Cztery cherubiny powstałe w roku 1638, symbolizują zwycięstwa nad klęskami głodu, wojny, plag i herezji. Innym elementem dekoracyjnym placu jest "Fischbrunnen" (fontanna rybna), wybudowana w latach 1862–1865 przez Konrada Knolla. Fontanna została zrekonstruowana w 1954 roku po zniszczeniach z ostatniej wojny. Kilka dni przed Bożym Narodzeniem odbywa się tu Weihnachtsmarkt, zwany lokalnie Christkindlmarkt będący jedną z największych tego typu imprez na świecie.
Pod placem znajduje się duża stacja przesiadkowa dla pasażerów linii metra i S-Bahn.

</doc>
<doc id="1440168" url="https://pl.wikipedia.org/wiki?curid=1440168" title="Deogracias Palacios">
Deogracias Palacios

Deogracias Palacios O.A.R (ur. 22 maja 1901 w Baños de Valdearados, zm. 25 lipca 1936 w Motril) – błogosławiony Kościoła katolickiego, ojciec zakonny zakonu augustianów rekolektów.
W wieku 15 lat wstąpił do zakonu augustianów. Święcenia kapłańskie przyjął w 1925 roku i podjął działalność misyjną w Brazylii i Argentynie. Po ośmiu latach wrócił do Hiszpanii gdzie współtworzył wspólnoty w Monachil i Granadzie. W 1936 roku został przełożonym klasztoru w Motril.
W czasie hiszpańskiej wojny domowej w pełni świadomy zagrożenia pozostał w Motril. W dniu śmierci został wyprowadzony siłą przez milicję z klasztoru na ulicę i rozstrzelany wraz z czterema współbraćmi.
Beatyfikowany przez papieża Jana Pawła II w grupie ośmiu męczenników z Motril, ofiar „z nienawiści do wiary”.

</doc>
<doc id="1440172" url="https://pl.wikipedia.org/wiki?curid=1440172" title="Żałobnica rudosterna">
Żałobnica rudosterna

Żałobnica rudosterna, kakadu Banksa ("Calyptorhynchus banksii") – gatunek dużego ptaka z rodziny kakaduowatych (Cacatuidae), zamieszkujący Australię. Gatunek ten znany był przez wiele dziesięcioleci jako "Calyptorhynchus magnificus", zanim w roku 1994 zatwierdzono jego oficjalną nazwę. Powszechniej występuje na obszarach suchych. Wyszczególniono pięć podgatunków, różniących się przede wszystkim rozmiarem dzioba. Chociaż dwa podgatunki z północy są szeroko rozprzestrzenione, to dwa inne podgatunki z południa są obecnie zagrożone. Długość ciała dorosłej kakadu rudosternej wynosi ok. 60 centymetrów. U papug tych występuje dymorfizm płciowy. Samce mają całkowicie czarne upierzenie, z wyjątkiem czerwonych pasów na ogonie. Odrobinę mniejsze samice mają ciało barwy brunatno-czarnej z żółtymi kropkami. Oprócz tego mają żółto-pomarańczowe pasy na ogonie. Gatunek ten bywa spotykany w lasach eukaliptusowych lub wzdłuż zbiorników wodnych. W północnych obszarach kraju, żałobnice żyją zazwyczaj w ogromnych stadach. Żywią się nasionami, a gniazda zakładają w różnych zagłębieniach. Na gniazda wybierają dziuple drzew o względnie dużych średnicach pnia, głównie drzewa eukaliptusowe. Populacje w południowo-wschodniej Australii są zagrożone wskutek pomniejszania się pokrywy leśnej i innych zmian środowiskowych. Ze wszystkich żałobnic, żałobnice rudosterne najłatwiej przystosowują się do hodowlanych warunków ptasznictwa, aczkolwiek są one znacznie rzadsze i znacznie droższe poza Australią.
Nazewnictwo.
Żałobnice rudosterne zostały po raz pierwszy opisane przez ornitologa Johna Lathama w roku 1790 pod nazwą "Psittacus banksii" na cześć angielskiego botanika Josepha Banksa. Żałobnica rudosterna ma również „zaszczyt” być pierwszym ptakiem ze wschodniej Australii opisanym przez Europejczyka. Przypuszczalnie zaobserwowana nad rzeką Endeavour w północnej części stanu Queensland, została naszkicowana w roku 1770 przez rysownika towarzyszącego Banksowi, Sydneya Parkinsona. Nieznacznie wyprzedzając Lathama, angielski przyrodnik George Shaw opisał gatunek "Psittacus magnificus" na podstawie osobnika pochodzącego z okolic Port Jackson (aktualnie Sydney). Przez wiele lat gatunek ten nazywano "Calyptorhynchus magnificus". Nazwa ta została zaproponowana przez Gregory’ego Mathewsa w roku 1927, jako że nazwa wprowadzona przez Shawa wyprzedziła opis Lathama z roku 1790. Przez kilka dziesięcioleci propozycja Mathewsa była akceptowana przez wielu znawców, chociaż nie jest oczywiste, czy oryginalny opis osobnika z Port Jackson odnosi się rzeczywiście do żałobnicy rudosternej, czy, co bardziej prawdopodobne, do żałobnicy brunatnej. W roku 1994 wnioski o uznanie "Calyptorhynchus banksii" za oficjalną nazwę gatunku, zostały zaakceptowane przez Międzynarodową Komisję Nomenklatury Zoologicznej (ICZN). Kakadu rudosterna jest gatunkiem rodzaju "Calyptorhynchus", którego nazwa wywiedziona została z greckich słów „"calypto"” – oznaczającego „ukryty” oraz „"rhynchus"” – „dziób”. Zmiana została pierwotnie wprowadzona przez Anselme Gaëtana Desmaresta w roku 1826. W roku 1827 Jennings zaproponował dla ptaka nazwę "Psittacus niger". Ta dwuczłonowa nazwa była już wcześniej użyta przez Karola Linneusza w roku 1758 dla papuzicy małej ("Coracopsis nigra") i w roku 1788 przez Johanna Friedricha Gmelina dla żałobnicy palmowej. Zatem nazwa zaproponowana przez Jenningsa była nieprawidłowa, mimo że oba te gatunki były już wówczas znane pod innymi nazwami.
Rdzenni mieszkańcy półwyspu York stosują wobec tego ptaka kilka nazw: "(minha) pachang" w języku Pakanh, "(inh-) inhulg" w języku Uw Oykangand i "(inh-) anhulg" w języku Uw Olkola. (Przedrostek ("inh- lub minha") w nawiasie był kwalifikatorem oznaczającym „mięso” lub „zwierzę”). "Ngarnarrh" lub "Karnamarr" to terminy używane przez plemię Gunwinggu z Ziemi Arnhema. W środkowej Australii, na południowy zachód od Alice Springs, w dialekcie Pitjantjatjara, dla podgatunku "C. b. samueli" używa się nazwy "iranti". "Karrak" to termin w języku Noongar – pochodzi od charakterystycznego okrzyku południowo-zachodniej rasy "C. b. naso".
Systematyka.
Najbliższym krewnym żałobnicy rudosternej jest żałobnica brunatna; są to jedyne dwa gatunki z rodzaju "Calyptorhynchus". Od pozostałych żałobnic odróżnia je znaczny dymorfizm płciowy oraz charakterystyczne okrzyki młodych osobników – po pierwsze piskliwy, błagalny krzyk, po drugie – odgłos podczas połykania pokarmu. Żałobnica rudosterna to jedyna z żałobnic, której materiał genetyczny został wykorzystany podczas kluczowych badań molekularnych prowadzonych w roku 1999 nad systematyką kakadu. Ogólnie, do ustalenia związków między poszczególnymi gatunkami kakadu zostały przebadane na podstawie zaledwie jednego gatunku czarnej kakadu (żałobnicy). Wyróżnionych zostało pięć podgatunków, spośród których dwa są zagrożone. Różnią się przede wszystkim rozmiarem i kształtem dzioba, ogólnym rozmiarem ciała ptaka oraz kolorystyką upierzenia samic.
W 2020 roku opisano podgatunek "C. b. escondidus", zamieszkujący zachodnio-środkową Australię, wcześniej populacja ta była zaliczana do podgatunku "C. b. samueli". Jednocześnie autorzy opisu nie stwierdzili różnic genetycznych pomiędzy północnoaustralijskimi podgatunkami "banksii" i "macrorhynchus" i postanowili połączyć je w jeden podgatunek o nazwie "banksii". Międzynarodowy Komitet Ornitologiczny (IOC) zaakceptował te zmiany w taksonomii.
Opis.
Żałobnice rudosterne mierzą około 60 centymetrów. Upierzenie samców jest przeważnie czarne z czarnym grzebieniem złożonym z przedłużonych piór wychodzących z czoła i korony. Ogon jest również czarny z dwoma poprzecznymi jasnoczerwonymi pasami. Samice są barwy brunatno-czarnej z żółto-pomarańczowymi pasami na ogonie i klatce piersiowej oraz żółtymi kropkami na policzkach i skrzydłach. Dziób ma odcień bladożółty. Samce ważą od 670 do 920 gramów, podczas gdy samice ważą nieznacznie mniej (od 615 do 870 gramów). Młode przypominają z wyglądu samice (z wyjątkiem jaśniejszych żółtych pasów u spodu) aż do okresu pokwitania, który występuje po około czterech latach życia. Gdy ptaki osiągają dojrzałość, żółte pióra na ogonie zamieniane są u samców na czerwone. Cały ten proces trwa około czterech lat. Podobnie jak inne kakadu, żałobnice rudosterne mogą żyć bardzo długo w niewoli. W roku 1938 ornitolog Neville Cayley opisał przypadek ponad pięćdziesięcioletniego osobnika w Taronga Zoo w Sydney. Zarejestrowano kilka odgłosów wydawanych przez żałobnicę rudosterną. Porozumiewawczy okrzyk tej papugi brzmi jak metaliczne "krurr". Odgłos ten może łatwo przenosić się na duże dystanse i zawsze jest wydawany w trakcie lotu. Okrzyk ostrzegawczy papugi ma ostre, przenikliwe brzmienie. W czasie okresu godowego samce wydają sekwencję łagodnych, powtarzalnych pomruków.
Rozmieszczenie i środowisko.
Żałobnice rudosterne występują przede wszystkim na suchych obszarach Australii. Występuje licznie na szerokim pasie terenu w północnej połowie kontynentu, gdzie uważane są za szkodniki rolnicze. Na południu występują znacznie rzadziej. Występuje w szerokiej gamie środowisk - od zarośli i terenów trawiastych, przez lasy eukaliptusowe, rzewniowe i akacjowe, do gęstych tropikalnych lasów deszczowych. Ptak ten jest zależny od drzew eukaliptusowych, w których zakłada gniazda. Kakadu nie mają natury migracyjnej, ale regularnie, sezonowo przemieszczają się w różne rejony Australii. Na północnych obszarach Terytorium Północnego, masowo opuszczają obszary o wysokiej wilgotności podczas letniej pory deszczowej. W innych częściach kraju sezonowe migracje kakadu mają związek z poszukiwaniem żywności (odnotowano w północnym Queenslandzie i w Nowej Południowej Walii). Na południowym zachodzie kontynentu oba pozostałe podgatunki przemieszczają się w kierunku północ-południe. W przypadku podgatunku "naso" – na północ – po okresie godowym. Tymczasem migracje podgatunku "samueli" bywają nieregularne i niesezonowe.
Typowe zachowania.
Kakadu rudosterne prowadzą dzienny tryb życia. Zachowują się hałaśliwe. Często można je zobaczyć przelatujące wysoko ponad głową w niewielkich stadach, niekiedy wymieszane wspólnie z innymi gatunkami kakadu. Stada o liczebności sięgającej 500 osobników są generalnie spotykane jedynie na północy, gdy ptaki gromadzą wokół źródeł pożywienia. Generalnie obecność ludzi je płoszy. W północnej i środkowej Australii, ptaki te mogą żywić się na ziemi, podczas gdy dwa południowe gatunki: "graptogyne" i "naso", są prawie wyłącznie nadrzewne. Mają skłonności do powolnego lotu z okresowymi głębokimi ruchami skrzydeł, czym zdecydowanie odróżniają się od żałobnic brunatnych, które wykonują skrzydłami przeważnie płytkie ruchy.
Dieta.
Chociaż żałobnice rudosterne żywią szeroką paletą rodzimych i sprowadzonych z innych obszarów nasion, podstawą ich diety są nasiona eukaliptusa. Istnieje pewna zależność między gatunkami papug a gatunkami eukaliptusa o dużych owocach. Kakadu odgryzają gałązki z gronami nasion, przytrzymują je szponami, po czym przeżuwają nasiona, a odpady zrzucają na ziemię. Do innych nasion spożywanych przez żałobnice należą nasiona akacji, "Allocasuariny", "Banksii", "Grevillei" i "Hakei", ale również maliny, owoce, różne owady i larwy. Kakadu przystosowały się do spożywania niektórych roślin sprowadzonych przez człowieka na kontynent australijski. Do takich roślin należy m.in. "Emex australis". Istnieją także dowody konsumpcji przez kakadu dzikiej rzodkiewki, dzikiej rzepy oraz melonów.
Rozmnażanie.
Zaloty samców żałobnicy rudosternej polegają na nastroszeniu grzebienia oraz piór na policzku i schowaniu dzioba. Następnie zalotnik śpiewa i puszy się, kończąc swój pokaz skokiem w stronę samicy i pokazaniem jej czerwonych piór na ogonie. Samica zazwyczaj reaguje na skok obronnym uderzeniem w samca. Okres godowy trwa zazwyczaj od maja do września, z wyjątkiem gatunków z południowego wschodu, gniazdujących w czasie lata (na półkuli południowej trwa ono od grudnia do lutego). Pary ptaków podgatunku "samueli" w regionie Wheatbelt w zachodniej Australii dają zazwyczaj życie dwóm młodym ptakom, podczas gdy gatunki z południowego wschodu wydają na świat zwykle tylko jedno pisklę. Wysiadywanie jaj odbywa się w pojemnych dziuplach wysokich drzew. Na gniazda wybierane są przeważnie drzewa rosnące osobno, co ułatwia ptakom dostęp do gniazd. Jedno drzewo może być wykorzystywane przez wiele lat. Dziuple mogą mieć 1–2 metrów głębokości i 0,25–0,5 szerokości. Jednorazowo wysiadywane jest 1–2 jaj o matowej skorupie, aczkolwiek drugie pisklę jest często zaniedbywane i szybko umiera.
Relacje z człowiekiem.
Status ochronny
Żałobnica rudosterna jest objęta ochroną na mocy Australijskiego Aktu Nowelizacyjnego w Sprawie Ochrony Środowiska i Zachowania Różnorodności Gatunkowej z roku 2001. Ptaki te znajdują się w załączniku II międzynarodowej konwencji CITES, która zezwala na handel żywymi i hodowanymi osobnikami, o ile taki handel nie uszczupla liczebności dzikich populacji żyjących w naturalnych warunkach. Aczkolwiek aktualne australijskie ograniczenia w eksporcie ptaków nie zostały narzucone przez CITES. "C. b graptogyne" jest również wyszczególniony na liście gatunków zagrożonych na mocy Australijskiego Aktu o Ochronie Środowiska i Zachowaniu Różnorodności Gatunkowej z roku 1999.
Status prawny żałobnicy rudosternej jako gatunku, jak i poszczególnych podgatunków, różni się w zależności od stanów w Australii, np.:
Nielegalny przemyt
Jak większość australijskich, żałobnica rudosterna jest zagrożona przez nielegalny handel i przemyt ptaków. Wysoki popyt i duża śmiertelność w transporcie sprawiają, że więcej ptaków jest zabieranych ze swojego dzikiego środowiska, niż później trafia do odbiorców. W roku 1997 Wydział Zasobów Naturalnych w Rządzie Terytorium Północnego zaproponował program ograniczenia nielegalnego handlu jajami i pisklętami gatunku "C.b. macrorhynchus". Uważano, że podgatunek względnie liczny w północnej części terytorium nie odczuje negatywnie wyłapywania młodych osobników i przeznaczania ich na handel. Z tego względu wprowadzono ochronę na wybranych „strefach zbioru”. W ciągu roku schwytano bądź zebrano ok. 600 jaj i piskląt. Wszystkie schwytane ptaki zostały oznaczone microchipami. Wprowadzono specjalne pozwolenia na chwytanie ptaków i ich eksport, a także na hodowlę domową.
Plan proponowany przez NRETA
Plan ograniczonego zbioru ptaków sporządzony przez rząd Terytorium Północnego cieszył się poparciem grupy biologów, którzy doszli do wniosku, że ich bierna polityka nie przyczyniła się do spadku nielegalnych obrotów ptakami. Zastanawiali się jednak, czy ograniczone publiczne fundusze będą wystarczające dla zachowania gatunku i jego naturalnego środowiska. Uważali, że katastrofalny spadek liczebności populacji w Terytorium Północnym jest wysoce nieprawdopodobny. Stwierdzili również, że papugi odniosłyby korzyść ze zwiększonej ostrożności i lepszego zrozumienia ich biologii przez lokalnych właścicieli gruntów. Inni specjaliści zgłosili poważne wątpliwości odnośnie do proponowanego programu. Słynny biolog Joseph Forshaw zakwestionował go w kilku punktach. Stwierdził, że ze względu na długowieczność papugi, problemy z liczebnością populacji mogą być maskowane przez wiele lat. Do tego czasu odtworzenie populacji kakadu może być niemożliwe. Obawiał się równocześnie, że zwiększenie środków na ochronę gatunku, może przyczynić się do spadku cen i obniżyć opłacalność angażowania się w projekt ochrony. Inne środowiska, takie jak Związek Australijskich Ptaszników ("Avicultural Federation o Australia") wyraziły przypuszczenia, że starzenie się populacji może być spowodowane brakiem przestrzeni do zakładania gniazd, co z kolei wpływa na zwiększenie śmiertelności piskląt. Co więcej, problem ten może być niedostrzegalny przez wiele lat. Ta sama federacja ogłosiła również, że ptaki te przywiązują się do swojego partnera na całe życie. Toteż osobniki, których partner zostanie schwytane, mogą się więcej nie sparować. Do dnia dzisiejszego omawiany program nie został wprowadzony w życie. Australijski Senat stwierdził na początku roku 1998, że masowe chwytanie i komercyjne użytkowanie dorosłych osobników powinno zostać zakazane.
Hodowla
W końcówce lat 90. XX w. żałobnice rudosterne uzyskały cenę 1750 dolarów australijskich w Australii i 8900 dolarów australijskich (6000 USD) poza kontynentem. Urodzone i wychowane w niewoli papugi można kupić w USA za 15–40 tys. USD, gdzie rzadko spotykane są w ptasznictwie. Ptaki potrafią nauczyć się kilku słów. Łatwo przywiązują się do ludzi, chociaż samce mogą źle znosić warunki hodowlane. Żałobnice rudosterne najczęściej ze wszystkich żałobnic spotykane są w niewoli. Jeżeli dostarczy im się odpowiednio dużą przestrzeń życiową, mogą przeżyć w niewoli wiele lat. Do tej pory wśród podgatunków trzymanych w niewoli przeważają "C.b. banksii" i "C.b. samueli". W przeszłości hodowcy rzadko dbali o zachowanie czystości rasowej ptaków. Jednak wzrost zainteresowania zachowaniem gatunku spowodował ograniczenie krzyżowania ptaków różnych gatunków.
Ptaki bez problemu rozmnażają się w niewoli. Mogą składać jaja co 3 tygodnie w okresie od lutego do listopada. Dopóki samica ma w gnieździe 1 jajo, nie składa kolejnego. Pisklę wykluwa się po około 30 dniach od złożenia jaja. Oczy młodego osobnika otwierają się po około 3 tygodniach. Czarne pióra wyłaniają się po około 6 tygodniach. Najlepszy moment na odłączenie młodego od matki następuje po około 10 tygodniach od wyklucia się pisklęcia, gdy ma już ono czarne pióra, ale pióra na ogonie są wciąż krótkie. Upierzenie ptaka jest kompletne po około 4 miesiącach. Dorosłe samce bywają agresywne wobec młodych ptaków, które uzyskały pełne upierzenia. Toteż jeżeli znajdują się w jednej klatce, należy je rozdzielić.
Papugi w kulturze.
Żałobnica rudosterna o imieniu Karak była oficjalną maskotką Igrzysk Wspólnoty Narodów, które odbyły się w Melbourne w roku 2006. Promocja tego gatunku związana była z rozpoczęciem działań mających na celu zapewnienie przetrwania podgatunkowi "graptogyne".
Tradycyjne podanie z Ziemi Arnhema mówi o żałobnicy i jej mężu – kruku, ludziach – ptakach, którzy zapadłszy na chorobę morską, wypuszczają skrzydła. W obawie przed pochowaniem ich szczątków po śmierci w ziemi, zamieniają się w ptaki i odlatują wysoko w niebo. Według ludowych podań plemienia Tiwi, żałobnice rudosterne towarzyszą zmarłym w drodze do nieba.

</doc>
<doc id="1440179" url="https://pl.wikipedia.org/wiki?curid=1440179" title="Felipe Santana">
Felipe Santana

Felipe Augusto Santana (ur. 17 marca 1986 w Rio Claro w Brazylii) – brazylijski piłkarz występujący na pozycji obrońcy. Wychowanek Figueirense, w swojej karierze grał także w takich zespołach jak Borussia Dortmund, FC Schalke 04, Olympiakos SFP, FK Krasnodar, Clube Atlético Mineiro i Chapecoense.

</doc>
<doc id="1440182" url="https://pl.wikipedia.org/wiki?curid=1440182" title="Achatella">
Achatella

Achatella - rodzaj stawonogów z wymarłej gromady trylobitów, z rzędu Phacopida.
Żył w okresie środkowego i późnego ordowiku.

</doc>
<doc id="1440184" url="https://pl.wikipedia.org/wiki?curid=1440184" title="Mistrzostwa świata kobiet w szachach">
Mistrzostwa świata kobiet w szachach

Mistrzostwa świata kobiet w szachach – rozgrywki szachowe mające na celu wyłonienie najlepszej szachistki na świecie.
Wstęp.
Pierwsze mistrzostwa kobiet zostały w szachach zorganizowane przez FIDE w 1927 roku jako pojedynczy turniej towarzyszący szachowej olimpiadzie. Był to pierwszy w historii oficjalny turniej szachowy kobiet. Triumfatorka tego turnieju, Czeszka reprezentująca Anglię Vera Menchik nie miała przywilejów analogicznych do zwycięzcy otwartych mistrzostw świata. Zdobyty tytuł mogła obronić jedynie uczestnicząc w kolejnym turnieju, na równi z innymi szachistkami. Menchik nie miała z tym problemów, wygrywając wszystkie następne, które odbyły się za jej życia (w 1930, 1931, 1933, 1935, 1937 i 1939).
Po zakończeniu II wojny światowej FIDE wprowadziła nowy system, polegający na rozgrywaniu meczów eliminujących kolejne kandydatki do spotkania z mistrzynią świata. Jednak z powodu tragicznej śmierci Very Menchik w czasie bombardowania Londynu w roku 1944 zaistniała konieczność rozegrania jeszcze jednego turnieju kołowego, który odbył się na przełomie 1949 i 1950 roku (tytuł zdobyła wówczas Rosjanka Ludmiła Rudenko). Od tego czasu obowiązywał już system wzorowany na eliminacjach do otwartych mistrzostw świata, z cyklem turniejów pretendentek (a później z turniejami międzystrefowymi) w celu wyłonienia kandydatki do meczu z aktualną mistrzynią świata.
Sytuacja zmieniła się w 2000 roku, kiedy równocześnie z męskim turniejem mistrzowskim rozegrano również kobiecy turniej w systemie pucharowym. W turnieju zwyciężyła ówczesna mistrzyni świata Chinka Xie Jun. Rok później w podobnym turnieju tytuł zdobyła jej rodaczka Zhu Chen. W 2004 w następnych mistrzostwach świata zwyciężyła bułgarska arcymistrzyni, Antoaneta Stefanowa, a w kolejnych zwyciężały: Xu Yuhua (Chiny, 2006), Aleksandra Kostieniuk (Rosja, 2008), Hou Yifan (Chiny, 2010) oraz Anna Uszenina (Ukraina, 2012).
W 2010 po raz kolejny zmieniono zasady wyłaniania mistrzyni świata. Od 2011 w latach nieparzystych rozgrywany będzie mecz pomiędzy zwyciężczynią turnieju pucharowego z roku poprzedniego (a więc panującą mistrzynią), a pretendentką (zwyciężczynią dwuletniego cyklu turniejów "FIDE Women’s Grand Prix"). W 2011 pierwszy z takich meczów odbył się w Tiranie; obrończyni tytułu Hou Yifan pokonała w nim Humpy Koneru w stosunku 5½ - 2½.
System pucharowy.
Od pierwszych lat 50. XX wieku do końca 90. stosowano system eliminacji stopniowych, począwszy od turniejów strefowych, poprzez turnieje międzystrefowe, następnie turnieje bądź mecze pretendentek, aż do finałowej rozgrywki, którą był mecz o mistrzostwo świata. System był w niewielkim stopniu modyfikowany i posiadał wiele zalet, ale również jedną poważną wadę – cykl wyłonienia mistrzyni świata trwał długo, dwa lub trzy lata, a zakończony w 1999 r. meczem Xie Jun – Alisa Gallamowa (po rezygnacji Zsuzsy Polgar) – nawet cztery. Tej wady nie posiadał nowy system, który zapewnił skrócenie całego cyklu eliminacji do jednego turnieju, trwającego mniej niż trzy tygodnie.
System pucharowy wprowadzony został przez Międzynarodową Federację Szachową już w 1997 roku w rozgrywkach mężczyzn. Poza swoimi zaletami, miał jedną poważną wadę, mianowicie w poszczególnych rundach rozgrywano tylko dwie partie tempem klasycznym (w finale – 4), co w bardzo znacznym stopniu utrudniało nadrobienie strat po słabiej rozegranej pierwszej partii. Presja ta mogła wpływać demobilizująco i zwiększać rolę przypadku.
W przypadku remisu w meczu po dwóch partiach tempem klasycznym, zawodniczki rozgrywały kolejne dwie partie, ale tempem przyspieszonym, po nim zaś – w razie konieczności – dwie następne. Jeśli po tych sześciu partiach wynik wciąż był remisowy, rozgrywano jedną decydującą partię tempem błyskawicznym, w której losowano kolory bierek i w której grająca białymi otrzymywała więcej czasu do namysłu od swojej przeciwniczki. Aby jednak awansować, musiała tę partię wygrać - remis premiował awansem zawodniczkę grającą czarnymi (jak również jej zwycięstwo).
Mistrzostwa świata kobiet 2000.
Pierwsze mistrzostwa rozegrano w dniach 27 listopada – 16 grudnia 2000 r. w Nowym Delhi i odbywały się one równocześnie z mistrzostwami świata mężczyzn. Na starcie stanęło 61 szachistek, w I rundzie rozegrano 29 pojedynków, od II rundy to turnieju przystąpiły Xie Jun, Maia Cziburdanidze oraz Alisa Gallamowa i te 32 zawodniczki rozegrały kolejne rundy klasycznym systemem pucharowym. Z pierwszej dziesiątki światowej (według notowania listy rankingowej FIDE na dzień 01.07.2000 r.) w mistrzostwach nie uczestniczyły trzy siostry Polgár, Antoaneta Stefanowa oraz Wang Pin.
W turnieju zanotowano kilka niespodziewanych rozstrzygnięć, z których najbardziej zaskakującymi były porażki w I rundzie Zhu Chen (2539, nr 3 na liście startowej) oraz Hoàng Thanh Trang (2489, nr 8), jak również Mai Cziburdanidze (2545, nr 2), Wang Lei (2498, nr 7) i Pii Cramling (2484, nr 9) w II rundzie. Ostatecznie turniej zakończył się zwycięstwem aktualnej mistrzyni świata, Xie Jun (2568, nr 1), która w finale pokonała swoją rodaczkę, Qin Kanying (2501, nr 6).
W mistrzostwach wystąpiły dwie reprezentantki Polski, Marta Zielińska (2376, nr 27) i Joanna Dworakowska (2371, nr 29). Obie awansowały do II rundy, przegrywając jednak swoje pojedynki, odpowiednio z Jekatieriną Kowalewską (2475, nr 11) i Natalią Żukową (2450, nr 13).
Mistrzostwa świata kobiet 2001.
Drugie mistrzostwa odbyły się w dniach 27 listopada – 14 grudnia 2001 i, podobnie jak poprzednie, również jednocześnie z turniejem mężczyzn. Do gry w I rundzie przystąpiły 64 zawodniczki, nastąpiła więc drobna zmiana w porównaniu do rozegranego rok wcześniej turnieju, gdzie trzy szachistki przystąpiły do rozgrywek dopiero od II rundy. Z pierwszej dziesiątki światowej (według notowań na dzień 01.07.2001 r.) w turnieju nie wystartowały Judit Polgár, jak również mistrzyni świata Xie Jun, Pia Cramling i Wang Lei.
W pierwszej rundzie swoje pojedynki niespodziewanie przegrały Tatjana Stiepowa (2451, nr 13) i Ketevan Arachamia-Grant (2446, nr 15), w drugiej Wang Pin (2504, nr 4), Nana Ioseliani (2497, nr 6) i Antoaneta Stefanowa (2459, nr 10), natomiast w trzeciej liderka listy startowej Alisa Gallamowa (2547) oraz Jekatierina Kowalewska (2507, nr 3). W finale spotkały się Zhu Chen (2497, nr 7) i Aleksandra Kostieniuk (2445, nr 17). Mecz był bardzo zacięty (ani jedna partia nie zakończyła się remisem), ostatecznie w drugiej dogrywce zawodniczka z Chin przeważyła szalę na swoją stronę, zwyciężając 5 – 3.
Do mistrzostw zakwalifikowały się cztery Polki: Marta Zielińska (2399, nr 24), Monika Soćko (2389, nr 30), Iweta Radziewicz (2375, nr 36) oraz Joanna Dworakowska (2350, nr 39). Najlepiej zaprezentowała się Joanna Dworakowska, która po wyeliminowaniu Vijayalakshmi Subbaraman (2397, nr 26) i Nany Ioselini (2497, nr 6) uległa w III rundzie Peng Zhaoqin (2401, nr 23). Marta Zielińska w I rundzie zwyciężyła byłą mistrzynię świata Nonę Gaprindaszwili (2349, nr 40), ale w kolejnej przegrała z Almirą Skripczenko (2494, nr 8) i odpadła z dalszej rywalizacji. Pozostałe dwie polskie szachistki odpadły w I rundzie, Monika Soćko poniosła porażkę z Lilit Mykyrtczian (2376, nr 35), a Iweta Radziewicz – z Elisabeth Pähtz (2390, nr 29).
Mistrzostwa świata kobiet 2004.
Trzecie mistrzostwa świata kobiet systemem pucharowym rozegrano po 3 latach, w dniach 22 maja – 7 czerwca 2004 roku. Po raz pierwszy odbyły się one jako oddzielny turniej, w innym czasie i miejscu niż mistrzostwa mężczyzn. Formuła zawodów pozostała niezmieniona, na starcie pojawiły się 64 szachistki, które rozegrały sześć rund klasycznym systemem pucharowym. Spośród najlepszej dziesiątki na liście rankingowej FIDE w dniu 1 kwietnia 2004 r., w turnieju nie wystartowały Judit Polgár oraz dwie poprzednie mistrzynie świata Xie Jun i Zhu Chen.
Największą niespodzianką pierwszej rundy było wyeliminowanie Almiry Skripczenko (2456, nr 14) przez czeską arcymistrzynię Janę Jackovą (2331, nr 51). W drugiej rundzie z mistrzostwami pożegnały się Alisa Gallamowa (2502, nr 3), Swietłana Matwiejewa (2496, nr 4), Zhao Xue (2477, nr 8) oraz aktualna wówczas wicemistrzyni świata Aleksandra Kostieniuk (2469, nr 11), natomiast w trzeciej – Kateryna Łahno (2493, nr 5), Pia Cramling (2491, nr 6) i Natalija Żukowa (2471, nr 10). W półfinałach odpadły najwyżej rozstawione Humpy Koneru (2513, nr 1) i Maia Cziburdanidze (2502, nr 2), a ich zwyciężczynie, Jekatierina Kowalewska (2467, nr 12) oraz Antoaneta Stefanowa (2490, nr 7) spotkały się w finale mistrzostw, w którym 2½ – ½ zwyciężyła szachistka z Bułgarii.
W turnieju wystartowały trzy reprezentantki Polski, nie osiągnęły one jednak żadnego sukcesu. Monika Soćko (2408, nr 27) i Joanna Dworakowska (2395, nr 33) po zaciętych, ale przegranych pojedynkach (oba zakończone porażkami 3 – 4, odpowiednio z Lilit Mykyrtczian [2387, nr 38] oraz Peng Zhaoqin [2396, nr 32]) odpadły w I rundzie, natomiast Iweta Radziewicz (2444, nr 18) awansowała do II rundy, w której wyeliminowana została przez Nanę Dzagnidze (2452, nr 15).
Mistrzostwa świata kobiet 2006.
Po raz czwarty najlepsze szachistki świata spotkały się w dniach 11 – 25 marca 2006 r. w Jekaterynburgu. Po zmianie w 2005 r. systemu wyłaniania mistrza świata mężczyzn, już tylko mistrzyni świata kobiet wyłaniana była drogą turnieju pucharowego. Tak jak w poprzednich edycjach, również w 2006 r. na starcie stanęły 64 zawodniczki. Spośród najlepszej dziesiątki na liście rankingowej w dniu 1 stycznia 2006 r. zabrakło, już tradycyjnie, Judit Polgár oraz Hoàng Thanh Trang jak również eks-mistrzyni świata Zhu Chen, która choć zgłoszona, nie pojawiła się na sali turniejowej, przegrywając w I rundzie walkowerem.
Już pierwsza runda przyniosły niespodziewane rozstrzygnięcia, do których należały porażki Kateryny Łahno (2500, nr 6), Nadieżdy Kosincewej (2480, nr 9), Moniki Soćko (2475, nr 13) oraz Zhao Xue (2473, nr 14). Jeszcze bardziej sensacyjne wyniki odnotowano w II rundzie, w której z turniejem pożegnały się Humpy Koneru (2537, nr 1), Pia Cramling (2515, nr 2) oraz mistrzyni świata Antoaneta Stefanowa (2499, nr 7). W kolejnych dwóch rundach odpadły kolejne najwyżej rozstawione szachistki, dzięki czemu skład półfinałów był również zaskakujący, awansowały do nich Xu Yuhua (2502, nr 5), Viktorija Čmilytė (2475, nr 12), Alisa Gallamowa (2467, nr 16) oraz Swietłana Matwiejewa (2428, nr 26). Ostatecznie w finałowym meczu Xu Yuhua pokonała 2½ do ½ Alisę Gallamową i to ona została kolejna mistrzynią świata.
W mistrzostwach wystartowały trzy reprezentantki Polski. Obok wspomnianej wcześniej Moniki Soćko, w I rundzie z turnieju wyeliminowana została również Marta Zielińska (2398, nr 37). Najlepiej zaprezentowała się Iweta Radziewicz (2421, nr 32), która po zwycięstwach nad Tatianą Kononenko (2417, nr 33) i Antoanetą Stefanową (2499, nr 7) w III rundzie spotkała się z późniejszą finalistką, Alisą Gallamową (2467, nr 16), ulegając jej po dogrywce.
Mistrzostwa świata kobiet 2008.
Piąte w historii mistrzostwa świata kobiet systemem pucharowym zostały rozegrane w rosyjskim mieście Nalczyk w dniach 28 sierpnia – 18 września 2008 roku. Niecałe dwa tygodnie przed rozpoczęciem mistrzostw ukazał się list otwarty podpisany przez sześć reprezentantek Gruzji, w którym prosiły one o zmianę lokalizacji turnieju z powodu wojny w Osetii Południowej. W odpowiedzi prezydent FIDE Kirsan Ilumżynow zaapelował o niemieszanie sportu z polityką i zapewnił, iż Nalczyk jest bezpiecznym miastem. Nie pomogło to jednak w bojkocie mistrzostw przez szachistki gruzińskie oraz z innych krajów. Spośród uprawnionych do gry 64 zawodniczek, w I rundzie do turnieju nie przystąpiło aż 11, a dwa pojedynki tej rundy zakończyły się obustronnymi walkowerami, co skutkowało kolejnymi dwoma nierozegranymi mini-meczami w II rundzie. Oprócz 6 Gruzinek, w tym byłej wielokrotnej mistrzyni świata, Mai Cziburdanidze (ranking 2489, nr startowy 14) oraz Leli Dżawachiszwili (2461, nr 21) na starcie zabrakło również m.in. Marie Sebag (Francja, 2529, nr 6), Iriny Krush (Stany Zjednoczone, 2470, nr 19) i Jekatieriny Korbut (Rosja, 2459, nr 24). Spośród najlepszej dziesiątki na liście rankingowej FIDE w dniu 1 lipca 2008 w mistrzostwach nie uczestniczyły Judit Polgár i Xie Jun, a Marie Sebag zrezygnowała ze startu. Pierwszy numer startowy przyznano aktualnej jeszcze mistrzyni świata Xu Yuhua (Chiny, 2483), a kolejne według posiadanego rankingu.
Największą sensacją I rundy było wyeliminowanie Natalii Żukowej (2489, nr 13), w II rundzie z turniejem pożegnały się mistrzyni świata Xu Yuhua (2483, nr 1), Zhao Xue (2522, nr 7), Viktorija Čmilytė (2508, nr 10) i Anna Muzyczuk (2504, nr 11), a w III – Tatiana Kosincewa (2511, nr 8). Skład półfinałów nie był zaskakujący, do tego etapu rozgrywek awansowały Humpy Koneru (2622, nr 2), Hou Yifan (2557, nr 3), Pia Cramling (2544, nr 5) oraz Aleksandra Kostieniuk (2510, nr 9). W drodze do finałowego meczu Kostieniuk potrzebowała dwóch partii, aby wyeliminować Cramling, natomiast o losach pojedynku Chinki z Hinduską zadecydowała dogrywka, w której lepsza okazała się 14-letnia Hou. Pierwszą finałową partię wygrała Rosjanka, trzy pozostałe zakończyły się remisem, całe spotkanie wygrała zatem Aleksandra Kostieniuk i to ona została kolejną mistrzynią świata.
W turnieju wystartowały trzy reprezentantki Polski, nie osiągnęły one jednak żadnego sukcesu. W I rundzie swój pojedynek przegrała Iweta Rajlich (2417, nr 30), z Bathuyag Mongontuul (2406, nr 35), awansowały Monika Soćko (2473, nr 18) po bardzo dramatycznej siódmej partii meczu (którą musiała wygrać, aby awansować) z Sabiną-Francescą Foisor (2337, nr 47) oraz Anna Gasik (2211, nr 59), której przeciwniczka (Marie Sebag) nie stawiła się do gry. Obie Polki przegrały jednak swoje pojedynki w II rundzie: Monika Soćko z Hoàng Thanh Trang (2487, nr 15), a Anna Gasik z Lilit Mykyrtczian (2436, nr 27).
Mistrzostwa świata kobiet 2010.
Szóste mistrzostwa odbyły się w dniach od 2 do 25 grudnia 2010 r. w tureckim mieście Antiochia z udziałem 64 zawodniczek: aktualnej mistrzyni świata (Aleksandra Kostieniuk), pozostałych trzech półfinalistek poprzednich mistrzostw (Hou Yifan, Pia Cramling, Humpy Koneru), mistrzyń świata juniorek do lat 20 z lat 2008 (Dronavalli Harika) i 2009 (Swaminathan Soumya), pięciu najlepszych zawodniczek pod względem średniego rankingu w okresie lipiec 2008-styczeń 2009 oraz 51 szachistek, które zakwalifikowały się w turniejach eliminacyjnych (mistrzostw kontynentów oraz turniejach strefowych) i 2 zawodniczek, nominowanych przez Prezydenta FIDE. Spośród pierwszej dziesiątki światowej listy rankingowej FIDE z dnia 1 listopada 2010 r. na starcie nie pojawiły się jedynie Judit Polgár (1. miejsce) oraz Nadieżda Kosincewa (5. miejsce). Do mistrzostw zakwalifikowały się trzy Polki: Monika Soćko, Iweta Rajlich oraz Jolanta Zawadzka, jednakże z powodu kłopotów z dostaniem się do Turcji w wyniku odwołania lotów międzynarodowych, w dniu 2 grudnia ze startu zrezygnowała Iweta Rajlich. Trenerem polskich zawodniczek był arcymistrz Ołeksandr Sułypa.
Największą sensacją I rundy było wyeliminowanie rozstawionej z nr 8 Pii Cramling (2526). W II rundzie z turniejem pożegnały się m.in. Tatjana Kosincewa (nr 4, 2581), Nana Dzagnidze (nr 5, 2551) oraz Antoaneta Stefanowa (nr 6, 2548), natomiast w III – broniąca tytułu Aleksandra Kostieniuk (nr 1, 2507) oraz Anna Muzyczuk (nr 7, 2530). Do IV rundy zakwalifikowały się aż 4 zawodniczki z Chin, stanowiąc połowę uczestniczek, które awansowały do tego etapu rozgrywek. Spośród nich, trzy (Hou Yifan [nr 3, Hou, Yifan], Ruan Lufei [nr 16, 2480] i Zhao Xue [nr 20, 2474]) zakwalifikowały się do półfinałów, a stawkę uzupełniła Hinduska Humpy Koneru (nr 2, 2600). W półfinale Hou Yifan wyeliminowała Humpy Koneru, a Ruan Lufei – Zhao Xue. W finale Hou Yifan pokonała po dogrywce swoją rodaczkę i zdobyła tytuł mistrzyni świata.
Spośród reprezentantek Polski, w I rundzie swój pojedynek wygrała Monika Soćko (nr 14, 2495), która pokonała Swaminathan Soumyę z Indii (nr 51, 2332), natomiast w turnieju odpadła Jolanta Zawadzka (nr 44, 2368), przygrywając po dogrywce z Niemką Elisabeth Pähtz (nr 21, 2474). W II rundzie Monika Soćko uległa Zhu Chen z Kataru (nr 19, 2477) i odpadła z dalszej rywalizacji.
Mistrzostwa świata kobiet 2012.
Siódme mistrzostwa świata systemem pucharowym odbyły się w dniach 10 listopada – 2 grudnia 2012 r. w Chanty-Mansyjsku w Rosji, z udziałem 64 zawodniczek: aktualnej mistrzyni świata (Hou Yifan), wicemistrzyni świata (Humpy Koneru), półfinalistki poprzednich mistrzostw (Zhao Xue), dwóch mistrzyń świata juniorek do 20 lat (Anna Muzyczuk – 2010, Deysi Cori Tello – 2011), 6 szachistek zakwalifikowanych ze względu na najwyższy ranking w okresie 01.07.2011–01.01.2012, 51 zawodniczek z turniejów eliminacyjnych (mistrzostw kontynentów: 28 z Europy, 8 z Ameryki, 12 z Azji i Oceanii, 3 z Afryki) oraz 2 zawodniczek nominowanych przez Prezydenta FIDE. Spośród pierwszej dziesiątki światowej listy rankingowej FIDE z dnia 1 listopada 2012 r. na starcie zabrakło jedynie Judit Polgár (1. miejsce) oraz Nany Dzagnidze (6. miejsce). W mistrzostwach wzięły udział dwie Polki: Monika Soćko oraz Iweta Rajlich.
W I rundzie z najwyżej rozstawionych zawodniczek odpadła Bela Chotenaszwili (nr 13). II runda przyniosła wiele zaskakujących wyników, do których należało wyeliminowanie wszystkich trzech najwyżej rozstawionych uczestniczek: Hou Yifan (nr 1), Humpy Koneru (nr 2) i Anny Muzyczuk (nr 3), jak również Kateryny Łahno (nr 5), Viktoriji Čmilytė (nr 7), Walentiny Guniny (nr 9) oraz Pii Cramling (nr 10). W III rundzie najbardziej zaciętym był pojedynek dwóch sióstr Kosincewych, w którym Nadieżda (nr 6) po dogrywce pokonała Tatjanę (nr 11). W IV rundzie z mistrzostw odpadły trzy ostatnie rozstawione w pierwszej dziesiątce szachistki: Zhao Xue (nr 4), Nadieżda Kosincewa (nr 6) i Marie Sebag (nr 8), a do półfinałów awansowały Dronavalli Harika (nr 12), Ju Wenjun (nr 15), Antoaneta Stefanowa (nr 16) oraz Anna Uszenina (nr 30), co spowodowało, że mistrzostwa w 2012 r. były jednymi z najbardziej zaskakujących w historii. W finale, do którego awansowały Antoaneta Stefanowa i Anna Uszenina, zwyciężyła zawodniczka z Ukrainy i ona została kolejną mistrzynią świata.
Spośród reprezentantek Polski lepiej zaprezentowała się Monika Soćko (nr 32), która w I rundzie wyeliminowała Almirę Skripczenko (nr 33), a w II była autorką największej sensacji mistrzostw, pokonując mistrzynię świata Hou Yifan (nr 1). W III rundzie uległa jednak byłej mistrzyni świata Antoanecie Stefanowej (nr 16) i odpadła z dalszej rywalizacji. Iweta Rajlich (nr 40) zakończyła udział w mistrzostwach w I rundzie, przegrywając z Olgą Girią (nr 25).
Mistrzostwa świata kobiet 2015.
Ósme mistrzostwa świata systemem pucharowym odbyły się w dniach 16 marca – 7 kwietnia 2015 r. w Soczi w Rosji, z udziałem 64 zawodniczek. W turnieju nie wystąpiła aktualna mistrzyni świata, Chinka Hou Yifan (nr 1 na liście rankingowej FIDE na dzień 1 marca 2015). Z pierwszej dziesiątki listy FIDE zabrakło również Judit Polgár (Węgry, nr 2), Nany Dzagnidze (Gruzja, nr 4) oraz Kateryny Łahno (Rosja, nr 8). Jedyną reprezentantką Polski była Monika Soćko, która w I rundzie pokonała Deimantė Daulytė, natomiast w II rundzie przegrała z Mariją Muzyczuk i odpadła z dalszej rywalizacji.
Do ćwierćfinałów awansowały po dwie reprezentantki Indii (Humpy Koneru, Dronavalli Harika) i Ukrainy (Marija Muzyczuk, Anna Muzyczuk), oraz Gruzinka Meri Arabidze, Rosjanka Natalia Pogonina, Chinka Zhao Xue i Szwedka Pia Cramling. Na tym etapie odpadły ostatnie najwyżej rozstawione w mistrzostwach zawodniczki: Humpy Koneru (nr 1), Anna Muzyczuk (nr 3) i Zhao Xue (nr 7). W półfinałach zmierzyły się Marija Muzyczuk (nr 8) z Dronavalli Hariką (nr 12) oraz Natalia Pogonina (nr 31) z Pią Cramling (nr 11). Oba półfinały wymagały rozegrania dogrywek, w których zwyciężyły Muzyczuk i Pogonina. W finale reprezentantka Ukrainy pokonała Rosjankę w stosunku 2½ – 1½ i zdobyła tytuł mistrzyni świata.
Mistrzostwa świata kobiet 2017.
Dziewiąte mistrzostwa systemem pucharowym odbyły się w dniach od 10 lutego do 4 marca 2018 r. w Teheranie w Iranie z udziałem 64 zawodniczek. W turnieju nie wystąpiła aktualna mistrzyni świata, Chinka Hou Yifan (nr 1 na liście rankingowej FIDE na dzień 1 lutego 2017). Z pierwszej dziesiątki listy FIDE zabrakło również Humpy Koneru (Indie, nr 4), Mariji Muzyczuk (Ukraina, nr 6), Dronavalli Hariki (Indie, nr 7), Viktoriji Čmilytė (Litwa, nr 8) oraz Kateryny Łahno (Rosja, nr 9). Jedyną reprezentantką Polski była Monika Soćko, która w I rundzie przegrała z Anastasiją Sawiną i odpadła z dalszej rywalizacji.
Do ćwierćfinałów awansowały trzy reprezentantki Chin (Ju Wenjun, Tan Zhongyi, Ni Shiqun), oraz Indyjka Dronavalli Harika, Gruzinka Nana Dzagnidze, Ukrainka Anna Muzyczuk, Bułgarka Antoaneta Stefanowa i Rosjanka Aleksandra Kostieniuk. Na tym etapie odpadły ostatnie najwyżej rozstawione w mistrzostwach zawodniczki: Ju Wenjun (nr 1), Nana Dzagnidze (nr 5) i Antoaneta Stefanowa (nr 7). W półfinałach zmierzyły się Tan Zhongyi (nr 9) z Dronavalli Hariką (nr 4) oraz Anna Muzyczuk (nr 2) z Aleksandrą Kostieniuk (nr 3). W pierwszym półfinale po dogrywce Tan Zhongyi pokonała Harikę Dronavalli, a w drugim pólfinale lepsza okazała się Anna Muzyczuk, pokonując Aleksandrę Kostieniuk. W finale reprezentantka Chin pokonała Ukrainkę w stosunku 3½ – 2½ i zdobyła tytuł mistrzyni świata.
Mistrzostwa świata kobiet 2018 (Listopad).
Dziesiąte mistrzostwa systemem pucharowym odbyły się w dniach od 2 do 23 listopada 2018 r. w Chanty-Mansyjsku w Rosji z udziałem 64 zawodniczek. W turnieju wystąpiła aktualna mistrzyni świata, Chinka Ju Wenjun (nr 2 na liście rankingowej FIDE na dzień 1 listopada 2018).
Do ćwierćfinałów awansowały po dwie reprezentantki Chin (Ju Wenjun, Lei Tingjie), Rosji (Aleksandra Kostieniuk, Kateryna Łahno) i Ukrainy (Anna Muzyczuk, Marija Muzyczuk) oraz Uzbeczka Gulrukhbegim Tokhirjonowa i Kazaszka Żansaja Abdumalik. Na tym etapie odpadła tylko Anna Muzyczuk jako zawodniczka rozstawiona w pierwszej dziesiątce. W półfinałach zmierzyły się Chinka Ju Wenjun z Rosjanką Aleksandrą Kostieniuk oraz Ukrainka Marija Muzyczuk z Rosjanką Kateryną Łahno. W pierwszym półfinale wygrała Ju Wenjun, zaś w drugim Kateryna Łahno. W finale reprezentantka Chin pokonała Rosjankę w stosunku 5 – 3 i obroniła tytuł mistrzyni świata.
Spośród reprezentantek Polski lepiej zaprezentowała się Jolanta Zawadzka (nr 31), która w I rundzie wyeliminowała rosjankę Marinę Romanko (nr 34), a w II pokonała indyjkę Humpy Koneru (nr 2). W III rundzie uległa jednak kazaszce Żansaji Abdumalik (nr 15) i odpadła z dalszej rywalizacji. Monika Soćko (nr 23) w I rundzie pokonała Izraelkę Juliję Shwajger (nr 42), a w II odpadła z Iranką Mobiną Alinasab (nr 55).

</doc>
<doc id="1440186" url="https://pl.wikipedia.org/wiki?curid=1440186" title="Bolbochasmops">
Bolbochasmops

Bolbochasmops – rodzaj stawonogów z wymarłej gromady trylobitów, z rzędu Phacopida.
Żył w okresie środkowego ordowiku.

</doc>
<doc id="1440187" url="https://pl.wikipedia.org/wiki?curid=1440187" title="Anatolij Rożdiestwienski">
Anatolij Rożdiestwienski

Anatolij Konstantinowicz Rożdiestwienski, ros. Анатолий Константинович Рождественский (ur. 21 marca 1920 w Znamience, zm. w lipcu 1983) – radziecki paleontolog. 
Życiorys.
Urodził się w 1920 roku we wsi Znamienka w obwódzie tambowskim. Ukończył studia na Wydziale Geologii Uniwersytetu Moskiewskiego w 1943 roku. W Instytucie Paleontologii Radzieckiej Akademii Nauk od 1943 do 1980 roku, w latach 1958–1962 zastępca kierownika wyprawy paleontologicznej do Chin, kierownik wyprawy paleontologicznej do Mongolii w latach 1947–1950. Autor ponad 100 publikacji, w tym sześciu monografii i wydawnictw popularnonaukowych.

</doc>
<doc id="1440192" url="https://pl.wikipedia.org/wiki?curid=1440192" title="Calyptaulax">
Calyptaulax

Calyptaulax – rodzaj stawonogów z wymarłej gromady trylobitów, z rzędu Phacopida.
Żył w okresie środkowego i późnego ordowiku.

</doc>
<doc id="1440200" url="https://pl.wikipedia.org/wiki?curid=1440200" title="Chasmops">
Chasmops

Chasmops – rodzaj stawonogów z wymarłej gromady trylobitów, z rzędu Phacopida.
Żył w okresie środkowego i późnego ordowiku.

</doc>
<doc id="1440205" url="https://pl.wikipedia.org/wiki?curid=1440205" title="Chiozoon">
Chiozoon

Chiozoon - rodzaj stawonogów z wymarłej gromady trylobitów, z rzędu Phacopida.
Żył w okresie syluru (wenlok).

</doc>
<doc id="1440210" url="https://pl.wikipedia.org/wiki?curid=1440210" title="Ukraiński Instytut Pamięci Narodowej">
Ukraiński Instytut Pamięci Narodowej

Ukraiński Instytut Pamięci Narodowej (UIPN) (ukr. Український Інститут Національної Пам’яті (УІНП)) – instytucja publiczna powołana przez rząd Ukrainy 31 maja 2006, której zadaniem jest badanie historii walki o niepodległość Ukrainy, upamiętnienie uczestników tych walk, jak również ofiar wielkiego głodu na Ukrainie "(Hołodomoru)" i komunistycznych represji politycznych.
Instytut działalność rozpoczął 3 marca 2007. Jego pierwszym prezesem był Ihor Juchnowski (2007–2010). 9 grudnia 2010 Instytut został zlikwidowany dekretem prezydenta Wiktora Janukowycza, po czym powtórnie utworzony uchwałą Rady Ministrów Ukrainy 12 stycznia 2011.
Prezes Instytutu.
Prezes Instytutu powoływany jest przez Gabinet Ministrów (rząd Ukrainy) na wniosek premiera.

</doc>
<doc id="1440215" url="https://pl.wikipedia.org/wiki?curid=1440215" title="Ktenoura">
Ktenoura

Ktenoura – rodzaj stawonogów z wymarłej gromady trylobitów, z rzędu Phacopida.
Żyły w okresie syluru (wenlok – ludlow).

</doc>
<doc id="1440221" url="https://pl.wikipedia.org/wiki?curid=1440221" title="Brzytwodziób amerykański">
Brzytwodziób amerykański

Brzytwodziób amerykański ("Rynchops niger") – gatunek średniej wielkości ptaka z rodziny mewowatych (Laridae). Zamieszkuje Amerykę Północną, Środkową i Południową. Większość populacji brzytwodziobów nie migruje. Gatunek nie jest zagrożony wyginięciem.
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1758 roku Karol Linneusz w 10. edycji "Systema Naturae", którą uważa się za początek nomenklatury zoologicznej. Autor nadał gatunkowi nazwę "Rynchops nigra" i podał, że zamieszkuje Amerykę. Ponieważ Linneusz oparł swój opis m.in. o wcześniejszą publikację Marka Catesby’ego, uściślono, że miejscem typowym było wymienione przez tegoż autora wybrzeże Karoliny.
Etymologia nazwy polskiej: Nazwa „brzytwodziób” pochodzi od sposobu cięcia wody dziobem przez ptaka – jak brzytwą.
Podgatunki:
Międzynarodowy Komitet Ornitologiczny (IOC) wyróżnia trzy podgatunki "R. niger":
Charakterystyka.
Morfologia.
Wygląd zewnętrzny: Wierzch ciała czarny, spód biały. Czoło także białe, skrzydła długie i spiczaste. Nogi czerwone. Dziób długi i czerwony, czarno zakończony. Samice upierzeniem przypominają samce, ale są mniejsze.
Rozmiary:
Długość ciała: samica – 35 cm, samiec – 45 cm
Rozpiętość skrzydeł: 107–127 cm
Masa ciała: samica – około 265 g, samiec – około 365 g
Głos.
Chrapliwe krzyki.
Występowanie.
Środowisko.
Wybrzeża, głąb lądu.
Zasięg występowania.
Wschodnie i południowe wybrzeża Ameryki Północnej, w Ameryce Środkowej i Południowej na wybrzeżach i w głębi lądu.
Pożywienie.
Małe ryby, skorupiaki (np. krewetki czy kraby błękitne).
Brzytwodzioby latają nisko nad wodą, regularnie machając skrzydłami. Kiedy ptak chwyta małe rybki i skorupiaki, ma dziób szeroko otwarty, a jego spodnia część, silnie spłaszczona po bokach oraz mocno przedłużona, „przeczesuje” wierzchnią warstwę wody. Jeżeli ptak poczuje dotknięcie ryby lub skorupiaka, przymyka górną część dzioba i nachyla głowę ku piersi.
Tryb życia i zachowanie.
Jest ptakiem towarzyskim. Setki brzytwodziobów gniazdują w dużych koloniach na piaskowych językach wcinających się w wodę lub na bagnistych brzegach. Poza porą lęgową brzytwodzioby w dzień odpoczywają na lądzie, na błotnistych wysepkach lub na wysepkach na wodzie. W Ameryce Południowej także na trawiastych nizinach. Pożywienia szukają głównie o zmroku. Latają pojedynczo, ale czasem, nad bogatymi w ryby wodami więcej ptaków łączy się w grupę i żeruje wspólnie.
Długość życia: Na wolności 5–15 lat; w niewoli maksymalnie 20 lat.
Rozród.
Okres godowy.
Toki: W porze godowej odbywa się wiele potyczek i „walk powietrznych”.
Miejsce gniazdowania: Gniazduje w koloniach umiejscowionych na wybrzeżu, na wyspach, słonych mokradłach, nad rzekami – na plażach, piaszczystych bądź żwirowych łachach.
Gniazdo: Płytkie zagłębienie w ziemi. Nie jest wyścielone żadnym materiałem, nie zakrywają go także zarośla.
Okres lęgowy.
W Ameryce Północnej sezon lęgowy trwa od maja do października.
Jaja: W zniesieniu 1–5 jaj, najczęściej 3–4. Brudnobiałe z brązowymi plamkami.
Wysiadywanie: Inkubacja jaj trwa 21–26 dni i zajmują się nią oboje rodzice. Szczególnie podczas upalnych dni jedno siedzi na gnieździe, a drugie odlatuje do wody, moczy nogi i pierze na piersi, aby obniżyć temperaturę ciała i nie przegrzać wysiadywanych jaj.
Ponieważ gniazdo jest widoczne, jaja mogą być łatwym łupem dla różnych drapieżników. W razie utraty lęgu rodzice zmieniają miejsce i próbują się dochować nowego potomstwa.
Pisklęta: Pisklęta, dopóki są pokryte puchem, przebywają w pobliżu gniazda. W pełni opierzone stają się po 28–31 dniach. Po 5 tygodniach od wyklucia młode potrafią latać i rodzice zaczynają je uczyć polować. Ptaki dojrzewają płciowo w 3–4 roku życia.
Status, zagrożenia i ochrona.
Międzynarodowa Unia Ochrony Przyrody (IUCN) uznaje brzytwodzioba amerykańskiego za gatunek najmniejszej troski (LC – "Least Concern"). Globalny trend liczebności oceniany jest jako spadkowy, choć niektóre populacje mogą być stabilne, a u niektórych trend nie jest znany.
Choć stawia się licznie wały przeciwpowodziowe, które pozbawiają brzytwodzioba miejsc na gniazda, populacja jego jest liczna. Jednak niszczenie lasów deszczowych wpływa na jakość i ilość wody w rzekach, a przez to i na źródła pokarmu brzytwodzioba.
Możliwości obserwacji.
Dzięki spłaszczonej po bokach i dużo dłuższej dolnej połowie dzioba wyróżnia się wśród innych ptaków latających nad wybrzeżami Ameryki Północnej i Środkowej i wzdłuż południowoamerykańskich rzek.

</doc>
<doc id="1440223" url="https://pl.wikipedia.org/wiki?curid=1440223" title="Sphaerexochus">
Sphaerexochus

Sphaerexochus – rodzaj stawonogów z wymarłej gromady trylobitów, z rzędu Phacopida.
Żył w okresie ordowiku i syluru (darriwil – ludlow).

</doc>
<doc id="1440225" url="https://pl.wikipedia.org/wiki?curid=1440225" title="HES">
HES



</doc>
<doc id="1440228" url="https://pl.wikipedia.org/wiki?curid=1440228" title="Onycopyge">
Onycopyge

Onycopyge - rodzaj stawonogów z wymarłej gromady trylobitów, z rzędu Phacopida.
Żył w okresie syluru (ludlow).

</doc>
<doc id="1440229" url="https://pl.wikipedia.org/wiki?curid=1440229" title="Nikon Coolpix L11">
Nikon Coolpix L11

Nikon Coolpix L11 – kompaktowy, cyfrowy aparat fotograficzny firmy Nikon, wprowadzony do sprzedaży w 2007 roku. Jest to jeden z najtańszych modeli producenta, przeznaczony do robienia zdjęć amatorskich. Posiada matrycę o rozdzielczości 6 megapikseli i możliwość zapisu video.

</doc>
<doc id="1440231" url="https://pl.wikipedia.org/wiki?curid=1440231" title="Hyrokybe">
Hyrokybe

Hyrokybe – rodzaj stawonogów z wymarłej gromady trylobitów, z rzędu Phacopida.
Żyły w okresie syluru (landower – wenlok).

</doc>
<doc id="1440235" url="https://pl.wikipedia.org/wiki?curid=1440235" title="Żałobnica brunatna">
Żałobnica brunatna

Żałobnica brunatna ("Calyptorhynchus lathami") – gatunek ptaka z rodziny kakaduowatych (Cacatuidae), najmniejsza przedstawicielka podrodziny żałobnic (Calyptorhynchinae) zamieszkującej Australię. Dorosłe osobniki mogą osiągać 50 cm długości.
Papugi te wykazują dymorfizm płciowy. Samce mają całkowicie czarne upierzenie, wyjąwszy czerwone pasy na ogonie. Samice są ciemnobrunatne z pewną liczbą żółtych kropek. Wyszczególniono trzy podgatunki.
Systematyka.
Żałobnica brunatna została po raz pierwszy opisana w roku 1807 przez holenderskiego przyrodnika Coenraada Jacoba Temmincka. Nazwa angielska upamiętnia angielskiego ornitologa Johna Lathama. Najbliższą krewną żałobnicy brunatnej jest żałobnica rudosterna. Oba te gatunki należą do rodzaju "Calyptorhynchus". Od innych żałobnic odróżnia je wyraźny dymorfizm płciowy oraz odgłosy wydawane przez młode osobniki – po pierwsze piskliwy, płaczliwy krzyk, po drugie – charakterystyczny odgłos podczas połykania pokarmu.
Podgatunki.
W roku 1993 Schodde i współpracownicy wyszczególnili trzy podgatunki żałobnicy brunatnej. Tymczasem Forshaw ma zastrzeżenia co do znikomych różnic pomiędzy nimi. Mimo to podgatunki te są obecnie (2020) akceptowane przez Międzynarodowy Komitet Ornitologiczny (IOC). Wyróżniono:
Opis.
Podobnie jak pokrewna żałobnica rudosterna, tak i żałobnica brunatna wykazuje dymorfizm płciowy. Korpus osobnika męskiego jest w przeważającej części czarny z czerwonymi łatami na ogonie. Samice są ciemnobrązowe, posiadają żółte cętki na ogonie i szyi. Dorosłe osobniki osiągają 46–50 cm długości i ważą około 450 g, przy czym samice są nieco mniejsze. Występują na obszarach leśnych i odżywiają się głównie nasionami rzewni.
Status ochronny.
Międzynarodowa Unia Ochrony Przyrody (IUCN) od 2022 uznaje żałobnicę brunatną za gatunek narażony na wyginięcie (VU – "vulnerable"); wcześniej – od 2000 klasyfikowano ją jako gatunek najmniejszej troski (LC – "least concern"), od 1994 – jako gatunek narażony (VU – "vulnerable"), a od 1988 jako gatunek najmniejszej troski. W 2000 całkowitą liczebność populacji szacowano na 17 140 osobników, w tym: podgatunek "C. l. lathami" około 12 000, "C. l. erebus" 5000, a "C. l. halmaturinus" – 140. Trend liczebności populacji uznaje się za spadkowy.

</doc>
<doc id="1440236" url="https://pl.wikipedia.org/wiki?curid=1440236" title="Patrice Rio">
Patrice Rio

Patrice Rio (ur. 15 sierpnia 1948 w Le Petit-Quevilly) – francuski piłkarz występujący na pozycji obrońcy.
Z FC Nantes czterokrotnie zdobywał mistrzostwo Francji (1973, 1977, 1980, 1983) i raz puchar tego kraju (1979). W latach 1976-1978 rozegrał 17 meczów w reprezentacji Francji. Wystąpił na Mistrzostwach Świata 1978.

</doc>
<doc id="1440237" url="https://pl.wikipedia.org/wiki?curid=1440237" title="Parafia Matki Bożej Różańcowej w Pieckach">
Parafia Matki Bożej Różańcowej w Pieckach

Parafia Matki Bożej Różańcowej w Pieckach – rzymskokatolicka parafia należy do dekanatu Mrągowo I w archidiecezji warmińskiej.
Od 2009 funkcję proboszcza pełni ks. mgr lic. Eugeniusz Pipała.
Historia.
Parafia została utworzona 6 lipca 1946 roku.

</doc>
<doc id="1440239" url="https://pl.wikipedia.org/wiki?curid=1440239" title="Curriella">
Curriella

Curriella - rodzaj stawonogów z wymarłej gromady trylobitów, z rzędu Phacopida.
Żył w okresie syluru (landower).

</doc>
<doc id="1440242" url="https://pl.wikipedia.org/wiki?curid=1440242" title="Distyrax">
Distyrax

Distyrax – rodzaj stawonogów z wymarłej gromady trylobitów, z rzędu Phacopida.
Żyły w okresie syluru (landower).

</doc>
<doc id="1440245" url="https://pl.wikipedia.org/wiki?curid=1440245" title="Powiększenie wątroby i śledziony">
Powiększenie wątroby i śledziony



</doc>
<doc id="1440250" url="https://pl.wikipedia.org/wiki?curid=1440250" title="Frammia">
Frammia

Frammia – rodzaj stawonogów z wymarłej gromady trylobitów, z rzędu Phacopida.
Żyły w okresie syluru (ludlow).

</doc>
<doc id="1440253" url="https://pl.wikipedia.org/wiki?curid=1440253" title="Hrabstwo Washington (Kansas)">
Hrabstwo Washington (Kansas)

Hrabstwo Washington – hrabstwo położone w USA w stanie Kansas z siedzibą w mieście Washington. Założone 20 lutego 1857 roku.

</doc>
<doc id="1440254" url="https://pl.wikipedia.org/wiki?curid=1440254" title="Qu Xiaoming">
Qu Xiaoming

Qu Xiaoming (; ur. 8 grudnia 1986 w Dalian) – chiński wioślarz, reprezentant Chińskiej Republiki Chińskiej w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440255" url="https://pl.wikipedia.org/wiki?curid=1440255" title="Nucleurus">
Nucleurus

Nucleurus - rodzaj stawonogów z wymarłej gromady trylobitów, z rzędu Phacopida.
Żył w okresie syluru (landower).

</doc>
<doc id="1440256" url="https://pl.wikipedia.org/wiki?curid=1440256" title="Wang Jingfeng">
Wang Jingfeng

Wang Jingfeng (; ur. 1 października 1979 r. w Liaoning) – chiński wioślarz, reprezentant Chińskiej Republiki Chińskiej w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440257" url="https://pl.wikipedia.org/wiki?curid=1440257" title="Liu Zhen">
Liu Zhen

Liu Zhen (; ur. 22 czerwca 1982 w Liaoning) – chiński wioślarz, reprezentant Chińskiej Republiki Chińskiej w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440259" url="https://pl.wikipedia.org/wiki?curid=1440259" title="He Yi">
He Yi

He Yi (; ur. 17 grudnia 1982 w Fujian) – chiński wioślarz, reprezentant Chińskiej Republiki Chińskiej w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440260" url="https://pl.wikipedia.org/wiki?curid=1440260" title="Rokitnia Stara">
Rokitnia Stara

Rokitnia Stara – przystanek kolejowy w Starej Rokitni, w województwie lubelskim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1440261" url="https://pl.wikipedia.org/wiki?curid=1440261" title="Zheng Chuanqi">
Zheng Chuanqi

Zheng Chuanqi (; ur. 8 marca 1984 r. w Anhui) – chiński wioślarz, reprezentant Chińskiej Republiki Chińskiej w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440262" url="https://pl.wikipedia.org/wiki?curid=1440262" title="FUO">
FUO



</doc>
<doc id="1440263" url="https://pl.wikipedia.org/wiki?curid=1440263" title="Bartłomiej Dziekoński">
Bartłomiej Dziekoński

Bartłomiej Dziekoński (ur. 1764 w Peńskie, zm. 1801 w Białymstoku) – nauczyciel rolnictwa i ogrodnictwa, doktor filozofii, autor pionierskich podręczników szkolnych.

</doc>
<doc id="1440264" url="https://pl.wikipedia.org/wiki?curid=1440264" title="Zhou Yinan">
Zhou Yinan

Zhou Yinan (; ur. 6 grudnia 1983 w Baotou w Mongolii Wewnętrznej) – chiński wioślarz, reprezentant Chińskiej Republiki Chińskiej w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440265" url="https://pl.wikipedia.org/wiki?curid=1440265" title="Zhang Yongqiang">
Zhang Yongqiang

Zhang Yongqiang (; ur. 19 marca 1985 r. w Shandong) – chiński wioślarz, reprezentant Chińskiej Republiki Chińskiej w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440267" url="https://pl.wikipedia.org/wiki?curid=1440267" title="Nieswoiste choroby zapalne jelit">
Nieswoiste choroby zapalne jelit



</doc>
<doc id="1440268" url="https://pl.wikipedia.org/wiki?curid=1440268" title="Zhang Dechang">
Zhang Dechang

Zhang Dechang (; ur. 23 sierpnia 1978 w Shandong) – chiński wioślarz, reprezentant Chińskiej Republiki Chińskiej w wioślarskiej ósemce (sternik) podczas Letnich Igrzysk Olimpijskich w Pekinie. Brąz na Letnich Igrzyskach Olimpijskich w Tokio 2020

</doc>
<doc id="1440269" url="https://pl.wikipedia.org/wiki?curid=1440269" title="Wang Xiangdang">
Wang Xiangdang

Wang Xiangdang (; ur. 5 kwietnia 1983 r. w Shandong) – chiński wioślarz, reprezentant Chińskiej Republiki Chińskiej w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440272" url="https://pl.wikipedia.org/wiki?curid=1440272" title="Hrabstwo Wichita (Kansas)">
Hrabstwo Wichita (Kansas)

Hrabstwo Wichita – hrabstwo położone w Stanach Zjednoczonych, w stanie Kansas, z siedzibą w mieście Leoti. Założone 24 grudnia 1886 roku. Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="1440274" url="https://pl.wikipedia.org/wiki?curid=1440274" title="David Dennis">
David Dennis

David Dennis (ur. 30 maja 1980 w Nhulunbuy) – australijski wioślarz, reprezentant Australii w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440275" url="https://pl.wikipedia.org/wiki?curid=1440275" title="Samuel Loch">
Samuel Loch

Samuel Loch (ur. 16 czerwca 1983 r. w Darlinghurst) – australijski wioślarz, reprezentant Australii w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440276" url="https://pl.wikipedia.org/wiki?curid=1440276" title="Port lotniczy Qaanaaq">
Port lotniczy Qaanaaq

Port lotniczy Qaanaaq (IATA: NAQ, ICAO: BGQQ) – port lotniczy położony 4 km na północny zachód od Qaanaaq, na Grenlandii. Został wybudowany w 1991 r., aby obsługiwać Qaanaaq i okoliczne gminy w świetle faktu, że Baza lotnicza Thule w Pituffik nie jest otwarta dla regularnego ruchu pasażerskiego. Jest to jedyny cywilny port lotniczy na północ od Upernavik.

</doc>
<doc id="1440277" url="https://pl.wikipedia.org/wiki?curid=1440277" title="Królewskie sny">
Królewskie sny

Królewskie sny – polski serial historyczno-biograficzny o panowaniu króla Władysława II Jagiełły.
Fabuła.
Ośmioodcinkowy serial telewizyjny poświęcony jest ostatnim latom panowania Jagiełły, od momentu śmierci jego trzeciej żony Elżbiety i małżeństwa z trzykrotnie młodszą od niego Sonką. Serial ma tło historyczne, ale kreacje aktorskie mają nieco uwspółcześniony charakter. Jagiełło grany przez Gustawa Holoubka przedstawiony jest jako król obdarzony ogromnym talentem politycznym, dużą inteligencją, wyobraźnią i poczuciem humoru.

</doc>
<doc id="1440278" url="https://pl.wikipedia.org/wiki?curid=1440278" title="Ariel Waller">
Ariel Waller

Ariel Waller (ur. 16 maja 1998 w Toronto, Ontario) – kanadyjska aktorka. Znana przede wszystkim z roli Marty w serialu "Derek kontra rodzinka".

</doc>
<doc id="1440280" url="https://pl.wikipedia.org/wiki?curid=1440280" title="James Chapman">
James Chapman

James Chapman (ur. 2 listopada 1979 w Sydney) – australijski wioślarz, wicemistrz olimpijski, wicemistrz świata.

</doc>
<doc id="1440282" url="https://pl.wikipedia.org/wiki?curid=1440282" title="Kakadu sinooka">
Kakadu sinooka

Kakadu sinooka ("Cacatua sanguinea") – gatunek średniej wielkości ptaka z rodziny kakaduowatych (Cacatuidae), zamieszkująca Australię i południową część Nowej Gwinei.
Wyróżnia się pięć podgatunków "C. sanguinea":
Ciało kakadu sinookiej osiąga 36–39 cm długości. Masa ciała: 350–530 g. Upierzenie białe.
Papugi te gromadzą się w stada liczące po kilka tysięcy ptaków, mieszając się przy tym z osobnikami kakadu różowej. Kakadu sinooka zazwyczaj przesiaduje noce na drzewach, a wczesnym rankiem zlatuje, z ogłuszającym wręcz piskiem na ziemię, by się pożywić. Odżywia się przede wszystkim nasionami, w tym nasionami zbóż, takich jak pszenica i jęczmień. Występuje tak powszechnie, że na większości obszarów Australii uważana jest za szkodnika. Bywa także szkodliwa dla drzew, na których przesiaduje i obgryza mniejsze gałęzie.
W zniesieniu dwa owalne jaja o przeciętnych wymiarach 39,0×28,5 mm. 
Międzynarodowa Unia Ochrony Przyrody (IUCN) uznaje kakadu sinooką za gatunek najmniejszej troski (LC – "least concern") nieprzerwanie od 1988 roku. Całkowita liczebność populacji nie została dokładnie oszacowana, lecz ptak ten opisywany jest jako pospolity w głębi lądu i w północnej Australii. Trend liczebności populacji uznaje się za wzrostowy.

</doc>
<doc id="1440283" url="https://pl.wikipedia.org/wiki?curid=1440283" title="Hans Somers">
Hans Somers

Hans Somers (ur. 9 marca 1978 w Mechelen) - belgijski piłkarz występujący na pozycji pomocnika.
Kariera.
Somers profesjonalną karierę rozpoczynał w pierwszoligowym klubie Lierse SK. W jego barwach zadebiutował 14 września 1996 w przegranym 0-1 ligowym meczu z Eendracht Aalst. W Lierse pełnił jednak rolę rezerwowego. W debiutanckim sezonie 1996/1997 w lidze zagrał trzy razy. Z klubem wywalczył także mistrzostwo Belgii i Superpuchar tego kraju. W następnym sezonie, 21 lutego 1998 strzelił pierwszego gola w zawodowej karierze. Było to w wygranym 1-0 spotkaniu z Sint-Truidense VV. W 1999 roku zdobył z klubem Puchar oraz Superpuchar Belgii. W pierwszej drużynie Lierse spędził w sumie pięć sezonów. W tym czasie rozegrał tam 98 spotkań i zdobył 21 bramek.
W 2001 roku podpisał kontrakt z tureckim Trabzonsporem. Szybko wywalczył sobie miejsce w wyjściowej jedenastce i stał się jej podstawowym graczem. W 2003 roku zdobył z klubem Puchar Turcji. Rok później jego klub ponownie sięgnął po to trofeum. Wywalczył także wicemistrzostwo Turcji. W Trabzonsporze łącznie Somers grał przez trzy lata. W sumie wystąpił tam 70 razy i strzelił 9 goli.
W 2004 roku przeniósł się do holenderskiego FC Utrecht. Pierwszy występ zanotował tam 14 sierpnia 2004 w przegranym 2-3 pojedynku z NAC Breda. Pierwszą bramkę w trakcie gry w Eredivisie zdobył 19 września 2004 w wygranym 3-0 meczu z Feyenoordem. W ciągu pierwszych czterech sezonów gry w barwach ekipy ze stadionu Galgenwaard był graczem jej pierwszego składu. W sezonie 2008/2009 pełnił rolę rezerwowego w Utrechcie. W 2010 zakończył karierę.

</doc>
<doc id="1440284" url="https://pl.wikipedia.org/wiki?curid=1440284" title="Sam Conrad">
Sam Conrad

Sam Conrad (ur. 21 października 1983 r.) – australijski wioślarz, reprezentant Australii w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440285" url="https://pl.wikipedia.org/wiki?curid=1440285" title="Lechia II Gdańsk">
Lechia II Gdańsk



</doc>
<doc id="1440287" url="https://pl.wikipedia.org/wiki?curid=1440287" title="Antymora">
Antymora

Antymora, mora pacyficzna ("Antimora rostrata") – gatunek ryby z rodziny morowatych (Moridae), występującej na szelfie kontynentalnym wszystkich oceanów z wyjątkiem północnej części Pacyfiku. Ryba żyje na głębokościach pomiędzy 350 i 3000 m. Mierzy od 40 do 75 cm długości.
Antymora jest dużym, głębokowodnym gatunkiem z w pełni spiczastym pyskiem, posiadającym kościste grzbiety poszerzające go w okolicy obszaru pod oczami. Promień płetwy grzbietowej jest niezwykle wydłużony, ponadto płetwa grzbietowa i odbytowa są podzielone na dwie części.
Szeroki pysk zawiera zespoły niewielkich, wąskich zębów używanych na wolności do chwytania skorupiaków i kałamarnic, które składają się na dietę mory pacyficznej. Tak jak wszystkie inne morowate, gatunek ten ma pęcherz pławny z dwóch wyrzucanych do przodu worków, które są przywiązane do tyłu czaszki. Samce mają mięśnie rozciągnięte wzdłuż boku wypełnionego powietrzem pęcherza pławnego, który może być wprawiony w drganie i wydawać głośne bębniące dźwięki, prawdopodobnie w celu zalecania się do samic.
Kolor ciała jest bardzo zmienny, obejmuje barwy od blado-niebiesko-popielatej przez oliwkowo-zieloną, do głębokiego fioletu, albo głębokiej czerni.

</doc>
<doc id="1440288" url="https://pl.wikipedia.org/wiki?curid=1440288" title="Tom Laurich">
Tom Laurich

Tom Laurich (ur. 24 lipca 1980 r. w Sydney) – australijski wioślarz, reprezentant Australii w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440289" url="https://pl.wikipedia.org/wiki?curid=1440289" title="Jeremy Stevenson">
Jeremy Stevenson

Jeremy Stevenson (ur. 8 grudnia 1986 w Karratha) – australijski wioślarz, reprezentant Australii w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440290" url="https://pl.wikipedia.org/wiki?curid=1440290" title="Hrabstwo Woodson">
Hrabstwo Woodson

Hrabstwo Woodson – hrabstwo położone w USA w stanie Kansas z siedzibą w mieście Yates Center. Założone w 1855 roku.

</doc>
<doc id="1440291" url="https://pl.wikipedia.org/wiki?curid=1440291" title="Stephen Stewart">
Stephen Stewart

Stephen Stewart (ur. 26 marca 1978 r. w Sydney) – australijski wioślarz, reprezentant Australii w wioślarskiej ósemce podczas Letnich Igrzysk Olimpijskich w Pekinie.

</doc>
<doc id="1440292" url="https://pl.wikipedia.org/wiki?curid=1440292" title="Sol Líneas Aéreas">
Sol Líneas Aéreas

Sol Líneas Aéreas - argentyńska linia lotnicza z siedzibą w Rosario.

</doc>
<doc id="1440293" url="https://pl.wikipedia.org/wiki?curid=1440293" title="Joy Tanner">
Joy Tanner

Joy Tanner (ur. 7 marca 1966 w Rochester) – amerykańska aktorka filmowa i telewizyjna.

</doc>
<doc id="1440294" url="https://pl.wikipedia.org/wiki?curid=1440294" title="James Tomkins (wioślarz)">
James Tomkins (wioślarz)

James Tomkins (ur. 19 sierpnia 1965 w Sydney) – australijski wioślarz, reprezentant Australii w wioślarskiej ósemce podczas Letnich Igrzysk Olimpijskich w Pekinie. 19 sierpnia 2010 roku zakończył karierę.

</doc>
<doc id="1440296" url="https://pl.wikipedia.org/wiki?curid=1440296" title="Jerzy Reuter">
Jerzy Reuter

Jerzy Reuter (ur. 19 kwietnia 1956 w Sanoku, zm. 25 kwietnia 2012 w Tarnowie) – pisarz prozaik, autor słuchowisk radiowych, dramaturg.
Początki twόrczości to poezja i „Tygodnik Kulturalny” w 1977 roku. Od 2007 r. Był redaktorem działu prozy i zastępcą redaktora naczelnego w kwartalniku literacko – artystycznym „sZAFa”. Publikował między innymi w „Akcent”, „Portret”, „Wyspa” „Szafa”, „Aspiracje”, „Kozirynek”, „Korespondencja z ojcem”, „Znaj” – pismo Stowarzyszenia Autorów Polskich, „Midrasz”, „New Light Times”, „Kurier galicyjski – Lwów”, „Rzeczpospolita Kulturalna – Londyn”, „Polish Daily News” – USA, ”Przegląd Australijski”. W roku 2009 otrzymał wyróżnienie i nominację do nagrody głównej na Międzynarodowym Festiwalu Opowiadań – 2009. 
Mieszkał na stałe w Tarnowie.

</doc>
<doc id="1440297" url="https://pl.wikipedia.org/wiki?curid=1440297" title="Maria (księżna Danii)">
Maria (księżna Danii)

Maria, księżna Danii, hrabina Monpezat (ur. 6 lutego 1976 w Paryżu jako Marie Agathe Odile Cavallier) – druga żona Joachima Glücksburga, drugiego syna królowej Danii, Małgorzaty II. Wraz z mężem ma dwoje dzieci – Henryka (ur. 2009) i Atenę (ur. 2012), którzy zajmują kolejno dziewiąte i dziesiąte miejsce w linii sukcesji do duńskiego tronu.
Dzieciństwo i młodość.
Urodziła się 6 lutego 1976 roku w Paryżu we Francji jako jedyne dziecko Alaina Cavallier oraz jego żony, Françoise Grassiot. Otrzymała imiona Maria Agata Otylia (fr. Marie Agathe Odile) i została ochrzczona w wierze katolickiej. Jej rodzice rozwiedli się, a matka wyszła ponownie za mąż – dzięki czemu Maria ma czterech przyrodnich braci – Benjamina, Gregory'ego, Charlesa i Edouarda.
Marie Cavallier ukończyła College Alpin Beau Soleil w Szwajcarii, Babson College w Wellesley w Massachusetts, w Genewie studiowała ekonomię i biznes międzynarodowy. Zajmowała się public relations w Estee Lauder w 1994 roku, była asystentką dyrektora w ING Numismatic Group SA w Genewie. Biegle posługuje się językiem angielskim, hiszpańskim, włoskim. Uczy się języka duńskiego.
Księżna Danii.
17 października 2007 ogłoszono zaręczyny Marii z księciem Danii Joachimem, a 24 maja 2008 odbył się ślub w posiadłości królewskiej Schackenborg w Mogeltondern. Małżeństwo z duńskim księciem oznacza dla francuskiej katoliczki wstąpienie do kościoła luterańskiego Danii i przyjęcie duńskiego obywatelstwa.
Przyszła księżna Maria zjednała sobie serca Duńczyków przede wszystkim postawą wobec synów Joachima z pierwszego małżeństwa. W wywiadzie telewizyjnym zapewniła, że nigdy nie będzie próbowała zająć miejsca matki chłopców i nieustannie będzie zabiegać o ich miłość.
10 listopada 2008 prywatny sekretarz księcia Joachima poinformował, że księżna Maria oczekuje dziecka. Syn urodził się 4 maja 2009 roku o godzinie 4.57 w Rigshospitalet, jego chrzest odbył się 26 lipca 2009, nadano mu imiona Henryk Karol Joachim Alan. 24 sierpnia 2011 prywatny sekretarz księcia Joachima poinformował, że księżna Maria oczekuje drugiego dziecka. Córka Joachima i Marii urodziła się 24 stycznia 2012, zaś ochrzczono ją 20 maja. Otrzymała imiona Atena Małgorzata Franciszka Maria.

</doc>
<doc id="1440298" url="https://pl.wikipedia.org/wiki?curid=1440298" title="Marty Rabjohns">
Marty Rabjohns

Marty Rabjohns (ur. 9 kwietnia 1978 w Goulburn) – australijski wioślarz, reprezentant Australii w wioślarskiej ósemce (sternik) podczas Letnich Igrzysk Olimpijskich w Pekinie.

</doc>
<doc id="1440300" url="https://pl.wikipedia.org/wiki?curid=1440300" title="Jordan Todosey">
Jordan Todosey

Jordan Todosey (ur. 8 lutego 1995) – kanadyjska aktorka, najbardziej znana z roli w serialach "Derek kontra rodzinka" i ".
Transgenderowa postać Todosey w serii ", Adam Torres, jest jej najczęściej zauważaną. Aktorka wygrała w 2011 roku Gemini Award za najlepszy występ w programie dziecięcym lub młodzieżowym. Dwuczęściowy odcinek "My Body Is a Cage" z jej udziałem również został szeroko uznany.
Todosey grała Lizzie McDonald w serialu "Derek kontra rodzinka" oraz filmie "Zwariowane wakacje"; w jednym odcinku "Punktu krytycznego"; w "Pacyfikatorze" jako Firefly; a także w "The Prize Winner of Defiance, Ohio" jako Tuff Ryan w wieku 9 lat. Zagrała również w "Santa Baby" jako Amelia.

</doc>
<doc id="1440303" url="https://pl.wikipedia.org/wiki?curid=1440303" title="QS">
QS

QS (ang. "quantity surveyor"), również "cost engineer", w języku polskim stosowane: "rozliczeniowiec", "specjalista ds. kosztów" – osoba pracująca w przemyśle budowlanym, zajmująca się zarządzaniem lub kontrolą kosztów przy realizacji projektów budowlanych. Wymaga to wiedzy z zakresu technologii jak również finansów i zarządzania.
Profesja ta rozwinęła się w XIX wieku, z wcześniejszego "measurer" (nie mylić z mierniczym), który przygotowywał koszt projektu budowlanego, w którym koszty materiałów budowlanych i pracy były zliczane według narzuconych standardów, co ułatwiało porównanie ofert składanych przez konkurentów.

</doc>
<doc id="1440304" url="https://pl.wikipedia.org/wiki?curid=1440304" title="János Baranyai">
János Baranyai

János Baranyai (ur. 24 czerwca 1984 w Oroszlánach) – węgierski sztangista.
Kariera.
Uczestnik Mistrzostw Świata w Podnoszeniu Ciężarów w roku 2006 i 2007 w kategorii do 77 kg.
Igrzyska olimpijskie.
Podczas 29. Igrzysk Olimpijskich w Pekinie Baranyai doznał poważnej kontuzji. W trakcie próby wyrwania 148 kg zawodnik złamał łokieć prawej ręki.

</doc>
<doc id="1440306" url="https://pl.wikipedia.org/wiki?curid=1440306" title="Rein Taaramäe">
Rein Taaramäe

Rein Taaramäe (ur. 24 kwietnia 1987 w Tartu) – estoński kolarz szosowy. Olimpijczyk (2008 i 2016).
W latach 1992–1997 uprawiał zapasy, w 1998 zaczął trenować kolarstwo. W 2011 założył własny klub kolarski (Rein Taaramäe Rattaklubi).
Osiągnięcia.
Opracowano na podstawie:

</doc>
<doc id="1440315" url="https://pl.wikipedia.org/wiki?curid=1440315" title="Okręty podwodne typu Zulu">
Okręty podwodne typu Zulu



</doc>
<doc id="1440316" url="https://pl.wikipedia.org/wiki?curid=1440316" title="Miguel La Hera">
Miguel La Hera

Miguel La Hera (ur. 24 stycznia 1985) – kubański baseballista, srebrny medalista Letnich Igrzysk Olimpijskich w Pekinie.

</doc>
<doc id="1440317" url="https://pl.wikipedia.org/wiki?curid=1440317" title="Speyside single malts">
Speyside single malts

Speyside Single Malts – szkockie single malt whiskies, dystylowane w Strathspey, regionie wokół rzeki Spey w Moray i Badenoch and Strathspey, w północno-wschodniej części Szkocji. 
Ponieważ panuje tu bardziej umiarkowany klimat niż w pozostałej części Highlands, whisky tu produkowane charakteryzują się łagodniejszym smakiem i mniej wyczuwalnym torfowym zabarwieniem. Mimo że jest to niewielki obszar, skupionych jest na nim najwięcej destylarni, bo aż około 50. Duża liczba destylarni (w samym Dufftown jest ich siedem) nie odbija się negatywnie na jakości whisky. Co więcej, wielu znawców twierdzi, że to właśnie w Speyside znaleźć można najznakomitsze gatunki whisky, a różnorodność maltów ze Speyside nie daje się porównać z jakimkolwiek innym regionem.
Trzy whisky ze Speyside odpowiadają za jedną trzecią sprzedawanych na świecie szkockich single malt.

</doc>
<doc id="1440319" url="https://pl.wikipedia.org/wiki?curid=1440319" title="Speyside">
Speyside



</doc>
<doc id="1440321" url="https://pl.wikipedia.org/wiki?curid=1440321" title="Władysław Gasidło">
Władysław Gasidło

Władysław Jan Gasidło (ur. 26 maja 1941 r. w Nowej Wsi koło Kęt) – polski duchowny katolicki, infułat, proboszcz parafii świętej Anny w Krakowie, kustosz Grobu Świętego Jana z Kęt.
Życiorys.
Urodził się w rodzinie rolniczej jako syn Jana i Anny z domu Kruczała. Po ukończeniu Wyższego Seminarium Duchownego Archidiecezji Krakowskiej otrzymał święcenia kapłańskie 11 IV 1965 r. z rąk abpa Karola Wojtyły w archikatedrze na Wawelu. Pierwszą mszę św. po święceniach odprawił 12 IV 1965 r. przy konfesji św. Jana z Kęt w kościele św. Anny w Krakowie. Studia podyplomowe odbył na Papieskim Wydziale Teologicznym w Krakowie w Instytucie Liturgicznym (dyplom 1971) i w Instytucie Teologii Rodziny (dyplom 1973).
Jako wikariusz pełnił służbę kapłańską najpierw w parafii Podwyższenia Krzyża Świętego w Luborzycy (1965-1969), a następnie w latach 1969-1973 był wikariuszem parafii Matki Bożej Królowej Polski (Arka Pana) w Nowej Hucie-Bieńczycach. W 1973 r. został skierowany do parafii św. Anny w Krakowie, z którą jest związany najpierw jako wikariusz do 1984 roku, a po przejściu na emeryturę proboszcza tej parafii bpa Jana Pietraszki (+ 1988) w 1984 r. został jego następcą na probostwie. Obecnie (od 29 I 2008 r.) jest prepozytem Kapituły Kolegiackiej Świętej Anny w Krakowie, wicepostulatorem sprawy beatyfikacji Sługi Bożego Jerzego Ciesielskiego (od 1992 r.), postulatorem sprawy beatyfikacji Sługi Bożego bpa Jana Pietraszki (od 1994 r.) oraz Sługi Bożego Stanisława Kownackiego (od 2007 r.). W 2007 roku otrzymał tytuł infułata.

</doc>
<doc id="1440322" url="https://pl.wikipedia.org/wiki?curid=1440322" title="Stanisław Malec">
Stanisław Malec

Stanisław Malec (ur. 5 kwietnia 1895 w Krystynopolu, zm. 23 lutego 1943 w Otwocku) – polski fizyk, nauczyciel, popularyzator techniki, dyrektor Państwowego Instytutu Robót Ręcznych w Warszawie.
Życiorys.
Syn Franciszka i Franciszki z domu Dukacz. W 1914 ukończył VII klasę w C. K. Gimnazjum w Sokalu. Był absolwentem fizyki na Uniwersytecie Lwowskim, później nazwanym Uniwersytetem Jana Kazimierza we Lwowie.
Pracę zawodową rozpoczął jako asystent już na polskim Uniwersytecie Jana Kazimierza we Lwowie, a następnie jako nauczyciel fizyki w Gimnazjum Męskim w Jarosławiu oraz Gimnazjum im. Stefana Batorego w Warszawie. W latach 1927-37 prowadził w Gimnazjum im. Stefana Batorego eksperyment pedagogiczny, zakładający rozwój sprawności uczniów w praktycznym posługiwaniu się wiedzą z zakresu fizyki. Eksperyment polegał na korelacji nauczania fizyki i prac ręcznych, podczas lekcji prac ręcznych uczniowie wykonywali urządzenia omawiane i wykorzystywane na lekcjach fizyki (amperomierze, radioodbiorniki, modele szybowców i in.).
Wraz z Wojciechem Guzkiem zarejestrował dwa wzory użytkowe: na dynamometr oraz stolik do ćwiczeń laboratoryjnych z zakresu mechaniki.
Swoje doświadczenia dydaktyczne i wyniki eksperymentu przedstawił w licznych artykułach na łamach czasopism: "Fizyka i Chemia w Szkole", "Praca Ręczna w Szkole", "Roboty Ręczne", "Rysunek i Zajęcia Praktyczne".
W 1930 wydał drukiem książkę popularnonaukową "Harce elektronów: popularny wykład o falach elektrycznych, o radiofonii i telewizji" (Lwów, 1930); po II wojnie światowej przewidywane było wznowienie książki, o czym świadczy maszynopis z 1949 przygotowany do druku, zachowany w zbiorach warszawskiego Archiwum Akt Nowych. 
Na łamach pisma dla młodzieży "Młody Technik" – począwszy od pierwszego numeru – prowadził rubrykę „kącik wynalazków”, w której zamieścił kilkadziesiąt tekstów przybliżających podstawy wiedzy z zakresu fizyki i jej zastosowanie w rozwiązaniach technicznych. Popularyzacją techniki zajmował się także w formie wykładów na antenie Polskiego Radia.
W latach 1929-39 był wykładowcą fizyki w Państwowym Instytucie Robót Ręcznych w Warszawie, kształcącym nauczycieli tego przedmiotu. Należał do najbliższych współpracowników dyrektora Władysława Przanowskiego.
Po śmierci Władysława Przanowskiego, w 1937 został powołany na stanowisko dyrektora Państwowego Instytutu Robót Ręcznych i redaktora kwartalnika metodycznego "Praca Ręczna w Szkole".
Razem z prof. Wacławem Wernerem wydał podręcznik fizyki dla klasy III gimnazjum (Lwów-Warszawa, 1935; podręcznik miał liczne przedruki na emigracji i w kraju po II wojnie światowej) oraz dla klasy IV gimnazjum (Lwów-Warszawa, 1936; przedruki na emigracji i w kraju).
W czasie okupacji hitlerowskiej uczył fizyki na tajnych kompletach zorganizowanych dla młodzieży warszawskiej.
Stanisław Malec zmarł na gruźlicę gardła, pochowany został na cmentarzu Powązkowskim w Warszawie (kwatera 128-5-23).
W małżeństwie ze Stefanią Zdanowicz miał jedną córkę - Janinę. Docent dr hab. Janina Malec-Olecha (1926-2001), była z wykształcenia biochemikiem, absolwentką Akademii Medycznej w Warszawie, pracowała w Instytucie Hematologii w Warszawie; opublikowała ponad sto prac, w tym książki: "Izotopy w służbie biologii", "Mechanizmy obronne organizmu", "Substancje promieniotwórcze".

</doc>
<doc id="1440325" url="https://pl.wikipedia.org/wiki?curid=1440325" title="Puchar Świata Siłaczy 2007">
Puchar Świata Siłaczy 2007

Puchar Świata Siłaczy 2007 – cykl trzech zawodów, które odbyły się w 2007 roku.
Ryga.
Pierwsze w 2007 r. zawody siłaczy z cyklu Puchar Świata Siłaczy.
zawody odbyły się 13 maja 2007 r. w Rydze .
WYNIKI ZAWODÓW:
Moskwa.
Drugie w 2007 r. zawody siłaczy z cyklu Pucharu Świata Siłaczy].
Zawody odbyły się 1 lipca 2007 w Moskwie .
WYNIKI ZAWODÓW:
Dartfor.
Ostatnie w 2007 r. zawody siłaczy z cyklu Puchar Świata Siłaczy.. Zawody odbyły się 22 lipca 2007 r. w Dartford 
WYNIKI ZAWODÓW:

</doc>
<doc id="1440328" url="https://pl.wikipedia.org/wiki?curid=1440328" title="Joshua Laban">
Joshua Laban

Joshua Laban (ur. 25 grudnia 1982) – amerykański pływak, reprezentant Wysp Dziewiczych Stanów Zjednoczonych podczas Letnich Igrzysk Olimpijskich w Pekinie.

</doc>
<doc id="1440332" url="https://pl.wikipedia.org/wiki?curid=1440332" title="Operacja rżewsko-wiaziemska">
Operacja rżewsko-wiaziemska



</doc>
<doc id="1440334" url="https://pl.wikipedia.org/wiki?curid=1440334" title="Nastassia Novikava">
Nastassia Novikava



</doc>
<doc id="1440337" url="https://pl.wikipedia.org/wiki?curid=1440337" title="Mastermind (gra planszowa)">
Mastermind (gra planszowa)

 "Nazwa tego hasła odnosi się do więcej niż jednego pojęcia."
Mastermind – gra planszowa przeznaczona dla dwóch osób polegająca na odgadnięciu przez jedną z nich ukrytego kodu, wynaleziona w 1970 roku przez Mordechaja Meirowitza, izraelskiego naczelnika poczty i eksperta w dziedzinie telekomunikacji. Od wczesnych lat sześćdziesiątych jej papierowa wersja znana za granicą jako Byki i krowy, a w Polsce jako numerki lub cyferki.
Zasady gry.
Do gry potrzebne są:
Dwóch graczy z góry decyduje, ile rund rozegrają (liczba rund musi być parzysta). Jeden gracz układa kod z czterech większych, kolorowych pionków. Powtórzenia są dozwolone, więc gracz może również wybrać cztery pionki w tym samym kolorze. Kod zostaje umieszczony w czterech zakrytych zasłonką otworach, więc nie są widoczne dla drugiego gracza, który staje się "odgadującym".
Odgadujący stara się odgadnąć kod, zarówno kolory jak i ich kolejność, w dziesięciu (czasami ośmiu lub dwunastu) próbach. Próba polega na umieszczeniu rzędu większych pionków na planszy, po czym zostaje oceniona przez gracza kodującego, poprzez ulokowanie od zera do czterech szpilek do udzielania informacji w tym samym rzędzie co domniemany kod. Każda czarna szpilka oznacza, że jeden z pionków o danym kolorze został umieszczony w domniemanym kodzie na właściwym miejscu. Szpilka biała wskazuje na istnienie pionka o właściwym kolorze, lecz na niewłaściwym miejscu.
Po ocenieniu próby odgadujący podejmuje kolejną. Gra kończy się po poprawnym wskazaniu kodu przez odgadującego lub po dziesięciu nieudanych próbach.
Gracz kodujący otrzymuje tyle punktów, ile prób wykonał odgadujący. Jeśli kod nie zostanie złamany, przyznawany mu jest dodatkowy punkt. Zwycięzcą jest gracz, który zdobył więcej punktów po ustalonej z góry liczbie rozegranych rund.
Pierwotnie były dwie metody punktacji do wyboru:
Później dodano zasadę: Jeśli odgadujący potrafi wykazać, że jego przeciwnik popełnił błąd przy udzielaniu informacji nt. próby, gra zostaje powtórzona, a odgadujący zyskuje trzy dodatkowe punkty.
Historia gry.
Od 1971 roku, prawa do gry Mastermind miała Invicta Plastics z Oadby z hrabstwa Leicestershire, w Wielkiej Brytanii (Invicta zawsze nazywała grę Master Mind). W Polsce gra była wydawana we współpracy z Krajową Agencją Wydawniczą. Licencję na produkcję gry posiadała także Hasbro oraz dwie inne fabryki mające prawa produkcji w Stanach Zjednoczonych i Izraelu.
Istnieją wersje gry różniące się ilością miejsc na kody gracza odgadującego (najczęściej od 8 do 12), a także liczbą pionków w kodzie (4 lub 5 – Super Master Mind). Invicta wyprodukowała również wersję turystyczną Mini Master Mind, posiadającą 6 rzędów i 4 pionki w każdej kombinacji. Pionki do układania kodu są tam identycznej wielkości i kształtu jak szpilki.
Począwszy od 1973 roku, na opakowaniu gry umieszczano fotografię siedzącego Billa Woodwarda, i stojącej za nim Azjatki Cecylii Fung. Związek tych dwojga ludzi z grą Mastermind nie został wyjaśniony. W czerwcu 2003 Woodward i Fung spotkali się, by zapozować do kolejnego zdjęcia. Master Mind był produkowany w wielu wydaniach, różniących się niekiedy szczegółami wykonania planszy, ale przede wszystkim postaciami na kartonowym pudełku.

</doc>
<doc id="1440339" url="https://pl.wikipedia.org/wiki?curid=1440339" title="Bułgarski Ludowy Związek Chłopski">
Bułgarski Ludowy Związek Chłopski

Bułgarski Ludowy Związek Chłopski (bułg. "Български земеделски народен съюз", BLZCh) – bułgarska partia polityczna utworzona w 1899, reprezentująca interesy drobnych i średnich właścicieli ziemskich. Największą popularność zdobyła po zakończeniu I wojny światowej, dzięki czemu w latach 1918–1920 współtworzyła trzy kolejne rządy koalicyjne, a w maju 1920 sformowała gabinet samodzielny, na czele którego stanął jej lider i ideolog, Aleksandyr Stambolijski. Rząd Stambolijskiego oparł swoją politykę o doktrynę agraryzmu i zmierzał do ustanowienia władzy o charakterze autorytarnym. W czerwcu 1923 opozycyjne Porozumienie Narodowe współpracujące ze Związkiem Wojskowym przeprowadziło zamach stanu i odsunęło BLZCh od sprawowania rządów. Spowodowało to rozpad BLZCh i utratę przez niego dotychczasowego znaczenia na scenie politycznej kraju. W latach 1947–1989 część ludowców podjęła współpracę z komunistami i współtworzyła z nimi Front Ojczyźniany, który sprawował władzę totalitarną w Ludowej Republiki Bułgarii. Po transformacji ustrojowej w 1990 powstało kilka partii aspirujących do roli następcy przedwojennego BLZCh.
Historia Bułgarskiego Ludowego Związku Chłopskiego.
Rozwój ruchu ludowego w Księstwie Bułgarii.
Początki zorganizowanego ruchu ludowego w Bułgarii sięgają połowy lat 90. XIX wieku. W 1896 w obwodzie warneńskim powstało pierwsze stowarzyszenie chłopskie pod wodzą właściciela ziemskiego Nikoły Cholewicza i nauczyciela Jordana Pekalewa, które objęło patronat nad czasopismem "Сеяч" (w tłum. "Siewca"). W tym samym roku, również w Warnie, swoje czasopismo zatytułowane "Земеделец" (w tłum. "Rolnik") zaczął wydawać Janko Zabunow. Na przełomie 1898–1899 liczebność lokalnych organizacji ludowych w obwodzie warneńskim wynosiła już ok. 60. Ruch rozwijał się także w obwodzie tyrnowskim, gdzie na jego rzecz działał poeta Canko Cernowski. W 1899 Cernowski skierował apel do uczestników zjazdu ludowego w Plewenie o zjednoczenie stowarzyszeń chłopskich. Ideę wsparło nowe czasopismo Zabunowa "Земеделска защита" (w tłum. "Rolnicza Obrona"), spotkała się ona z akceptacją ze strony ludowców. Na przełomie 1899 i 1900 w Plewenie oficjalnie utworzono Bułgarski Związek Chłopski (bułg. "Български земеделски съюз") o charakterze związku zawodowego oraz przyjęto jego program. Pierwszym przewodniczącym organizacji został Janko Zabunow.
Bułgarski Ludowy Związek Chłopski jako partia polityczna.
W następnych miesiącach Bułgarski Związek Chłopski zyskiwał na popularności i przekształcił się w organizację masową. Nieuniknione stało się upolitycznienie ugrupowania, mimo iż jego lider był temu przeciwny. W wyborach do Zwyczajnego Zgromadzenia Narodowego 11. kadencji działacze związku zdobyli 22 mandaty deputowanych, co przypieczętowało przekształcenie go w partię polityczną. Podczas 3. kongresu ludowców zorganizowanego pod koniec października 1901 w Sofii, zdecydowano o przyjęciu nazwy Bułgarski Ludowy Związek Chłopski, który odtąd działał jako organizacja polityczno-ekonomiczna.
Podczas 4. zjazdu, przeprowadzonego w październiku 1902 w Szumenie, nowym przewodniczącym partii został wybrany Dimityr Dragijew. Trzy lata później opracowano program polityczny ugrupowania, zaś w 1907 przeniesiono jego główną siedzibę ze Starej Zagory do Sofii. W tym też okresie w szeregach BLZCh zaczął aktywnie działać Aleksandyr Stambolijski, początkowo jako redaktor czasopisma "Земеделско знаме" (w tłum. "Rolniczy Sztandar"), zaś od 1904 jako członek zarządu. Stambolijski był twórcą idelogii ludowców, którą w 1909 opisał w książce "Политически партии или съсловни организации" (w tłum. "Partie polityczne albo organizacje klasowe"). Według niej społeczeństwo bułgarskie składało się z warstw, spośród których największą stanowili chłopi i dlatego to oni powinni mieć największy wpływ na rządzenie krajem. Ponadto partia postulowała ograniczenie roli wielkich gospodarstw rolnych i stworzenie systemu spółdzielni.
W 1911 działacze BLZCh zdecydowanie sprzeciwili się zmianom w Konstytucji Tyrnowskiej, zwiększającym uprawnienia cara Ferdynanda I na niekorzyść parlamentu. Po wybuchu I wojny światowej opowiedzieli się za neutralnością Carstwa Bułgarii. We wrześniu 1915 Stambolijski ostro skrytykował politykę monarchy, której efektem było przyłączenie kraju do państw centralnych. Z tego powodu został wkrótce aresztowany i skazany na karę dożywotniego więzienia. W 1918, po klęsce armii bułgarskiej, odzyskał wolność i pod koniec roku powrócił do polityki. 
Rządy Bułgarskiego Ludowego Związku Chłopskiego.
Wkrótce po zakończeniu wojny, w październiku 1918 BLZCh po raz pierwszy w swej historii wszedł w skład koalicyjnego rządu, na czele którego stał Aleksandyr Malinow. Ludowcom przypadł urząd ministra budynków publicznych, dróg i zagospodarowania. W następnym gabinecie, który w listopadzie tego samego roku sformował Teodor Teodorow, działacze BLZCh objęli już trzy ministerstwa (budynków publicznych, dróg i zagospodarowania, rolnictwa i własności państwa oraz kolei, poczty i telegrafu). Wybory parlamentarne przeprowadzone w sierpniu 1919 zakończyły się zwycięstwem ludowców, którym przypadły 77 mandaty (na 236 miejsc). W październiku tego samego roku powstał nowy rząd rząd, w składzie którego obok BLZCh znalazły się Partia Postępowo-Liberalna i Partia Narodowa. Urząd premiera przypadł Aleksandyrowi Stambolijskiemu. Kolejne wybory do Zgromadzenia Narodowego zorganizowane w marcu 1920 umocniły znaczenie ludowców na scenie politycznej, przynosząc im 110 mandatów (na 229 miejsc). Dzięki temu Stambolijski mógł w maju przebudować swój rząd i obsadzić wszystkie stanowiska ministerialne działaczami własnej partii.
Gabinet Stambolijskiego przystąpił do realizacji polityki opartej o koncepcję agraryzmu i teorii klasowej. Próbując rozwiązać problem uchodźców z ziem utraconych przez kraj na mocy traktatu pokojowego z Neuilly-sur-Seine, rząd znacjonalizował część gruntów klasztornych, gminnych oraz nieużytków, a także ograniczył maksymalną powierzchnię gruntów, jaka mogła przypadać na jedną rodzinę, do 30 hektarów. Upaństwowione w ten sposób ziemie zostały rozdzielone między uchodźców oraz chłopów bezrolnych. Reforma nie przyniosła jednak pożądanych rezultatów. Małe gospodarstwa nie były w stanie się unowocześnić, a spółdzielnie nie spełniały pokładanych w nich oczekiwań.
W celu walki z nędzą rząd wprowadził podatek dochodowy obciążający głównie najbogatsze warstwy społeczne, a także przyjął uchwałę o wywłaszczeniu niektórych nieruchomości na rzecz potrzeb społecznych ludności oraz uregulował wysokość czynszów. Inną reformą było wprowadzenie w maju 1920 ustawy o obowiązkowym czynie społecznym. Stosownie do niej wszyscy mężczyźni w wieku 20-50 lat musieli odpracować 12 miesięcy, zaś kobiety w wieku powyżej 16 lat 6 miesięcy na rzecz państwa. Obowiązkiem objęto także młodzież. W ramach czynu społecznego odbudowano zniszczone na skutek wojny linie kolejowe, drogi i mosty. Ustawa miała i drugi, ukryty cel, jakim było wojskowe szkolenie młodzieży. Dzięki niej Carstwo Bułgarii omijało postanowienie traktatu z Neuilly-sur-Seine zakazujące mu utrzymywania obowiązkowej służby wojskowej.
Upatrując w chłopach głównej warstwy społecznej kraju, rząd Stambolijskiego wspierał intensywny rozwój kultury na wsi, czego przejawem było powstawanie wiejskich ośrodków kultury, czytelni oraz bibliotek. Ponadto władza rozpoczęła walkę z analfabetyzmem wprowadzając siedmioletni obowiązek szkolny oraz upraszczając zasady pisowni bułgarskiej. 
Polityka zagraniczna gabinetu Stambolijskiego była ukierunkowana na wyprowadzanie kraju z powojennej izolacji na arenie międzynarodowej. W jej efekcie w 1920 Carstwo Bułgarii zostało przyjęte do Ligi Narodów, a także nawiązało przyjazne stosunki z Jugosławią. To ostatnie zdecydowało o przyjęciu przez działaczy WMRO, dążących do odłączenia Macedonii od Jugosławii, postawy antyrządowej.
Polityka wewnętrzna BLZCh postawiła ludność wiejską w pozycji uprzywilejowanej w stosunku do mieszczaństwa, szczególnie jego zamożniejszych warstw. Jednocześnie rząd, przekonany o swej silnej pozycji, coraz częściej ignorował zasady demokracji przybierając charakter reżimu autorytarnego. Postępowanie władzy prowadziło do jednoczenia się opozycji, którego przejawem było powstanie ponadpartyjnego Porozumienia Narodowego (1921) oraz Bloku Konstytucyjnego (1922). W odpowiedzi Stambolijski rozpisał ogólnonarodowe referendum odnośnie do postawienia przed sądem opozycyjnych polityków winnych klęski Carstwa Bułgarii w I wojnie światowej. Poparcie dla sprawy udzielone przez prawie 70% głosujących jeszcze bardziej utwierdziło premiera w przekonaniu o swej sile. Wkrótce potem wydał on nakaz aresztowania liderów Bloku Konstytucyjnego, zaś w celu rozprawy z opozycją, zwłaszcza komunistyczną, powołał specjalne oddziały bojówek, tzw. Pomarańczową Gwardię.
Zamach stanu i prześladowania działaczy ludowych.
Zwycięskie dla BLZCh (86% mandatów) wybory parlamentarne w kwietniu 1923 stały się jasnym sygnałem dla bułgarskich intelektualistów, wojskowych i burżuazji, że ludowcy mogą zostać odsunięci od sprawowania władzy tylko metodą siłową. W nocy z 8 na 9 czerwca 1923 Związek Wojskowy zrzeszający oficerów zorganizował przy pomocy sofijskiego garnizonu oraz kadetów ze stołecznej Uczelni Wojskowej zamach stanu. Przejęcie władzy w stolicy kraju oraz w większości miast nastąpiło szybko, jednak we wsiach w obwodach Plewen, Szumen i Pazardżik zwolennicy BLZCh zorganizowali zbrojny opór przeciwko wojsku. W ciągu kilku dni armia krwawo stłumiła rewoltę. Stambolijski został osaczony w swej rodzinnej wsi, a następnie zamordowany w wyjątkowo bestialski sposób przez bojowników WMRO.
Wkrótce potem na czele nowego rządu stanął Aleksandyr Cankow, który bez ogródek rozprawiał się ludowcami oraz komunistami. W okresie jego reżimu, trwającego do 1926, śmierć poniosło wielu znanych działaczy BLZCh, m.in. Petko Petkow, Dimityr Grynczarow i Christo Kosowski, zaś sama organizacja rozpadła się.
Rozpad Bułgarskiego Ludowego Związku Chłopskiego.
Proces rozpadu BLZCh, spowodowany istnieniem w jego obrębie różnych frakcji, faktycznie rozpoczął się już w 1918, kiedy to wyłoniła się konkurencyjna partia ludowa, zwana Bułgarskim Demokratycznym Związkiem Chłopskim (bułg. "Български земеделски народовластнически съюз"). Rok później uformowała się kolejna organizacja, nazwana BLZCh „Stara Zagora” (bułg. "БЗНС „Стара Загора”"). Sam BLZCh, po wydarzeniach związanych z zamachem stanu z 1923 i śmiercią Stambolijskiego, praktycznie przestał funkcjonować na scenie politycznej kraju. W 1926 jego miejsce wypełniły dwa nowe ugrupowania: BLZCh „Wrabcza 1” (bułg. "БЗНС „Врабча 1”") i BLZCh „Pomarańczowy” (bułg. "БЗНС „Оранжев”"). W latach 1931–1933 BLZCh „Wrabcza 1” i BLZCh „Stara Zagora” weszły w skład Bloku Narodowego, który sformował kilka kolejnych rządów Carstwa Bułgarii.
W 1932 założono BLZCh im. Aleksandra Stambolijskiego (bułg. "БЗНС „Александър Стамболийски”"), który w 1933 połączył się z częścią zwolenników BLZCh „Wrabcza 1”, tworząc BLZCh „Zjednoczony” (bułg. "БЗНС „Обединен”").
W latach 1936–1939 ludowcy o poglądach lewicowych włączyli się do tzw. Frontu Ludowego (bułg. "Народен фронт"), a potem i do Frontu Ojczyźnianego, w ramach których rozpoczęli współpracę z komunistami. Po wybuchu II wojny światowej, w okresie między 1941–1944 Front Ojczyźniany prowadził ruchu oporu przeciwko rządowi i carowi Borysowi III. Pozostałe organizacje BLZCh podjęły współpracę z rządem. 2 września 1944 na czele koalicyjnego gabinetu stanął Konstantin Murawiew z BLZCh „Wrabcza 1”, jednak po tygodniu został odsunięty od władzy przez bojówki komunistyczne. W nowym rządzie tymczasowym Kimona Georgiewa cztery stanowiska ministerialne przypadły działaczom BLZCh im. „Aleksandyra Stambolijskiego”. W 1945 powstał opozycyjny BLZCh im. Nikoły Petkowa, jednak w 1947 władze komunistyczne zabroniły mu dalszej działalności, zaś jego lidera zamordowały. W okresie Ludowej Republiki Bułgarii (1947–1990) całkowitą władzę w kraju sprawował Front Ojczyźniany. Bezsprzecznie dominującą rolę w nim odgrywali komuniści, zaś współpracujący z nimi lewicowi ludowcy pozostawali na dalszym planie, obejmując czasami drugorzędne stanowiska ministerialne.
Bułgarski Ludowy Związek Chłopski po 1990.
Po 1990 i transformacji ustrojowej w Bułgarii na scenie politycznej kraju pojawiło się kilka ugrupowań nawiązujących do przedwojennej tradycji ludowej. Prawo do nazwy Bułgarski Ludowy Związek Chłopski przypadło formacji Georgiego Pinczewa, pozostałe partie posługują się nazwą BLZCh z dodatkowym określeniem, jak np. Narodowe Stowarzyszenie – Bułgarski Ludowy Związek Chłopski na czele z Janem Janewem albo Bułgarski Ludowy Związek Chłopski – Związek Narodowy, którego liderką jest Anastazja Dimitrowa-Moser. Organizacje ludowe odgrywają obecnie drugorzędną rolę w bułgarskiej polityce. Mimo wielu rozmów na temat ich zjednoczenia dotychczas nie udało się go zrealizować.

</doc>
<doc id="1440340" url="https://pl.wikipedia.org/wiki?curid=1440340" title="Martim Moniz (stacja metra)">
Martim Moniz (stacja metra)

Martim Moniz – stacja metra w Lizbonie, na linii Verde. Oddana została do użytku 26 września 1966 roku w ramach rozbudowy tej linii do strefy Anjos.
Stacja ta znajduje się na "Rua Martim Moniz", w pobliżu skrzyżowania z "Rua Fernandes da Fonseca", służąc obszarowi Praça do Martim Moniz i umożliwia dostępu do Zamku Świętego Jerzego i Hospital de São José.

</doc>
<doc id="1440341" url="https://pl.wikipedia.org/wiki?curid=1440341" title="Rossio (stacja metra)">
Rossio (stacja metra)

Rossio – stacja metra w Lizbonie, na linii Verde. Oddana została do użytku 27 stycznia 1963 roku w ramach rozbudowy tej linii do obszaru Rossio.
Ta stacja znajduje się na Praça da Figueira, obsługujących obszar Rossio i umożliwia dostęp do Baixa, Zamku św. Jerzego, Palácio da Independência i Teatro Nacional D. Maria II.

</doc>
<doc id="1440342" url="https://pl.wikipedia.org/wiki?curid=1440342" title="William Walrond">
William Walrond

William Hood Walrond, 1. baron Waleran (ur. 26 lutego 1849, zm. 17 maja 1925) – brytyjski polityk, członek Partii Konserwatywnej, minister w rządzie Arthura Balfoura.
Był synem sir Johna Walronda, 1. baroneta, i Frances Caroline Hood, córki 2. barona Bridport. Tytuł baroneta odziedziczył po śmierci ojca w 1889 r. Był kapitanem Grenadier Guards, zanim odszedł z wojska w 1872 r.
W 1880 r. został wybrany do Izby Gmin jako reprezentant okręgu East Devon. Od 1885 r. reprezentował okręg wyborczy Tiverton. W latach 1885-1886 i 1886-1892 był młodszym lordem skarbu. W 1895 r. został parlamentarnym sekretarzem skarbu. W latach 1902-1905 był członkiem gabinetu jako Kanclerz Księstwa Lancaster.
Walrond zasiadał w Izbie Gmin do 1905 r., kiedy to otrzymał tytuł 1. barona Waleran i zasiadł w Izbie Lordów. Od 1899 r. był członkiem Tajnej Rady. Zmarł w 1925 r. Tytuł barona odziedziczył jego wnuk, William.

</doc>
<doc id="1440346" url="https://pl.wikipedia.org/wiki?curid=1440346" title="Operacja tichwińska">
Operacja tichwińska

W czasie II wojny światowej przeprowadzono dwie operacje wojskowe o tej nazwie:

</doc>
<doc id="1440347" url="https://pl.wikipedia.org/wiki?curid=1440347" title="Baron Waleran">
Baron Waleran

Baroneci Walrond
Baronowie Waleran 1. kreacji (parostwo Zjednoczonego Królestwa)

</doc>
<doc id="1440351" url="https://pl.wikipedia.org/wiki?curid=1440351" title="Jessica Jaymes">
Jessica Jaymes

Jessica Jaymes (ur. 8 marca 1979 w Anchorage, zm. 17 września 2019 w San Fernando Valley) – amerykańska aktorka pornograficzna i modelka.
Życiorys.
Wczesne lata.
Urodziła się w Anchorage na Alasce jako córka Deborah i Michaela Reddinga (1950–2003). Jej matka pochodziła z Czech i Francji, a jej ojciec Seminole był patrolem i tajnym agentem Drug Enforcement Administration. W wieku dziesięciu lat przeniosła się z ojcem do Arizony. W dzieciństwie chciała być pilotem myśliwca, jednak nie zrealizowała tych planów. Uczęszczała do Rio Salado Community College. W latach 1997-99 uczyła się w New Mexico Military Institute w Roswell w stanie Nowy Meksyk. Mając 18 lat zrobiła sześciotygodniowy kurs i zaczęła pracować w szkole podstawowej jako nauczycielka ucząca od czwartej do szóstej klasy przez trzy lata. Ze względów finansowych zaczęła dorabiać sobie jako striptizerka, nie rezygnując z pracy w szkole.
Kariera w branży porno.
Latem 2002 rozpoczęła karierę w branży pornograficznej. Jej pseudonim artystyczny to połączenie jej prawdziwego imienia i imienia jej ówczesnego chłopaka Jamesa. Debiutowała w filmie "Sexhibition 9", wytwórni Sunshine Films. W wieku 21 lat przeszła operacje powiększenie piersi, która powiększyła rozmiar jej biustu z 34B na 35D.
Jej kariera zaczęła nabierać tempa wraz ze zdobyciem tytułu „Hustler Honey of the Year” i ogłoszeniem jej pierwszą w dziejach modelką kontraktową magazynu „Hustler”. W sierpniu 2008 została ulubienicą miesiąca magazynu „Penthouse”.
W filmie Hustler Video "Piękna i ochroniarz" ("Beauty and the Bodyguard", 2005) jako Tyra, siostrzenica szefa mafii, wzięła udział w scenie seksu z wynajętym ochroniarzem (Randy Spears) i roznosicielem pizzy (Tommy Gunn). W parodii porno serialu "Gotowe na wszystko" – "Desperate Housewhores 2" (2005) wystąpiła w scenie z Victorią Von Helkine i Evanem Stone’em, w "De-Briefed 1" (2005) z Katie Morgan i Manuelem Ferrarą, a w "SisterHood 2" (2013) jako zakonnica z Nikki Benz i Mickiem Blue.
Występowała w produkcjach Wicked Pictures, Vivid Entertainment, Digital Playground, Bluebird Films, Penthouse, Naughty America, Ninn Worx i Brazzers.
Działalność poza przemysłem porno.
Gościła w filmie dokumentalnym "Porno Valley" (2004) i programie Howarda Sterna (2004-2005). Zagrała również niewielką rolę w dwóch odcinkach serialu Showtime "Trawka" ("Weeds", 2007) i komedii romantycznej "How to Make Love to a Woman" (2010) z Ianem Somerhalderem i Krysten Ritter. W dramacie sensacyjnym "Killing Machine" ("Icarus", 2010) w reżyserii Dolpha Lundgrena pojawiła się jako martwa brunetka w wannie.
Życie prywatne.
W latach 2006–2009 związana była z Dave’em Navarro, byłym gitarzystę grupy Red Hot Chili Peppers i Jane’s Addiction.
18 września 2019 Jaymes została znaleziona martwa w swoim domu w San Fernando Valley przez swojego partnera biznesowego, który poszedł sprawdzić co się stało po tym, jak była nieaktywna online przez prawie tydzień i nie odpowiadała na wiadomości. Przyczyna śmierci nie jest znana. 7 listopada 2019 roku amerykańskie media przytoczyły raport koronera, z którego wynika, że 40-letnia aktorka zmarła z przyczyn naturalnych. W dokumencie stwierdzono jednak, że przed śmiercią podjęła co najmniej jedną próbę samobójczą. Jessica Jaymes miała cierpieć na depresję, mieć myśli samobójcze i próbować się zabić poprzez przedawkowanie leków i alkoholu. W raporcie podkreślono, że 9 kwietnia aktorka wypiła sporą ilość alkoholu, straciła przytomność a po tym, jak się ocknęła, przedawkowała leki nasenne. W ostatnich miesiącach przed śmiercią była także wielokrotnie hospitalizowana. Według koronera gwiazda filmów porno przez wiele lat miała także problemy z alkoholem.

</doc>
<doc id="1440356" url="https://pl.wikipedia.org/wiki?curid=1440356" title="Arenzano (stacja kolejowa)">
Arenzano (stacja kolejowa)

Arenzano (wł: "Stazione di Arenzano") – stacja kolejowa w Arenzano, w regionie Liguria, we Włoszech. Znajdują się tu 2 perony.

</doc>
<doc id="1440357" url="https://pl.wikipedia.org/wiki?curid=1440357" title="Okręg wyborczy East Devon">
Okręg wyborczy East Devon

Okręg wyborczy East Devon powstał w 1868 r. i wysyłał do brytyjskiej Izby Gmin dwóch deputowanych. Okręg zlikwidowano w 1885 r. Przywrócono go ponownie w 1997 r. jako okręg jednomandatowy. Obejmuje on wschodnią część hrabstwa Devon.

</doc>
<doc id="1440363" url="https://pl.wikipedia.org/wiki?curid=1440363" title="Bogliasco (stacja kolejowa)">
Bogliasco (stacja kolejowa)

Bogliasco (wł: "Stazione di Bogliasco") – stacja kolejowa w Bogliasco, w regionie Liguria, we Włoszech. Znajdują się tu 2 perony.

</doc>
<doc id="1440369" url="https://pl.wikipedia.org/wiki?curid=1440369" title="Genova Bolzaneto">
Genova Bolzaneto

Genova Bolzaneto (wł: "Stazione di Genova Bolzaneto") – stacja kolejowa w Genui, w regionie Liguria, we Włoszech. Znajdują się tu 2 perony.

</doc>
<doc id="1440370" url="https://pl.wikipedia.org/wiki?curid=1440370" title="Thomasz Wylenzek">
Thomasz Wylenzek



</doc>
<doc id="1440372" url="https://pl.wikipedia.org/wiki?curid=1440372" title="Genova Cornigliano">
Genova Cornigliano

Genova Cornigliano (wł: "Stazione di Genova Cornigliano") – przystanek kolejowy w Genui, w regionie Liguria, we Włoszech. Znajdują się tu 2 perony. Według klasyfikacji RFI posiada kategorię "srebrną".

</doc>
<doc id="1440374" url="https://pl.wikipedia.org/wiki?curid=1440374" title="Leon Inchausti">
Leon Inchausti

Leon Inchausti O.A.R (ur. 27 czerwca 1859 w Ajánguiz w prowincji Vizcaya, zm. 25 lipca 1936 w Motril) – błogosławiony Kościoła katolickiego, ojciec zakonny zakonu augustianów rekolektów.
Do zakonu augustianów wstąpił w 1878 roku. 1 czerwca 1884 roku został przeniesiony do Manili na Filipinach, gdzie został wyświęcony na kapłana w 22 grudnia 1884. Wybuch rewolucji antyhiszpańskiej przerwał jego apostolat i zmusił do powrotu do Hiszpanii w 1898 roku.
Od 1903 do 1921 roku prowadził działalność misyjną w Brazylii. Po powrocie do Hiszpanii pracował w Granadzie, Bilbao (w 1927 roku) i Motril (od 1928 roku).
W czasie hiszpańskiej wojny domowej w pełni świadomy zagrożenia pozostał w Motril. W dniu śmierci został wyprowadzony siłą przez milicję z klasztoru na ulicę i rozstrzelany wraz z czterema współbraćmi.
Beatyfikowany przez papieża Jana Pawła II w grupie ośmiu męczenników z Motril, ofiar „z nienawiści do wiary”.

</doc>
<doc id="1440375" url="https://pl.wikipedia.org/wiki?curid=1440375" title="Port lotniczy Biszkek-Manas">
Port lotniczy Biszkek-Manas



</doc>
<doc id="1440377" url="https://pl.wikipedia.org/wiki?curid=1440377" title="Antimora rostrata">
Antimora rostrata



</doc>
<doc id="1440378" url="https://pl.wikipedia.org/wiki?curid=1440378" title="Frank Pentangeli">
Frank Pentangeli

Frank Pentangeli - postać fikcyjna z serii Ojciec chrzestny.
Frank Pentangeli, zwany Frankiem Pięć Aniołków ("pent" - pięć, "angelo" - anioł) był włoskim imigrantem w Ameryce. Z początku pracował dla Vita Corleone, w późniejszym czasie został wraz z Peterem Clemenzą w Nowym Jorku, gdy Michael Corleone przeniósł się do Nevady. Po śmierci Clemenzy przejął interesy Corleone w Nowym Jorku, lecz popadł w konflikt z braćmi Rosato. Podobnież Peter Clemenza obiecał im 3 rewiry w dzielnicy miasta, lecz Frank upierał się, iż wcale tego nie obiecywał i nie oddał wrogiej rodzinie terenów. Na prośbę dona Michaela spotkał się z braćmi Rosato, którzy wówczas próbowali zabić Franka poprzez uduszenie. Na miejsce przybyła jednak policja i znaleźli Franka ledwie żywego. Wraz ze swoim osobistym ochroniarzem, Willim Ciccim został aresztowany. Postanowił zostać świadkiem koronnym w rodzinie, zatem został umieszczony w bazie wojskowej pod ochroną FBI. Gdy jednak zobaczył swojego brata na rozprawie w ostateczności zmienił zdanie i powiedział przed sądem, iż posiadał własną rodzinę i nie ma żadnych powiązań z Michaelem. Krótko po tym wydarzeniu do bazy wojskowej przyszedł odwiedzić go Tom Hagen, sugerując, iż powinien popełnić samobójstwo. Frank zrobił to podcinając sobie żyły w wannie z gorącą wodą i wykrwawił się na śmierć.
W filmie "Ojciec chrzestny II" jego postać odegrał Michael V. Gazzo.

</doc>
<doc id="1440380" url="https://pl.wikipedia.org/wiki?curid=1440380" title="Prace (powiat Brno)">
Prace (powiat Brno)

Prace (niem. "Pratzen") – wieś gminna na Morawach, w powiecie Brno-venkov, w kraju południowomorawskim. Położona jest 12 kilometrów na południowy wschód od centrum Brna. W 2006 Prace zamieszkiwało 887 osób.
Pierwsza pisemna wzmianka pochodzi z roku 1368. W czasie swojego istnienia wieś była kilkukrotnie niszczona – podczas wojny trzydziestoletniej zburzeniu uległo 25 domów, a w 1663 podczas potyczki z Tatarami ocalał tylko kościół i jeden dom.
W 1805 w jej okolicy doszło do bitwy pod Austerlitz. W 1938 w Pracach miał miejsce wypadek lotniczy (zginęły 2 osoby), natomiast w 1951 w wyniku wybuchu miny przeciwpiechotnej pochodzącej z okresu II wojny światowej zginęło 7 osób.
Najważniejszym zabytkiem jest rzymskokatolicki kościół Podwyższenia św. Krzyża. Oprócz niego w Pracach i okolicy znajduje się kilka pomników oraz rzeźb – najbardziej znanym jest Pomnik Pokoju na Wzgórzu Prackim, upamiętniający poległych w bitwie w 1805.

</doc>
<doc id="1440382" url="https://pl.wikipedia.org/wiki?curid=1440382" title="Bernardo del Campo y Pérez de la Serna">
Bernardo del Campo y Pérez de la Serna

Bernardo del Campo y Pérez de la Serna (ur. 1720, zm. 1780) – hiszpański dyplomata i urzędnik.
Był sekretarzem w "Consejo de Estado" – Radzie Państwa i ambasadorem Hiszpanii w Londynie (1783-1795) i Wiedniu.

</doc>
<doc id="1440383" url="https://pl.wikipedia.org/wiki?curid=1440383" title="Genova Nervi">
Genova Nervi

Genova Nervi (wł: "Stazione di Genova Nervi") – stacja kolejowa w Genui, w regionie Liguria, we Włoszech. Znajdują się tu 2 perony. Według klasyfikacji RFI posiada kategorię "srebrną".

</doc>
<doc id="1440387" url="https://pl.wikipedia.org/wiki?curid=1440387" title="Genova Pegli">
Genova Pegli

Genova Pegli (wł: "Stazione di Genova Pegli") – przystanek kolejowy w Genui, w regionie Liguria, we Włoszech. Znajdują się tu 2 perony.

</doc>
<doc id="1440388" url="https://pl.wikipedia.org/wiki?curid=1440388" title="List do Diogneta">
List do Diogneta



</doc>
<doc id="1440393" url="https://pl.wikipedia.org/wiki?curid=1440393" title="Hr.Ms. Jacob van Heemskerck">
Hr.Ms. Jacob van Heemskerck



</doc>
<doc id="1440397" url="https://pl.wikipedia.org/wiki?curid=1440397" title="Itek Air">
Itek Air

Itek Air – zlikwidowana kirgiska linia lotnicza z siedzibą w Biszkeku. Została założona w 1999 roku. Węzeł lotniczy linii znajdował się w Porcie lotniczym Biszkek-Manas. Itek Air była obecna na czarnej liście linii lotniczych, które nie mogą lądować na lotniskach w Unii Europejskiej.

</doc>
<doc id="1440398" url="https://pl.wikipedia.org/wiki?curid=1440398" title="Seán O'Kelly">
Seán O'Kelly



</doc>
<doc id="1440399" url="https://pl.wikipedia.org/wiki?curid=1440399" title="Patricio Laules">
Patricio Laules



</doc>
<doc id="1440401" url="https://pl.wikipedia.org/wiki?curid=1440401" title="Julien Absalon">
Julien Absalon

Julien Absalon (ur. 16 sierpnia 1980 w Remiremont) – francuski kolarz górski i przełajowy, dwukrotny złoty medalista olimpijski, wielokrotny medalista mistrzostw świata i Europy MTB oraz wielokrotny zdobywca Pucharu Świata w kolarstwie górskim.
Kariera.
Pierwszy sukces w karierze Julien Absalon osiągnął w 1998 roku, kiedy zdobył złoty medal w cross-country juniorów na mistrzostwach świata MTB w Mont-Sainte-Anne. Na rozgrywanych rok później mistrzostwach świata w Åre reprezentacja Francji w składzie: Miguel Martinez, Sandra Temporelli, Julien Absalon i Nicolas Filippi zdobyła srebrny medal w sztafecie. W latach 2001 i 2002 zdobywał złote medale w kategorii U-23 na zarówno na mistrzostwach świata, jak i Europy. Ponadto w 2002 roku wspólnie z Jean-Eudesem Demaretem, Laurence Leboucher i Cédrikiem Ravanelem zdobył złoty medal w sztafecie na mistrzostwach Europy w Zurychu oraz srebrny na mistrzostwach świata w Kaprun. Pierwszy indywidualny medal wśród seniorów zdobył na mistrzostwach Europy w Grazu w 2003 roku, przegrał tam tylko z Ralphem Näfem ze Szwajcarii. Podwójny sukces osiągnął w 2004 roku, kiedy zwyciężył w cross-country na igrzyskach olimpijskich w Atenach oraz na mistrzostwach świata w Les Gets. Tytuł olimpijski obronił na igrzyskach w Pekinie w 2008 roku. W międzyczasie zdobył złote medale w cross-country na MŚ w Livigno (2005), MŚ w Rotorua (2006), MŚ w Fort William (2007) i ME w Limosano (2006) oraz srebrne na ME w Kluisbergen (2005) i ME w Kapadocji (2007). Ponadto na mistrzostwach świata w Canberze w 2009 roku był drugi za Szwajcarem Nino Schurterem, a na rozgrywanych dwa lata później mistrzostwach świata w Champéry zajął trzecie miejsce przegrywając tylko z Czechem Jaroslavem Kulhavým i Nino Schurterem. Wystartował na igrzyskach w Londynie w 2012 roku, jednak nie ukończył rywalizacji. Rok później, podczas mistrzostw świata w Pietermaritzburgu był szósty.
Wielokrotnie wygrywał zawody Pucharu Świata MTB, przy czym w sezonach 2003, 2006, 2007, 2008, 2009 i 2014 triumfował w klasyfikacji generalnej. Co więcej w sezonie 2010 był drugi, a w sezonach 2005, 2011 i 2013 zajmował trzecie miejsce w klasyfikacji generalnej. Absalon jest także ośmiokrotnym mistrzem Francji, wszystkie tytuły zdobył w latach 2003-2010. Startuje także w wyścigach przełajowych, jest między innymi kilkukrotnym medalistą mistrzostw kraju.
Ma 180 cm wzrostu i waży 69 kg. Obecnie reprezentuje barwy BMC Racing Team.
Najważniejsze osiągnięcia.
2009
2008
2007
2006
2005
2004
2003(kat. elite)
2002(kat. młodzieżowiec)
2001(kat. młodzieżowiec)
1998(kat. junior)

</doc>
<doc id="1440402" url="https://pl.wikipedia.org/wiki?curid=1440402" title="Krążowniki typu Atlanta">
Krążowniki typu Atlanta



</doc>
<doc id="1440404" url="https://pl.wikipedia.org/wiki?curid=1440404" title="Wulgaryzmy">
Wulgaryzmy



</doc>
<doc id="1440408" url="https://pl.wikipedia.org/wiki?curid=1440408" title="MF Skania">
MF Skania

MF Skania – prom pasażersko-samochodowy typu ROPAX należący do PŻM (operator Unity Line).
Statek zbudowany został w 1995 roku w stoczni Schichau Seebeckwerft w Bremerhaven dla armatora greckiego Superfast Ferries. Pierwotnie nazwany został MF "Superfast I" i pływał z Bari do Patrasu (Grecja). W roku 2004 kupił go włoski armator promowy Grimaldi Ferries za 50 mln euro. Prom pływał jako MF "Eurostar Roma" na linii Civitavecchia – Barcelona. W maju 2008 roku został kupiony przez PŻM. W barwach operatora Unity Line od 1 września 2008 obsługuje trasę ze Świnoujścia do Ystad.
Latem 2008 roku przeszedł gruntowny remont w Gdańskiej Stoczni Remontowej, gdzie m.in. powiększono przestrzeń pasażerską tak, aby mógł zabrać na pokład do 1400 osób, wyremontowano wszystkie 4 silniki, dodano trzeci ster strumieniowy w części dziobowej, dobudowano pokład z dwiema salami konferencyjnymi i przestronnym snack barem, wyposażono go również w najnowocześniejsze urządzenia nawigacyjne. 28 sierpnia 2008 został ochrzczony w Szczecinie przez Ewę Leszczyńską – wieloletnią pracownicę PŻM.
Jednostka ma 174 metry długości i 24 metry szerokości. Na pokład może zabrać 260 samochodów osobowych i około 50 samochodów ciężarowych. Dysponuje 626 miejscami w 194 kabinach 2-, 3- i 4-osobowych z łazienkami i klimatyzacją, w tym klasy "De Luxe" oraz posiada 120 bezpłatnych foteli lotniczych. Ponadto na Skanii znajdują się dwa bary, kafeteria, dwie restauracje, bar szybkiej obsługi, dwa sklepy, kasyno, dyskoteka, kącik zabaw dla dzieci i dwie sale konferencyjne – na 60 i 48 osób.
Statek nosi nazwę Skanii krainy historycznej w południowej Szwecji.

</doc>
<doc id="1440409" url="https://pl.wikipedia.org/wiki?curid=1440409" title="Komórki żerne">
Komórki żerne



</doc>
<doc id="1440411" url="https://pl.wikipedia.org/wiki?curid=1440411" title="Shortbread">
Shortbread

Shortbread – rodzaj ciastek, zbliżonych do ciastek kruchych, tradycyjny deser szkocki.
W wersji tradycyjnej shortbread składa się z jednej części cukru, dwóch części masła i trzech części mąki owsianej. Współcześnie używa się zwykle mąki pszennej, czasami zmieszanej z ryżową lub kukurydzianą - zmienia to fakturę ciasta.
Nazwa pochodzi od kruchości upieczonych ciastek (staroangielskie znaczenie słowa "short", stąd "shortening", tłuszcz spożywczy), wywołanej dużą zawartością tłuszczu, który nie pozwala na uformowanie długich łańcuchów glutenu.
Ciastka piecze się w niskiej temperaturze - mają pozostać jasne.
Kształty.
Tradycyjnie wypieka się je w trzech kształtach: dużego, okrągłego placka, dzielonego na trójkąty po wyjęciu z pieca ("petticoat tails", z francuskiego "petits cotés"); małych, okrągłych ciastek i dużych prostokątów, ciętych na paluszki. Ciasto dobrze trzyma kształt - spotyka się shortbread w formie serduszek, koniczynek itp. Ciastka często bywają nakłuwane we wzory widelcem lub specjalnym narzędziem i posypywane cukrem po upieczeniu.
Powiązania kulturowe.
Shortbread pochodzi ze Szkocji i z nią głównie jest kojarzony, choć produkuje się go w całej Wielkiej Brytanii i wielu innych krajach. Walkers Shortbread Ltd jest największym szkockim eksporterem żywności.
Szkocki kucharz John Quigley z restauracji "Red Onion" w Glasgow nazwał shortbread "klejnotem w koronie" szkockiego piekarnictwa.

</doc>
<doc id="1440413" url="https://pl.wikipedia.org/wiki?curid=1440413" title="BZNS">
BZNS



</doc>
<doc id="1440415" url="https://pl.wikipedia.org/wiki?curid=1440415" title="Saparua">
Saparua

Saparua () – indonezyjska wyspa w archipelagu Moluków, położona na wschód od wysp Ambon i Haruku oraz na południe od dużo większej wyspy Seram. Zajmuje powierzchnię 157,9 km². Głównym portem na wyspie jest Kota Saparua.
W użyciu są języki saparua (w zaniku) i malajski amboński.

</doc>
<doc id="1440419" url="https://pl.wikipedia.org/wiki?curid=1440419" title="Kuna (Indianie)">
Kuna (Indianie)



</doc>
<doc id="1440420" url="https://pl.wikipedia.org/wiki?curid=1440420" title="Bank BPH Grand Prix MTB">
Bank BPH Grand Prix MTB



</doc>
<doc id="1440421" url="https://pl.wikipedia.org/wiki?curid=1440421" title="Bank BPH GP MTB">
Bank BPH GP MTB



</doc>
<doc id="1440425" url="https://pl.wikipedia.org/wiki?curid=1440425" title="Jacob van Heemskerck (okręt)">
Jacob van Heemskerck (okręt)

Jacob van Heemskerck – nazwa noszona przez kilka okrętów Koninklijke Marine, na cześć admirała Jacoba van Heemskercka:

</doc>
<doc id="1440428" url="https://pl.wikipedia.org/wiki?curid=1440428" title="List do Laodycejczyków">
List do Laodycejczyków

List do Laodycejczyków – rzekomy list napisany przez św. Pawła do gminy chrześcijańskiej w Laodycei. Pismo apokryficzne z II-IV wieku powstałe prawdopodobnie w kręgu zwolenników Marcjona.
Źródło apokryfu.
Inspirację do powstania apokryfu stanowi fragment Listu do Kolosan:
Wzmianka o liście z Laodycei dała asumpt do dociekań. Część wczesnochrześcijańskich teologów przyjęła za Tertulianem, że chodzi w rzeczywistości o List do Efezjan. Część włączyła się do dyskusji, dotyczącej istnienia zaginionego lub nawet kilku zaginionych listów św. Pawła. 
Informacje ogólne.
Najstarsza wzmianka na temat "Listu do Laodycejczyków" pochodzi z Kanonu Muratoriego z drugiej połowy II wieku, gdzie uważa się go za dzieło heretyka Marcjona. O "Liście" wspominają: Tertulian ("Adversus Marcionem"), Teodor z Mopsuestii (w "Komentarzu do Listu do Kolosan"), Epifaniusz z Salaminy ("Haereses", 374-376), Hieronim ("De viris illistribus", 392), Grzegorz I ("Moralia in Hiob"). Pomiędzy uczonymi nie ma zgody czy "List" wzmiankowany w "Kanonie Muratoriego" jest tym samym listem, o którym piszą później Ojcowie Kościoła. Stąd w zależności od poglądu "List" jest datowany na II - IV wiek.
Na Zachodzie "List" uważany był za autentyczny list Pawła tyle że niekanoniczny. Występował nawet w niektórych kodeksach Nowego Testamentu. Z VI wieku pochodzi najważniejszy rękopis "Listu", umieszczony w Kodeksie Fuldeńskim - rękopisie Wulgaty. Jeszcze w XVI wieku za autentyczny uważał go Jacques Lefèvre d’Étaples, podczas gdy Erazm z Rotterdamu odrzucał jego autentyczność. Na wschodzie znany był od VIII wieku i traktowany jako dzieło heretyckie.
Językiem oryginalnym "Listu" była prawdopodobnie łacina. W średniowieczu został przełożony na języki orientalne (m.in. na arabski). Jest niemal pewne, że apokryf pochodzi z kręgu zwolenników Marcjona: brak w nim cytatów ze Starego Testamentu, akcentuje się rolę świętego Pawła, a odrzuca tradycję apostolską, podkreślane jest znaczenie czystości.
Oprócz apokryfu starożytnego istnieje również późniejszy "List do Laodycejczyków" zachowany w licznych rękopisach słowiańskich.
Treść.
List liczy 20 wersów. Na początku Paweł pozdrawia braci w Laodycei (w. 1-2), zachęca do modlitwy, przestrzega przed zwodniczymi naukami, mając nadzieję na wzrost prawdy głoszonej przezeń Ewangelii (w. 3-5). Powołując się na więzy, które nosi zachęca Laodycejczyków do zachowania jego nauk dla osiągnięcia zbawienia (w. 6-10). Wzywa do radości, unikania brudnego zysku, modlitwy oraz nieskazitelnych, słusznych i uprzejmych czynów (w. 11-17). Wreszcie pozdrawia adresatów (w. 18-19). Ostatni wiersz nawiązuje do "Listu do Kolosan" odwracając wezwanie 4, 16: "Sprawcie, aby ten list przeczytali mieszkańcy Kolosów, wy natomiast przeczytajcie list do Kolosan"

</doc>
<doc id="1440431" url="https://pl.wikipedia.org/wiki?curid=1440431" title="Marie (księżniczka duńska)">
Marie (księżniczka duńska)



</doc>
<doc id="1440432" url="https://pl.wikipedia.org/wiki?curid=1440432" title="Komunistyczna Partia Łotwy">
Komunistyczna Partia Łotwy

Komunistyczna Partia Łotwy (łot. "Latvijas Komunistiskā partija", LKP; ros. "Коммунистическая партия Латвии", КпЛ) – komunistyczne ugrupowanie sprawujące władzę na terenie Łotewskiej SRR w latach 1940–1991, część składowa KPZR.
Historia.
Początki KPŁ sięgają czerwca 1904, gdy założono Łotewską Socjaldemokratyczną Partię Robotniczą (ŁSDPR). Rok później przyjęła ona program rosyjskich socjalistów z SDPRR, a w 1906 przyłączyła się do rosyjskiej lewicy jako jej autonomiczna sekcja.
W marcu 1919 ugrupowanie zmieniło swoją nazwę na Komunistyczną Partię Łotwy. W okresie od 1918 do 1920 sprawowało rządy na terenie Łotewskiej Socjalistycznej Republiki Radzieckiej. Organizacja liczyła wówczas 7,5 tys. członków.
Po wypędzeniu z Łotwy komunistów w 1920 roku działalności KPŁ zakazano, a jej członków spotykały surowe represje ze strony młodej republiki. Oficjalną działalność łotewscy komuniści kontynuowali w ZSRR jako jedna z sekcji Rosyjskiej Komunistycznej Partii (bolszewików), a później WKP(b). Zmienili wówczas nazwę partii na Komunistyczną Partię (bolszewików) Łotwy (łot. "Latvijas Komunistiskā (boļševiku) partija").
Po wkroczeniu wojsk radzieckich na Łotwę w 1940 roku komuniści formalnie objęli władzę w kraju. Do 1990 sprawowali ją w sposób niepodzielny jako narodowa sekcja WKP(b), a od 1952 KPZR. W tym samym roku przywrócono historyczną nazwę partii: Komunistyczna Partia Łotwy.
Na fali pierestrojki w łonie KPŁ zaczęły się zarysowywać poważne pęknięcia: część komunistów nastawionych na autonomizację Rygi od Moskwy powołała 14 kwietnia 1990 Niezależną Komunistyczną Partię Łotwy (łot. "Latvijas Neatkarīgā komunistiskā partija") pod przewodnictwem Ivarsa Ķezbersa, podczas gdy tzw. skrzydło twardogłowe dotychczasowego szefa KPŁ Alfrēdsa Rubiksa pozostało przy dawnej nazwie opowiadając się za zachowaniem statusu republiki związkowej dla Łotwy. Wielu z działaczy „starej” KPŁ było członkami łotewskiego „Interfrontu”.
14 września 1990 roku NKPŁ zmieniła nazwę na Łotewską Demokratyczną Partię Pracy (łot. "Latvijas Demokrātiskā darba partija"), co wiązało się z przyjęciem nowego socjaldemokratycznego i niepodległościowego już programu.
10 września 1991 Rada Najwyższa Republiki Łotewskiej dokonała delegalizacji Komunistycznej Partii Łotwy zarzucając jej działanie na szkodę interesów państwa. Trzy lata później dawni członkowie KPŁ z Alfrēdsem Rubiksem na czele powołali do życia Socjalistyczną Partię Łotwy, która nawiązuje do dziedzictwa lokalnych komunistów ściśle współpracując z mniejszością rosyjską w krytyce polityki łotewskiej centroprawicy.
Organem prasowym KPŁ była od marca 1904 gazeta „Cīņa” („Walka”) do 1940 wydawana w Moskwie, później w Rydze. Dla ludności rosyjskojęzycznej przewidziano odpowiednik „Sowietskaja Łatwija”. W 1990 „Cīņa” została przekształcona przez frakcję Ķezbersa w „Neatkarīgā Cīņa”, później zmieniła nazwę na „Neatkarīgā Rīta Avīze”.
Pierwszymi sekretarzami KPŁ byli kolejno: Pēteris Stučka (1919–1920), Jānis Kalnbērziņš (1920–1959, od 1940 w kraju), Arvīds Pelše (1959–1966), Augusts Voss (1966–1984), Boriss Pugo (1984–1988), Jānis Vagris (1988–1990) i Alfrēds Rubiks (1990–1991).

</doc>
<doc id="1440437" url="https://pl.wikipedia.org/wiki?curid=1440437" title="Ilona Gierak">
Ilona Gierak

Ilona Gierak (ur. 29 października 1988 w Węgrowie) – polska siatkarka, grająca na pozycji przyjmującej.
Przez kilka lat trenowała i grała w II lidze w Węgrowie. Po maturze wybrała możliwość gry w LSK i podpisała kontrakt z Pronar Zeto Astwa AZS Białystok.
Od sezonu 2018/2019 występuje w drużynie UNI Opole.
Sukcesy klubowe.
Mistrzostwo I Ligi:
Mistrzostwo Polski:

</doc>
<doc id="1440438" url="https://pl.wikipedia.org/wiki?curid=1440438" title="K-129">
K-129

K-129 – radziecki okręt podwodny o napędzie dieslowo-elektrycznym projektu "629A" (NATO: GOLF II) wyposażony w pociski balistyczne. Okręt zatonął w 1968 podczas swojego trzeciego patrolu, na północny zachód od Hawajów. W 1974 dziobowa część okrętu została wydobyta podczas tajnej operacji przez CIA.
Historia.
Zamówienie na K-129 zostało złożone 26 stycznia 1954 w stoczni nr 199 Komsomolsk nad Amurem. Rozpoczęcie budowy nastąpiło 15 marca 1958, wodowanie miało miejsce 6 maja 1959, a wejście do służby 31 grudnia 1959. Okręt wszedł w skład radzieckiej Floty Oceanu Spokojnego. Przydzielono go do 15 Eskadry Okrętów Podwodnych stacjonującej na Kamczatce. 
Po odbyciu w 1967 dwóch 70-dniowych patroli na Oceanie Spokojnym, 24 lutego 1968 okręt wyruszył z bazy w Pietropawłowsku Kamczackim w trzeci rejs, który miał się zakończyć w maju 1968. Na początku patrolu okręt dokonał próbnego zanurzenia, po którym przesłał na Kamczatkę informacje o dobrym stanie technicznym i dalszym kontynuowaniu misji. Był to ostatni kontakt z okrętem. Kolejne próby nawiązania kontaktu nie przyniosły skutków. Pod koniec marca 1968 radziecka Marynarka Wojenna rozpoczęła zakrojone na dużą skalę poszukiwania zaginionego okrętu. Radziecka aktywność w rejonie Pacyfiku była dowodem dla strony amerykańskiej, że ZSRR utracił w tym rejonie jedną ze swoich jednostek. Dzięki systemowi nasłuchowemu SOSUS służącemu do monitorowania położenia okrętów podwodnych, Stany Zjednoczone po przejrzeniu archiwalnych zapisów ustaliły orientacyjną pozycję, na której, 8 marca 1968, doszło do katastrofy. Po zlokalizowaniu wraku na głębokości ok. 5000 m, podjęto decyzję o jego wydobyciu na powierzchnię. W wyniku tajnych operacji CIA o kryptonimie "Azorian" i "Jennifer", które wymagały m.in. zbudowania specjalnej jednostki dźwigowej "Hughes Glomar Explorer", w sierpniu 1974 wydobyto przednią część kadłuba radzieckiego okrętu (okręt przełamał się na pół w trakcie podnoszenia). CIA zdobyła w ten sposób prawdopodobnie dwie torpedy z głowicami atomowymi. Nie wiadomo, czy zdołano wydobyć urządzenia szyfrujące i książki kodowe. Wraz ze szczątkami okrętu wydobyto także ciała 6 radzieckich marynarzy, które pochowano 4 września 1974 z honorami i zwyczajem marynarskim.
Przyczyny katastrofy.
Ekspertom badającym katastrofę nie udało się jednoznacznie ustalić przyczyny zatonięcia okrętu. Do katastrofy mogły doprowadzić następujące przyczyny:

</doc>
<doc id="1440439" url="https://pl.wikipedia.org/wiki?curid=1440439" title="ICP">
ICP



</doc>
<doc id="1440442" url="https://pl.wikipedia.org/wiki?curid=1440442" title="Robert Windsor-Clive (1. hrabia Plymouth)">
Robert Windsor-Clive (1. hrabia Plymouth)

Robert George Windsor-Clive, 1. hrabia Plymouth GBE, CB (ur. 27 sierpnia 1857, zm. 6 marca 1923) – brytyjski arystokrata i polityk, członek Partii Konserwatywnej, minister w rządach lorda Salisbury'ego i Arthura Balfoura.
Był synem Roberta Windsora-Clive'a i lady Mary Louisy Bridgeman, córki 2. hrabiego Bradford. Był wnukiem 13. baronowej Windsor, po śmierci której w 1869 odziedziczył tytuł 14. barona Windsor i, po osiągnięciu pełnoletniości, zasiadł w Izbie Lordów.
Ukończył St John’s College na Uniwersytecie w Cambridge; od 1919 sprawował honorowy urząd wysokiego namiestnika () na tej uczelni. W 1890 został lordem namiestnikiem Glamorganshire. Był również honorowym pułkownikiem 2 Pułku Ochotniczej Artylerii Glamorganshire, 2 Batalionu Pułku Worcestershire i 3 Batalionu Pułku Walijskiego. W latach 1890–1892 pełnił funkcję "paymaster general". Był burmistrzem Cardiff w latach 1895–1896 i pierwszym komisarzem ds. prac publicznych w latach 1902–1905.
Windsor otrzymał w 1905 tytuły 1. hrabiego Plymouth i wicehrabiego Windsor. W 1891 został członkiem Tajnej Rady. W 1905 otrzymał Order Łaźni, a w 1918 został kawalerem Krzyża Wielkiego Orderu Imperium Brytyjskiego. Także w 1918 został prezesem Birmingham Civic Society.
W 1913 podejmował księcia i księżną Argyll w swojej rezydencji Hewell Grange w hrabstwie Worcestershire. 23 kwietnia towarzyszył im w podróży do Birmingham, gdzie dokonał otwarcia Edward VII Memorial Hospital oraz odsłonił pomnik Edwarda VII na Victoria Square.
11 sierpnia 1883 poślubił Albertę Paget (7 sierpnia 1863 – 22 sierpnia 1944), córkę Augustusa Pageta i hrabiny Walburgi de Hohenthal, córki hrabiego Charlesa de Hohenthal. Robert i Alberta mieli razem trzech synów i córkę:
Po śmierci Roberta George'a Windsora-Clive'a tytuły parowskie odziedziczył jego syn Ivor.

</doc>
<doc id="1440444" url="https://pl.wikipedia.org/wiki?curid=1440444" title="Okręt podwodny K-8">
Okręt podwodny K-8



</doc>
<doc id="1440446" url="https://pl.wikipedia.org/wiki?curid=1440446" title="Kolor różowy">
Kolor różowy



</doc>
<doc id="1440449" url="https://pl.wikipedia.org/wiki?curid=1440449" title="Cejrowski">
Cejrowski



</doc>
<doc id="1440451" url="https://pl.wikipedia.org/wiki?curid=1440451" title="Rein Taaramae">
Rein Taaramae



</doc>
<doc id="1440453" url="https://pl.wikipedia.org/wiki?curid=1440453" title="Dmitrij Syczew">
Dmitrij Syczew



</doc>
<doc id="1440455" url="https://pl.wikipedia.org/wiki?curid=1440455" title="Tęczyn">
Tęczyn



</doc>
<doc id="1440456" url="https://pl.wikipedia.org/wiki?curid=1440456" title="Osobne stoliki">
Osobne stoliki

Osobne stoliki (oryg. "Separate Tables") – dramat obyczajowy z 1958 roku w reżyserii Delberta Manna.

</doc>
<doc id="1440466" url="https://pl.wikipedia.org/wiki?curid=1440466" title="Arvīds Pelše">
Arvīds Pelše

Arvīds Pelše, również w wersji spolszczonej: Arwid Pelsze (ur. 7 lutego 1899 w Mazais, zm. 29 maja 1983 w Moskwie) – łotewski i radziecki polityk. W latach 1959–1966 I sekretarz KC Komunistycznej Partii Łotwy. W latach 1966–1983 członek Biura Politycznego KC KPZR. Bohater Pracy Socjalistycznej.
Życiorys.
Urodził się w rodzinie chłopskiej. W młodości pracował jako robotnik w Rydze, gdzie przyłączył się do lokalnej sekcji bolszewików. W 1916 roku poznał w Szwajcarii Lenina. Podczas I wojny światowej pracował w Rydze, Witebsku, Charkowie, Piotrogrodzie i Archangielsku.
W 1917 roku został członkiem piotrogrodzkiej Rady Delegatów Robotniczych, Żołnierskich i Chłopskich. W 1918 roku podjął pracę z Czeka. W tym samym roku został wysłany przez Lenina na Łotwę w celu przygotowania rewolucyjnego terroru w republice, dołączył się do lokalnej armii czerwonej, pracował również w ministerstwie budownictwa Łotewskiej SRR. Po klęsce łotewskich komunistów powrócił do RFSRR.
W latach 1919–1929 sprawował funkcję politruka i lektora w armii czerwonej. W 1931 roku ukończył Instytut Czerwonej Profesury w Moskwie – przyznano mu tytuł magistra historii. Od 1929 do 1932 roku pracował jako nauczyciel historii WKP(b) w Instytucie Historii Partii przy Centralnej Szkole NKWD.
W 1933 roku powołano go na wicekomisarza ds. sowchozów. Od 1937 roku przez trzy lata uczył historii w moskiewskim Wyższym Instytucie Oświaty.
Po włączeniu Łotwy w skład ZSRR w 1940 roku powrócił do kraju, gdzie objął stanowisko sekretarza KC KPŁ ds. propagandy i agitacji. W 1941 roku uciekł do Moskwy, gdzie wraz z innymi komunistami łotewskimi pracował nad programem dla radzieckiej Łotwy po zwycięstwie nad Niemcami.
W 1959 roku kierował czystką w strukturach Komunistycznej Partii Łotwy, usuwając z niej elementy nacjonalistyczne. 25 listopada 1959 roku zastąpił Jānisa Kalnbērziņša w roli I sekretarza KPŁ.
W 1961 roku Pelše awansował na członka KC KPZR. W latach 1961–1967 kierował tzw. komisją Pelšego, która badała sprawę śmierci Siergieja Kirowa.
15 kwietnia 1966 roku przestał być I sekretarzem KPŁ, jednak na XXIII Kongresie KPZR wybrano go członkiem Politbiura – sprawował tę funkcję do śmierci w 1983 roku jako jeden z nielicznych przedstawicieli narodowości niesłowiańskich. Odpowiadał też m.in. za dyscyplinę partyjną jako szef Komitetu Kontroli KPZR.
Pochowany został z honorami na cmentarzu przy Murze Kremlowskim.
Upamiętnienie.
W 1983 jego imię otrzymał Ryski Uniwersytet Techniczny. Nazwa została zmieniona na fali pierestrojki w 1990.
W 1988 poczta ZSRR wydała kopertę z jego wizerunkiem.

</doc>
<doc id="1440472" url="https://pl.wikipedia.org/wiki?curid=1440472" title="Neger Neger">
Neger Neger

Neger Neger jest drugim solowym albumem niemieckiego rapera B-Tight. Płytę promowały utwory Ich bins i Der Coolste. 

</doc>
<doc id="1440475" url="https://pl.wikipedia.org/wiki?curid=1440475" title="Bitwa pod Carabobo">
Bitwa pod Carabobo

Bitwa pod Carabobo – starcie zbrojne, które miało miejsce 24 czerwca 1821 r. w trakcie wojen niepodległościowych w Ameryce Łacińskiej (Wojna o niepodległość Wenezueli).
Po podpisaniu półrocznego zawieszenia broni pomiędzy generałem hiszpańskim P.Morillo a Simonem Bolivarem w styczniu 1821 r. doszło do buntu wojskowych i cywilów w miejscowości Maracaibo, sprzyjającej dotychczas Hiszpanom. Następca generała Morillo, generał Miguel de la Torre wznowił w odpowiedzi na to działania wojenne. 
Bolivar zgromadził około 6 300 ludzi łącząc swoje oddziały z korpusami generałów R. Urdanety oraz J.Paeza. W kwietniu 1821 r. siły Bolivara wyruszyły naprzeciwko pięciotysięcznej armii hiszpańskiej. Dnia 24 czerwca 1821 r. obie armie spotkały się w okolicy wioski Carabobo. Hiszpanie ulokowali się we wsi, mając po prawej flance pasmo górskie, po lewej zaś tereny podmokłe. W chwili gdy Bolivar uderzył z frontu, oddziały Paeza obeszły Hiszpanów z prawej flanki, zdobywając ich artylerię. Kawaleria hiszpańska (1 500 ludzi) co prawda rozbiła dwa bataliony Paeza w gwałtownej szarży, trzeci batalion jednak (1 000 żołnierzy) stawił gwałtowny opór, odpierając Hiszpanów. W wyniku niepowodzenia i znacznych strat na tyłach, Hiszpanie wycofali się do Puerto Cabello. 

</doc>
<doc id="1440478" url="https://pl.wikipedia.org/wiki?curid=1440478" title="George Wyndham">
George Wyndham

George Wyndham (ur. 29 sierpnia 1863 w Londynie, zm. 8 czerwca 1913 w Paryżu) – brytyjski pisarz i polityk, członek Partii Konserwatywnej, minister w rządach lorda Salisbury’ego i Arthura Balfoura.
Życiorys.
Był synem Percy’ego Wyndhama (młodszego syna 1. barona Leconfield) i Madeline Campbell, córki sir Guya Campbella, 1. baroneta. Wykształcenie odebrał w Eton College oraz w Royal Military College w Sandhurst. W 1883 r. wstąpił do armii i dostał przydział do Coldstream Guards. Brał udział w kampanii w Sudanie w 1885 r. Armię opuścił w 1887 r.
W 1889 r. został wybrany do Izby Gmin jako reprezentant okręgu Dover. Początkowo był prywatnym sekretarzem Arthura Balfoura. W latach 1898–1900 był podsekretarzem stanu w Ministerstwie Wojny. W latach 1900–1905 był Głównym Sekretarzem Irlandii. Za jego urzędowania uchwalono w 1903 r. "Irish Land Act".
Był również rektorem Uniwersytetu Glasgow w latach 1902–1905 i rektorem Uniwersytetu Edynburskiego w latach 1908–1911.
W 1897 r. poślubił Sibell Lumley, córkę 9. hrabiego Scarbrough i wdowę po lordzie Grosvenorze. Małżonkowie mieli razem jednego syna, porucznika Percy’ego Lyulpha Wyndhama, oficera Coldstream Guards, który zginął we Francji w 1914 r.

</doc>
<doc id="1440485" url="https://pl.wikipedia.org/wiki?curid=1440485" title="Żupania splicko-dalmatyńska">
Żupania splicko-dalmatyńska

Żupania splicko-dalmatyńska (chorw. "Splitsko-dalmatinska županija") – żupania położona w południowej części Chorwacji ze stolicą w Splicie. W 2011 roku liczył 454 798 mieszkańców.
Podział administracyjny.
Żupania splicko-dalmatyńska jest podzielona na następujące jednostki administracyjne:

</doc>
<doc id="1440486" url="https://pl.wikipedia.org/wiki?curid=1440486" title="Ksenokrates">
Ksenokrates



</doc>
<doc id="1440487" url="https://pl.wikipedia.org/wiki?curid=1440487" title="San Marino na Letnich Igrzyskach Olimpijskich 1980">
San Marino na Letnich Igrzyskach Olimpijskich 1980

Igrzyska w Moskwie zostały zbojkotowane z przyczyn politycznych przez państwa zachodnie, w tym San Marino, jednakże sportowcy z tego państwa wystąpili wówczas pod flagą olimpijską. W sumie w Moskwie wystąpiło 16 sanmaryńskich atletów.

</doc>
<doc id="1440488" url="https://pl.wikipedia.org/wiki?curid=1440488" title="Grzmiączka (osada)">
Grzmiączka (osada)

Grzmiączka – osada w Polsce położona w województwie zachodniopomorskim, w powiecie szczecineckim, w gminie Grzmiąca.

</doc>
<doc id="1440489" url="https://pl.wikipedia.org/wiki?curid=1440489" title="Heraklides z Pontu">
Heraklides z Pontu

Heraklides z Pontu (, IV w. p.n.e.) – grecki filozof akademicki i astronom, pochodzący z Heraklei Pontyjskiej. Kierował Akademią podczas podróży Platona na Sycylię.
Heraklides starał się o stanowisko scholarchy Akademii po śmierci Speuzypa – następcy i siostrzeńca Platona. Przegrał jednak (kilkoma głosami) z Ksenokratesem. Rozgoryczony opuścił Akademię i powrócił do Pontu.
Heraklides jest uważany za poprzednika teorii heliocentrycznej. Uważał, że Ziemia obraca się wokół własnej osi (z zachodu na wschód). Pogląd ten nie był jednak podbudowany teoretycznie czy empirycznie i miał wyłącznie oparcie intuicyjne.
Symplicjusz z Cylicji w komentarzu do dzieła "O niebie" Arystotelesa mówi o Heraklidesie:
Pogląd ten mógł być wzorowany na fragmencie z "Timajosa":
Wcześniej pogląd o ruchu Ziemi wokół "ogniska Wszechświata" () głosił Filolaos z Tarentu, Ziemia miała być stale zwrócona do "ogniska" jedną stroną (podobnie jak Księżyc do Ziemi), w tym modelu zatem musiała także obracać się dokoła własnej osi.
Chalcydiusz w komentarzu do "Timajosa" podaje: Heraklides pokazał, że Wenus jest "czasami wyżej, czasem niżej niż Słońce". Prawdopodobnie oznaczało to, iż Wenus (i zapewne Merkury) w modelu Heraklidesa krążyły wokół Słońca, krążącego wokół Ziemi. Podobny model, w którym planety obiegają Słońce krążące wokół Ziemi, 2 tysiące lat później ogłosił Tycho Brahe.
Diogenes Laertios w 5 księdze "Żywotów i poglądów słynnych filozofów" wylicza długą listę dzieł Heraklidesa.

</doc>
<doc id="1440491" url="https://pl.wikipedia.org/wiki?curid=1440491" title="Klepary">
Klepary

2 miejscowości w Polsce:

</doc>
<doc id="1440494" url="https://pl.wikipedia.org/wiki?curid=1440494" title="Anonimowe P2P">
Anonimowe P2P

Anonimowe P2P – typ sieci peer to peer, w której użytkownicy są anonimowi lub pseudoanonimowi. Główną różnicą pomiędzy zwykłą a anonimową siecią jest odmienne trasowanie. W anonimowych sieciach możliwy jest nieskrępowany dostęp do informacji. 
Zainteresowanie anonimowym P2P wzrosło w ostatnich latach z wielu powodów, włączając brak zaufania dla rządów (szczególnie w niedemokratycznych państwach, masowe podsłuchiwanie, przechowywanie danych, procesy sądowe przeciwko bloggerom). Takie sieci podobają się osobom chcącym wymieniać się nielegalnie materiałami, które chroni prawo autorskie – organizacje takie jak Recording Industry Association of America czy British Phonographic Industry zbierają informacje o użytkownikach zwykłych sieci P2P i pozywają ich do sądu.
Użycie anonimowych P2P.
Istnieje wiele powodów by używać technologii anonimowego P2P; większość z nich są typowe dla wszystkich rodzajów anonimowości internetowej.
Użytkownicy P2P, którzy pragną anonimowości, używają anonimowego p2p by uniknąć zidentyfikowania jako wydawca (wysyłający) lub odbiorca informacji. Najczęstsze przyczyny:
Przykładowy pogląd na legalną i nielegalną zawartość podano na The Philosophy Behind Freenet.
Rządy są także zainteresowane technologiami anonimowego P2P. United States Navy wsparła badania nad trasowaniem cebulowym co pozwoliło na rozwój projektu Tor wspieranego obecnie przez Electronic Frontier Foundation.
Argumenty za i przeciw anonimowym sieciom P2P.
Ogólnie.
Anonimowe systemy P2P mogą wspierać niepopularne poglądy, ale mogą też chronić nielegalne działania nie chronione przez prawo do wolności słowa takie jak oszustwo, oszczerstwo, wymiana nielegalną pornografią, kopiowanie dzieł chronionych prawem autorskim bez zezwolenia autora, planowanie działań przestępczych. Krytycy anonimowych systemów P2P utrzymują, że zalety oferowane przez takie systemy nie przeważają wad oraz inne sposoby komunikacji są wystarczające dla ludzi o niepopularnych poglądach.
Niektórzy zwolennicy anonimowych P2P wierzą, że wszystkie obostrzenia wolności słowa prezentują interesy despotów. Inni twierdzą, że informacja sama w sobie jest etycznie neutralna, zły lub dobry może być sposób jej wykorzystywania przez ludzi. Pogląd na to co jest dobre a co złe również się zmienia (zobacz moral panic); na przykład, gdyby anonimowe sieci peer to peer istniały w latach 50. i 60. dwudziestego wieku, ich zadaniem byłoby przechowywanie informacji o prawach człowieka lub anarchizmie. 
Łatwy dostęp anonimowych sieci P2P jest widziany przez niektórych jako demokratyzacja technologii szyfrujących, dając zwykłym ludziom dostęp do bezpiecznych kanałów komunikacyjnych obecnie używanych przez władze. Zwolennicy takiego poglądu argumentują, że anty podsłuchowe technologie wyrównują siły między ludźmi a rządzącymi.
Wolność słowa.
Niektórzy twierdzą, że prawdziwa Wolność słowa, szczególnie w kontrowersyjnych tematach jest trudna lub niemożliwa do zachowania, jeśli jednostki nie mogą mówić całkowicie anonimowo. Jeśli anonimowość nie jest możliwa, jednostki prezentujące niepopularny pogląd mogą spotkać groźby lub represje. Jest to jeden z powodów, dla których wybory powszechne w wielu demokratycznych państwach są tajne. Kontrowersyjne informacje, które partie chcą trzymać w ukryciu, takie jak szczegóły o przypadkach korupcji, są często wyjawiane przez osoby anonimowe.
Anonimowe blogowanie.
Anonimowe blogowanie jest jednym z powszechnych zastosowań anonimowych sieci.
O ile anonimowe blogowanie jest również możliwe do pewnego stopnia w zwykłym, nieanonimowym internecie, dostawca serwisu blogowego może być zmuszony do ujawnienia adresu IP bloggera (dla porównania sprawa Google wyjawiającego tożsamość anonimowego bloggera). Anonimowe sieci zapewniają wyższy stopień anonimowości. Flogi w sieci freenet czy Syndie w I2P są przykładami technologii anonimowego blogowania.
Kolejnym argumentem za anonimowym blogowaniem jest delikatna natura zatrudnienia. Czasami blogger piszący pod swoim prawdziwym nazwiskiem staje przed wyborem czy siedzieć cicho czy narażać na kłopoty siebie, swoich kolegów i firmę, dla której pracuje.
Ryzyko pozwania jest kolejnym problemem. Niektórzy bloggerzy doświadczyli wielomilionowych procesów sądowych które później zostały "kompletnie porzucone", anonimowe blogowanie daje ochronę przed takimi zagrożeniami.
Cenzura domen internetowych.
W nieanonimowym internecie, nazwa domeny taka jak "mojastrona.com" to klucz do informacji. Cenzura strony Wikileaks pokazuje, że domeny są szalenie podatne na cenzurę. Niektórzy rejestratorzy domen zawieszają przyznawanie nazwy nawet pomimo braku orzeczenia sądu.
Dla dotkniętych klientów, blokowanie nazwy domeny jest o wiele większym problemem niż odmowa zarejestrowania nazwy; rejestratorzy posiadają pełną kontrolę nad domenami. 
W przypadku europejskiego biura turystycznego, ponad 80 stron internetowych z końcówką .com zostało wyłączonych i zablokowanych przez amerykańskiego rejestratora bez orzeczenia sądu czy nawet poinformowania właściciela. Biuro podróży było zmuszone do odbudowania stron z domeną najwyższego poziomu .net.
Anonimowe sieci są niezależne od rejestratorów nazw. Na przykład we freenecie zaimplementowano adresy odporne na cenzurę i oparte na kluczu publicznym: tylko osoba posiadająca prawidłowy klucz prywatny jest w stanie zaktualizować lub ją wyłączyć.
Kontrola poprzez online tracking.
Anonimowe P2P jest doceniane w zwykłej, codziennej komunikacji. Kiedy komunikacja jest anonimowa, decyzja czy ujawnić swoje dane osobowe należy do rozmawiających stron i nie zależy od żadnych osób trzecich. Często rozmówcy nie mają potrzeby czy chęci do ujawniania swoich danych. Jako przedmiot osobistej wolności, ludzie nie chcą przekazywać zbędnych danych. W niektórych przypadkach takie dane mogą posłużyć do utworzenia historii ich aktywności.
Skutki inwigilacji legalnych zachowań.
Podsłuchiwanie Internetu, takie jak nagrywanie i przechowywanie szczegółowych danych o ruchu na stronach internetowych i kontach e-mailowych, mogą wpływać na w pełni legalne działania. Ludzie mogą się powstrzymywać od zgodnego z prawem zdobywania interesujących ich informacji oraz porozumiewania się, ponieważ wiedzą o możliwym podsłuchu i wierzą, że taka komunikacja może być uważana za podejrzaną.
Na przykład, pewien czytelnik bloga wyraził swoje obawy związane z odwiedzaniem witryny internetowej Al-Dżazira:
"O ile można stwierdzić, że Al-Dżazira nie jest proterrorystyczna,to jednak nie powstrzymuje to ludzi z DHS czy NSA od zakładania, że ludzie, którzy dużo oglądają "Al-Dżazirę" mogą być zwolennikami terroryzmu i być może powinni być umieszczeni na liście osób, które należy sprawdzić czy nie kontaktują się z innymi z innymi wyznawcami terroryzmu lub być może powinni zostać wpisani na listę ludzi wymagających specjalnych analiz, gdy lecą samolotem.".
Według profesora prawa Daniela J. Solove'a, takie efekty "ranią społeczeństwo, między innymi, obniżają różnorodność wyrażanych punktów widzenia oraz stopień wolności w zaangażowaniu w działalność polityczną.".
Dostęp do materiałów cenzurowanych i chronionych prawami autorskimi.
Większość państw zakazuje lub cenzuruje publikacje pewnych książek i filmów, oraz pewne typy zawartości jak na przykład dziecięcą pornografię. Inne materiały można legalnie posiadać ale nie rozprowadzać; na przykład, prawo autorskie oraz patenty mogą zakazać dystrybucji. Tego typu przepisy są trudne lub niemożliwe do wyegzekwowania w anonimowych sieciach P2P.
Funkcjonowanie anonimowych P2P.
Anonimowość i pseudonimowość.
Niektóre z sieci popularnie przypisywanych do "anonimowych p2p" są naprawdę anonimowe, w sensie takim, że węzły nie przechowują żadnych identyfikatorów. Inne są faktycznie pseudonimowe, zamiast być identyfikowanym za pomocą własnego adresu IP, węzły są rozpoznawane poprzez pseudonimy, na przykład klucze kryptograficzne. Na przykład, każdy węzeł w sieci MUTE posiada wirtualny adres wyznaczony na podstawie jego klucza publicznego. Ten wirtualny adres funkcjonuje jako pseudonim dla węzła, pozwalając adresować do niego wiadomości. Z drugiej strony w sieci Freenet wiadomości są przekazywane używając kluczy identyfikujących konkretny pakiet danych, a nie konkretne węzły sieci - węzły same w sobie są anonimowe.
Termin "anonimowe" jest używany do określenia obu rodzajów sieci ponieważ jest trudno – o ile to w ogóle możliwe – określić, czy węzeł jest prawdziwym nadawca wiadomości, czy tylko przekazuje ją komuś innemu. Każdy węzeł w anonimowej sieci P2P uczestniczy w niej jako uniwersalny nadawca i uniwersalny odbiorca, aby zachować anonimowość. Jeśli węzeł byłby tylko odbiorcą i nie wysyłał, sąsiedni użytkownicy mogliby wiedzieć, że konkretna informacja miała być dostarczona do tego konkretnego węzła i to on jest jej adresatem. W ten sposób, aby pozostać anonimowym, węzły muszą przekazywać cudze dane.
Spam i ataki DoS w sieciach anonimowych.
Początkowo, anonimowe sieci były napędzane przez małe, przyjazne społeczności programistów. W miarę jak zainteresowanie anonimowym P2P wzrastało rosła ilość użytkowników, nieuchronnie pojawili się też złośliwi użytkownicy próbujący różnych ataków. Podobnie jak w internecie, gdzie wraz z coraz szerszym użyciem następowały fale spamu oraz ataków DDoS. Takie ataki mogą wymagać innych rozwiązań w anonimowych sieciach. Na przykład, tworzenie czarnych list nie działa ponieważ anonimowe sieci z założenia ukrywają takie informacje.
Sieci typu Opennet, darknet (Friend to Friend).
W anonimowych sieciach P2P można zaimplementować albo sieć typu opennet albo darknet (często nazywany Friend to Friend). Różnią się one sposobem wyboru najbliższych pośredników: 
Niektóre sieci takie jak Freenet obsługują oba rozwiązania jednocześnie.
W sieci F2F, użytkownicy łączą się bezpośrednio tylko z przyjaciółmi. Wiele sieci F2F pozwala na pośrednie, anonimowe lub pseudonimowe połączenia pomiędzy użytkownikami którzy się nie znają lub sobie nie ufają. Na przykład, użytkownik może automatycznie przekierować połączenie pomiędzy swoimi przyjaciółmi nie ujawniając żadnych danych o nadawcy, następna osoba może przekierować to połączenie dalej na tych samych zasadach, itd.
Użytkownicy nie są w stanie określić kto bierze udział w połączeniu poza własnym kręgiem przyjaciół, więc sieć F2F może rosnąć bez zmniejszania anonimowości użytkowników.
Niektóre sieci F2F pozwalają użytkownikom kontrolować jakie typy plików mogą być wymieniane poprzez własny węzeł, w celu zablokowania wymiany plików o treści potępianej przez użytkownika.
Lista anonimowych sieci oraz klientów P2P.
Prywatne P2P.
Prywatne sieci P2P dopuszczają do wymiany plików tylko między zaufanymi użytkownikami. Osiąga się to poprzez używanie centralnego serwera lub hubów do uwierzytelniania klientów. W takich przypadkach funkcjonalność jest podobna do prywatnych serwerów FTP, ale pliki są wymieniane bezpośrednio między klientami. Alternatywnie użytkownicy mogą wymieniać hasła lub klucze z przyjaciółmi w zdecentralizowanej sieci. 
Mimo że prywatne P2P nie jest anonimowe (połączenia są bezpośrednie) to jednak po zastosowaniu odpowiedniego szyfrowania można zachować poufność (żadne osoby trzecie nie są w stanie stwierdzić, jakie treści są udostępniane).
Klienty friend-to-friend.
Sieci Friend to friend są typem sieci P2P które pozwalają tworzyć bezpośrednie połączenia z zaufanymi osobami. Do autoryzacji mogą być używane hasła lub podpisy cyfrowe.
Anonimowe P2P w bezprzewodowej sieci kratowej.
Możliwe jest zaimplementowanie anonimowego P2P używającego bezprzewodowej sieci kratowej; w przeciwieństwie do stałych łączy internetowych, użytkownicy nie potrzebują rejestrować łącza u dostawcy by dołączyć do takiej sieci, zamiast tego użytkownicy są identyfikowani poprzez sprzęt. Nawet gdyby rządzący zakazaliby używania bezprzewodowego P2P, byłoby bardzo trudno egzekwować takie zakazy bez poważnego naruszenia praw człowieka. Alternatywnie, rząd mógłby zakazać sprzedaży sprzętu bezprzewodowego, lub wydać nakaz imiennej rejestracji każdego urządzenia bezprzewodowego. Protokołami dla bezprzewodowej sieci kratowej są OLSR oraz następca protokołu B.A.T.M.A.N., który został zaprojektowany do zdecentralizowanego przydzielania IP.

</doc>
<doc id="1440496" url="https://pl.wikipedia.org/wiki?curid=1440496" title="Władimir Kislicyn">
Władimir Kislicyn

Władimir Aleksandrowicz Kislicyn, ros. Владимир Александрович Кислицын (ur. 9 stycznia 1883 w Kijowie, zm. 17 maja 1944 w Harbinie w Mandżukuo) – rosyjski wojskowy (generał major), emigracyjny działacz polityczny i kombatancki.
W 1900 ukończył szkołę wojskową piechoty w Odessie, zaś w 1908 – oficerską szkołę kawaleryjską. Brał udział w wojnie rosyjsko-japońskiej w latach 1904–1905, a następnie w I wojnie światowej. Początkowo był oficerem XXIII odeskiej brygady pogranicznej, zaś od sierpnia 1916 – 11 pułku dragonów. W 1917 awansował do stopnia kapitana i objął dowództwo tego pułku. Następnie dowodził pułkiem strzeleckim 1 dywizji kawalerii. W 1918 został dowódcą ukraińskiej 3 dywizji kawalerii, a następnie III korpusu kawalerii w okresie tzw. Hetmanatu (rządów hetmana Pawło Skoropadskiego). Uczestniczył w obronie Kijowa przed wojskami bolszewickimi. W styczniu 1919 został aresztowany przez władze niemieckie i wywieziony do Niemiec. Stamtąd, po uwolnieniu, przedostał się do Archangielska, gdzie wstąpił do wojsk białych Rosjan, obejmując dowództwo kompanii, a następnie pułku Armii Północnej gen. Jewgienija K. Millera. W lipcu wraz z grupą oficerów przeszedł przez Ural do armii adm. Aleksandra W. Kołczaka na Syberii. Objął dowodzenie II brygadą ufijskiej dywizji kawalerii. W październiku awansował na pułkownika. W grudniu został dowódcą tej dywizji. Od kwietnia 1920 dowodził 1 dywizją kawalerii, a następnie I samodzielną brygadą kawalerii Armii Dalekowschodniej atamana gen. Grigorija M. Siemionowa. W latach 1921–1922 był dowódcą 1 mieszanej dywizji mandżurskiej. Od 1914 był 14-krotnie raniony w okolicy głowy. W listopadzie 1922 wyemigrował do Harbina, gdzie wstąpił do policji. Stanął na czele ruchu legitymistów-monarchistów popierających prawa do tronu carskiego wielkiego księcia Kiryła Władimirowicza. Należał też do innych organizacji białych Rosjan. W 1928 został awansowany do stopnia generała majora przez księcia. Od 1 czerwca 1935 był komendantem rosyjskich oddziałów policji dróg żelaznych Północnej Mandżurii. W 1936 zostały opublikowane jego wspomnienia. Ukończył wyższe kursy naukowo-wojskowe prowadzone w Paryżu przez gen. Nikołaja N. Gołowina. W latach 1938–1943 przewodniczył Głównemu Biuru do spraw Rosyjskich Emigrantów w Mandżurii z siedzibą w Harbinie, które podlegało władzom Mandżukuo i prowadziło bliską współpracę z japońskimi służbami wywiadowczymi.

</doc>
<doc id="1440498" url="https://pl.wikipedia.org/wiki?curid=1440498" title="Cacatua sanguinea">
Cacatua sanguinea



</doc>
<doc id="1440499" url="https://pl.wikipedia.org/wiki?curid=1440499" title="Żupania szybenicko-knińska">
Żupania szybenicko-knińska

Żupania szybenicko-knińska (chorw. "Šibensko-kninska županija") – komitat położony w środkowo-południowej części Chorwacji. ze stolicą w Szybeniku. W 2011 roku liczył 109 375 mieszkańców.
Podział administracyjny.
Żupania szybenicko-knińska jest podzielona na następujące jednostki administracyjne:

</doc>
<doc id="1440500" url="https://pl.wikipedia.org/wiki?curid=1440500" title="Klepary (województwo zachodniopomorskie)">
Klepary (województwo zachodniopomorskie)

Klepary – osada w Polsce położona w województwie zachodniopomorskim, w powiecie szczecineckim, w gminie Grzmiąca.

</doc>
<doc id="1440501" url="https://pl.wikipedia.org/wiki?curid=1440501" title="Piotr Wojtowicz">
Piotr Wojtowicz

Piotr Wojtowicz (ur. 23 stycznia 1958 r. w Toruniu) – operator filmowy (autor zdjęć filmowych, Cinematographer, Director of Photography), aktor drugoplanowy.
W latach 1979-1982 pracuje w TVP Kraków, to właśnie tam realizował swoje pierwsze filmy dokumentalne. W 1986 r. ukończył studia na Wydziale Operatorskim PWSFTviT w Łodzi. Od ukończenia studiów aktywny zawodowo do chwili obecnej, od 2009 wykładowca sztuki operatorskiej w Państwowa Wyższa Szkoła Filmowa, Telewizyjna i Teatralna im. Leona Schillera w Łodzi. W 2019 nadanie tytułu profesora sztuki filmowej..
Rozpiętość gatunkowa realizowanych filmów obejmuje film artystyczny, poprzez historyczny sięga lżejszego kina rozrywkowego i sensacyjnego. Jako operator kamery wykonuje zdjęcia lotnicze i podwodne, przez lata specjalizował się w zdjęciach na steadicamie. Swoje doświadczenie zdobywa pracując w warunkach tropikalnej dżungli w Wietnamie i na ośnieżonych szczytach górskich. Realizował filmy w Czechach, Rosji, Szwecji, USA, na Ukrainie, Węgrzech i we Francji. Jako samodzielny autor zdjęć filmowych debiutuje w roku 1990 realizując zdjęcia do filmu "Cheat" (Szuler) w reżyserii Adka Drabinskiego, amerykańsko – hiszpańskiej produkcji za którą otrzymał Nagrodę im. Andrzeja Munka w kategorii zdjęć. W latach następnych pracował jako autor obrazu między innymi z takimi reżyserami jak; Marta Meszaros, Izabela Cywińska, Andrzej Barański, Jan Kidawa-Błoński, Michał Kwieciński, Bodo Kox, Olaf Lubaszenko, Radosław Piwowarski, Andrzej Seweryn, Mariusz Treliński, Wojciech Wójcik, Patryk Vega, Krzysztof Zanussi, Ryszard Zatorski. Większość filmów fabularnych realizuje łącząc zadania autora zdjęć z funkcją operatora kamery.
Ma w dorobku ponad trzydziestu spektakli teatru telewizji, około stu filmów reklamowych, część z nich jako reżyser. Jest autorem kilkunastu teledysków, między innymi dla Grzegorza Ciechowskiego, Stanisława Sojki, zespołów; Budka Suflera i Piersi, oraz współautorem albumu fotograficznego „Prymas”, zawierał on m.in. fotosy z filmu "Prymas. Trzy lata z tysiąca".
Jest członkiem Stowarzyszenia Autorów Zdjęć Filmowych / PSC (Polish Society of Cinematographers), elitarnego stowarzyszenia twórców zdjęć filmowych, w latach 2012-2015 jego wiceprzewodniczący. Członek European Federation of Cinematographers / IMAGO. W latach 2012 – 2014 zasiadał w Radzie Naukowej Filmoteki Narodowej. Członek jury wielu festiwali filmowych, między innymi: Camerimage, FFF w Gdyni, LLF w Łagowie.

</doc>
<doc id="1440503" url="https://pl.wikipedia.org/wiki?curid=1440503" title="Lasy Przysusko-Szydłowieckie">
Lasy Przysusko-Szydłowieckie



</doc>
<doc id="1440504" url="https://pl.wikipedia.org/wiki?curid=1440504" title="Kłośno">
Kłośno

Kłośno – osada w Polsce położona w województwie zachodniopomorskim, w powiecie szczecineckim, w gminie Grzmiąca.

</doc>
<doc id="1440507" url="https://pl.wikipedia.org/wiki?curid=1440507" title="Hugh Arnold-Forster">
Hugh Arnold-Forster

Hugh Oakeley Arnold-Forster (ur. 19 sierpnia 1855, zm. 12 marca 1909) – brytyjski polityk, członek Partii Liberalno-Unionistycznej, minister w rządzie Arthura Balfoura.
Życiorys.
Był synem Williama Delafielda Arnolda, brytyjskiego administratora w Pendżabie. Po śmierci ojca w 1859 r. został adoptowany przez siostrę ojca Jane i jej męża, Williama Edwarda Forstera. Wykształcenie odebrał w Rugby School oraz w University College na Uniwersytecie Oksfordzkim. W 1879 r. rozpoczął praktykę adwokacką.
W 1880 r. został prywatnym sekretarzem swojego przybranego ojca, który był wówczas głównym sekretarzem Irlandii w liberalnym rządzie Gladstone’a. W 1885 r. został członkiem Cassell &amp; Co. W 1894 r. został sekretarzem Imperial Federation League.
Arnold-Forster został wybrany do Izby Gmin w 1892 r. jako reprezentant okręgu Belfast West. Od 1906 r. aż do śmierci reprezentował okręg wyborczy Croydon. W 1900 r. został parlamentarnym sekretarzem przy Admiralicji. W 1903 r. został członkiem Tajnej Rady. W latach 1903–1905 był ministrem wojny. Powołał on komisję lorda Eshera do spraw reformy British Army po II wojnie burskiej.
Rodzina.
W 1885 r. poślubił Mary Story-Maskelyne (1861–1951), córkę Nevila Story’ego Maskelyne’a. Hugh i Mary mieli razem czterech synów:

</doc>
<doc id="1440511" url="https://pl.wikipedia.org/wiki?curid=1440511" title="Etat batalionu ON typ I">
Etat batalionu ON typ I

Etat batalionu ON typ I – etat pododdziału piechoty Wojska Polskiego II RP.
Etat batalionu Obrony Narodowej typ I wprowadzony został na podstawie rozkazu L.dz. 1600/Tjn. szefa Departamentu Piechoty Ministerstwa Spraw Wojskowych z 27 kwietnia 1939 o utworzeniu nowych brygad ON oraz o zorganizowaniu nowych jednostek w istniejących brygadach ON. 
Do wybuchu II wojny światowej sformowano 20 oddziałów tego typu:
W czasie kampanii wrześniowej prawdopodobnie sformowano jeszcze Złoczowski batalion ON.
Wymienione wyżej bataliony utworzyły 3 brygady ON i 2 lub 3 półbrygady ON:
Bataliony typu I przeznaczone były do służby wartowniczej na terenie Okręgów Korpusów Nr II, III, VI i X.
Struktura organizacyjna batalionu ON typ I:
Stan osobowy batalionu ON typ I liczył 420 (417) żołnierzy:
Zgodnie z etatem batalion miał być uzbrojony w:
Bataliony ON typ I nie otrzymały hełmów i pistoletów dla oficerów rezerwy (w zamian przydzielono im karabinki).
1 maja 1939 r. Dep. Piechoty M.S.Wojsk. podjął decyzję o przydzieleniu broni maszynowej i amunicji batalionom ON na terenie Okręgu Korpusu Nr I, II, VI i X. Każdy batalion otrzymać miał 12 rkm Bergmann wz. 1915, 10.020 naboi do karabinów wz. 1898 i 3.600 naboi do rkm Bergmann wz. 1915. Każdy pluton strzelecki otrzymać miał jeden rkm. Trzy kolejne rkm miały zastąpić brakujące do etatu ckm-y w plutonach karabinów maszynowych.
Na etatowe wyposażenie pododdziału składały się:

</doc>
<doc id="1440512" url="https://pl.wikipedia.org/wiki?curid=1440512" title="Sebastian Buemi">
Sebastian Buemi



</doc>
<doc id="1440514" url="https://pl.wikipedia.org/wiki?curid=1440514" title="Strzeszyn (gmina Grzmiąca)">
Strzeszyn (gmina Grzmiąca)

Strzeszyn – osada w Polsce położona w województwie zachodniopomorskim, w powiecie szczecineckim, w gminie Grzmiąca.
Zobacz też: Strzeszyn

</doc>
<doc id="1440518" url="https://pl.wikipedia.org/wiki?curid=1440518" title="Okręg wyborczy Belfast West">
Okręg wyborczy Belfast West

Okręg wyborczy Belfast West powstał w 1885 i wysyłał do brytyjskiej Izby Gmin jednego deputowanego. Okręg został zlikwidowany w 1918, ale przywrócono go ponownie w 1922. Okręg obejmuje zachodnią część miasta Belfast. Obecnie reprezentuje go (od 1983, z przerwą w latach 1992–1997) lider partii Sinn Féin Gerry Adams, który w 2010 z powodzeniem ubiegał się o reelekcję.

</doc>
<doc id="1440532" url="https://pl.wikipedia.org/wiki?curid=1440532" title="Don Flack">
Don Flack



</doc>
<doc id="1440542" url="https://pl.wikipedia.org/wiki?curid=1440542" title="Zwartowo (powiat szczecinecki)">
Zwartowo (powiat szczecinecki)

Zwartowo – osada w Polsce położona w województwie zachodniopomorskim, w powiecie szczecineckim, w gminie Grzmiąca.

</doc>
<doc id="1440545" url="https://pl.wikipedia.org/wiki?curid=1440545" title="Komunistyczna Partia Litwy">
Komunistyczna Partia Litwy

Komunistyczna Partia Litwy (lit. "Lietuvos komunistų partija", LKP) – komunistyczna partia litewska założona w 1918, w latach 1940–1991 sprawująca formalną władzę w Litewskiej Socjalistycznej Republice Radzieckiej jako część składowa WKP(b) i KPZR.
Historia.
W okresie niepodległej Litwy ugrupowanie działało nielegalnie, a komuniści poddani byli surowym represjom za działalność sprzeczną z racją stanu. W 1940 roku, w wyniku agresji radzieckiej, a następnie aneksji Litwy do ZSRR, Komunistyczna Partia (bolszewików) Litwy przejęła niepodzielną władzę w kraju jako część składowa ogólnoradzieckiej WKP(b). Jej pierwszym sekretarzem był wówczas Antanas Sniečkus. Funkcję szefa partii sprawował zawsze Litwin, jego zastępcą mianowano tradycyjnie Rosjanina. Po II wojnie światowej partia miała dwa swoje dzienniki, jeden w języku litewskim - "Tiesa" (pol. "Prawda") i drugi w języku rosyjskim - "Советская Литва" ("Sowietskaja Litwa") (pol. "Radziecka Litwa"). Od 1953 r. dołączono do tych gazet polskojęzyczny organ partii, dziennik "Czerwony Sztandar", który był wydawany w latach 1953–1990.
W 1952 roku partia powróciła do nazwy sprzed 1940: Komunistyczna Partia Litwy. Na fali pieriestrojki w późnych latach osiemdziesiątych w łonie KPL zaczęły się zarysowywać dwie frakcje: jedna opowiadająca się za autonomią kraju w relacjach z Moskwą (a później: niepodległością), druga – tzw. KPL na platformie moskiewskiej – za pozostaniem Litewskiej SRR w dotychczasowych relacjach zależności od ZSRR. W 1989 KPL pod przewodnictwem Algirdasa Brazauskasa ogłosiła wystąpienie z KPZR, a w 1990 przekształciła się w Litewską Demokratyczną Partię Pracy.
Z kolei Komunistyczna Partia Litwy na tzw. platformie moskiewskiej istniała legalnie w latach 1990–1991 pod kierownictwem Mykolasa Burokevičiusa, dopóki nie zakazano jej działalności jako sprzecznej z litewską racją stanu. Obecnie jako organizacja nielegalna wchodzi w skład Związku Partii Komunistycznych - Komunistycznej Partii Związku Radzieckiego.
W pierwszych latach po II wojnie światowej w składzie KPL, do roku 1953, dominowali Rosjanie. Dopiero od roku 1954 Litwini stanowią najliczniejszą grupę członków partii. Natomiast od roku 1960 Litwini zaczęli dominować także wśród kadry kierowniczej KPL.

</doc>
<doc id="1440548" url="https://pl.wikipedia.org/wiki?curid=1440548" title="Żarnowo (powiat szczecinecki)">
Żarnowo (powiat szczecinecki)

Żarnowo – osada w Polsce położona w województwie zachodniopomorskim, w powiecie szczecineckim, w gminie Grzmiąca.

</doc>
<doc id="1440549" url="https://pl.wikipedia.org/wiki?curid=1440549" title="Mirnes Šišić">
Mirnes Šišić

Mirnes Sead Šišić (ur. 8 sierpnia 1981 w Mostarze) – piłkarz słoweński grający na pozycji prawego pomocnika.
Kariera klubowa.
Karierę piłkarską Šišić rozpoczął w klubie Rudar Velenje. W 2001 roku zadebiutował w jego barwach w pierwszej lidze słoweńskiej. W pierwszym sezonie rozegrał 16 spotkań, ale już w następnym tylko 3, w których zdobył 2 bramki, ale większość sezonu opuścił z powodu kontuzji.
Latem 2003 roku Mirnes wyjechał do Grecji. Przez sezon występował w Ilisiakos FC, drużynie grającej w trzeciej lidze greckiej. W 2004 roku odszedł do drugoligowca AE Larisa. Na koniec sezonu 2004/2005 awansował z Larisą do pierwszej ligi. W niej zadebiutował 5 listopada 2005 w wygranym 2:1 domowym spotkaniu z Atromitosem Pireus. Po rozegraniu czterech spotkań na początku 2006 roku odszedł do Lewadiakosu, jednak wiosną spadł z nim do Beta Ethniki i tam też grał przez całą jesien 2006. Wiosną 2007 Słoweniec był zawodnikiem Iraklisu Saloniki, ale po pół roku powrócił do Lewadiakosu i występował w nim do końca 2007.
Latem 2008 Šišić przeszedł do jednej z najbardziej utytułowanych drużyn w kraju, Olympiakosu Pireus. Kosztował 600 tysięcy euro, a w barwach nowej drużyny po raz pierwszy wystąpił w zremisowanym 1:1 domowym meczu z Panathinaikosem. Na koniec sezonu został mistrzem Grecji.
Kariera reprezentacyjna.
W reprezentacji Słowenii Šišić zadebiutował 6 lutego 2008 roku w przegranym 1:2 towarzyskim spotkaniu z Danią, rozegranym w Novej Goricy. W marcowym sparingu z Węgrami (1:0) zdobył swojego pierwszego gola w kadrze narodowej. W latach 2008–2012 w drużynie narodowej rozegrał 15 spotkań i zdobył 2 bramki.

</doc>
<doc id="1440550" url="https://pl.wikipedia.org/wiki?curid=1440550" title="Mirnes Sisic">
Mirnes Sisic



</doc>
<doc id="1440553" url="https://pl.wikipedia.org/wiki?curid=1440553" title="Chris Boltendahl">
Chris Boltendahl

Chris Boltendahl (ur. 2 stycznia 1962) – niemiecki wokalista heavymetalowy. Założyciel i członek grupy Grave Digger.

</doc>
<doc id="1440556" url="https://pl.wikipedia.org/wiki?curid=1440556" title="Mykolas Burokevičius">
Mykolas Burokevičius

Mykolas Burokevičius (ur. 7 października 1927 w Olicie, zm. 20 stycznia 2016 w Wilnie) – litewski działacz komunistyczny, w latach 1989–1991 I sekretarz Komunistycznej Partii Litwy.
Życiorys.
W 1955 ukończył studia w Wileńskim Instytucie Pedagogicznym, a w 1963 w Akademii Nauk Społecznych przy KC Komunistycznej Partii Związku Radzieckiego. Uzyskał stopień doktora nauk historycznych oraz tytuł profesora.
W latach 1942–1944 pracował jako stolarz i tokarz w fabryce w Wotkińsku (Udmurcka ASRR). Od 1944 był etatowym pracownikiem Komsomołu: instruktorem, kierownikiem sekcji i sekretarzem Komitetu Powiatowego w Wyłkowyszkach. W 1946 rozpoczął pracę w aparacie partyjnym. Pracował jako propagandzista, szef gabinetu partii i zastępca szefa wydziału w Komitecie Powiatowym Komunistycznej Partii Litwy w Wyłkowyszkach. W latach 1947–1949 był słuchaczem w Wyższej Szkole Partyjnej Litewskiej SRR.
W kolejnych latach pełnił funkcje instruktora oraz kierownika sekcji KC KPL, a od 1956 kierownika wydziału Komitetu Miejskiego KPL w Wilnie. Od 1963 był pracownikiem naukowym Instytutu Historii Partii KC KPL. W 1969 został kierownikiem Katedry Filozofii i Komunizmu Naukowego Wileńskiego Instytutu Inżynierii Budownictwa, a w 1976 profesorem Katedry Komunizmu Naukowego i Nauk Politycznych Wileńskiego Instytutu Pedagogicznego.
22 grudnia 1989 został sekretarzem Komitetu Centralnego Komunistycznej Partii Litwy, a 5 marca 1990 I sekretarzem KC KPL lojalnej wobec władz radzieckich (na platformie KPZR). 13 lipca 1990 wszedł w skład KC KPZR, a dzień później został wybrany członkiem Biura Politycznego. Sprzeciwiał się niepodległości Litwy i opowiadał się za zachowaniem jej statusu jako republiki związkowej ZSRR. Na początku 1991 zwrócił się z prośbą do prezydenta Związku Radzieckiego Michaiła Gorbaczowa o objęcie Litwy bezpośrednimi rządami prezydenckimi.
W 1991 litewskie władze rozpoczęły ściganie Burokevičiusa za udział w tzw. wypadkach styczniowych pod wileńską wieżą telewizyjną. 15 stycznia 1994 został aresztowany na terenie Białorusi i przekazany stronie litewskiej. Przez pięć lat przebywał w areszcie, a w sierpniu 1999 skazano go na 12 lat więzienia za działalność antypaństwową oraz współudział w zabójstwie litewskich obywateli w wypadkach styczniowych w Wilnie. 13 stycznia 2006 wypuszczono go na wolność.

</doc>
<doc id="1440557" url="https://pl.wikipedia.org/wiki?curid=1440557" title="Etienne Shew-Atjon">
Etienne Shew-Atjon

Etienne Shew-Atjon (ur. 24 listopada 1974 w Rotterdamie) – holenderski piłkarz występujący na pozycji obrońcy. Obecnie pozostaje bez klubu.
Kariera.
Shew-Atjon karierę rozpoczynał w amatorskim SC Botlek. Potem był graczem VV Rozenburg, a w 1996 roku przeszedł do rezerw Feyenoordu. Tam spędził dwa lata. W 1998 roku podpisał kontrakt z klubem FC Utrecht. W Eredivisie zadebiutował 23 sierpnia 1998 w wygranym 4:2 meczu z NAC Breda. Od czasu debiutu Shew-Atjon pełnił rolę rezerwowego w Utrechcie. 9 września 1998 w wygranym 4:1 meczu z MVV Maastricht zdobył pierwszą w trakcie gry w Eredivisie. W 2002 roku dotarł z Utrechtem do finału Pucharu Holandii, jednak jego klub przegrał tam 2:3 z Ajaxem Amsterdam. W 2003 roku FC Utrecht ponownie zagrał w finale Pucharu Holandii, ale tym razem wygrał te rozgrywki po pokonaniu tam Feyenoord 4:1. W 2004 roku drugi raz rzędu został triumfatorem Pucharu Holandii (w finale 1:0 z FC Twente). Również w 2004 roku zdobył Superpuchar Holandii. W 2009 roku kontrakt Shew-Atjona z Utrechtem wygasł i przeszedł do FC Dordrecht

</doc>
<doc id="1440558" url="https://pl.wikipedia.org/wiki?curid=1440558" title="Aamose">
Aamose

Åmose, Aamose – region największej duńskiej wyspy Zelandii, gdzie odkryto kompleks mezolitycznych obozowisk otwartych, położonych nad nieistniejącym dziś jeziorem. Zespół kultur: Svaerdborg oraz Kongemose, datowany na wczesny holocen. Stanowisko dostarczyło inwentarzu kościanego związanego z rybołówstwem.

</doc>
<doc id="1440559" url="https://pl.wikipedia.org/wiki?curid=1440559" title="Ksenotoka">
Ksenotoka

Ksenotoka ("Xenotoca eiseni") – gatunek słodkowodnej ryby z rodziny żyworódkowatych (Goodeidae).
Występowanie.
Śródlądowe wody Wyżyny Meksykańskiej, głównie dorzecze Rio Lerma.
Opis.
Samice osiągają długość 9 cm, samce są nieco mniejsze. Andropodium powstało przez przekształcenie przedniej części płetwy odbytowej, a część tylna pozostała bez zmian.
Rozmnażanie.
Gdy dojrzała samica ma powiększony brzuch i nabrzmiałe okolice otworu płciowego umieszcza się ją w klateczce z oczkami o średnicy 5 mm. Liczba młodych waha się od 20 do 60, w zależności od wielkości i wieku matki. Samica może rodzić co sześć tygodni, a każdy poród jest poprzedzony aktem zapłodnienia. Samice mają skłonności kanibalistyczne. Jaja zawierają niewielką ilość odżywczego żółtka, młode czerpią pokarm z ciała matki za pomocą trofotenii (wyrostki zarodkowe), które łączą się kosmkami z błoną śluzową jej jajnika. Trofotenie są widoczne u młodych tylko po urodzeniu, później bardzo szybko zanikają.
Wymagania.
Woda w akwarium powinna być czysta, średnio twarda, o odczynie obojętnym lub lekko zasadowym i temperaturze 22–24 °C.

</doc>
<doc id="1440563" url="https://pl.wikipedia.org/wiki?curid=1440563" title="Manni Schmidt">
Manni Schmidt

Manfred „Manni” Schmidt (ur. 27 listopada 1964) − niemiecki gitarzysta heavymetalowy. Były członek grup Rage i Grave Digger.

</doc>
<doc id="1440564" url="https://pl.wikipedia.org/wiki?curid=1440564" title="Robert Dołęga">
Robert Dołęga

Robert Dołęga (ur. 31 grudnia 1977 w Łukowie) – polski sztangista, olimpijczyk, medalista mistrzostw Polski i Europy, rekordzista Polski w podnoszeniu ciężarów. Ma 181 centymetrów wzrostu. Występował w kategorii wagowej do 105 kg.
Życiorys.
Jest absolwentem Akademii Wychowania Fizycznego w Warszawie (ukończył Zamiejscowy Wydział w Białej Podlaskiej). Swoja karierę sportową rozpoczął w klubie MZKS Orlęta Łuków, który reprezentował do roku 1996, po czym przeszedł do klubu WLKS Siedlce/Iganie Nowe. W 2004 roku ponownie zmienił barwy klubowe przechodząc do Startu Otwock, a z końcem 2007 roku powrócił do Orląt. W tym klubie objął także obowiązki pierwszego trenera sekcji podnoszenia ciężarów. W 2008 i 2009 roku był pomysłodawcą i głównym organizatorem międzynarodowych zawodów w podnoszeniu ciężarów "Bracia Dołęgowie Zapraszają". 13-krotny medalista Mistrzostw Polski, gdzie w tabeli multimedalistów zajmuje 7. miejsce. Jest wychowankiem trenerów – Janusza Kowalczyka i Kazimierza Olszewskiego.
Odznaczony "Złotym Niedźwiedziem" i "Złotą Sosenką" za zasługi dla miasta Łukowa i Otwocka. W 2013 roku odznaczony przez ministra sportu brązową odznaką „Za zasługi dla sportu”. W 2017 odznaczony przez Zarząd Województwa Lubelskiego odznaką „Zasłużony dla Województwa Lubelskiego”. Od trzech kadencji zasiada w Radzie Miasta Łuków, w latach 2010-2018 członek Rady Sportu w Łukowie. W 2014 roku założył stowarzyszenie Klub Olimpijczyka Ziemi Łukowskiej i od początku jest jego prezesem. W latach 2014-2019 nauczyciel wychowania fizycznego w Gimnazjum nr 2 (obecnie Szkoła Podstawowa nr 2) w Łukowie. Od 2019 nauczyciel w Szkole Podstawowej nr 5 w Łukowie. Od 2016 roku jest członkiem Rady Trenerów przy Polskim Związku Podnoszenia Ciężarów. Od stycznia do grudnia 2017 roku trener kadry narodowej seniorów w podnoszeniu ciężarów.
Ma syna Macieja (ur. 26 października 2003) oraz córkę Jagodę (ur. 15 lutego 2007) i Hannę (ur. 6 lutego 2020) . Jego dwaj bracia (Marcin i Daniel) również są sztangistami, medalistami igrzysk olimpijskich (Marcin), mistrzostw świata i Europy, rekordzistami Polski, Europy i świata.

</doc>
<doc id="1440566" url="https://pl.wikipedia.org/wiki?curid=1440566" title="Gregoor van Dijk">
Gregoor van Dijk

Gregoor van Dijk (ur. 16 listopada 1981 w Groningen) – holenderski piłkarz występujący na pozycji pomocnika. Obecnie jest zawodnikiem klubu AEK Larnaka. Jest kapitanem tego zespołu.
Kariera.
Van Dijk zawodową karierę rozpoczynał w klubie FC Groningen. W Eerste Divisie zadebiutował 21 listopada 1998 w wygranym 3:0 meczu z Go Ahead Eagles. W sezonie 1998/1999 w lidze zagrał trzy razy, ale od początku następnego był podstawowym graczem Groningen. W tamtym sezonie awansował z klubem do Eredivisie. W tych rozgrywkach pierwszy występ zanotował 20 sierpnia 2000 przeciwko Willem II Tilburg (0:0). 6 września 2000 w wygranym 1:0 spotkaniu z De Graafschap zdobył pierwszą bramkę w trakcie gry w Eredivisie. W Groningen grał do końca sezonu 2000/2001.
Latem 2001 roku przeszedł do innego pierwszoligowca - Rody Kerkrade. Pierwszy ligowy występ zanotował tam 8 września 2001 w przegranym 0:1 pojedynku z De Graafschap. W Rodzie grał przez pięć lat. W tym czasie rozegrał tam 130 ligowych spotkań i zdobył nich 10 bramek.
W 2006 roku podpisał kontrakt z klubem FC Utrecht, również grającym w Eredivisie. W tych rozgrywkach pierwszy ligowy mecz dla Utrechtu zaliczył 19 sierpnia 2006 przeciwko Willem II Tilburg (1:2). Od czasu debiutu był podstawowym graczem Utrechtu.
W 2010 roku van Dijk został piłkarzem AEK Larnaka.
Życie prywatne.
Gregoor van Dijk jest synem byłego piłkarza i trenera - Jana van Dijka. Gregoor ma również brata - Dominique'a van Dijka, który występuje w Go Ahead Eagles.

</doc>
<doc id="1440567" url="https://pl.wikipedia.org/wiki?curid=1440567" title="Stanisław Dowoyno-Sołłohub">
Stanisław Dowoyno-Sołłohub

Stanisław Dowoyno-Sołłohub (ur. 8 czerwca 1885 w Kijowie, zm. 22 września 1939 w Ziołowie) – generał brygady Wojska Polskiego.
Życiorys.
Stanisław Dowoyno-Sołłohub urodził się 8 czerwca 1885 roku w Kijowie w rodzinie Jana i Marii. Pochodził z dawnego litewskiego rodu bojarskiego h. Prawdzic, . Po ukończeniu Korpusu Kadetów w Kijowie w 1903 rozpoczął zawodową służbę w Armii Imperium Rosyjskiego. W 1905 ukończył Oficerską Szkołę Piechoty w Moskwie, a w 1912 Mikołajewską Akademię Sztabu Generalnego w Petersburgu. Podpułkownik z 1916 elitarnego Lejb-Gwardyjskiego Siemionowskiego pułku w Sankt Petersburgu. Pełnił służbę w sztabach związków taktycznych.
W czasie I wojny światowej walczył na froncie austriackim. W latach 1917–1918 był szefem sztabu 4 Dywizji Strzelców Polskich, a w 1918 – II Korpusu Polskiego w Rosji. Od lipca 1918 był pełnomocnikiem i szefem polskiej misji wojskowej w Murmaniu na północy Rosji. W 1919 został awansowany przez gen. Józefa Hallera do stopnia pułkownika.
Do Polski przybył w lipcu 1920 i po formalnym przyjęciu do Wojska Polskiego pozostawał w dyspozycji Ministerstwa Spraw Zagranicznych, będąc przedstawicielem II Rzeczypospolitej na konferencji w Baranowiczach i Rydze. W 1923 roku został dowódcą 61 pułku piechoty. W czerwcu 1924 roku został odkomenderowany z 14 Dywizji Piechoty do Obozu Warownego Poznań w celu pełnienia obowiązków komendanta obozu. W sierpniu tego roku powrócił z odkomenderowania do dowództwa 14 DP. Od października 1924 roku do stycznia 1927 roku pełnił funkcję dowódcy piechoty dywizyjnej w 4 Dywizji Piechoty w Toruniu. W maju 1926 roku, w czasie zamachu stanu, stanął po stronie Józefa Piłsudskiego. Razem z majorem Sztabu Generalnego Stanisławem Krzysikiem był aresztowany z rozkazu dowódcy Okręgu Korpusu Nr VIII generała dywizji Jana Hubischty.
7 marca 1927 roku Prezydent RP Ignacy Mościcki mianował go dowódcą 12 Dywizji Piechoty w Tarnopolu, a 16 marca 1927 roku awansował na generała brygady ze starszeństwem z dniem 1 stycznia 1927 roku i 10. lokatą w korpusie generałów. Obowiązki dowódcy dywizji sprawował do września 1935 roku. W 1936 roku został przeniesiony został w stan spoczynku. Obywatel honorowy miasta Tarnopola.
Na emeryturze osiadł w Warszawie, a lato spędzał w majątku Ziołowo w powiecie kobryńskim, będącym własnością jego żony Olgi Anatoliewnej ks. Dołgorukow (ślub 20 maja 1913). We wrześniu 1939 gościł w nim gen. Leonarda Skierskiego z żoną Natalią i płk. dypl. Rajmunda Brzozowskiego, z którymi usiłował przeciwdziałać rabunkom i grabieżom mienia dokonywanym przez Sowietów po wkroczeniu Armii Czerwonej. Stanisław Dowoyno-Sołłohub zginął zastrzelony 22 września 1939 roku o godzinie 7 rano przez sowieckiego oficera, a naoczny świadek zbrodni gen. Skierski w wyniku donosu został aresztowany i uwięziony w Kobryniu, potem przewieziony do obozu w Starobielsku, gdzie podzielił tragiczny los polskich więźniów.
We wrześniu 2008 podczas prac ekshumacyjnych w rejonie kobryńskim odnaleziono szczątki kilkudziesięciu polskich żołnierzy, policjantów i cywilów pomordowanych przez Sowietów w 1939, a wśród nich – generała Stanisława Dowoyno-Sołłohuba. Ich uroczysty pogrzeb, przy asyście honorowej pocztów sztandarowych Wojska Polskiego i policji, odbył się 13 września 2008 na cmentarzu w Kobryniu. Uroczystościom przewodniczył ks. bp Tadeusz Płoski, ordynariusz polowy Wojska Polskiego.

</doc>
<doc id="1440575" url="https://pl.wikipedia.org/wiki?curid=1440575" title="Frederick Campbell (3. hrabia Cawdor)">
Frederick Campbell (3. hrabia Cawdor)

Frederick Archibald Vaughan Campbell (ur. 13 lutego 1847 w Windsorze w hrabstwie Berkshire, zm. 8 lutego 1911 w Londynie) – brytyjski polityk, członek Partii Konserwatywnej, minister w rządzie Arthura Balfoura.
Życiorys.
Był najstarszym synem Johna Campbella, 2. hrabiego Cawdor, i Sarah Compton-Cavendish, córki generała Henry’ego Cavendisha. Od 1860 r. nosił tytuł grzecznościowy wicehrabiego Emlyn. Wykształcenie odebrał w Eton College oraz w Christ Church na Uniwersytecie Oksfordzkim.
W latach 1874–1885 zasiadał w Izbie Gmin jako reprezentant okręgu Carmarthenshire. W latach 1895–1905 był przewodniczącym Great Western Railway. Od 1896 r. był Lordem Namiestnikiem Pembrokeshire. Po śmierci ojca w 1898 r. odziedziczył tytuł 3. hrabiego Cawdor i zasiadł w Izbie Lordów. Od 1899 r. był adiutantem wpierw królowej Wiktorii, a następnie króla Edwarda VII. W 1905 r. był przez kilka miesięcy pierwszym lordem Admiralicji.
16 września 1868 r. w Stoke Rochford poślubił Edith Turnor (20 stycznia 1844 – 2 września 1926), córkę Christophera Turnora i lady Caroline Finch-Hatton, córki 10. hrabiego Winchilsea. Frederick i Edith mieli razem sześciu synów i czterech córek:
Lord Cawdor zmarł w 1911 r. Tytuł parowski odziedziczył jego najstarszy syn, Hugh.

</doc>
<doc id="1440580" url="https://pl.wikipedia.org/wiki?curid=1440580" title="Parafia św. Wojciecha w Trzcielu">
Parafia św. Wojciecha w Trzcielu

Parafia pw. św. Wojciecha w Trzcielu – rzymskokatolicka parafia, należąca do dekanatu Babimost, diecezji zielonogórsko-gorzowskiej, metropolii szczecińsko-kamieńskiej w Polsce, erygowana w roku 1625.
Historia Parafii.
Drewniany kościół został konsekrowany 9 listopada 1614, parafię erygowano w 1625. Podczas najazdu szwedzkiego kościół został spalony, zabito dwóch kapłanów: proboszcza St. Wolsztyniusa i wikariusza M. Wachowicza. Nowy drewniany kościół w kształcie krzyża, zbudowany w 1692 także uległ spaleniu w 1809. Aktualnie istniejący kościół zbudowano w 1824. Po II wojnie światowej parafię objęło Zgromadzenie Księży Misjonarzy św. Wincentego a Paulo.
Duszpasterze.
Poprzedni proboszczowie.
Aktualnie:
Miejsca sprawowania kultu.
Kościół parafialny.
Kościół pw. Świętego Wojciecha w Trzcielu.
Historia kościoła w Trzcielu rozpoczyna się w wieku XII kiedy to prawdopodobnie zbudowano drewnianą kaplicę na terenie starego miasta. Jednak pierwsze wzmianki o nim pojawiają się dopiero w aktach miejskich z 1510 roku.
Pierwszy opis zaś pojawił się ponad 100 lat później, bo w 1614 roku, kiedy to parafię wizytował ówczesny biskup diecezjalny, mianowicie mówi on o kościele zbudowanym z drewna, wewnątrz pomalowanym, w całości poświęconym Świętemu Wojciechowi.
Niestety w 1655 roku, podczas najazdu Szwedów na Polskę kościół spłonął. Wraz z nim ogień pożarł prawie wszystkie dokumenty dotyczące przeszłości kościoła. Odbudowano w niedługim czasie podobny kościół również z drewna, który również spłonął w roku 1737. W 1809 roku Trzciel nawiedził ogromny pożar który spowodował niemal doszczętne spalenie starego miasta, w tym kościoła. W końcu Trzcielanie wyciągnęli wnioski i postanowili zbudować kościół z cegły. Nie miał on jednak wieży, a dzwony zostały zamontowane na drewnianej, stojącej obok świątyni dzwonnicy.
W 1903 roku wreszcie zakończono budowę ceglanej wieży, która osiągnęła wysokość 42 metrów. 3 lata później wstawiono do niej pierwsze dzwony a w 1936 roku umieszczono z każdej strony zegary. Kościół bez większych uszczerbków przetrwał obie wojny światowe. Po II wojnie światowej rozebrano kościół ewangelicki znajdujący się na nowym mieście, wiele cennych dzieł sztuki takich jak obrazy czy rzeźby przeniesiono do kościoła katolickiego, gdzie większość z nich stoi do dziś, między innymi obraz Chrystusa Ukrzyżowanego, który przez długi czas zdobił prezbiterium kościoła.
W 2009 roku proboszcz parafii, ks. Marian Kot, postanowił przeprowadzić generalny remont kościoła. Jeszcze tego roku zaczęły się pracę dotyczące wstawienia nowych dachówek i nowej rynny. Następnie odnowiono chodnik wokół kościoła, posadzono nowe drzewa i posiano trawę. W 2010 roku rozpoczęto renowację od środka, przerobiono prezbiterium, w jego centralnym punkcie umieszczono krzyż, a po jego prawej stronie wizerunek Matki Bożej z dzieciątkiem Jezus. Po wstawieniu posadzki rozpoczęto renowację obrazów Między innymi dwa obrazy wiszące po prawej i lewej stronie ołtarza, pochodzące z 1946 roku, autorstwa miejskiego malarza, oraz kopia znanego obrazu Jezusa Miłosiernego. Późną wiosną 2011 roku, zaczęto malować sufit. Odrestaurowano malowidło z 1938 roku autorstwa R. Richtera, przedstawiającego ostatnią wieczerzę. Ostatnim etapem była renowacja organów.

</doc>
<doc id="1440582" url="https://pl.wikipedia.org/wiki?curid=1440582" title="Katastrofa w Kirtland">
Katastrofa w Kirtland



</doc>
<doc id="1440583" url="https://pl.wikipedia.org/wiki?curid=1440583" title="Katastrofa w Hardinsbergu">
Katastrofa w Hardinsbergu



</doc>
<doc id="1440584" url="https://pl.wikipedia.org/wiki?curid=1440584" title="Katastrofa w Cumberland">
Katastrofa w Cumberland



</doc>
<doc id="1440586" url="https://pl.wikipedia.org/wiki?curid=1440586" title="Hrabia Cawdor">
Hrabia Cawdor

Informacje ogólne.
Baronowie Cawdor 1. kreacji (parostwo Wielkiej Brytanii)
Hrabiowie Cawdor 1. kreacji (parostwo Zjednoczonego Królestwa)
Najstarszy syn 7. hrabiego Cawdor: James Chester Campbell, wicehrabia Emlyn

</doc>
<doc id="1440588" url="https://pl.wikipedia.org/wiki?curid=1440588" title="Henry Edward Manning">
Henry Edward Manning

Henry Edward Manning (ur. 15 lipca 1808 roku w Totteridge – zm. 14 stycznia 1892 roku w Londynie) – angielski duchowny katolicki, arcybiskup Westminsteru i kardynał.
Życiorys.
Był najmłodszym synem Williama Manninga – handlowca, który pracował głównie we wschodnich Indiach. Po ukończeniu uniwersytetu w Oksford przyjął święcenia w Kościele anglikańskim (1832 rok). W 1833 poślubił Caroline Sargent, która zmarła po kilku latach. Małżeństwo było bezdzietne. Zbliżył się w latach 40. do ruchu oksfordzkiego, w którym działał energicznie przyszły kardynał John Henry Newman. W roku 1851 dokonał konwersji na katolicyzm. Po paru miesiącach przyjął też święcenia kapłańskie z rąk pierwszego katolickiego arcybiskupa Westminsteru od czasów reformacji Nicholasa Wisemana. Następnie podjął w latach 1852–1855 dalsze studia w Rzymie.
16 maja 1865 został mianowany arcybiskupem Westminsteru. Sakry udzielił biskup Birmingham William Bernard Ullathorne. Uczestniczył w Soborze Watykańskim I, gdzie stanowczo popierał nieomylność papieską, w przeciwieństwie do kard. Newmana. Swoimi ultramontańskimi poglądami zyskał ogromne zaufanie Leona XIII. Jego energiczne rządy spowodowały podwojenie liczby kapłanów w Anglii, wzrost liczby szkół katolickich i klasztorów. Interesował się problemami społecznymi i popierał Rerum novarum. Był jednak przeciwny studiowaniu katolickiej młodzieży na uniwersytetach takich jak Oksford. Kapelusz kardynalski z tytułem prezbitera Santi Andrea e Gregorio al Monte Celio otrzymał w 1875 z rąk papieża Piusa IX. Brał udział w konklawe 1878. Konsekrował swego przyszłego następcę Herberta Vaughana i jego brata Rogera, arcybiskupa Sydney. Pochowany w katedrze londyńskiej.

</doc>
<doc id="1440590" url="https://pl.wikipedia.org/wiki?curid=1440590" title="Parafia Najświętszej Maryi Panny Królowej w Będkowicach">
Parafia Najświętszej Maryi Panny Królowej w Będkowicach

Parafia Najświętszej Maryi Panny Królowej w Będkowicach – parafia należąca do dekanatu Bolechowice archidiecezji krakowskiej. Została utworzona w 1981. Kościół parafialny początkowo jako kościół filialny parafii Biały Kościół został wybudowany w 1938, konsekrowany w 1956.
Historia parafii.
Od początku swojej lokacji osada Będkowice wchodziła w skład parafii Biały Kościół. W 1938 mieszkańcy rozpoczęli u siebie budowę kościoła. Ukończono ją w roku następnym. W 1956 Będkowice wydzieliły się z macierzystej parafii stając się rektoratem pod wezwaniem Najświętszej Maryi Panny Królowej. W 1971 wybudowano plebanię. Parafia będkowicka została utworzona dekretem kardynała Franciszka Macharskiego w lutym 1982.
Pierwszym proboszczem był ksiądz Stanisław Uryga. Od 2004 funkcję tę pełnił ks. Miłosz Biela, z inicjatywy którego dzięki ofiarności i zaangażowaniu wiernych z Będkowic wyremontowano budynek kościoła. W latach 2011–2018 proboszczem był ks. Zdzisław Targosz, a w latach 2018–2020 ks. Robert Kumela. W 2020 roku proboszczem został ks. kan. Andrzej Grodecki, który równocześnie pracuje w Sądzie Metropolitalnym w Krakowie.

</doc>
<doc id="1440592" url="https://pl.wikipedia.org/wiki?curid=1440592" title="Gitara barokowa">
Gitara barokowa

Gitara barokowa – określenie instrumentów strunowych szarpanych używanych w XVII wieku. Gitara taka różniła się w wielu aspektach od gitary klasycznej. 
Skala i strój.
Zazwyczaj był to instrument o pięciu lub czterech chórach (ang. course). 
Najpopularniejsza odmiana to gitara o stroju A-D-G-H-e, od struny najniższej do najwyższej, co odpowiada strojowi pięciu cieńszych strun gitary klasycznej. Używano podwójnych strun poza najcieńszą E, co dawało w sumie do 9 strun. Struny H i G strojono unisono, natomiast struny D i A były dwiema strunami basowymi (standardowa praktyka w Hiszpanii), dwiema wiolinowymi (we Włoszech) lub rejestr zawierał po jednej z obu typów strun. Dlatego struna A mogła brzmieć wyżej od struny G. Taki strój umożliwiał osiągnięcie charakterystycznej faktury i kontrapunktu. 
Do zapisu muzyki na gitarę używano często tabulatur. Różniły się one poważnie od współczesnych. Były odwrócone do „góry nogami” (najniższa struna - najwyższa linia).
Wpływy na późniejszą muzykę.
Jednym z pierwszych znanych do dziś kompozytorów na gitarę był Hiszpan Gaspar Sanz, autor m.in. utworu Canarios często wykonywanego dziś na gitarze klasycznej a także znanego z aranżacji zespołu Emerson, Lake and Palmer. Tworzył on muzykę na gitarę o strunach w wariancie „włoskim”, dlatego do wykonania na gitarze klasycznej potrzebna jest odpowiednia transkrypcja, aby uniknąć skoków poszczególnych nut melodii o oktawę (zwłaszcza przy efekcie campanella polegającym na zagraniu kolejnych nut jednej melodii na dwu strunach np. puste struny A i G). Z drugiej strony często zagranie oryginalnej tabulatury na współczesnej gitarze daje bardzo dobre efekty, zachowując jednocześnie techniczne walory utworu (palcowanie, gra odpowiednich nut kciukiem), do których kompozytor przywiązywał wagę. 
Utwory były często podzielone na tzw. differentia frazy o długości zwykle 12 uderzeń porównywalne do falset w muzyce flamenco. Kolejnymi cechami zapowiadającymi muzykę flamenco wspólnymi są rozkłady akcentów, zaczynanie fraz w środku taktu, przeplot taktów w metrum 3/4 i 6/8.
Znani muzycy.
Posiadaczem gitar barokowych jest Julian Bream, grający na gitarze 4-strunowej w filmie My Life in Music.

</doc>
<doc id="1440594" url="https://pl.wikipedia.org/wiki?curid=1440594" title="Komunistyczna Partia Estonii">
Komunistyczna Partia Estonii

Komunistyczna Partia Estonii (est. Eestimaa Kommunistlik Partei, EKP; ros. Коммунистическая партия Эстонии, КПЭ) – estońskie ugrupowanie komunistyczne powstałe w 1920, w latach 1940–1941 i 1944–1991 w teorii partia rządząca Estonią, część składowa WKP(b) i KPZR.
Historia.
Komunistyczna Partia Estonii powstała 5 listopada 1920 na bazie jednej z narodowych sekcji Rosyjskiej Komunistycznej Partii (bolszewików) pod nazwą Venemaa Kommunistliku (bolshevike) Partei Eesti Sektsioonide Keskkomitee. Mimo podpisanego traktatu pokojowego z Estonią w Tartu w lutym 1920 władze RFSRR wciąż liczyły na wywołanie komunistycznego powstania na terenie młodej republiki.
Początkowo KPE cieszyła się znaczną popularnością wśród Estończyków ze względu na swe postulaty: zniesienie uciążliwego stanu wojennego, który obowiązywał na znacznej części terytorium Estonii, podniesienie płac, skrócenie dnia roboczego oraz wprowadzenie ubezpieczeń społecznych. Według oficjalnych danych RKP(b) podziemne struktury KPE liczyły w 1922 1,3 tys. członków, dwa lata później liczba aktywnych komunistów zwiększyła się do 2 tys.
W wyborach z 1923 KPE startowała pod szyldem Jednolitego Frontu Pracujących i uzyskała 10 mandatów w Riigikogu, jednak rychło te mandaty zostały unieważnione przez estońskie sądy. W latach 1920–1924 odbyło się około 70 procesów wymierzonych w działaczy komunistycznych – oskarżano ich o zdradę stanu i szpiegostwo na rzecz Moskwy (w 1922 stracono np. Viktora Kingisseppa, I sekretarza KPE). Największy proces komunistycznych polityków miał miejsce pod koniec listopada 1924, gdy skazano 149 działaczy Międzynarodówki Komunistycznej.
1 grudnia 1924 Komunistyczna Partia Estonii zgodnie z instrukcjami RKP(b), pod kierownictwem Jaana Anvelta, przeprowadziła próbę zbrojnego przewrotu, zajmując m.in. dwa dworce kolejowe w Tallinnie i pocztę, nie zdążyła jednak poprosić o pomoc zmobilizowanej i stacjonującej tuż pod estońską granicą armii czerwonej, przez co pucz został szybko stłumiony przez wojska rządowe. Komunistyczne powstanie zakończyło się represjami na niespotykaną dotąd skalę – łącznie stracono kilkuset działaczy komunistycznych i osób podejrzewanych o sprzyjanie przewrotowi. Od tego czasu działalność estońskich komunistów praktycznie zamarła, a ZSRR zrezygnował z planów zbrojnego opanowania Estonii.
Na krótko przed aneksją Estonii przez ZSRR w 1940 Komunistyczna Partia Estonii liczyła ok. 130 członków w kraju, jednak już w 1941 po kilku miesiącach okupacji radzieckiej ich liczba wzrosła do 3,7 tys. (tzw. czerwcowych komunistów), a w 1946 do 7,1 tys. członków. W październiku 1940 KPE stała się jako Komunistyczna Partia (bolszewików) Estonii formalnie częścią WKP(b). Od tego czasu niepodzielnie sprawowała władzę na terenie Estońskiej SRR. W 1950 przeprowadzono w partii czystkę, odsuwając od władzy tzw. elementy nacjonalistyczne i zastępując je przybyłymi z RFSRR Estończykami i Rosjanami. W 1952 ugrupowanie wróciło do swej pierwotnej nazwy: KPE.
W wyniku przemian politycznych w ZSRR w II połowie lat 80. KPE podzieliła się na dwie frakcję: narodową, dążącą do uzyskania autonomii, a później niepodległości dla Estonii, oraz drugą, tzw. KPE na platformie moskiewskiej opowiadającą się wzorem podobnych partii na Litwie i Łotwie za utrzymaniem dotychczasowego statusu Estońskiej SRR.
I sekretarzami KPE byli kolejno:

</doc>
<doc id="1440595" url="https://pl.wikipedia.org/wiki?curid=1440595" title="Scott Russell (oszczepnik)">
Scott Russell (oszczepnik)

Scott Russell (ur. 16 stycznia 1979 w Windsor) – kanadyjski lekkoatleta specjalizujący się w rzucie oszczepem.
Srebrny medalista igrzysk wspólnoty narodów z 2002 roku. Uczestnik igrzysk olimpijskich w Pekinie w 2008 roku. W olimpijskim konkursie z wynikiem 80,90 m zajął 10 miejsce. Wielokrotny złoty medalista mistrzostw Kanady oraz mistrzostw NCAA. Rekord życiowy: 84,81 m (13 lipca 2011, Toronto). Wynik ten jest aktualnym rekord Kanady. Russell jest także rekordzistą kraju w rzucie ciężarem (24,72 w 2002).
Na początku 2013 ogłosił zakończenie kariery sportowej.

</doc>
<doc id="1440597" url="https://pl.wikipedia.org/wiki?curid=1440597" title="Kazimierz Steier">
Kazimierz Steier

Franciszek Kazimierz Steier (ur. 4 marca 1870 w Przemyślu, zm. 23 sierpnia 1958 tamże) – doktor medycyny, tytularny generał brygady Wojska Polskiego.
Życiorys.
Urodził się 4 marca 1870 roku w Przemyślu, w rodzinie Józefa i Józefy z Romankiewiczów. Kształcił się w Przemyślu, gdzie w 1888 ukończył gimnazjum. W 1897 roku ukończył studia na Wydziale Lekarskim Uniwersytetu Jagiellońskiego w Krakowie, jako stypendysta wojskowy i został lekarzem wojskowym w cesarskiej i królewskiej armii w 1894 roku. Służył w jednostkach liniowych w Przemyślu. W 1899 roku pełnił służbę w c. i k. 29 pułku artylerii dywizyjnej w Jarosławiu. W 1907 roku pełnił służbę w c. i k. 8 Galicyjskim pułku ułanów stacjonującym wówczas w Tarnopolu i Zborowie. W lutym 1914 roku pełnił służbę Komendzie Okręgu Uzupełnień Czerniowce, pozostając w ewidencji tamtejszego c. i k. 41 pułku piechoty.
W czasie I wojny światowej dowódca kompanii sanitarnej na froncie serbskim, potem komendant szpitali polowego i zakaźnego.
Z dniem 9 stycznia 1919 roku został przydzielony na stanowisko komendanta Szpitala Załogi w Przemyślu. 27 stycznia 1919 roku został formalnie przyjęty do Wojska Polskiego z byłej armii austro-węgierskiej, z zatwierdzeniem posiadanego stopnia podpułkownika ze starszeństwem od dnia 1 maja 1917 roku. Następnie był szefem sanitarnym Obozu Warownego „Brześć”. Latem 1920 roku został przeniesiony ze stanowiska szefa sanitarnego Ekspozytury Dowództwa Okręgu Generalnego „Lublin” w Kowlu do kompanii zapasowej sanitarnej Dowództwa Okręgu Generalnego „Warszawa” na stanowisko dowódcy. Później do 1921 roku komendant Obozu Izolacyjnego w Dęblinie. 3 maja 1922 roku został zweryfikowany w stopniu pułkownika ze starszeństwem z dniem 1 czerwca 1919 roku i 10. lokatą w korpusie oficerów sanitarnych, w grupie lekarzy, a jego oddziałem macierzystym była wówczas kompania zapasowa sanitarna Nr 2. W latach 1922–1927 szef sanitarny Dowództwa Okręgu Korpusu Nr IV w Łodzi.
5 lutego 1927 roku Prezydent RP mianował go generałem brygady, wyłącznie z prawem do tytułu, z dniem przeniesienia w stan spoczynku – 30 kwietnia 1927 roku. Po zakończeniu służby wojskowej mieszkał w Przemyślu przy ulicy Grodzkiej 6 i tam prowadził praktykę lekarską.
Zmarł 23 sierpnia 1958 roku i został pochowany na Cmentarzu Głównym (kwatera 21A-1-6).

</doc>
<doc id="1440610" url="https://pl.wikipedia.org/wiki?curid=1440610" title="Julian Bream">
Julian Bream

Julian Alexander Bream (ur. 15 lipca 1933 w Londynie, zm. 14 sierpnia 2020 w Wiltshire) − angielski gitarzysta i lutnista, uznawany za jednego z czołowych wykonawców muzyki na gitarze klasycznej. Przyczynił się znacząco do wzbudzenia zainteresowania lutnią renesansową.
Życiorys.
Julian Bream urodził się w Londynie. Jego ojciec grał na gitarze jazzowej. Posiadał pokaźną kolekcję nagrań jazzowych, m.in. Django Reinhardta, którego muzyka zachwyciła młodego Juliana. Chłopiec podjął też naukę gry na pianinie. Jednak kiedy na 11 urodziny dostał gitarę klasyczną, wiadomo było, że właśnie ten instrument jest dla niego stworzony. Jednocześnie uczył się gry na pianinie i wiolonczeli w Royal College of Music.
Większość czasu służby w armii udało mu się spędzić w wojskowym zespole, gdzie grał na gitarze jazzowej.
Muzyka.
Repertuar Breama zawiera transkrypcje muzyki XVII wieku, wiele utworów Johanna Sebastiana Bacha oraz popularne utwory hiszpańskie. Największy wpływ na gitarzystę mieli Andrés Segovia, na którego koncercie był już jako chłopiec, i Francisco Tárrega.
Utwory dla Breama komponowali m.in. Malcolm Arnold, Richard Rodney Bennett, Benjamin Britten, Leo Brouwer, Peter Racine Fricker, Hans Werner Henze, Humphrey Searle, Tōru Takemitsu, Michael Tippett i William Walton.
Wirtuozowska gra Breama cechuje się wielką ekspresją i doskonałością techniczną połączoną z zastosowaniem ogromnej skali różnorodnych timbrów.
Film.
Film z roku 2003 "Julian Bream: My Life In Music" zawiera opowiedzianą przez gitarzystę autobiografię i występy.

</doc>
<doc id="1440614" url="https://pl.wikipedia.org/wiki?curid=1440614" title="Okręg wyborczy Carmarthenshire">
Okręg wyborczy Carmarthenshire

Okręg wyborczy Carmarthenshire powstał w 1542 roku i wysyłał do angielskiej, a następnie brytyjskiej Izby Gmin jednego deputowanego. Okręg obejmował walijskie hrabstwo Carmarthenshire. W 1832 roku liczbę mandatów przypadających na okręg zwiększono do dwóch. Okręg zlikwidowano w 1885 roku.

</doc>
<doc id="1440616" url="https://pl.wikipedia.org/wiki?curid=1440616" title="New Forest">
New Forest



</doc>
<doc id="1440617" url="https://pl.wikipedia.org/wiki?curid=1440617" title="Rezerwa taktyczna">
Rezerwa taktyczna

Rezerwa taktyczna w rozgrywkach żużlowych (RT) – specyficzny rodzaj rezerwy, stosowany w zawodach drużynowych, gdy przegrywający traci do rywala minimum sześć punktów. 
Rezerwa taktyczna to możliwość dodatkowego startu dla dowolnego żużlowca/żużlowców (zazwyczaj najlepszego/najlepszych), w przeciwieństwie do rezerwy zwykłej, która może stać się udziałem tylko zawodników rezerwowych (w Polsce nr 7 – ekstraliga, oraz 7 i 8 - I i II liga). Każdy zawodnik w ramach rezerwy taktycznej może się pojawić na torze tylko jeden raz w meczu, przy czym taka rezerwa może być stosowana tak długo, jak długo zespół przegrywa minimum sześcioma punktami. Nie jest ona zatem jednorazowa, jednak jej liczba jest ograniczona liczbą zawodników w drużynie, zgłoszonych do spotkania (nie mylić z liczbą miejsc w składzie).
Teoretycznie więc w ekstralidze można z takiej rezerwy skorzystać maksymalnie siedem, a w niższych ligach osiem razy w meczu. W praktyce jest to jednak mało prawdopodobne, gdyż oznaczałoby to, że z czasem słabsi zastępują lepszych, co byłoby działaniem bez wątpienia na szkodę drużynie. Rezerwa taktyczna sama w sobie nie jest bowiem gwarantem zmniejszenia dystansu do drużyny prowadzącej w meczu, jest natomiast furtką, z której można skorzystać posyłając do boju swoich najlepszych jeźdźców w zamian za zawodników słabszych. Zastępowanie lepszych słabszymi nie jest jednak całkowicie niemożliwe, bowiem może się zdarzyć, że w trakcie spotkania np. lider zespołu nabawi się kontuzji i koledzy z drużyny - zgodnie z obowiązującymi zasadami – zastępują go właśnie poprzez RT. To są jednak przypadki stosowania RT raczej z konieczności, czy też po prostu z braku innych możliwości.
Istnieje natomiast możliwość taka, że zawodnik, który wcześniej startował jako RT, jest w dalszej kolejności zmieniany przez innego żużlowca. Rezerwa taktyczna to w końcu próba ratowania rezultatu, więc jeśli zawodnik początkowo spisywał się dobrze, to jako RT wystąpił, gdy z kolei zaczął jechać słabiej, wtedy pojechał za niego kolega z drużyny, który w danym momencie spotkania dawał szansę na lepszy wynik. Wszelkie tego typu manewry mogą mieć zastosowanie tylko w granicach stosowania RT. Żadna bowiem sytuacja, jaka wytworzy się w danych zawodach (nawet kontuzja), nie stwarza dodatkowych przywilejów czy "naciągnięcia przepisów" względem stosowania RT. Wspomniana w przykładzie kontuzja nie jest zatem pretekstem do stosowania RT, gdy np. zespół prowadzi w spotkaniu. W takich przypadkach możliwe jest stosowanie tylko rezerwy zwykłej.
Rezerwę taktyczną można stosować:
Rezerwy taktycznej nie można stosować:
Specyficzną odmianą rezerwy taktycznej jest tzw. joker.

</doc>
<doc id="1440618" url="https://pl.wikipedia.org/wiki?curid=1440618" title="Lophophora">
Lophophora



</doc>
<doc id="1440620" url="https://pl.wikipedia.org/wiki?curid=1440620" title="Bembèrèkè">
Bembèrèkè

Bembèrèkè – miasto w Beninie, w departamencie Borgou. Położone jest około 420 km na północ od stolicy kraju, Porto-Novo. W spisie ludności z 11 maja 2013 roku liczyło 31 176 mieszkańców.

</doc>
<doc id="1440621" url="https://pl.wikipedia.org/wiki?curid=1440621" title="Bétérou">
Bétérou

Bétérou – miasto w Beninie, w departamencie Borgou. Położone jest nad rzeką Ouémé, około 300 km na północ od stolicy kraju, Porto-Novo. W 2013 roku liczyło 17 582 mieszkańców.

</doc>
<doc id="1440624" url="https://pl.wikipedia.org/wiki?curid=1440624" title="Andrzej Dycha">
Andrzej Dycha

Andrzej Dycha (ur. 1978 w Barlinku) – polski urzędnik państwowy i dyplomata, w latach 2007–2010 podsekretarz stanu w Ministerstwie Rolnictwa i Rozwoju Wsi, w latach 2011–2015 podsekretarz stanu w Ministerstwie Gospodarki, w latach 2015–2017 ambasador RP w Nigerii.
Życiorys.
Ukończył studia z zakresu politologii i nauk społecznych na Uniwersytecie Szczecińskim, specjalizując się w zakresie integracji europejskiej. Od 2002 do 2004 studiował także nauki polityczne na Université Bordeaux-IV.
W latach 2004–2006 był zatrudniony w Parlamencie Europejskim. Od 2006 do 2007 pracował jako asystent w grupie politycznej Unii na Rzecz Europy Narodów w PE. W lipcu tego samego roku został administratorem organów parlamentarnych UEN.
10 grudnia 2007 objął stanowisko podsekretarza stanu w Ministerstwie Rolnictwa i Rozwoju Wsi z rekomendacji Polskiego Stronnictwa Ludowego. W 2009 bez powodzenia startował jako kandydat bezpartyjny z listy tego ugrupowania do Parlamentu Europejskiego. W lutym 2010 odszedł ze stanowiska rządowego w związku z objęciem funkcji w administracji Komisji Europejskiej (przy komisarzu Dacianie Cioloș).
21 grudnia 2011 premier Donald Tusk powołał go na stanowisko podsekretarza stanu w Ministerstwie Gospodarki. Objął także funkcję krajowego koordynatora współpracy RP-OECD. W lipcu 2015 został odwołany ze stanowiska. W tym samym miesiącu powołany na stanowisko ambasadora nadzwyczajnego i pełnomocnego RP w Federalnej Republice Nigerii, Republice Beninu, Republice Gwinei, Republice Kamerunu, Republice Wybrzeża Kości Słoniowej, Republice Sierra Leone oraz Republice Togijskiej, w późniejszym okresie uzyskał także akredytację w Gwinei Równikowej, Ghanie i Liberii. Zakończył pełnienie tych funkcji z końcem października 2017. Następnie rozpoczął pracę w sektorze prywatnym.

</doc>
<doc id="1440625" url="https://pl.wikipedia.org/wiki?curid=1440625" title="Grand Popo">
Grand Popo

Grand Popo – miasto w Beninie, w departamencie Mono. Położone jest nad Zatoką Gwinejską, przy granicy z Togo, około 100 km na zachód od stolicy kraju, Porto-Novo. W 2013 roku liczyło 11 615 mieszkańców.

</doc>
<doc id="1440626" url="https://pl.wikipedia.org/wiki?curid=1440626" title="Kouandé">
Kouandé

 
Kouandé – miasto w północnym Beninie, w departamencie Atakora. Położone jest około 430 km na północ od stolicy kraju, Porto-Novo. W spisie ludności z 11 maja 2013 roku liczyło 27 197 mieszkańców.

</doc>
<doc id="1440627" url="https://pl.wikipedia.org/wiki?curid=1440627" title="Jan Małolepszy">
Jan Małolepszy

Jan Małolepszy ps. „Murat”, „Gruby”, „Stary” (ur. 26 grudnia 1906 w Kraszkowicach, zm. 14 marca 1949 w Łodzi) – żołnierz polski ZWZ-AK i KWP, ofiara represji komunistycznych w Polsce.
Miał sześcioro rodzeństwa. Po ukończeniu 7 klas szkoły powszechnej w 1928 został powołany od służby w 19. Oddziale Służby Uzbrojenia w Pomiechówku, a potem przeniesiony do 4. Kadry Uzbrojenia w Regnach. W wojsku ukończył kurs podoficerski oraz zdobył zawód rusznikarza. 23 sierpnia 1939 jako rezerwista został powołany do 4. Kadry Uzbrojenia w Gałkówku.
W czasie kampanii polskiej 1939 brał udział w obronie odcinka Warty i Widawki. Po wycofaniu oddziału na Kresy Wschodnie w okolicach Równego dostał się do niewoli radzieckiej, ale po ucieczce z transportu jenieckiego wrócił w rodzinne strony. Do konspiracji został zaprzysiężony w 1940. W stopniu sierżanta służył w ZWZ-AK pod dowództwem por. Mieczysława Woronowicza. Od grudnia 1943 był żołnierzem oddziału dywersyjnego „Barbara”, stacjonującego w Staropolu, Okalewie i Gruszczycach. Po wkroczeniu wojsk sowieckich utworzył w Okalewie posterunek MO, ale już w kwietniu 1945 obawiając się aresztowania zdezerterował ze służby. W grudniu tegoż roku za pośrednictwem ppor. A. Pabianiaka ps. „Błyskawica” został zaprzysiężony do KWP i otrzymał stanowiska kwatermistrza komendy powiatowej „Turbina”.
W kwietniu 1946 został aresztowany przez PUBP w Wieluniu w czasie akcji na Radomsko. Po podpisaniu „lojalki” został zwolniony. O wydarzeniach tych zameldował dowództwu i za zgodą „Warszyca” został w oddziale ppor. Pabianiaka.
Od wiosny 1947 był dowódcą KWP. W 1947 nie ujawnił się podczas drugiej amnestii i z grupą wiernych żołnierzy działał w terenie do 1948. 9 listopada 1948 aresztowany przez UB. Podczas śledztwa załamał się i w zamian za obietnicę łagodnego wyroku podjął współpracę. Skazany na karę śmierci w marcu 1949 zmarł w więzieniu, oficjalnie „z przyczyn naturalnych”.

</doc>
<doc id="1440628" url="https://pl.wikipedia.org/wiki?curid=1440628" title="N’Dali">
N’Dali

 
N’Dali – miasto w Beninie, w departamencie Borgou. Położone jest około 370 km na północ od stolicy kraju, Porto-Novo. W spisie ludności z 11 maja 2013 roku liczyło 23 264 mieszkańców.

</doc>
<doc id="1440629" url="https://pl.wikipedia.org/wiki?curid=1440629" title="Markus Jürgenson">
Markus Jürgenson

Markus Jürgenson (ur. 19 września 1987 w Tartu) – estoński piłkarz. Na co dzień w drużynie FC TVMK Tallinn, zespół ten występuje w Meistriliiga (najwyższa klasa rozgrywkowa w Estonii).

</doc>
<doc id="1440630" url="https://pl.wikipedia.org/wiki?curid=1440630" title="Luciano José Pereira da Silva">
Luciano José Pereira da Silva

Luciano José Pereira da Silva (ur. 16 marca, 1980 w Porciuncula) - brazylijski piłkarz występujący na pozycji bramkarza. Mierzy 179 cm wzrostu. W latach 2007-2014 był zawodnikiem holenderskiego FC Groningen. Do Holandii trafił w 2007 roku z belgijskiego Germinal Beerschot.

</doc>
<doc id="1440637" url="https://pl.wikipedia.org/wiki?curid=1440637" title="Forest of Dean">
Forest of Dean

Forest of Dean – kraina geograficzno-historyczna w zachodniej części hrabstwa Gloucestershire w Anglii. Forest of Dean położony jest pomiędzy rzeką Wye na zachodzie i północy, Severn na południu oraz miastem Gloucester na wschodzie.
Forest of Dean obejmuje obszar 110 km² porośnięty lasem mieszanym. Przed 1066 rokiem las stał się miejscem polowań królewskich. Jest to drugi pod względem wielkości (za New Forest) las w Anglii należący do brytyjskiej korony.
Od czasów prehistorycznych na obszarze tym wydobywano rudy żelaza, węgiel kamienny (również obecnie) oraz produkowano węgiel drzewny.
Atrakcje turystyczne w regionie to m.in. dawna kopalnia żelaza Clearwell Caves, linia kolejowa Dean Forest Railway oraz wieś Symonds Yat.

</doc>
<doc id="1440638" url="https://pl.wikipedia.org/wiki?curid=1440638" title="Zasitino">
Zasitino

Zasitino – rosyjskie miasto w obwodzie pskowskim zamieszkane przez kilka tysięcy mieszkańców. Znajduje się ono przy granicy rosyjsko-łotewskiej. Przez miasto przebiega droga E 22, która na terenie Łotwy zamienia się w autostradę A 12.

</doc>
<doc id="1440640" url="https://pl.wikipedia.org/wiki?curid=1440640" title="Lophophora williamsii">
Lophophora williamsii



</doc>
<doc id="1440641" url="https://pl.wikipedia.org/wiki?curid=1440641" title="Poboru">
Poboru

Poboru – wieś w Rumunii, w okręgu Aluta, w gminie Poboru. W 2011 roku liczyła 522 mieszkańców.

</doc>
<doc id="1440643" url="https://pl.wikipedia.org/wiki?curid=1440643" title="PWS-101">
PWS-101

PWS-101 – polski szybowiec wyczynowy z międzywojennej Podlaskiej Wytwórni Samolotów. Został skonstruowany przez inż. Wacława Czerwińskiego we współpracy z inż. Bolesławem Wiśnickim na I Szybowcowe Mistrzostwa Świata na Wasserkuppe w 1937 roku.
PWS 101 był pierwszym szybowcem polskiej produkcji wyposażonym w zbiornik na balast wodny i pierwszym mającym hamulce aerodynamiczne w płatach. Za przelot 578 km na tym szybowcu pilot Tadeusz Góra otrzymał w 1939 roku pierwszy medal Lilienthala, przyznany przez FAI za najlepszy światowy wyczyn szybowcowy.
Następca tego szybowca to PWS-102 Rekin.

</doc>
<doc id="1440646" url="https://pl.wikipedia.org/wiki?curid=1440646" title="Peter Larson">
Peter Larson

Peter Larson (ur. 1952) – amerykański paleontolog z Instytutu Badań Geologicznych w Black Hill, kierował zespołem, który odkopał „Sue”, jeden z najbardziej kompletnych okazów tyranozaura odkrytych do dziś. Zredagował również książkę „Rex Appeal”, która opowiada historię, jak rząd USA przejął szkielet "T. rex" – „Sue”, zaraz po jego odkopaniu.
Peter Larson jest jedną z pierwszych osób, które pracowały nad patologiami kostnymi u tyranozaura. Uważany za jednego z najwybitniejszych specjalistów w badaniach nad skamieniałościami "T. rex".
Jest obecnie prezesem Instytutu Badań Geologicznych w Black Hill.

</doc>
<doc id="1440648" url="https://pl.wikipedia.org/wiki?curid=1440648" title="Sein Album">
Sein Album

Sein Album jest pierwsza płytą niemieckiego rapera B-Tight, możemy usłyszeć na niej dużo gości między innymi Sido. 

</doc>
<doc id="1440649" url="https://pl.wikipedia.org/wiki?curid=1440649" title="École Militaire">
École Militaire

Zobacz też uczelnie wojskowe we Francji:

</doc>
<doc id="1440653" url="https://pl.wikipedia.org/wiki?curid=1440653" title="Hypatia (planeta)">
Hypatia (planeta)

Hypatia ("Jota Draconis b") – planeta typu jowiszowego odkryta 8 stycznia 2002 roku. Krąży wokół gwiazdy Jota Draconis (Edasich). Jej masa jest co najmniej 8,82 razy większa od masy Jowisza.
Nazwa.
Nazwa własna planety, Hypatia, została wyłoniona w 2015 roku w publicznym konkursie. Hypatia z Aleksandrii była astronomką, matematyczką i filozofką z początku V wieku n.e. Nazwę planety zaproponowało koło studenckie „Hypatia” z Uniwersytetu Madryckiego (Hiszpania). Wcześniej w użyciu były nazwy jota Draconis b, HIP 75458 b oraz HD 137759 b, wywodzące się od oznaczenia gwiazdy.

</doc>
<doc id="1440655" url="https://pl.wikipedia.org/wiki?curid=1440655" title="Ecole Militaire">
Ecole Militaire



</doc>
<doc id="1440656" url="https://pl.wikipedia.org/wiki?curid=1440656" title="Ulica Lubelskiego Lipca '80 w Lublinie">
Ulica Lubelskiego Lipca '80 w Lublinie



</doc>
<doc id="1440658" url="https://pl.wikipedia.org/wiki?curid=1440658" title="Heisse Ware">
Heisse Ware

Heisse Ware – mixtape dwóch niemieckich raperów B-Tight i Tony D. Album promowały niskobudżetowe utwory Twoh, oraz 123.

</doc>
<doc id="1440661" url="https://pl.wikipedia.org/wiki?curid=1440661" title="US Open 2008 (gra pojedyncza mężczyzn)">
US Open 2008 (gra pojedyncza mężczyzn)

Turniej singla mężczyzn US Open 2008 odbył się w dniach 25 sierpnia - 9 września 2008 roku. Eliminacje były rozgrywane od 20 do 23 sierpnia 2008 roku.
Obrońcą tytułu był Szwajcar Roger Federer, który w finale tegorocznej edycji pokonał Szkota Andy Murraya 6:2, 7:5, 6:2. Było to piąte z rzędu zwycięstwo Federera w US Open, pierwszy tytuł wielkoszlemowy wywalczony przez Szwajcara w 2008 roku, 13. w karierze. Był to również 3. tytuł singlowy Federera w 2008 roku oraz 56. w całej karierze seniorskiej.
W kwalifikacjach udział wzięło dwóch Polaków: Dawid Olejniczak, który odpadł w 1. rundzie oraz Michał Przysiężny, który przegrał w 2. rundzie z Andriejem Gołubiewem reprezentującym Kazachstan.
Turniej główny.
Statystyki.
Serwisy.
Asy serwisowe
Najszybsze serwisy
Podwójne błędy
Skuteczność pierwszego serwisu
Skuteczność drugiego serwisu
Returny.
Piłki wygrane returnem po pierwszym serwisie
Piłki wygrane returnem po drugim serwisie
Przełamania.
Przełamania
Najskuteczniej przełamujący
Źródło: Oficjalna strona US Open 2008.

</doc>
<doc id="1440677" url="https://pl.wikipedia.org/wiki?curid=1440677" title="Władzimir Kozłow">
Władzimir Kozłow



</doc>
<doc id="1440678" url="https://pl.wikipedia.org/wiki?curid=1440678" title="Andrzej Braun">
Andrzej Braun

Andrzej Braun (ur. 19 sierpnia 1923 w Łodzi, zm. 9 listopada 2008 w Warszawie) – polski pisarz, poeta, reportażysta. Ojciec Ewy Braun (ze związku z Zofią ze Świeżawskich), brat Michaliny Wisłockiej.
Życiorys.
Matka Brauna, Anna z Żylińskich, pochodziła z polskiej rodziny szlacheckiej. Ojciec Andrzeja Brauna, Jan Tymoteusz Braun, był wnukiem górala z Bawarii, którego syn dotarł do Łodzi w poszukiwaniu pracy około połowy XIX w. Ojciec, od 1926 r. do wybuchu II wojny światowej był kierownikiem Szkoły Powszechnej nr 30 im. św. Stanisława Kostki w Łodzi, przy ul. Wspólnej 5/7. Był również działaczem okręgu łódzkiego Związku Nauczycielstwa Polskiego oraz prezesem Polskiej Organizacji Wojskowej w okręgu łódzkim.
Andrzej Braun maturę zdał w Łodzi, w wieku 16 lat, a w 1939 roku złożył dokumenty do Szkoły Morskiej w Gdyni. 
Przed wojną rodzina Braunów mieszkała w pomieszczeniu służbowym szkoły, której kierownikiem był ojciec. W I połowie października 1939 rodzinę wykwaterowano, gdy przejęli szkołę niemieccy okupanci. Następnie, przez obóz przesiedleńczy na Radogoszczu w Łodzi (kilkanaście godzin pobytu), wywiezieni zostali transportem przesiedleńczym do Krakowa. Stąd rodzina wyjechała do wsi Narama w powiecie miechowskim (15 km od Krakowa), gdzie ojciec objął stanowisko nauczyciela i tu pozostał do końca okupacji wraz z żoną i synami, a córka, Michalina Wisłocka, wyjechała do męża do Warszawy. 
Od 1940 roku Andrzej Braun był żołnierzem ZWZ-AK, w 1944 działał w partyzantce na Kielecczyźnie. 
Zadebiutował w roku 1946 na łamach tygodnika „Kuźnica” (Łódź) jako poeta. Studiował filologię polską na Uniwersytecie Łódzkim i na Uniwersytecie Wrocławskim oraz na Wydziale Dramatycznym w Państwowej Wyższej Szkole Teatralnej w Warszawie. Od 1947 roku był członkiem PPR. Członkiem PZPR był w latach 1948-1968. Od 1949 roku pracował w wydziale kultury KC PZPR. W latach 1950–1952 był członkiem redakcji tygodników „Nowa Kultura” (kierownik działu poetyckiego) i „Sztandar Młodych”. W latach 1953–1954 był pracownikiem szpitala Polskiego Czerwonego Krzyża w Korei Północnej, a w latach 1954–1956 pracował jako korespondent wojenny dziennika „Trybuna Ludu” w Pekinie. Od 1957 do 1963 roku pełnił funkcję kierownika literackiego Zespołu Filmowego „Droga”, zaś w latach 1963–1966 kierownika Redakcji Filmowej Telewizji Polskiej. Od 1973 do 1974 roku był stypendystą University of Iowa w USA.
Od 1975 roku był prezesem Polskiego Klubu Conradowskiego a od 1994 przewodniczącym Rady Kultury przy prezydencie RP. 23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. W latach 1990–1993 pełnił funkcję prezesa Stowarzyszenia Pisarzy Polskich. Pochowany na cmentarzu Powązkowskim w Warszawie (kwatera 51-1-5).
Andrzej Braun był bratem Michaliny Wisłockiej (1921–2005) – lekarza-ginekologa i seksuolożki, Włodzimierza (ur. i zm. w 1917) oraz Jana (1926–2015) – sumerologa. Córką Andrzeja Brauna jest Ewa Braun – scenograf i dekoratorka.

</doc>
<doc id="1440685" url="https://pl.wikipedia.org/wiki?curid=1440685" title="Cereus">
Cereus



</doc>
<doc id="1440687" url="https://pl.wikipedia.org/wiki?curid=1440687" title="Marian Henel">
Marian Henel

Marian Henel (ur. 6 września 1926 w Przystajni, zm. 21 maja 1993 w Branicach) – artysta samouk, prymitywista, twórca gobelinów. Znany także jako "Lubieżnik z Branic" oraz "Maniuś". Chorował na zaburzenia osobowości o charakterze dewiacji seksualnych. Od 1960 roku, aż do śmierci, był pacjentem Szpitala dla Psychicznie i Nerwowo Chorych w Branicach. W trakcie terapii ujawnił się jego talent artystyczny. W latach 70. zaczął tkać wielkich rozmiarów gobeliny o tematyce erotycznej i psychopatologicznej.
Postać artysty i jego sztuka została przedstawiona w reportażu telewizyjnym pt. „Maniuś” z 1993 roku, zrealizowanym przez Jerzego Boguckiego dla drugiego programu Telewizji Polskiej.

</doc>
<doc id="1440688" url="https://pl.wikipedia.org/wiki?curid=1440688" title="Filmowa Encyklopedia Łodzi i okolic">
Filmowa Encyklopedia Łodzi i okolic



</doc>
<doc id="1440690" url="https://pl.wikipedia.org/wiki?curid=1440690" title="Colin Greenwood">
Colin Greenwood

Colin Greenwood (ur. 26 czerwca 1969 w Oksfordzie) – brytyjski muzyk, członek zespołu Radiohead. Gra głównie na gitarze basowej. Jest starszym bratem innego członka Radiohead, Jonny’ego Greenwooda.
Według członków grupy jest człowiekiem gadatliwym i inteligentnym. Sam zresztą twierdzi, że interesuje się literaturą angielską i historią, a po gitarę basową nie zawsze sięga chętnie. Odstąpił jednak od tej reguły przed nagraniem OK Computer – Colin miał wtedy pobierać lekcje gry na tym instrumencie, gdyż wymagała tego złożoność materiału, który miał się ukazać na krążku.
Podczas koncertów Colin zazwyczaj ustawiony jest za plecami kolegów, niedaleko perkusisty Phila Selwaya.

</doc>
<doc id="1440705" url="https://pl.wikipedia.org/wiki?curid=1440705" title="Nicholas Wiseman">
Nicholas Wiseman

Nicholas Patrick Stephen Wiseman (ur. 2 sierpnia 1802 w Sewilli, Hiszpania - zm. 15 lutego 1865 w Londynie) – angielski duchowny katolicki, pierwszy od czasów Reformacji katolicki arcybiskup Westminster i kardynał.
Życiorys.
Przyszedł na świat w Sewilli, ponieważ jego anglo-irlandzcy rodzice z powodów biznesowych osiedlili się w Hiszpanii. Po śmierci ojca w 1805 powrócił wraz z matką do Anglii. Ukończył Ushaw College w Durham, a następnie wyjechał do Rzymu do kolegium angielskiego, gdzie uzyskał doktorat z teologii. 19 marca 1825 otrzymał święcenia kapłańskie. Od 1827 wicerektor macierzystego kolegium. Był profesorem historii starożytnej i orientalistyki, badał jednocześnie starożytne manuskrypty znajdujące się w watykańskiej bibliotece. Papież Leon XII mianował go profesorem języków Wschodnich na rzymskim uniwersytecie. W latach 1828–1840 rektor kolegium angielskiego. W latach 1835-1836 odwiedził Anglię, gdzie zainteresował się ruchem oksfordzkim. Pisane przez niego prace teologiczne i ascetyczne zrobiły ogromne wrażenie na przyszłym kardynale Newmanie i całym ruchu oksfordzkim.
22 maja 1840 został mianowany koadiutorem wikariusza apostolskiego dla Dystryktu Centralnego w Anglii i dyrektorem Oscott College. Sakry udzielił mu kardynał Giacomo Fransoni. Ponieważ katolicyzm w Anglii rozwijał się coraz prężniej papież Pius IX przywrócił 29 września 1850 katolicką hierarchię w tym kraju. Powołana została metropolia w Westminster i 12 dalszych diecezji. Wiseman stanął na czele Kościoła angielskiego i otrzymał jednocześnie kapelusz kardynalski z tytułem prezbitera Santa Pudenziana. Stał się pierwszym od XVI wieku angielskim kardynałem. Zmarł w 1865 i pochowany został na jednym z londyńskich cmentarzy. W 1907 ciało przeniesiono do katedry w Westminster.

</doc>
<doc id="1440707" url="https://pl.wikipedia.org/wiki?curid=1440707" title="Kostiantyn Krawczenko">
Kostiantyn Krawczenko

Kostiantyn Serhijowycz Krawczenko, ukr. Костянтин Сергійович Кравченко (ur. 24 września 1986 w Dniepropietrowsku) – piłkarz ukraiński grający na pozycji lewego pomocnika.
Kariera klubowa.
Krawczenko urodził się w mieście Dniepropietrowsk. Tam też stawiał pierwsze piłkarskie kroki w młodzieżowej drużynie Dnipra Dniepropietrowsk. W 2002 roku zaczął występować w rezerwach tego klubu, a w trakcie sezonu 2003/2004 został włączony do kadry pierwszego zespołu i wtedy też zadebiutował w ukraińskiej Wyszczej Lidze. W tym samym sezonie zdobył Puchar Ukrainy i zajął 3. miejsce w lidze. W pierwszym składzie Dnipra zaczął występować w sezonie 2005/2006, gdy strzelił 4 gole w Wyszczej Lidze. Latem dotarł do finału Pucharu Intertoto. W Dniprze grał do końca 2007 roku i rozegrał dla niego 83 mecze i strzelił 6 bramek.
10 stycznia 2008 Krawczenko podpisał kontrakt z Szachtarem Donieck. Kwota transferu wyniosła 5 milionów euro. Swojego pierwszego gola w barwach Szachtara zdobył 30 marca 2008 w wygranym 4:2 meczu z Arsenałem Kijów. Łącznie do końca sezonu strzelił dwie bramki i wywalczył mistrzostwo Ukrainy. W sierpniu 2010 został wypożyczony do Illicziwca Mariupol, a 21 lipca 2011 do Karpat Lwów. 18 października 2011 klub zrezygnował z usług piłkarza. Na początku lipca 2012 podpisał 3-letni kontrakt z Illicziwcem Mariupol. W lipcu 2014 przeszedł do FK Spartaks Jurmała. W lipcu 2015 został piłkarzem Desny Czernihów. 1 marca 2016 podpisał kontrakt z ukraińskim klubem Stal Dnieprodzierżyńsk, jednak w pierwszym meczu w składzie drużyny rezerw doznał kontuzji i potem anulował kontrakt z klubem.
Kariera reprezentacyjna.
W swojej karierze Krawczenko rozegrał 18 meczów w młodzieżowej reprezentacji Ukrainy i zdobył w nich 3 gole. Wcześniej w 2004 roku z kadrą U-19 zajął 3. miejsce na Mistrzostwach Europy U-19 w Szwajcarii.

</doc>
<doc id="1440708" url="https://pl.wikipedia.org/wiki?curid=1440708" title="69 Eskadra IAF">
69 Eskadra IAF

69 Eskadra (hebr. „"Ha'patishim"”, „"Młoty"”) – eskadra Sił Powietrznych Izraela, bazująca w Chacerim i Tel Nof w Izraelu.
Historia.
Eskadra została sformowana w 1948 i bazowała w Ramat Dawid. Przez pierwszych osiem lat eskadra składała się z trzech byłych amerykańskich ciężkich samolotów bombowych B-17. Pierwszą operację bojową przeprowadzono 15 lipca 1948 bombardując cele w Kairze (Egipt). Podczas wojny o niepodległość eskadra przeprowadziła ponad 200 misji bojowych, bez strat własnych.
Po zakończeniu wojny, w 1949 dwa bombowce B-17 wyposażono w radar, z przeznaczeniem do morskich lotów patrolowych. Następnie w 1951 przebazowano eskadrę do bazy lotniczej Hatzor i w 1954 rozwiązano ją. Trzy bombowce B-17 weszły wówczas w skład 103 Eskadry (w 1958 została ona rozbudowana o dwa kolejne B-17).
25 października 1956 ponownie sformowano 69 Eskadrę na potrzeby Kampanii Sueskiej. Wśród wykonywanych zadań bojowych było między innymi nocne bombardowanie egipskiego garnizonu w Szarm el-Szejk na Półwyspie Synaj. Po zakończeniu wojny, pod koniec 1956 eskadrę rozformowano, a przestarzałe bombowce wycofano ze służby.
W październiku 1969 ponownie utworzono 69 Eskadrę, jako drugą formację lotniczą operującą na samolotach myśliwsko-bombowych F-4 Phantom. Ich bazą operacyjną było lotnisko Ramat Dawid. Podczas wojny na wyczerpanie w 1970 roku eskadry 69 i 201 utraciły razem 9 samolotów, ale w lipcu 1970 uzupełniono ich stan o nowych 8 maszyn.
W 1971 siły powietrzne przeznaczyło kilka F-4 Phantom'ów do przeprowadzania zadań rozpoznawczych, zmieniając ich oznaczenie na RF-4E. Po kilku latach samoloty powróciły do swoich dawnych zadań bojowych jako myśliwce bombardujące. Podczas Wojny na Jom Kipur w 1973 eskadra utraciła 6 samolotów, jednak odniosła 20 powietrznych zwycięstw i przeprowadziła ponad 600 ataków na cele lądowe.
Pod koniec lat 70. XX w. eskadra wielokrotnie przeprowadzała bombardowania pozycji Organizacji Wyzwolenia Palestyny w Libanie. Kumulacją tych operacji była wojna libańska (lata 1982-1985).
W lutym 1998 w skład 69 Eskadry weszły nowe myśliwce przewagi powietrznej F-15I Ra’am, które zastąpiły stare F-4 Phantom'y. Na początku 2006 pojawiły się informacje o przygotowaniach eskadry do nalotu na irańskie instalacje nuklearne.
6 września 2007 myśliwce bombardujące F-15I Ra’am z 69 Eskadry wzięły udział w nalocie na instalację nuklearną w Dajr az-Zaur (Syrii).
Wyposażenie.
Na wyposażeniu 69 Eskadry znajdują się następujące samoloty:

</doc>
<doc id="1440710" url="https://pl.wikipedia.org/wiki?curid=1440710" title="Epsilometer test">
Epsilometer test



</doc>
<doc id="1440711" url="https://pl.wikipedia.org/wiki?curid=1440711" title="Spalarnia odpadów">
Spalarnia odpadów

Spalarnia odpadów – zakład przemysłowy zajmujący się termicznym przekształcaniem w procesie spalania odpadów (komunalnych, przemysłowych lub niebezpiecznych, a także osadów ściekowych). Często pełni funkcję elektrowni lub elektrociepłowni produkując energię elektryczną lub cieplną.
Rozpowszechnienie spalarni odpadów.
Pierwsze spalarnie odpadów powstały w drugiej połowie XIX w. w Wielkiej Brytanii. Uznawana za pierwszy taki obiekt spalarnia odpadów komunalnych w Paddington pod Londynem została uruchomiona w 1870 roku i bardzo szybko zamknięta z uwagi na nieefektywność. Jednak jeszcze w latach 70. XIX wieku otwarto kolejne tego typu obiekty w Wielkiej Brytanii (m.in. Nottingham, Leeds, Manchester). W Stanach Zjednoczonych pierwsze spalarnie powstały w 1885 r. W 1894 r. uruchomiono pierwszą spalarnię w Niemczech (Hamburg). Powodem tworzenia spalarni odpadów były względy higieniczne (ogromne ilości odpadów zalegające w ówczesnych miastach, powodujące zagrożenie chorobami – np. w Hamburgu podjęto decyzję o budowie po epidemii cholery), jak i gospodarcze (rosnące zapotrzebowanie na energię). Jeszcze przed pierwszą wojną światową w Wielkiej Brytanii powstało kilkaset takich obiektów, intensywnie rozwijały się także w USA, poza tym powstawały kolejne obiekty w Niemczech, a w pierwszych latach XX w. uruchomiono spalarnie w kolejnych krajach europejskich (Dania, Szwecja, Belgia, Szwajcaria, Czechy, Polska). Szybki wzrost liczby spalarni trwał do lat 20. XX w., a następnie po II wojnie światowej.
W 2009 roku 20% odpadów komunalnych wytworzonych w krajach Unii Europejskiej było przetwarzanych w takich zakładach (w Danii i Szwecji - blisko 50%). W 2013 r. w Europie istniało przeszło 470 tego typu obiektów, w tym we Francji 129, w Niemczech 72, w Szwecji 28, w Danii 23. W 30 szwajcarskich spalarniach termicznie przekształcane było wówczas 70% wytwarzanych w kraju odpadów. W 2019 roku w Polsce funkcjonowało 8 spalarni odpadów komunalnych. Według danych GUS z 2017r. 24,4% odpadów komunalnych w Polsce było poddawanych termicznemu przekształcaniu.
Technologie.
Najpopularniejszą technologią spalania odpadów jest technologia rusztowa. Stosuje się także jednak inne rozwiązania, np. kotły fluidalne. Niekiedy spalaniu poddawane są odpady poddane wcześniej obróbce w celu uzyskania frakcji o wysokiej kaloryczności (tzw. RDF). Alternatywę stanowią inne procesy wysokotemperaturowe, np. piroliza lub technologia plazmowa (przy odpadach chemicznych).
Przygotowanie odpadów do spalania.
Odpady dostarczane do spalarni są ważone oraz poddawane kontroli. Następnie gromadzone są w bunkrze (zasobniku), do którego zwykle są zsypywane z samochodów dostawczych (śmieciarek) przez zamykane włazy. Operatorzy za pomocą chwytaków na suwnicach gospodarują odpadami w bunkrze rozdrabniając je i mieszając w celu uzyskania jednorodnego paliwa, a także krusząc odpady wielkogabarytowe. Z bunkra zasysane jest powietrze i wykorzystywane do procesu spalania w komorze spalania, co zapobiega rozprzestrzenianiu się odorów wytwarzanych podczas magazynowania odpadów poza bunkier i halę rozładunkową. Pojemność bunkra zwykle pozwala na zmagazynowanie odpadów w ilości wystarczającej na 3–5 dni działania zakładu.
Rusztowa technologia spalania.
Odpady są przenoszone chwytakami z bunkra do podajnika zsypowego, skąd przy pomocy rampy hydraulicznej lub innego urządzenia są wprowadzane na ruszt. Najczęściej stosowane są ruszty o przesuwnych rusztowinach, dzięki czemu odpady przechodzą przez kolejne strefy. Powietrze konieczne do procesu spalania w części podawane jest pod ruszt (tzw. powietrze pierwotne), w części powyżej rusztu (tzw. powietrze wtórne), dzięki czemu górnej części komory spalania następuje dopalanie produktów niepełnego spalania. Większość rusztów jest chłodzonych, zwykle przy użyciu powietrza, rzadziej wody. W komorze spalania są też zlokalizowane palniki pomocnicze, wykorzystywane do rozgrzania kotła do minimalnej temperatury przy jego rozruchu (niekiedy także używane w trakcie procesu spalania w przypadku spadku temperatury poniżej minimalnej).
Spalanie w złożu fluidalnym.
Silny przepływ powietrza jest przepychany pod ruszt z otworami, a następnie przez warstwę rozdrobnionego, niepalnego materiału inertnego, składającego się m.in. z piasku, popiołu, sorbentu i węgla (3–5%). Poruszające się przez złoże powietrze generuje proces fluidyzacji, tworząc dynamiczną zawiesinę. .
Produkcja energii elektrycznej i cieplnej (odzysk energii ze spalin).
Produkcja energii elektrycznej i energii cieplnej następuje dzięki przekazywaniu ciepła ze spalin do wody skierowanej do kotła w wymiennikach ciepła (wiązkach rur znajdujących się na drodze spalin) i zmiany jej pod wpływem wysokiej temperatury w parę. Para ta w pierwszej kolejności napędza turbinę przekazującą energię mechaniczną do generatora energii elektrycznej. Potem przez upust generatora trafia do wymiennika ciepła i tutaj ogrzewa wodę lub parę stanowiącą nośnik energii w sieci ciepłowniczej. Energia cieplna może także zostać uzyskana także poprzez zastosowanie systemów kondensacji spalin (skraplania pary zawartej w spalinach) oraz pompy ciepła.
Zagospodarowanie odpadów wtórnych.
W wyniku procesu spalania odpadów komunalnych powstają odpady wtórne: żużel oraz popioły lotne, pyły z odpylania, placków filtracyjnych i innych. Żużel stanowi ok. 25% wagi spalonych odpadów, a popiół ok. 7,5%. Żużel powstający w spalarni po odpowiedniej obróbce ma charakter materiału obojętnego dla środowiska i może zostać wykorzystany gospodarczo, np. jako kruszywo budowlane przy budowie dróg. W przypadku popiołów podstawowym sposobem ich zagospodarowania jest składowanie (jako odpad niebezpieczny – np. w wyrobiskach kopalnianych). Istnieją jednak możliwości ich przetworzenia w celu zmiany ich charakterystyki i umożliwienia wykorzystania gospodarczego.
Technologie oczyszczania spalin.
Istnieją różne rodzaje systemów oczyszczania spalin. Liczne elementy mogą być łączone w różnych kombinacjach. Na różnych etapach procesu są usuwane następujące zanieczyszczenia:
Kontrowersje.
Technologia spalania odpadów, choć szeroko stosowana, wzbudza kontrowersje. Krytyka tego rozwiązania koncentruje się na wskazywaniu negatywnego wpływu stosowania spalania odpadów na stosowanie innych, bardziej efektywnych i tańszych metod utylizacji odpadów – spalanie jest prostsze i szybsze od recyklingu czy kompostowania. Podnoszony jest też negatywny wpływ spalarni na środowisko z uwagi na emitowane zanieczyszczenia powietrza.
Duńczycy w ciągu dekady planują ograniczyć o 30% ilość spalarni śmieci, zamykając 7 z 23 działających instalacji. Za powód podaje się to, że instalacje spalają więcej odpadów niż Dania sama produkuje i odpady muszą być importowane z Niemiec i Wielkiej Brytanii w ilości ok. 1 mln ton rocznie .

</doc>
<doc id="1440713" url="https://pl.wikipedia.org/wiki?curid=1440713" title="Mastermind">
Mastermind



</doc>
<doc id="1440715" url="https://pl.wikipedia.org/wiki?curid=1440715" title="John Sirica">
John Sirica

John Joseph Sirica (ur. 19 marca 1904, zm. 24 sierpnia 1992) – amerykański prawnik, który był głównym sędzią w sądzie okręgowym Dystryktu Kolumbii w Stanach Zjednoczonych. Zyskał sławę dzięki roli głównego sędziego podczas procesu dot. afery Watergate. Zdobył uznanie narodu, naciskając na prezydenta Nixona o udostępnienie sądowi nagrań z rozmów toczących się w Białym Domu.
Zaangażowanie się Siriki w sprawę miało miejsce podczas procesu uczestników włamania do siedziby Partii Demokratycznej. Sirica nie wierzył zeznaniom włamywaczy, którzy twierdzili, że działali samodzielnie i na własną rękę. Udało mu się ich przymusić do wskazania inicjatorów akcji. Za sukcesy w prowadzeniu sprawy Watergate Sirica został uhonorowany przez magazyn „Time” tytułem Człowieka Roku 1973.
Życiorys.
Sirica urodził się w Waterbury w stanie Connecticut. Jego rodzicami byli imigranci z Włoch. Do Waszyngtonu trafił w 1918 roku. Tam uczęszczał do Szkoły Przygotowawczej im. Emersona, a później przeniósł się do Szkoły Przygotowawczej Stanu Kolumbia. Sirica uzyskał tytuł doktora prawa ("Juris Doctor") na Wydziale Prawa Uniwersytetu Georgetown. Wcześniej uzyskał licencjat na Uniwersytecie Duke’a.
Sirica był republikaninem. Do objęcia urzędu w sądzie został wyznaczony w 1957 roku przez prezydenta Dwighta Eisenhowera. Przed procesem związanym z aferą Watergate kariera Siriki nie rozwijała się w szczególnie dynamiczny sposób.
Pisarz Joseph C. Goulden napisał książkę o sędziach federalnych, "Benchwarmers" (tłum. zagrzewacze ław). W publikacji tej zwrócił uwagę na fakt, że sędziowie współpracujący z Siricą krytycznie wypowiadają się na temat jego sędziowskich umiejętności. Wielu z nich narzekało na jego charakter i wynikające z niedbałości błędy w egzekucji prawa. Ze względu na orzekanie wobec oskarżonych najwyższych dopuszczalnych przez prawo wymiarów kary zyskał sobie przydomek „Maximum John”.
W 1986 roku przeszedł na emeryturę. Zmarł w 1992 roku w wieku 88 lat. 
Sirica opisał swój wkład w badanie afery Watergate w publikacji "To Set the Record Straight" (1979).

</doc>
<doc id="1440719" url="https://pl.wikipedia.org/wiki?curid=1440719" title="Małżeństwo sakramentalne">
Małżeństwo sakramentalne



</doc>
<doc id="1440721" url="https://pl.wikipedia.org/wiki?curid=1440721" title="Krystyna Broll-Jarecka">
Krystyna Broll-Jarecka

Krystyna Broll-Jarecka (ur. 15 lipca 1927 w Katowicach, zm. 24 listopada 2011) – polska poetka, autorka audycji radiowych. Związana z grupą malarską ST-53.
Ukończyła liceum ogólnokształcące. Debiutowała w 1954 r. na antenie Polskiego Radia jako poetka. Była długoletnią redaktorką działu literackiego rozgłośni Polskiego Radia w Katowicach.
Jej mężem był Stanisław Jarecki, redaktor Radia Katowice, publicysta, etnograf, muzyk.
Została pochowana na cmentarzu w Katowicach-Bogucicach.

</doc>
<doc id="1440722" url="https://pl.wikipedia.org/wiki?curid=1440722" title="Legion (zespół muzyczny)">
Legion (zespół muzyczny)



</doc>
<doc id="1440723" url="https://pl.wikipedia.org/wiki?curid=1440723" title="Zgadywanie karty">
Zgadywanie karty

Zgadywanie karty – rodzaj trików iluzjonistycznych, polegających na wskazaniu przez wykonującego trik karty wybranej przez uczestnika pokazu – widza. Iluzjonista poprzez odpowiednie operowanie kartami stwarza wrażenie, że potrafi – w jakiś niepojęty sposób – odgadnąć, którą kartę wybrał widz. W rzeczywistości w każdej z tego rodzaju sztuczek wykonujący trik zdobywa informację, którą kartę wybrał widz, jednak ten zwykle nie potrafi dostrzec, jak on to robi.
Przykład wykonania triku.
Do wykonania sztuczki Iluzjonista potrzebuje 24 karty do gry (wszystkie kolory od 9 do asa). Rozkłada następnie wszystkie losowo ułożone 24 karty na cztery równe stosy po 6 kart. Następnie prosi widza o wybranie jednej karty od 9 do asa oraz jej koloru. Następnie kolejno podnosi każdą z czterech stosów i odsłania wszystkie karty z danego stosu widzowi, po czym pyta, czy jego karta w nim jest. Operację przeprowadza aż do twierdzącej odpowiedzi widza. Następnie składa karty i rozkłada je na trzy stosy. Ponawia pytanie dla wszystkich trzech stosów, składa je, po czym rozkłada na dwa. Po spytaniu widza, w którym stosie jest jego karta, ponownie składa je w jeden stos, po czym przekazuje widzowi jego kartę.
1. Iluzjonista rozkłada 24 karty na 4 stosy po 6 kart. Mając talię wszystkich kart rozkłada je kładąc kolejne karty na kolejne stosy, tzn. pierwszą kartę kładzie na pierwszy stos, drugą na drugi stos, trzecią na trzeci stos, czwartą na czwarty stos, piątą na pierwszy stos itd. Widz wybiera stos, w którym jest jego karta (na rysunku oznaczony kolorem żółtym).
2. Po wytypowaniu przez widza stosu iluzjonista wie, że wybrana przez widza karta należy do jednej z sześciu kart w stosie (oznaczonych kolorem czerwonym na powyższym rysunku). Składa pozostałe stosy jeden na drugi, przy czym na samą górę kładzie stos, w którym jest karta widza.
3. Po rozłożeniu kart na 3 stosy (w taki sam sposób jak w punkcie pierwszym) iluzjonista wie, że wybrana przez widza karta może być jedną z dwóch pierwszych kart w każdym z trzech stosów (oznaczone one są kolorem czerwonym). Ponownie prosi widza, by ten wskazał stos, w którym znajduje się jego karta (na rysunku oznaczony kolorem żółtym).
4. Następnie składa stosy, pamiętając, by wytypowany przez widza stos położyć na wierzch (kolejność składania pozostałych jest obojętna), po czym ponownie rozkłada karty tym razem na dwa stosy w analogiczny sposób jak w punkcie pierwszym:
5. Iluzjonista wie, że wybrana przez widza karta jest dziewiątą w kolejności kartą w stosie pierwszym lub drugim. Następnie prosi widza o wytypowanie stosu z jego kartą, po czym kładzie jeden stos na drugi, pamiętając, by wytypowany znalazł się na wierzchu.
6. Następnie podaje widzowi dziewiątą kartę. Jest to karta, którą na początku wytypował widz.

</doc>
<doc id="1440724" url="https://pl.wikipedia.org/wiki?curid=1440724" title="Etat batalionu ON typ II">
Etat batalionu ON typ II

Etat batalionu ON typ II tzw. „pomorski” – etat pododdziału piechoty Wojska Polskiego II RP.
Etat batalionu Obrony Narodowej typ II wprowadzony został na podstawie rozkazu L.dz. 1600/Tjn. szefa Departamentu Piechoty Ministerstwa Spraw Wojskowych z 27 kwietnia 1939 o utworzeniu nowych brygad ON oraz o zorganizowaniu nowych jednostek w istniejących brygadach ON. 
Do wybuchu II wojny światowej przeformowano 6 pododdziałów tego typu. Wszystkie zostały utworzone w roku 1937. Ich stany liczebne oraz uzbrojenie i wyposażenie było niemal równorzędne z czynnymi batalionami piechoty. W planie mobilizacyjnym „W” pododdziały te oznaczono kolejnymi numerami od 81 do 86 i zakładano, że wejdą w skład dwu rezerwowych pułków piechoty: 208 i 209:
Struktura organizacyjna batalionu ON typ II:
Stan osobowy batalionu ON typ II liczył 557 (560) żołnierzy:
Zgodnie z etatem batalion miał być uzbrojony w:
Bataliony ON typ II nie otrzymały hełmów i pistoletów dla oficerów rezerwy, którym w zamian przydzielone zostały karabinki. Poza tym otrzymały pełne etatowe uzbrojenie.
Na etatowe wyposażenie pododdziału składały się:

</doc>
<doc id="1440725" url="https://pl.wikipedia.org/wiki?curid=1440725" title="Konstanty Gorski">
Konstanty Gorski

Konstanty Antoni Gorski (ur. 13 czerwca 1859 w Lidzie, zm. 31 maja 1924 w Poznaniu) – polski kompozytor, skrzypek-wirtuoz, pedagog, dyrygent, działacz społeczny, autor pieśni, dwóch oper i wielu utworów instrumentalnych.
Życiorys.
Naukę rozpoczął w Grodnie, a następnie przeniósł się do Pierwszego Gimnazjum Filologicznego w Wilnie. Wykształcenie muzyczne zdobył w Instytucie Muzycznym Apolinarego Kątskiego w Warszawie i Konserwatorium Petersburskim. W 1881 roku ukończył klasę skrzypiec, znanego węgierskiego skrzypka i pedagoga Leopolda Auera (otrzymując duży srebrny medal i godność „artysty wyzwolonego”), a w następnym roku – w klasie słynnego rosyjskiego kompozytora Nikołaja Rimskiego-Korsakowa, u którego studiował kompozycję i instrumentację. 
W 1890 roku po ośmioletniej podróży po Rosji i Gruzji, przez Penzę, Saratów i Tyflis (obecnie Tbilisi) Konstanty Gorski przybył do Charkowa, by zostać tu 29 lat.
Ten okres w życiu kompozytora – to czas aktywnej działalności pedagogicznej w Charkowskiej Średniej Szkole Muzycznej, działacza społecznego (m.in. był jednym z założycieli Towarzystwa Kulturalnego „Dom Polski” w Charkowie), dyrygenta orkiestry symfonicznej i założonego przez siebie Chóru Polskiego i Kościelnego, a także uwielbianego przez publiczność skrzypka oraz cenionego przez innych kompozytorów interpretatora ich dzieł (wielką estymą darzył go Piotr Czajkowski, uważając K. Gorskiego za jednego z najlepszych wykonawców jego Koncertu skrzypcowego D-dur)
Zmiany polityczne i ekonomiczne w Imperium Rosyjskim, głównie wybuch rewolucji październikowej w 1917 roku, w znaczący sposób wpłynęły na życie Konstantego Gorskiego. W warunkach zbliżającej się wojny domowej, nie widząc możliwości kontynuowania w Charkowie działalności artystycznej, K. Gorski wraz z rodziną wrócił do wolnej Polski. Najpierw do Warszawy, gdzie pracował jako taper w kinach „Colosseum” i „Wodewil”, a następnie do Poznania, gdzie objął stanowisko koncertmistrza orkiestry Teatru Wielkiego, które zajmował do końca życia. Już po śmierci kompozytora, na deskach opery poznańskiej w 1927 roku wystawiono jego operę „Margier”. W okresie międzywojennym wykonane były również inne jego utwory, m.in. "Missa Solemnis Es-dur" (m.in. przez Koło Śpiewu im. Stanisława Moniuszki w Poznaniu), poemat symfoniczny "Zaczarowane koło" i "Fantazja organowa f-moll" (po raz pierwszy wykonał ją w 1920 r. Antoni Karnaszewski w Filharmonii Warszawskiej, trzy lata później w czasie obchodów kopernikowskich na uniwersytecie poznańskim Feliks Nowowiejski. Fantazja organowa K. Gorskiego wykonywana jest do dziś z niesłabnącym powodzeniem).
Wybrane dzieła.
Konstanty Gorski pozostawił bogaty dorobek artystyczny. Do najbardziej znanych jego kompozycji należą:
Dyskografia.
Ponadto istnieją co najmniej dwa nagrania "Fantazji organowej f-moll" Konstantego Gorskiego:

</doc>
<doc id="1440728" url="https://pl.wikipedia.org/wiki?curid=1440728" title="Parafia św. Wawrzyńca w Babimoście">
Parafia św. Wawrzyńca w Babimoście

Parafia pw. św. Wawrzyńca w Babimoście – rzymskokatolicka parafia, położona w dekanacie Babimost, diecezji zielonogórsko-gorzowskiej, metropolii szczecińsko-kamieńskiej w Polsce, erygowana w XIII wieku.
Historia parafii.
Babimost był własnością cystersów z Obry, którzy sprawowali już w XIII wieku opiekę duszpasterską. W 1656 roku Szwedzi dwukrotnie zajęli Babimost; 6 maja 1656 spalili na stosie proboszcza Wojciecha Turopiedskiego i wikariusza Marcina Paluszkiewicza, a 26 sierpnia spalili miasto i wymordowali jego ludność.
Parafia pw. św. Wawrzyńca w Babimoście, w 1918 r. liczyła 2 600 wiernych – w tym 2 000 Polaków. Do II wojny światowej babimojska parafia administracyjnie należała do Niezależnej Prałatury Pilskiej. Po wojnie znalazła się w granicach administracji apostolskiej w Gorzowie Wlkp. Od roku 1992 należy do diecezji zielonogórsko-gorzowskiej.

</doc>
<doc id="1440732" url="https://pl.wikipedia.org/wiki?curid=1440732" title="BTR">
BTR

BTR – bojowy transporter opancerzony

</doc>
<doc id="1440733" url="https://pl.wikipedia.org/wiki?curid=1440733" title="Zarra">
Zarra



</doc>
<doc id="1440736" url="https://pl.wikipedia.org/wiki?curid=1440736" title="Nuchim Raszkowski">
Nuchim Raszkowski

Nuchim Raszkowski, ros. Нухим Николаевич Рашковский (ur. 18 kwietnia 1946 w Swierdłowsku, zm. 14 marca 2023) – rosyjski szachista, arcymistrz od 1980 roku.
Kariera szachowa.
Pomiędzy 1972 a 1991 r. ośmiokrotnie brał udział w finałach indywidualnych mistrzostw Związku Radzieckiego, najlepszy wynik osiągając w 1986 r. w Kijowie, gdzie zajął VIII miejsce. W 1974 i 1976 r. zwyciężył w mistrzostwach RFSRR, uczestniczył również kilkukrotnie w finałach indywidualnych mistrzostw Rosji. W 1982 r. podzielił I m. (wspólnie z Dawidem Bronsteinem) w mistrzostwach Moskwy, natomiast w 1992 r. zwyciężył w rozegranym w tym mieście memoriale Michaiła Tala (wspólnie z Michałem Krasenkowem i Siergiejem Makaryczewem). Największy sukces w karierze odniósł w 2007 r. w Hockenheim, gdzie zdobył tytuł mistrza Europy seniorów (zawodników powyżej 60. roku życia).
Wielokrotnie startował w turniejach międzynarodowych, sukcesy odnosząc m.in. w:
Najwyższy ranking w karierze osiągnął 1 lipca 1995 r., z wynikiem 2560 punktów dzielił wówczas 30-31. miejsce wśród rosyjskich szachistów.

</doc>
<doc id="1440742" url="https://pl.wikipedia.org/wiki?curid=1440742" title="Epine">
Epine



</doc>
<doc id="1440748" url="https://pl.wikipedia.org/wiki?curid=1440748" title="Kolędy Pod Budą">
Kolędy Pod Budą

Kolędy – album krakowskiej grupy Pod Budą, zawierający polskie kolędy w ich wykonaniu.
Nagrań dokonano w studiu krakowskiej firmy wydawniczej Gamma w 1994. Jedna z kolęd to piosenkarski płytowy debiut
Mai Sikorowskiej. Siedem kolęd nagranych na tej płycie zostało wykonanych w programie TV „Kolędy zespołu Pod Budą”. Recital ten został wyreżyserowany przez Łukasza Walczaka, a wyprodukowany przez Grzegorza Kupca i Piotra Trelę („Studio M”) dla programu 2 TVP w 1995. Program nagrano w kościele i muzeum Orawskiego Parku Etnograficznego w Zubrzycy Górnej.
Płyta CD została wydana w 1995 przez wydawnictwo Gamma (GCD 004)

</doc>
<doc id="1440753" url="https://pl.wikipedia.org/wiki?curid=1440753" title="Starbucks Corporation">
Starbucks Corporation



</doc>
<doc id="1440760" url="https://pl.wikipedia.org/wiki?curid=1440760" title="Pół">
Pół



</doc>
<doc id="1440764" url="https://pl.wikipedia.org/wiki?curid=1440764" title="Kościół Przemienienia Pańskiego w Węgierskiej Górce">
Kościół Przemienienia Pańskiego w Węgierskiej Górce

Kościół Przemienienia Pańskiego w Węgierskiej Górce – kościół w Węgierskiej Górce, wybudowany w latach 1977–1981. Należy do parafii św. Katarzyny w Cięcinie.
Historia.
Po wizytacji kanonicznej w parafii w Cięcinie 6 czerwca 1972 r. kardynał Karol Wojtyła wpisał w Tece Wizytacji: 
21 stycznia 1976 r. kardynał Karol Wojtyła przewodniczył tu uroczystościom pogrzebowym tragicznie zmarłego kanonika ks. Jana Bryndzy i wygłosił kazanie: 
Cztery miesiące przed wyborem na papieża – 18 czerwca 1978 r. kardynał Karol Wojtyła dokonał aktu wmurowania kamienia węgielnego pod budowę kościoła pw. Przemienienia Pańskiego w Węgierskiej Górce. Odprawił z tej okazji Mszę św. koncelebrowaną i wygłosił kazanie. Wspomniał w nim pierwszego budowniczego kościoła – śp. ks. Jana Bryndzę: "„Niech jego trud będzie kamieniem węgielnym kościoła, któremu na imię Przemienienie Pańskie”".
Bryła kościoła przypomina trzy namioty. Znajdują się w niej największe organy piszczałkowe na Żywiecczyźnie, ponadto witraże przedstawiające sceny z życia Jezusa i Maryi, ołtarz główny ze sceną Przemienienia Pańskiego, oraz dwa boczne ołtarze wykonane z mozaiki marmurowej.

</doc>
<doc id="1440769" url="https://pl.wikipedia.org/wiki?curid=1440769" title="Stanisław Sochaczewski">
Stanisław Sochaczewski

Stanisław Zygmunt Sochaczewski (ur. 27 sierpnia 1877 w Steblowie, zm. 14 lipca 1953 w Penley) – generał brygady Wojska Polskiego, kawaler Orderu Virtuti Militari.
Życiorys.
Urodził się 27 sierpnia 1877 w Steblowie nad Rosią, w powiecie kaniowskim ówczesnej guberni kijowskiej, w rodzinie Wiktora Franciszka (1830–1911) i Marii z hr. Ursyn-Pruszyńskich h. Rawicz (1844–1910). Ukończył gimnazjum klasyczne w Kijowie. Studiował prawo na Imperatorskim Uniwersytecie Kijowskim św. Włodzimierza. Od 1902 służył jako oficer zawodowy w armii rosyjskiej, w której ukończył Szkołę Kawalerii w Jelizawetgradzie. Służył w 22 Astrachańskim pułku dragonów. W czasie wojny rosyjsko-japońskiej 1904–1905 organizował w Mandżurii partyzantkę chińską.
W czasie I wojny światowej na froncie austriackim. Po rewolucji październikowej od grudnia 1917 do lutego 1918 dowódca Polskiego Kawaleryjskiego Dywizjonu rosyjskiej 8 Armii, potem organizator i dowódca 5 pułku ułanów w II Korpusie Polskim w Rosji (na Wschodzie). Awansowany na podpułkownika w grudniu 1917. Na Ukrainie organizował i dowodził 5 pułkiem ułanów. Walczył pod Kaniowem i dostał się do niewoli niemieckiej. Internowany w Brześciu n. Bugiem.
W Wojsku Polskim od listopada 1918 w stopniu podpułkownika. Odtworzył 5 pułk ułanów i dowodził nim do października 1920 w wojnie polsko-bolszewickiej.
„Szczególnie odznaczył się w maju 1919 podczas forsowania Styru /fr. polsko-ukr./ przyczyniając się do zdobycia Łucka”. Za tę postawę został odznaczony Orderem Virtuti Militari.
30 września 1920 został zatwierdzony z dniem 1 kwietnia 1920 w stopniu pułkownika, w kawalerii, w grupie oficerów byłych Korpusów Wschodnich i byłej armii rosyjskiej. Październik 1920 – wrzesień 1921 dowódca V Brygady Jazdy, wrzesień 1921 – maj 1929 dowódca VII Brygady Jazdy i VII Brygady Kawalerii w Poznaniu. Pułkownik kawalerii ze starszeństwem z dniem 1 czerwca 1919. Podczas przewrotu majowego 1926 opowiedział się po stronie rządu i przechwalał się, że przyprowadzi Józefa Piłsudskiego na „lassie”. Od stycznia 1927 pełniący obowiązki dowódcy 3 Dywizji Kawalerii. 16 marca 1927 został mianowany generałem brygady ze starszeństwem z 1 stycznia 1927 i 13. lokatą w korpusie generałów. Z dniem 31 maja 1929 został przeniesiony w stan spoczynku. 
Osiadł w Poznaniu. Po kampanii wrześniowej przedostał się do Francji, nie otrzymał tam jednak przydziału. Po ewakuacji do Anglii przebywał bez przydziału w Stacji Zbornej Oficerów Rothesay. Uczestniczył w spisku gen. Stefana Dęba-Biernackiego. Konsekwencji nie poniósł. Po wojnie osiedlił się w Wielkiej Brytanii. 
Od 21 lutego 1904 był żonaty z Ireną Olgą z Działosza-Rogowskich, z którą miał syna Edwarda. 
Zmarł 14 lipca 1953 w Penley w Walii. Został pochowany na cmentarzu we Wrexham ( kwatera D, gr.9318).

</doc>
<doc id="1440773" url="https://pl.wikipedia.org/wiki?curid=1440773" title="Thomas Frischknecht">
Thomas Frischknecht

Thomas Frischknecht (ur. 17 lutego 1970 w Feldbach) – szwajcarski kolarz górski, przełajowy i szosowy, srebrny medalista olimpijski, wielokrotny medalista mistrzostw świata i trzykrotny medalista mistrzostw Europy w kolarstwie górskim, czterokrotny medalista mistrzostw świata w kolarstwie przełajowym oraz trzykrotny zdobywca Pucharu Świata w kolarstwie górskim.
Kariera.
Pierwszy sukces w karierze Thomas Frischknecht osiągnął w 1988 roku, kiedy zdobył złoty medal w kategorii juniorów podczas przełajowych mistrzostw świata w Hägendorfie. Dwa lata później zdobył brązowy medal wśród amatorów na przełajowych mistrzostwach świata w Getxo oraz srebrny w cross-country na mistrzostwach świata w kolarstwie górskim w Durango, gdzie uległ tylko Amerykaninowi Nedowi Overendowi. Kolejne trzy medale zdobył w 1991 roku: brązowy wśród amatorów na przełajowych mistrzostwach świata w Gieten, srebrny na MŚ MTB w Ciocco oraz brązowy na mistrzostwach Europy MTB w Bourboule. Ostatni medal w kolarstwie przełajowym zdobył na MŚ w Monchium w 1997 roku, gdzie był drugi wśród zawodowców, za Włochem Daniele Pontonim. W międzyczasie zdobył dwa medale na mistrzostwach świata w kolarstwie górskim: srebrny na MŚ w Bromont w 1992 roku oraz złoty podczas MŚ w Cairns w 1996 roku. Ponadto w 1993 roku zwyciężył na ME w Klosters, a na igrzyskach olimpijskich w Atlancie zdobył srebro w cross-country, przegrywając jedynie z Bartem Brentjensem z Holandii. Na tych samych igrzyskach zajął również 110. miejsce w szosowym wyścigu ze startu wspólnego. Kolejnym trofeum był brązowy medal mistrzostw Europy MTB w Aywaille, gdzie wyprzedzili go tylko Francuz Christophe Dupouey oraz Holender Bas van Dooren. Brał udział w igrzyskach olimpijskich w Sydney, jednak nie zdobył medalu - rywalizację w cross-country zakończył na szóstym miejscu. Bez medalu wrócił także z rozgrywanych cztery lata później igrzysk w Atenach, tym razem zajmując siódmą pozycję. Zdobył za to cztery medale na mistrzostwach świata MTB, w tym srebrne w cross-country na MŚ w Vail (2001) i MŚ w Kaprun (2002). Na tej drugiej imprezie zdobył również, wspólnie z Florianem Vogelem, Lukasem Flückigerem i Petrą Henzi brązowy medal w sztafecie. Ostatnim medalem na imprezie tego cyklu był brąz w cross-country zdobyty na mistrzostwach świata w Les Gets w 2004 roku. Frischknecht zwyciężył ponadto na mistrzostwa świata w Maratonie MTB w Lugano w 2003 roku oraz rozgrywanych dwa lata później mistrzostwa świata w Maratonie MTB w Lillehammer. Szwajcar startował także w zawodach Pucharu Świata w kolarstwie górskim, wielokrotnie stając na podium i odnosząc osiemnaście zwycięstw. Najlepsze wyniki osiągał w sezonach 1992, 1993 i 1995, w których był najlepszy w klasyfikacji końcowej. Ponadto w sezonie 1996 zajął drugie miejsce za Francuzem Dupoueyem.
Pod koniec 2008 roku zakończył dwudziestoletnią karierę profesjonalnego zawodnika. Łącznie w swojej karierze odniósł ponad 200 zwycięstw. Od sezonu 2009 jest team managerem swojej własnej grupy - Scott Swisspower MTB Team, w której ścigał się od 2001 roku, w latach 1990-2001 reprezentował Ritchey Team. Na mistrzostwach świata MTB w Val di Sole w 2008 roku prezydent UCI uhonorował go nagrodą za osiągnięcia w kolarstwie.
Jest żonaty i ma trójkę dzieci (Andri, Carmen, Gina). Jego ojciec, Peter również był kolarzem.

</doc>
<doc id="1440775" url="https://pl.wikipedia.org/wiki?curid=1440775" title="Osiedle Młodości (Chrzanów)">
Osiedle Młodości (Chrzanów)

Osiedle Młodości – osiedle w Chrzanowie położone w jego środkowo-południowej części, o statusie jednostki pomocniczej gminy Chrzanów. Przez mieszkańców Chrzanowa ta część miasta jest powszechnie nazywana Południem (np. "mieszkać na Południu" = "mieszkać na Osiedlu Młodości"), nazwa ta przyjęła się prawdopodobnie dla kontrastu z Osiedlem Północ.
Sąsiaduje z osiedlem Kościelec od wschodu, osiedlem Rospontowa od zachodu, Śródmieściem od północy oraz osiedlem Stella od południa.
Na terenie osiedla znajduje się parafia Świętej Rodziny, szkoła podstawowa, kryty basen, biblioteka dla młodzieży, Sala Królestwa Świadków Jehowy i inne placówki publiczne.
Historia.
Budowa Osiedla Młodości rozpoczęła się w 1979 r. głównie na terenach wykupionych przez miasto od Kurii Metropolitalnej w Krakowie, zarządzanych wcześniej przez proboszcza parafii w Kościelcu (tzw. "księże pola"). Większość zabudowy wielorodzinnej powstała przed 1989 r. Osiedle obejmuje także tereny o zabudowie jednorodzinnej.
Obszar osiedla.
Osiedle obejmuje następujące ulice (wyróżniono ulice graniczne): Armii Krajowej (numery parzyste oraz numery nieparzyste od skrzyżowania z ul. Krawczyńskiego do ul. Pogorskiej), Brzezina, Cmentarna (od skrzyżowania z ul. Armii Krajowej do ul. Pogorskiej), Harnes, Jabłoniowa, Kalinowa, Kołłątaja, Kościelna (od skrzyżowania z ul. Armii Krajowej do ul. Pogorskiej), Krawczyńskiego, Mydlana, Oczkowskiego, Orkana, Patelskiego, Pęckowskiego, Pogorska (numery parzyste oraz numery nieparzyste od skrzyżowania z ul. Armii Krajowej do końca), Puchalskiego, Szafera, Szarych Szeregów, Urbańczyka, Witosa.

</doc>
