<doc id="1447245" url="https://pl.wikipedia.org/wiki?curid=1447245" title="Rhacophorus dulitensis">
Rhacophorus dulitensis

Rhacophorus dulitensis – gatunek płaza z rodziny nogolotkowatych (Rhacophoridae). 
Opis.
Palce są zaopatrzone w błony służące do lotu szybowcowego, aczkolwiek sam lot nie został jeszcze zauważony. U samicy przed złożeniem jaj prześwitują one biało przez skórę.
Behawior.
Zwierzę spędza życie w koronach drzew, jak większość płazów musi jednak na czas rozmnażania się uzyskać dostęp do środowiska wodnego. Płazy te schodzą wtedy i samica składa jaja, które zapładnia samiec.
Występowanie.
Spotykana jest w takich państwach, jak Brunei, Indonezja i Malezja.
Zamieszkuje tropikalne lub subtropikalne lasy deszczowe i bagna o świeżej wodzie. Z powodu utraty środowiska życia staje się coraz rzadsza

</doc>
<doc id="1447249" url="https://pl.wikipedia.org/wiki?curid=1447249" title="Hiacynt (nagroda)">
Hiacynt (nagroda)

Hiacynt – nagroda przyznawana przez Fundację Równości za „zasługi dla tolerancji, równouprawnienia i walki z dyskryminacją”. Nagroda ma na celu pozytywne wyróżnienie osób i instytucji, dla których orientacja seksualna różna od heteroseksualnej jest rzeczą normalną i poprzez swoją działalność i postawę kształtują świadomość społeczną w tym zakresie.
Nagroda ta jest przyznawana w różnych kategoriach, do tej pory były nimi: polityka, media, biznes, osobowość i artysta.
Poprzedniczką nagrody Hiacynt był Tęczowy Laur, przyznawany w latach 1998–2001.
Nazwa nagrody.
Nazwa nagrody nawiązuje do prowadzonej w czasach PRL akcji o kryptonimie „Hiacynt”, realizowanej przez organa MO, wymierzonej w osoby o orientacji homoseksualnej.
Laureaci.
2007.
W roku 2007 przyznano 6 nagród:
2008.
W roku 2008 przyznano 5 nagród:
2009.
W roku 2009 przyznano 5 nagród:
2010.
W roku 2010 przyznano 5 nagród:

</doc>
<doc id="1447251" url="https://pl.wikipedia.org/wiki?curid=1447251" title="Anti-ballistic missile">
Anti-ballistic missile



</doc>
<doc id="1447253" url="https://pl.wikipedia.org/wiki?curid=1447253" title="Josef Rötzer">
Josef Rötzer

Josef Rötzer (ur. 21 marca 1920 r. w Wiedniu, zm. 4 października 2010 r.) – austriacki lekarz, twórca naturalnej metody regulacji poczęć zwanej metodą Rötzera. 
Życiorys.
W 1951 roku z pomocą swej żony Margarity, a potem córki Elisabeth, rozpoczął badania nad wykrywaniem objawów płodności u kobiet. Postawił tezę, że da się połączyć znane już zmiany temperatury ciała w przebiegu cyklu miesięcznego z występowaniem różnego rodzaju śluzu, tzw. śluzu szyjkowego, obserwowanego w niektóre dni w przedsionku pochwy. 
Wstępną teorię ogłosił w połowie lat 60. XX w. Za głoszenie swych poglądów, zgodnych z nauczaniem Kościoła Katolickiego, i propagowaniem metody wśród lekarzy został pod koniec lat 60. wykluczony z ich grona pod względem naukowym i towarzyskim. Jednak nadal prowadził swoje badania.
W 1986 r. założył Instytut Naturalnej Regulacji Poczęć (skrót niemiecki: INER). Z czasem otwarto jego filie w Polsce (inicjatywa Piotra i Marioli Wołochowicz), Paragwaju, Chorwacji i Włoszech. Jego członkowie pracują jako wolontariusze w 20 krajach świata.
Swoją metodę, nazywaną w Polsce metodą Rötzera, sformułował ostatecznie w roku 1979, po 28 latach badań.
Książki.
Dalsze patrz: Metoda Rötzera.
Zobacz też.
Kalendarium na stronach polskiego Instytutu Naturalnego Planowania Rodziny

</doc>
<doc id="1447255" url="https://pl.wikipedia.org/wiki?curid=1447255" title="Konrad II oleśnicki">
Konrad II oleśnicki

Konrad II zw. Siwym a. Wysokim (ur. między 25 marca 1338 a 1340, zm. 10 czerwca 1403 w Trzebnicy) – książę oleśnicki w latach 1366–1403 z dynastii Piastów.
Jedyny syn Konrada I, księcia oleśnickiego, i jego drugiej żony Eufemii, córki księcia bytomskiego Władysława. Po śmierci ojca w 1366 objął władzę w księstwach: oleśnickim i kozielskim, a także w północnej części księstwa bytomskiego.
Przed 23 lutego 1354 poślubił Agnieszkę, córkę Kazimierza I, księcia cieszyńskiego, z którą miał jednego syna, Konrada III Starego.
21. września 1380 roku – wg S. Rybandta za sprawą prażanina, opata kanoników regularnych na Piasku, Jana z Pragi – sprowadził do Oleśnicy benedyktynów słowiańskich z praskiego klasztoru Emaus, którzy kultywowali liturgię słowiańską oraz piśmiennictwo w głagolicy. Benedyktyni otrzymali teren pod budowę kościoła i klasztory przy Bramie Sycowskiej oraz uposażenie na Przeczowie. Klasztor, który przetrwał do połowy XV wieku, był drugim obok fundowanego dziesięć lat później przez królową Jadwigę i Władysława Jagiełłę kościoła św. Krzyża na krakowskim Kleparzu ośrodkiem głagolickim na ziemiach polskich. 

</doc>
<doc id="1447258" url="https://pl.wikipedia.org/wiki?curid=1447258" title="Josef Roetzer">
Josef Roetzer



</doc>
<doc id="1447259" url="https://pl.wikipedia.org/wiki?curid=1447259" title="Anti-Ballistic Missile">
Anti-Ballistic Missile



</doc>
<doc id="1447261" url="https://pl.wikipedia.org/wiki?curid=1447261" title="Józef Roetzer">
Józef Roetzer



</doc>
<doc id="1447262" url="https://pl.wikipedia.org/wiki?curid=1447262" title="Vasile Blaga">
Vasile Blaga

Vasile Blaga (ur. 26 lipca 1956 w Petrileni) – rumuński polityk i inżynier, minister spraw wewnętrznych w latach 2004–2007 oraz 2009–2010, minister rozwoju regionalnego i mieszkalnictwa w latach 2008–2009. Przewodniczący Senatu w latach 2011–2012. Przewodniczący Partii Demokratyczno-Liberalnej (PDL) od 2012 do 2014, następnie do 2016 współprzewodniczący Partii Narodowo-Liberalnej, poseł do Parlamentu Europejskiego IX kadencji.
Życiorys.
Vasile Blaga urodził się w miejscowości Petrileni w okręgu Bihor. W 1981 ukończył studia na wydziale mechanicznym instytutu politechnicznego w Timișoarze. Po studiach pracował w kilku przedsiębiorstwach, m.in. był dyrektorem ds. handlowych firmy Hiperion w mieście Ştei.
Karierę polityczną rozpoczął po upadku komunizmu w Rumunii w 1989. Od 1990 do 1992 był członkiem Izby Deputowanych z ramienia Frontu Ocalenia Narodowego. W latach 1991–1993 zajmował stanowisko prefekta okręgu Bihor.
W 1991 został członkiem Partii Demokratycznej. W latach 1996–2000, jako przedstawiciel tej partii, wchodził w skład rumuńskiego Senatu. W 2004, 2008 i 2012 był ponownie wybierany do wyższej izby rumuńskiego parlamentu.
W 2004 był szefem kampanii prezydenckiej Traiana Băsescu. 29 grudnia 2004 objął stanowisko ministra spraw wewnętrznych i administracji w gabinecie premiera Călina Popescu-Tăriceanu. Zajmował je do 4 kwietnia 2007, kiedy to Partia Demokratyczna opuściła szeregi koalicji rządzącej.
W czerwcu 2008 Vasile Blaga wziął udział w wyborach na urząd burmistrza Bukaresztu jako kandydat Partii Demokratyczno-Liberalnej (powstałej w styczniu 2008 w wyniku przyłączenia połączenia się do PD Partii Liberalno-Demokratycznej). 15 czerwca 2008 w drugiej rundzie głosowania przegrał jednak z Sorinem Oprescu, zdobywając 43,45% głosów poparcia.
22 grudnia 2008 Vasile Blaga objął stanowisko ministra rozwoju regionalnego i mieszkalnictwa w gabinecie Emila Boca.
1 października 2009, po opuszczeniu gabinetu przez PSD z powodu dymisji wicepremiera i ministra spraw wewnętrznych Dana Nicy, Vasile Blaga został mianowany jego tymczasowym następcą. W drugim rządzie Emila Boca, sformowanym 29 grudnia 2009, objął stanowisko ministra spraw wewnętrznych, które zajmował do 27 września 2010. Podał się do dymisji po odmowie odwołania szefa policji w związku z nielegalnym protestem służb policyjnych i więziennych zorganizowanym z powodu obniżki płac, czego domagali się premier oraz prezydent.
28 listopada 2011 został wybrany na przewodniczącego Senatu po odwołaniu z tej funkcji Mircei Geoany. Zajmował to stanowisko do 3 lipca 2012, kiedy to nowym przewodniczącym został Crin Antonescu. 30 czerwca 2012 Vasile Blaga został nowym przewodniczącym Partii Demokratyczno-Liberalnej, zastępując Emila Boca po przegranych przez partię wyborach lokalnych. Jako lider PDL nawiązał w 2014 bliską współpracę z Partią Narodowo-Liberalną, podejmując działania na rzecz zjednoczenia tych ugrupowań. Po fuzji tych partii został współprzewodniczącym PNL. Ustąpił we wrześniu 2016, gdy przedstawiono mu zarzuty popełnienia przestępstw korupcyjnych, do których się nie przyznał.
W 2019 z ramienia PNL uzyskał mandat posła do Parlamentu Europejskiego IX kadencji.

</doc>
<doc id="1447263" url="https://pl.wikipedia.org/wiki?curid=1447263" title="Drewicz">
Drewicz



</doc>
<doc id="1447264" url="https://pl.wikipedia.org/wiki?curid=1447264" title="Rhacophorus achantharrhena">
Rhacophorus achantharrhena

Rhacophorus achantharrhena – gatunek płaza z rodziny nogolotkowatych (Rhacophoridae). 
Występowanie.
Jest to gatunek endemiczny Indonezji.
Zamieszkuje tropikalne i subtropikalne lasy deszczowe, rzeki i bagna o świeżej wodzie. Obecnie jest zagrożony poprzez niszczenie tego środowiska.

</doc>
<doc id="1447265" url="https://pl.wikipedia.org/wiki?curid=1447265" title="Ken Wallace">
Ken Wallace

Ken (Kenneth) Wallace (ur. 26 lipca 1983 w Gosford) – australijski kajakarz, dwukrotny medalista olimpijski z Pekinu.
Pływa w jedynce. Kajakarstwo zaczął uprawiać w wieku 16 lat. Odnosił sukcesy w rywalizacji juniorskiej i młodzieżowej, w 2001 był mistrzem świata. W seniorskiej rywalizacji medale olimpijskie z Pekinu są jego największym sukcesem. Brał udział w mistrzostwach świata w 2006, w 2009 zdobył brąz na dystansie 500 metrów.

</doc>
<doc id="1447272" url="https://pl.wikipedia.org/wiki?curid=1447272" title="Nils Ušakovs">
Nils Ušakovs

Nils Ušakovs (, trb. Nił Walerjewicz Uszakow; (ur. 8 czerwca 1976 w Rydze) – łotewski polityk, dziennikarz i samorządowiec rosyjskiej narodowości, poseł na Sejm (2006–2009), od 2009 do 2019 burmistrz Rygi, poseł do Parlamentu Europejskiego IX kadencji.
Życiorys.
W 1999 ukończył studia na wydziale ekonomii i zarządzania Uniwersytetu Łotwy, następnie kształcił się w dziedzinie integracji europejskiej na wydziale nauk społecznych Uniwersytetu Południowej Danii, kończąc tę uczelnię w 2002.
Od 1998 zatrudniony w regionalnym oddziale rosyjskiej telewizji NTV. Następnie pracował w łotewskiej telewizji LTV oraz w czasopismach „Respubļika” i „Teļegraf”. W latach 2001–2004 prowadził program telewizyjny "Nedēļas tēma" w telewizji TV5.
W 2005 wstąpił do Partii Zgody Narodowej. W tym samym roku został wybrany przewodniczącym koalicyjnego ugrupowania Centrum Zgody. W 2006 uzyskał mandat posła na Sejm z listy tej formacji. Zasiadał w komisjach spraw zagranicznych i europejskiej. Stał na czele parlamentarnej grupy współpracy łotewsko-rosyjskiej. Mandat złożył w lipcu 2009 w związku z objęciem funkcji burmistrza Rygi. Uzyskiwał reelekcję na ten urząd w wyniku kolejnych wyborów lokalnych.
W listopadzie 2010 został także wybrany w skład zarządu Wolnego Portu Ryga. W czerwcu 2011 ponownie powołany na przewodniczącego Centrum Zgody. W listopadzie 2013 stanął na czele Socjaldemokratycznej Partii „Zgoda”.
4 kwietnia 2019 minister Juris Pūce wydał zarządzenie o usunięciu Nilsa Ušakovsa ze stanowiska burmistrza Rygi, zarzucając mu naruszenie szeregu aktów prawnych (w tym przepisów dotyczących rachunkowości, zarządzania finansami i budżetu). Decyzję podjęto kilka miesięcy po ujawnieniu afery korupcyjnej w stołecznym przedsiębiorstwie transportowym „Rīgas satiksme”. W wyborach w 2019 Nils Ušakovs z listy swojego ugrupowania uzyskał mandat posła do Parlamentu Europejskiego IX kadencji. W październiku tegoż roku zakończył pełnienie funkcji przewodniczącego partii. W styczniu 2023 wybrany na jednego z trzech współprzewodniczących Socjaldemokratycznej Partii „Zgoda”.
Życie prywatne.
Trzykrotnie żonaty – najpierw z Mariją Ušakovą, następnie z dziennikarką Jeļeną Suharevą. Jego trzecią żoną została Iveta Strautiņa. W 2015 urodził się jego syn Toms.
22 maja 2011 doznał udaru słonecznego podczas półmaratonu ryskiego. Odwieziono go do ryskiego szpitala, następnie do kliniki „Charite” w Berlinie, gdzie został poddany intensywnej terapii. Polityk znajdował się w śpiączce, doszło do upośledzenia pracy narządów wewnętrznych – wątroby i nerek, a stan jego zdrowia określano jako ciężki. Po zdarzeniu otworzono specjalny rachunek bankowy, na który mieszkańcy Łotwy mogli wpłacać pieniądze na leczenie burmistrza. Do wykonywania obowiązków powrócił w lipcu 2011.

</doc>
<doc id="1447277" url="https://pl.wikipedia.org/wiki?curid=1447277" title="Konrad II Oleśnicki">
Konrad II Oleśnicki



</doc>
<doc id="1447278" url="https://pl.wikipedia.org/wiki?curid=1447278" title="Pierwszy rząd lorda Derby">
Pierwszy rząd lorda Derby

Pierwszy rząd pod przewodnictwem Edwarda Stanleya, 14. hrabiego Derby, istniał od 23 lutego do 17 grudnia 1852 r. Członków ścisłego gabinetu wyróżniono tłustym drukiem.

</doc>
<doc id="1447279" url="https://pl.wikipedia.org/wiki?curid=1447279" title="Jacek Kowalski (samorządowiec)">
Jacek Kowalski (samorządowiec)

Jacek Wojciech Kowalski (ur. 25 lutego 1950 w Gnieźnie) – polski samorządowiec, od 2006 do 2014 prezydent Gniezna.
Życiorys.
Ukończył zootechnikę w Akademii Rolniczej w Poznaniu oraz studia podyplomowe w Akademii Rolniczo-Technicznej w Olsztynie. Kierował różnymi podmiotami gospodarczymi, zaangażował się w działalność Związku Ochotniczych Straży Pożarnych RP i Sojuszu Lewicy Demokratycznej. Był radnym powiatu gnieźnieńskiego. Pełnił funkcję wicestarosty, a w latach 2002–2006 starosty gnieźnieńskiego.
W 2006 wygrał wybory na urząd prezydenta Gniezna, pokonując dotychczas zajmującego to stanowisko Jaromira Dziela. W 2010 uzyskał reelekcję w pierwszej turze. W 2014 bez powodzenia ubiegał się o wybór na trzecią kadencję, przegrywając w pierwszej turze. Uzyskał natomiast mandat radnego powiatu, który utrzymał także w 2018.
W 2002 otrzymał Złoty Krzyż Zasługi, a w 2013 odznakę „Za Wybitne Zasługi dla Związku Kombatantów RP i Byłych Więźniów Politycznych”.

</doc>
<doc id="1447281" url="https://pl.wikipedia.org/wiki?curid=1447281" title="Ceclava Czapska">
Ceclava Czapska

Ceclava (Cecylia) Czapska, znana jako "Cecylia Czapska", "Maria Nikołajewna", "Ceclava di Fonzo Czapska", "Ceclava Dolgoruky" (ur. 2 stycznia 1899, zm. 1 grudnia 1970 w Rzymie) – kobieta podająca się za cudownie ocaloną carewnę Marię Nikołajewną.
W 1918 miała rzekomo przeżyć egzekucję i uciec do Włoch, gdzie żyła jako Ceclava Czapska (carewna Maria urodziła się 26 czerwca, a Ceclava – 2 stycznia). 20 stycznia 1919 w zamku Peleş w rumuńskim Sinaia, poślubiła księcia Mikołaja Dołgorukiego. Para otrzymała włoskie paszporty na nazwisko di Fonz. Mieli razem dwie córki:
Zmarła w wieku 71 lat i została pochowana na cmentarzu w Prima Porta, dzielnicy Rzymu. Na jej nagrobku wyryto: "S.A.I. (Son Altesse Impériale) Maria Nicolaïevna Romanov Dolgorouky 1899 - 1970". Swoim spadkobiercą uczyniła wnuka Aleksieja (zm. 1995), który mieszkał w Madrycie (Olga, Tatiana i Anastazja również miały ocaleć, ale umarły bezpotomnie). 

</doc>
<doc id="1447282" url="https://pl.wikipedia.org/wiki?curid=1447282" title="Niemiecki Ruch Wiary">
Niemiecki Ruch Wiary

Niemiecki Ruch Wiary (niem. "Deutsche Glaubensbewegung") – okultystyczny ruch religijny w III Rzeszy.
Niemiecki Ruch Wiary narodził się na początku lat 30. XX wieku w grupie skupionej wokół Jakoba Wilhelma Hauera. Postulował on likwidację chrześcijaństwa w III Rzeszy i zastąpienie go nową, "aryjską" religią. W postulatach i formach działania zwolennicy ruchu byli o wiele bardziej radykalni niż zwolennicy oficjalnie promowanego pozytywnego chrześcijaństwa.
Początkowo ruch, pomimo tolerowania go przez władze nazistowskie, nie spotykał się z ich poparciem. Wpływ na to miał Rudolf Hess, który sprzeciwiał się nowemu ruchowi religijnemu. Pomimo to w 1936 Niemiecki Ruch Wiary zaliczony został do tolerowanych ruchów religijnych w Rzeszy.
Doktryna religijna ruchu była bardzo niejasna i mało sprecyzowana. W dużej mierze stanowiła mieszankę elementów hinduizmu i odwołań do przedchrześcijańskich wierzeń Germanów. Miała stanowić religijny aspekt volkizmu.
Zwolennicy ruchu urządzali obrzędy, na które składały się pogańskie obrzędy w historycznych strojach, kazania, ideologiczne pieśni oraz muzyka poważna (zwłaszcza Wagnera). Symbolem ruchu było słońce, zaś jego zwolennicy określali się jako "wierzący w Boga" ("gottgläubig"). Jednym ze sposobów propagowania wyznania neopogańskiego było czasopismo „Ostara”.
Po ucieczce Hessa do Wielkiej Brytanii ruch zyskał poparcie Heinricha Himmlera. Liczni członkowie SS jak również inni zwolennicy narodowego socjalizmu występowali z dotychczasowych związków wyznaniowych i określali swój światopogląd jako "wierzący w Boga".

</doc>
<doc id="1447283" url="https://pl.wikipedia.org/wiki?curid=1447283" title="Radosna Struga">
Radosna Struga



</doc>
<doc id="1447286" url="https://pl.wikipedia.org/wiki?curid=1447286" title="Nils Usakovs">
Nils Usakovs



</doc>
<doc id="1447287" url="https://pl.wikipedia.org/wiki?curid=1447287" title="Josef Rotzer">
Josef Rotzer



</doc>
<doc id="1447288" url="https://pl.wikipedia.org/wiki?curid=1447288" title="Janis Urbanovics">
Janis Urbanovics



</doc>
<doc id="1447289" url="https://pl.wikipedia.org/wiki?curid=1447289" title="Universite de Lyon I">
Universite de Lyon I



</doc>
<doc id="1447292" url="https://pl.wikipedia.org/wiki?curid=1447292" title="Władysław Kowalski (wrestler)">
Władysław Kowalski (wrestler)

Walter Kowalski, ur. jako "Edward Władysław Spulnik" (ur. 13 października 1926 w Windsorze, zm. 30 sierpnia 2008 w Malden) – profesjonalny zawodnik amerykańskiego wrestlingu.
Był urodzonym w Kanadzie (posiadał kanadyjskie obywatelstwo) synem polskich imigrantów, syn Marii z d. Borowskiej i Antoniego Spulnika. Brat starszej Wandy. Był pierwszym etnicznym Polakiem, który walczył o najważniejszy tytuł w wrestlingu WWE Championship. W 1977 założył zawodową szkołę wrestlingu w Malden w stanie Massachusetts. Trenował takich wrestlerów jak Triple H i Kofi Kingston. W 1996 został wprowadzony w WWE Hall of Fame. W wieku 27 lat przeszedł na wegetarianizm z powodów zdrowotnych i etycznych.

</doc>
<doc id="1447293" url="https://pl.wikipedia.org/wiki?curid=1447293" title="Salwator (Imię Róży)">
Salwator (Imię Róży)



</doc>
<doc id="1447294" url="https://pl.wikipedia.org/wiki?curid=1447294" title="Rudolf Starzewski">
Rudolf Starzewski

Rudolf Michał Starzewski herbu Ostoja (ur. 28 lipca 1870 w Tarnowie, zm. 22 października 1920 w Krakowie) – dziennikarz i publicysta, jedna z najpopularniejszych postaci Krakowa. Pierwowzór postaci Dziennikarza w "Weselu" Wyspiańskiego, przez przyjaciół zwany "Dolciem", autor entuzjastycznej recenzji zamieszczonej w „Czasie” trzy dni po premierze sztuki.
Życiorys.
Urodził się w Tarnowie, jako najmłodszy syn Mieczysława Ostoja Starzewskiego, dyrektora Krajowego Związku Kółek Rolniczych i Reginy z domu Cymbler. Był przyrodnim bratem Tadeusza i stryjem Jana. 
Szkołę średnią ukończył w konwikcie oo. jezuitów w Tarnopolu. Studiował prawo na Wydziale Prawa Uiwersytetu Jagiellońskiego, ale następnie w całości poświęcił się dziennikarstwu. Był zaprzyjaźniony z najwybitniejszymi artystami XIX-wiecznego Krakowa, szczególnie serdecznie z o rok starszym Stanisławem Wyspiańskim. Związał się wówczas z konserwatystami krakowskimi, został (wraz z przyrodnim bratem Tadeuszem) działaczem powstałego w 1896 Klubu Konserwatywnego, postulującego ostrożne reformy agrarne i administracyjne. W 1905 został naczelnym redaktorem dziennika „Czas”, który w niedługim czasie uczynił nowoczesną i wpływową gazetą popierającą stronnictwo konserwatywne. Kierownik Biura Prezydialnego Sekcji Zachodniej Naczelnego Komitetu Narodowego w 1914 roku.
Jednym z powodów jego samobójstwa była prawdopodobnie nieszczęśliwa miłość do żony przyjaciela, Tadeusza Żeleńskiego. Został pochowany na Cmentarzu Rakowickim w rodzinnym grobowcu.

</doc>
<doc id="1447297" url="https://pl.wikipedia.org/wiki?curid=1447297" title="Puchar Świata w skokach narciarskich 1988/1989">
Puchar Świata w skokach narciarskich 1988/1989

Puchar Świata w skokach narciarskich 1988/1989 – 10. edycja Pucharu Świata mężczyzn w skokach narciarskich, która rozpoczęła się 3 grudnia 1988 w Thunder Bay, a zakończyła 26 marca 1989 w Planicy.

</doc>
<doc id="1447298" url="https://pl.wikipedia.org/wiki?curid=1447298" title="Lubowitz">
Lubowitz



</doc>
<doc id="1447299" url="https://pl.wikipedia.org/wiki?curid=1447299" title="Boletus dupainii">
Boletus dupainii



</doc>
<doc id="1447300" url="https://pl.wikipedia.org/wiki?curid=1447300" title="Borowik Dupainowa">
Borowik Dupainowa



</doc>
<doc id="1447301" url="https://pl.wikipedia.org/wiki?curid=1447301" title="Rihards Pīks">
Rihards Pīks

Rihards Pīks (ur. 31 grudnia 1941 w Rydze) – łotewski polityk, minister kultury (1996–1997) i spraw zagranicznych (2004), poseł do Parlamentu Europejskiego (2004–2009).
Życiorys.
W latach 1961–1993 pracował jako kamerzysta, reżyser i producent filmowy. Pod koniec lat 80. przyłączył się do Łotewskiego Frontu Ludowego dążącego do uniezależnienia Łotwy od ZSRR. Po 1993 był przedsiębiorcą, wykładał w Łotewskiej Akademii Kultury. Od 1995 do 1996 zastępował przewodniczącego państwowej rady ds. radia i telewizji.
W 1996 został mianowany ministrem kultury. Dwa lata później wstąpił do nowo powstałej Partii Ludowej, z ramienia której uzyskiwał mandat posła na Sejm w latach 1998 i 2002. Od 1999 do 2002 pełnił obowiązki wicemarszałka Sejmu. W tym samym okresie reprezentował Łotwę w Unii Międzyparlamentarnej. Rihards Pīks był wśród założycieli organizacji pozarządowej pod nazwą "Politiskās izglītības fonds", w 2000 wszedł w skład jej zarządu.
W od marca do lipca 2004 sprawował urząd ministra spraw zagranicznych w rządzie Indulisa Emsisa. W wyborach z czerwca 2004 uzyskał mandat posła do Parlamentu Europejskiego. W PE Strasburgu zajmował się problematyką chińską i rosyjską. Zasiadał w grupie chadeckiej, pracował w Komisji Wolności Obywatelskich, Sprawiedliwości i Spraw Wewnętrznych, a także w Komisji Spraw Konstytucyjnych. W 2007 wraz z kilkoma innymi deputowanymi do Parlamentu Europejskiego (m.in. Bogdanem Klichem i Arim Vatanenem) zgłosił kandydaturę Memoriału do Pokojowej Nagrody Nobla.
W wyborach europejskich w 2009 bez powodzenia ubiegał się o reelekcję z listy Partii Ludowej, rok później również bezskutecznie kandydował do Saeimy. W 2014 przystąpił do partii Dla Rozwoju Łotwy, z ramienia której w tymże roku bez powodzenia ubiegał się o mandat posła do Parlamentu Europejskiego.

</doc>
<doc id="1447305" url="https://pl.wikipedia.org/wiki?curid=1447305" title="Superliga">
Superliga



</doc>
<doc id="1447307" url="https://pl.wikipedia.org/wiki?curid=1447307" title="Języki pama-niungańskie">
Języki pama-niungańskie



</doc>
<doc id="1447309" url="https://pl.wikipedia.org/wiki?curid=1447309" title="13-calowy moździerz oblężniczy">
13-calowy moździerz oblężniczy

13-calowy moździerz oblężniczy ("Model 1861 13 inch Siege &amp; Seacoast Mortar") – seria amerykańskich moździerzy oblężniczych i obrony brzegowej wyprodukowanych w latach 1860–1864 w zakładach Fort Pitt Foundry w Pittsburghu i użytych bojowo w czasie amerykańskiej wojny secesyjnej przez wojska Unii.
Kaliber moździerza wynosił 13 cali (330 milimetrów), a do oddania strzału pociskiem o wadze 220 funtów (100 kilogramów) na maksymalną odległość 4325 jardów (3 954 metry) potrzebny był ładunek prochowy o wadze 20 funtów (9 kilogramów).
W czasie wojny secesyjnej moździerze tego typu służyły na prawie wszystkich teatrach działań wojennych. Najsłynniejszy z nich znany jako „The Dictator” ("Dyktator") został zamontowany na specjalnie zaprojektowanym wagonie kolejowym i wziął udział w oblężeniu Petersburga w latach 1864–1865.

</doc>
<doc id="1447312" url="https://pl.wikipedia.org/wiki?curid=1447312" title="Dwór w Starym Zadybiu">
Dwór w Starym Zadybiu

Dwór w Starym Zadybiu – dwór znajdujący się we wsi Stare Zadybie w województwie lubelskim. W skład zabudowań podworskich wchodzą również park i zespół folwarczny, w tym stajnia, stodoła i gorzelnia. Dwór powstał w połowie XIX wieku. Po II wojnie światowej został znacjonalizowany, obecnie służy jako szkoła podstawowa.

</doc>
<doc id="1447315" url="https://pl.wikipedia.org/wiki?curid=1447315" title="Igor Klatzo">
Igor Klatzo

Igor Klatzo (ur. 1916 w Sankt Petersburgu, zm. 5 maja 2007 w Montgomery Village) – amerykański neuropatolog polskiego pochodzenia.
Urodził się w St. Petersburgu w 1916 roku. Ojciec, Jerzy Klatzo, absolwent Uniwersytetu w Dorpacie, wywodził się ze spolszczonej rodziny szwedzkiego pochodzenia. Matka z domu Slusareff była córką pułkownika Regimentu Gwardii  Kozackiej w Carskim Siole. Rodzina Klatzów podczas rewolucji październikowej uciekła do Wilna. Tam Igor uczęszczał do gimnazjum im. Juliusza Słowackiego i podjął studia medyczne na Uniwersytecie Stefana Batorego (1934-39). W czasie studiów został przyjęty do korporacji akademickiej Leonidania, którą wkrótce opuścił, aby ubiegać się o przyjęcie do Konwentu Polonia (przyjęty w 1935, skreślony w 1937 i ponownie przyjęty w 2007). Podczas wojny pracował w szpitalu psychiatrycznym przy ul. Letniej w Wilnie. Żołnierz Armii Krajowej. W czasie walk o Wilno (Operacja „Ostra Brama”), był lekarzem Małego Kedywu. Po wojnie, pod wpływem nauczyciela Maksymiliana Rosego, wyjechał do Kaiser-Wilhelm-Institut fuer Hirnforschung w Berlinie-Buch. W grudniu 1947 roku otrzymał tytuł doktora medycyny na Uniwersytecie Alberta-Ludwiga we Fryburgu Bryzgowijskim. Na wiosnę 1948 roku wyjechał do Kanady, gdzie pracował w Montreal Neurological Institute razem z Wilderem Penfieldem (do 1952 roku) i G. Lymanem Duffem. Od 1956 roku kierował działem neuropatologicznym w National Institute of Neurological Diseases and Blindness (obecnie National Institutes of Neurological Disorders and Stroke, NINDS) w National Institutes of Health w Bethesdzie. Pod koniec lat 50. współpracował z Danielem Carltonem Gajduskiem przy jego badaniach nad kuru. Zajmował się barierą krew-mózg i patofizjologią obrzęku mózgu. W dorobku Klatzo znajduje się ponad 200 prac w recenzowanych czasopismach naukowych, rozdziałów książek, a także biografia małżeństwa Vogtów. W 1990 roku Polska Akademia Nauk przyznała mu Medal Mikołaja Kopernika. W 1993 roku został doktorem honoris causa Uniwersytetu im. Adama Mickiewicza w Poznaniu. Był członkiem American Association of Neuropathologists, Society of Neuroscience, International Society of Cerebral Blood Flow and Metabolism oraz Stroke Council przy American Heart Association.

</doc>
<doc id="1447316" url="https://pl.wikipedia.org/wiki?curid=1447316" title="Reprezentacja Chin w rugby union mężczyzn">
Reprezentacja Chin w rugby union mężczyzn

Reprezentacja Chin w rugby union mężczyzn – zespół rugby union, biorący udział w imieniu Chin w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Chiński Związek Rugby, członek ARFU oraz IRB.

</doc>
<doc id="1447321" url="https://pl.wikipedia.org/wiki?curid=1447321" title="Jurij Łonczakow">
Jurij Łonczakow

Jurij Walentinowicz Łonczakow, ros. Юрий Валентинович Лончаков (ur. 4 marca 1965 w mieście Bałchasz w obwodzie dżezkazgańskim (ZSRR), obecnie Kazachstan) – pułkownik sił powietrznych, kosmonauta rosyjski, dyrektor Centrum Wyszkolenia Kosmonautów im. J. Gagarina.
Wykształcenie i służba wojskowa.
Podczas służby Łonczakow wylatał ponad 1 500 godzin.
Loty kosmiczne.
Jurij Łonczakow po raz pierwszy wystartował w kosmos 19 kwietnia 2001 jako specjalista misji na pokładzie wahadłowca Endeavour. Załogą STS-100 dowodził Kent V. Rominger. Pilotem promu był Jeffrey S. Ashby, a pozostałymi specjalistami misji: Chris A. Hadfield (Kanada), John L. Phillips, Scott E. Parazynski oraz Umberto Guidoni (Włochy). Dwa dni później 21 kwietnia prom połączył się z Międzynarodową Stacją Kosmiczną. W kontenerze Raffaello, który przyłączono do stacji przywieziono ponad trzy tony ładunku. W ładowni Endeavour znalazł się również manipulator Canadarm2 (Space Station Remote Manipulator System), który astronauci zamontowali podczas dwóch spacerów kosmicznych. Rozpoczęcie pracy manipulatora zostało opóźnione aż o trzy dni z powodu awarii komputerów na ISS. W związku z tym przedłużono pobyt załogi STS-100 na stacji o 48 godzin. Ostatecznie 29 kwietnia 2001 prom rozpoczął drogę powrotną na Ziemię. W jego ładowni ponownie znalazł się kontener Raffaello. Lądowanie nastąpiło w kalifornijskiej bazie lotniczej Edwards 1 maja po blisko 12 dniach lotu.
Drugi lot w kosmos Łonczakow rozpoczął na pokładzie statku kosmicznego Sojuz TMA-1 30 października 2002. Dowódcą misji był Siergiej Zalotin, a pierwszym inżynierem pokładowym Belg Frank De Winne. Łonczakow do załogi został włączony miesiąc przed startem, gdy skreślony został z niej kandydat na trzeciego kosmicznego turystę James L. Bass – członek zespołu N Sync. 1 listopada 2002 statek połączył się z Międzynarodową Stacją Kosmiczną, a jego załoga przeszła na pokład kompleksu orbitalnego. Sojuza TMA-1 pozostawiono do dyspozycji 5 stałej załogi ISS. Obie ekipy przeprowadziły 22 eksperymenty naukowe m.in. z biologii, geofizyki i medycyny przygotowane przez specjalistów z Rosji, Belgii i ESA. 10 listopada 2002 kosmonauci powrócili na Ziemię w kapsule Sojuza TM-34 lądując około 100 km NE od Arkałyku.

</doc>
<doc id="1447328" url="https://pl.wikipedia.org/wiki?curid=1447328" title="Konrad II Siwy">
Konrad II Siwy



</doc>
<doc id="1447330" url="https://pl.wikipedia.org/wiki?curid=1447330" title="Zambia na Letnich Igrzyskach Olimpijskich 1984">
Zambia na Letnich Igrzyskach Olimpijskich 1984

Zambię na XXIII Letnich Igrzyskach Olimpijskich w Los Angeles reprezentowało 16 sportowców (16 mężczyzn) w 3 dyscyplinach.
Był to piąty (w tym raz jako Rodezja Północna) start Zambii na letnich igrzyskach olimpijskich.

</doc>
<doc id="1447332" url="https://pl.wikipedia.org/wiki?curid=1447332" title="Bismarck (pancernik)">
Bismarck (pancernik)



</doc>
<doc id="1447341" url="https://pl.wikipedia.org/wiki?curid=1447341" title="Robert (nagroda filmowa)">
Robert (nagroda filmowa)

Robert – najważniejsza duńska nagroda filmowa i telewizyjna, przyznawana przez członków Duńskiej Akademii Filmowej, wzorowana na amerykańskich Oscarach. Wręczenie nagród stanowi zwieńczenie festiwalu filmowego ("Robert festen") odbywającego się w Kopenhadze na początku lutego każdego roku. Nagrody przyznawane są od 1984 roku (wtedy przyznano nagrody za rok 1983). Ich nazwa pochodzi od imienia Roberta Jacobsena, duńskiego rzeźbiarza, który zaprojektował wręczane laureatom statuetki.
Kategorie.
Nagrody przyznawane są w następujących kategoriach:
Najlepsze filmy.
Dotychczas nagrodę dla najlepszego filmu otrzymały :

</doc>
<doc id="1447342" url="https://pl.wikipedia.org/wiki?curid=1447342" title="USL Dunkerque">
USL Dunkerque

Union Sportive du Littoral de Dunkerque jest to francuski klub piłkarski mający swoją siedzibę w mieście Dunkierka.
Zespół występuje obecnie w Championnat National. Drużyna swoje mecze domowe rozgrywa na stadionie Stade Marcel-Tribut o pojemności 4200 miejsc.
Historia.
Klub został założony w 1909 roku. Mimo że historia klubu wynosi już ponad 100 lat, USL nigdy nie występował w wyższej klasie rozgrywkowej niż Ligue 2. Największym sukcesem klubu było dotarcie do półfinału Pucharu Francji w roku 1929 oraz ćwierćfinałów w 1930, 1937, 1968 oraz 1971.
Piłkarze.
Aktualny skład zespołu.
"Stan na 17 kwietnia 2021"
Sprawa Jeana-Marca Bosmana.
W 1990 roku belgijski piłkarz Jean-Marc Bosman chciał się przenieś z rodzinnego R.F.C. de Liège do Dunkierki po tym jak skończył mu się kontrakt w belgijskim klubie. RFCL zgodziło się na transfer, jednakże zażądało od klubu z Dunkierki kwoty odstępnego. Bosman uznał to za złamanie unijnej dyrektywy o prawie wolnego przepływu osób i zaskarżył klub, belgijską federację i UEFA. W 1995 roku Trybunał Sprawiedliwości przyznał rację Bosmanowi, co spowodowało wielką zmianę w prawie transferowym na rynku piłkarskim.

</doc>
<doc id="1447343" url="https://pl.wikipedia.org/wiki?curid=1447343" title="Puchar Ligi">
Puchar Ligi



</doc>
<doc id="1447355" url="https://pl.wikipedia.org/wiki?curid=1447355" title="Barbara Oleśnicka">
Barbara Oleśnicka



</doc>
<doc id="1447358" url="https://pl.wikipedia.org/wiki?curid=1447358" title="Rodzina Rabatków">
Rodzina Rabatków

Rodzina Rabatków (ang. "The Bellflower Bunnies", fr. "La Famille Passiflore") – francusko-kanadyjsko-luksemburski serial animowany na podstawie serii książek "Beechwood Bunny Tales" Geneviève Huriet oraz od 2006 roku Amélie Sarn zebranych w języku polskim w wydanej w 1993 roku przez wydawnictwo Muza książce „Wesołe przygody królików”. Emitowany w Wieczorynce od 4 września 2008 roku. Powstały 52 odcinki, premiera ostatniego odbyła się 17 września 2009 roku. Dnia 22 grudnia 2009 roku został powtórzony odcinek „Wigilijna przygoda”. Emisja pozostałych odcinków serialu została wznowiona od 10 września 2010 roku.
Fabuła.
Serial opowiada o przygodach króliczej rodziny, która mieszka na szczycie pięknego, zielonego wzgórza. W każdym odcinku tata i ciocia przeglądają album rodzinny, a przy tym z dumą przywołują historyjki związane z piątką dzieci które wychowują. Naturalnie okazuje się przy tym, że mają one niezwykły talent do wpadania w kłopoty.
Wersja polska.
W wersji polskiej występują:
i inni
Wersja polska: Telewizja Polska Agencja Filmowa
Reżyseria: Dorota Kawęcka
Tłumaczenie i dialogi: Joanna Kuryłko
Dźwięk i montaż: Jakub Milencki
Kierownik produkcji: Monika Wojtysiak
Teksty piosenek: Wiesława Sujkowska
Opracowanie muzyczne: Piotr Gogol

</doc>
<doc id="1447359" url="https://pl.wikipedia.org/wiki?curid=1447359" title="Eastleigh">
Eastleigh

Eastleigh – miasto w Wielkiej Brytanii, w Anglii, w hrabstwie Hampshire, w dystrykcie ("borough") Eastleigh, należące do aglomeracji miejskiej Southampton. Miasto położone jest pomiędzy Southampton a Winchesterem, i jest częścią obszaru metropolitalnego South Hampshire. W Eastleigh znajduje się wiele przedsiębiorstw, w tym fabryka Prysmian Cables &amp; Systems. W 2001 roku miasto liczyło 52 894 mieszkańców.
Miasto leży nad rzeką Itchen, która jest popularnym miejscem uprawiania wędkarstwa muchowego oraz została wyznaczona jako "Site of Special Scientific Interest" (obszar o szczególnym znaczeniu dla nauki), będąc siedliskiem szerokiej gamy gatunków chronionych, takich jak: szczur wodny, wydra, minóg strumieniowy oraz rak "Austropotamobius pallipes". 
W mieście rozwinął się przemysł środków transportu oraz elektrotechniczny.
Historia.
Współczesne miasto Eastleigh znajduje się na dawnej rzymskiej drodze, zbudowanej w 79 r. między Winchester ("Venta Belgarum") a Bitterne ("Clausentum"). Pozostałości rzymskie odkryte na obszarze Eastleigh, w tym ołowiana trumna wydobyta w 1908 roku wskazują, że osada istniała tu prawdopodobnie już w czasach rzymskich.
Eastleigh wspomniane jest w Domesday Book (1086) jako "Estleie". 

</doc>
<doc id="1447360" url="https://pl.wikipedia.org/wiki?curid=1447360" title="Zlot turystyczny Polaków na Litwie">
Zlot turystyczny Polaków na Litwie

Zlot turystyczny Polaków na Litwie – turystyczno-sportowy zlot Polaków na Litwie, stawiający sobie za cel rozwój turystyki i krajoznawstwa, zapoznanie z historią, tradycjami ludowymi, etnografią i walorami przyrodniczymi Wileńszczyzny.
Historia.
W końcu stycznia 1989 roku w podwileńskiej Białej Wace miały miejsce I Zimowe Igrzyska Polaków na Litwie. Powstał wówczas pomysł zorganizowania zlotu turystycznego Polaków na Litwie. Na fali odrodzenia Polaków na Litwie powstała nowa impreza ciesząca się dużą popularnością i trwa nieprzerwanie aż do dziś (2008 r.).
Inicjatorami pierwszego zlotu byli Anna Adamowicz, Henryk Mażul, Ludwik Adamowicz, Michał Sienkiewicz i inni.
Zloty odbywają się co roku, w różnych zakątkach Wileńszczyzny.
Symbolem zlotu jest róża wiatrów umajona w paproć.
Jubileuszowy XX zlot odbył się w dniach 4 – 6 lipca 2008 r. w rejonie wileńskim, gminie sużańskiej, wsi Dauksze, nad jeziorem Ilgo.
Uczestnicy przez kilka dni brali udział w sztafetach sportowych, koncertach, konkursach oraz wybrali Miss Zlotu którą została "Ańka-Pulimiotczica" czyli Elwira Lisowska, 22-letnia specjalistka terapii ruchowej.
Obecnie organizatorem imprezy jest Stowarzyszenie Inicjatyw Społecznych (SIS) kierowane przez Władysława Wojnicza.
Hymn zlotu.
Pierwsze dwie zwrotki ułożył Henryk Mażul w trakcie I zlotu w 1989 roku. Na drugim zlocie ogłoszono konkurs na trzecią zwrotkę - który wygrała Anna Adamowicz.
Pieśń śpiewana jest w trakcie otwarć i zamknięć zlotów.
Fragment zlotowego hymnu

</doc>
<doc id="1447368" url="https://pl.wikipedia.org/wiki?curid=1447368" title="Most im. 1 Armii Wojska Polskiego">
Most im. 1 Armii Wojska Polskiego

Most im. 1 Armii Wojska Polskiego – jednojezdniowy most drogowy nad Regalicą w ciągu ul. Floriana Krygiera (DK31) w Szczecinie. Rozebrany w 2021 roku, w jego miejscu znajduje się północny most Gryfitów.
Historia.
Został zaprojektowany i wybudowany jako most tymczasowy przez służby inżynieryjne Wojska Polskiego. Zastąpił inny most tymczasowy – dar rządu brytyjskiego uroczyście przekazany polskim władzom 8 lutego 1948 roku, który z kolei stanął na miejscu mostu pontonowego zbudowanego przez saperów Armii Czerwonej w dniach 27-29 kwietnia 1945 w miejscu istniejącego od 1934 mostu, wysadzonego przez wycofujące się ze Szczecina oddziały wojsk hitlerowskich. Otwarto go do ruchu wraz z całą arterią 19 grudnia 1959 roku. Został posadowiony na żelbetowych poniemieckich filarach i przyczółkach uzupełnionych o drewnianej konstrukcji estakady dojazdowe. Stalowe konstrukcje przęseł mostu wykonała Stocznia Szczecińska im. Adolfa Warskiego. W 1972 drewniane elementy mostu zastąpiono stalowymi. W ciągu swojego istnienia wielokrotnie remontowany. Od końca XX wieku corocznie.
Po wybudowaniu mostu Gryfitów w ramach pierwszego etapu modernizacji Autostrady Poznańskiej 29 sierpnia 2008 został zamknięty dla ruchu. Na początku 2021 roku most został rozebrany, a następnie zastąpiony nową konstrukcją.

</doc>
<doc id="1447370" url="https://pl.wikipedia.org/wiki?curid=1447370" title="Staines-upon-Thames">
Staines-upon-Thames

Staines-upon-Thames (wcześniej Staines) – miasto w Anglii, w hrabstwie Surrey, w dystrykcie Spelthorne, położone nad ujściem rzeki Colne do Tamizy, nieopodal zachodniego krańca Londynu. W 2001 roku ludność miasta wynosiła 50 538 mieszkańców.
20 maja 2012 roku oficjalna nazwa miasta została zmieniona ze Staines na obecną Staines-upon-Thames.

</doc>
<doc id="1447371" url="https://pl.wikipedia.org/wiki?curid=1447371" title="Ulica Zygmunta Wróblewskiego we Wrocławiu">
Ulica Zygmunta Wróblewskiego we Wrocławiu

Ulica Zygmunta Wróblewskiego – główna oś komunikacyjna Wielkiej Wyspy we Wrocławiu, prowadząca od mostu Zwierzynieckiego na południowy wschód, obok ZOO, Hali Ludowej i stadionu 1KS Ślęza do zajezdni tramwajowej nr 6, długości ok. 1,2 km. Patronem ulicy jest prof. Zygmunt Wróblewski, polski fizyk; przedłużeniem ul. Wróblewskiego dalej na południowy wschód jest ulica Olszewskiego (poświęcona pamięci drugiego polskiego naukowca, Karola Olszewskiego). W przeszłości ul. Wróblewskiego nosiła niem. nazwę "Grüneichener Weg", potem "Gustav-Stresemann-Straße", a od lat 30. XX wieku do 1945 – "Horst-Wessel-Straße".
Ulica Wróblewskiego wraz z Olszewskiego stanowiły we wczesnym okresie osadnictwa drogę z miasta do wsi Dąbie, Koczotów i Bartoszowice. Znaczenie ulicy wzrosło znacznie po roku 1910, kiedy na miejscu dawnego hipodromu rozpoczęto budowę obiektów dla Wystawy Stulecia, w tym Halę Ludową, a także (w latach 20.) osiedla mieszkaniowego Biskupin i sąsiadującego z nim Sępolna, do którego ul. Wróblewskiego jest alternatywną (obok ul. Mickiewicza) drogą dojazdową. Ulica ta była również trasą dojazdową do obiektów zorganizowanej we Wrocławiu w 1929 wystawy WuWa ("Wohnungs- und Werkraumausstellung", tj. „Mieszkania i miejsca pracy”).
W pobliżu skrzyżowania ul. Wróblewskiego z Wittiga i Tramwajową rośnie duży pomnikowy dąb szypułkowy, nazwany „Dębem Piotra Włosta”.
Podczas oblężenia "Festung Breslau" zabudowa ulicy praktycznie wcale nie ucierpiała, zachowały się wszystkie budynki wzdłuż ulicy. Podobnie jak przed wojną – oprócz obiektów związanych z Halą Ludową, ZOO, stadionem sportowym i zajezdnią – znajduje się tu kilka od 2- do 4-kondygnacyjnych willi oraz budynków wielorodzinnych; jedynie stojący na rogu Wittiga i Wróblewskiego budynek dawnego zajazdu ("Gasthaus zum Lindenpark") został w latach 70. rozebrany w związku z budową osiedla akademików dla Politechniki Wrocławskiej, natomiast jeden z wzorcowych domów wystawy WuWa, późniejsze przedszkole przy ul. Wróblewskiego 18, strawił pożar w roku 2006.
Nad ulicą przerzucone są dwie bliźniacze kładki.

</doc>
<doc id="1447378" url="https://pl.wikipedia.org/wiki?curid=1447378" title="Jerzy Batycki">
Jerzy Batycki

Jerzy Batycki (ur. 27 stycznia 1962 w Bielsku-Białej) – polski aktor, głównie teatralny; dyrektor teatru, także reżyser teatralny, choreograf oraz scenograf; ponadto pomysłodawca i dyrektor festiwalu Bielska Zadymka Jazzowa. Absolwent wrocławskiej PWST (1984, filia krakowskiej PWST).
Działalność zawodowa.
W latach 1984–1986 jako aktor mim występował we Wrocławskim Teatrze Pantomimy Henryka Tomaszewskiego, 1987-1988 jako aktor w Teatrze Polskim w Bielsku-Białej, następnie w latach 1988–1991 w Teatrze im. Jana Kochanowskiego w Opolu. W latach 1996–1997 był aktorem Teatru Polskiego w Bielsku-Białej, w latach 1999–2001 – kierownikiem artystycznym Sceny Polskiej w Czeskim Cieszynie, gdzie działał też jako aktor, reżyser, scenograf i choreograf. Ostatnio współpracował z Bałtyckim Teatrem Dramatycznym im. Słowackiego w Koszalinie. Jest pomysłodawcą i twórcą międzynarodowego festiwalu Bielska Zadymka Jazzowa (1999 - 2003, od 2004 r. LOTOS Jazz Festival Bielska Zadymka Jazzowa), który w latach 2009 - 2012, cztery razy z kolei został uznany przez czytelników Jazz Forum za najlepszy polski festiwal jazzowy. 
Wystąpił w filmie "Kornblumenblau" (1988).

</doc>
<doc id="1447379" url="https://pl.wikipedia.org/wiki?curid=1447379" title="Anton Bernolák">
Anton Bernolák

Anton Bernolák (ur. 3 października 1762 w Slanicy, zm. 15 stycznia 1813 w Érsekújvár) – słowacki językoznawca i ksiądz katolicki. Jako pierwszy skodyfikował reguły gramatyki i ortografii języka słowackiego.
Życiorys.
W latach 1774–1778 uczęszczał do gimnazjum w Rużomberku. Później w latach 1778–1780 jako seminarzysta studiował retorykę i filozofię w Bratysławie, a w latach 1780–1782 filozofię w Trnawie. Rozpoczęte studia teologiczne w Wiedniu (1782–1784) ukończył w 1787 roku w generalnym seminarium duchownym w Bratysławie. Pierwszą miejscowością, w której posługiwał, była wieś Čeklís w powiecie Senec – dzisiejsze Bernolákovo. W latach 1791–1797 pracował jako sekretarz wikariusza archidiecezji w Trnawie. Od 1 czerwca 1797 roku aż do śmierci był proboszczem w Nowych Zamkach. Początkowo pełnił też funkcję archidiakona powiatu Nowe Zamki, a następnie, po podziale powiatu na dwie części, dziekana „dolnego” powiatu. Poza tym był również kierownikiem głównej szkoły miejskiej, w której uczył też religii. Zmarł nagle, na atak serca podczas porannego golenia. Pochowany jest w Nowych Zamkach w kapliczce Najświętszej Trójcy na placu, noszącym jego imię.
W okresie studiów był zafascynowany reformą oświeceniową Marii Teresy i Józefa II. Stał się propagatorem słowackiego odrodzenia narodowego. Swoją uwagę skierował na językoznawstwo. W tym czasie podjął się zadania kodyfikacji i ujednolicenia języka słowackiego. Ortografię i gramatykę w dużej mierze oparł na dialekcie okolic Trnawy, niektóre elementy pochodziły z dialektów centralnych. Do rozpoczętego dzieła włączyli się również m.in. Juraj Fándly, Jozef Ignác Bajza, Ján Hollý, Alexander Rudnay, Martin Hamuljak. I chociaż ostatecznie kodyfikacja Bernoláka (słow. „bernolákovčina”, "bernolákovska kodifikácia"), przedstawiona w kilku dziełach autora z lat 1787–1791 nie przyjęła się, to działania podjęte przez Bernoláka doprowadziły do powstania ruchu, który przez kolejne 50 lat w pełni przeprowadził proces kodyfikacji języka słowackiego. Przyczynili się do tego m.in. Ľudovít Štúr, Jozef Miloslav Hurban, Michal Miloslav Hodža.

</doc>
<doc id="1447388" url="https://pl.wikipedia.org/wiki?curid=1447388" title="Final Chess Masters Bilbao 2008">
Final Chess Masters Bilbao 2008

Final Chess Masters Bilbao 2008 – rozegrany w dniach 1-13 września 2008 r. w "Plaza Nueva" w Bilbao turniej szachowy, który ze względu na swoją obsadę był najsilniej obsadzonym turniejem w dotychczasowej historii szachów, licząc według średniego rankingu ELO uczestników. Na starcie pojawiło się pięciu z pierwszych siedmiu szachistów listy rankingowej FIDE na dzień 1 lipca 2008 roku.:
Średni ranking turnieju wyniósł 2769 pkt, co odpowiadało XXI kategorii FIDE. Zawodnicy rozegrali ze sobą po dwie partie (system kołowy), każda odmiennym kolorem bierek. Po raz pierwszy w turnieju o tak wysokiej randze zastosowano odmienny system punktacji, który miał wpłynąć na zmniejszenie liczby remisów: zwycięzca partii otrzymywał 3 pkt, za remis przyznawano po 1 punkcie, a za porażkę – 0 punktów. Do celów rankingowych liczone były punkty standardowe (1-½-0).
Fundusz nagród wyniósł 400 tys. euro, z czego zwycięzca otrzymał 150 tys., drugi zawodnik – 70 tys., a następni – po 10 tys. mniej (VI – 30 tys.). Również z tego powodu turniej w Bilbao był wyjątkowy, do tej pory tak wysokie nagrody obowiązywały tylko w meczach bądź turniejach o mistrzostwo świata.
Turniej zakończył się zdecydowanym zwycięstwem Weselina Topałowa przed Lewonem Aronianem i Magnusem Carlsenem. Dużą niespodzianką było zajęcie ostatniego miejsca przez mistrza świata Viswanathana Ananda, który jako jedyny nie wygrał partii. 

</doc>
<doc id="1447390" url="https://pl.wikipedia.org/wiki?curid=1447390" title="Bitwa pod Castione">
Bitwa pod Castione

Bitwa pod Castione – starcie zbrojne, które miało miejsce w dniu 6 lipca 1449 roku w trakcie walk szwajcarsko-mediolańskich.
Starcie pomiędzy siłami Republiki Ambrozjańskiej (Księstwo Mediolanu 1447–1450) a wojskami kantonu Uri rozegrało się na ziemiach dzisiejszego kantonu Tessin. 
Przed bitwą.
Przyczyną sporu stało się miasto Bellinzona, znajdujące się w centrum polityki kantonu Uri. Panowanie nad miastem umożliwiało bowiem Szwajcarom kontrolę nad przygranicznymi dolinami w kantonie Tessin, Misox oraz przełęczą Św. Gottharda. Szwajcarzy z Uri już wielokrotnie wcześniej starali się przejąć te tereny, co zaowocowało krótkotrwałym odbiciem Bellinzony w roku 1419 z rąk władców Sax-Misox. W roku 1422 po bitwie pod Arbedo, miasto dostało się ponownie we władanie księstwa Mediolan. Bezustanne rabunki na szwajcarskich handlarzach sprowokowały kanton Uri do ponownej interwencji.
W roku 1439 wojska z Uri ponownie wkroczyły na ziemie przygraniczne, zagrażając Bellinzonie i zmuszając Mediolan do oddania Leventiny w roku 1441. Szwajcarzy sprzymierzyli się z Henrykiem II von Sax, hrabią Misox oraz Franchino Ruscą, władcą Locarno. Sytuację Szwajcarów wzmacniała także niepewna sytuacja w księstwie Mediolan po śmierci Filippo Marii Viscontiego w roku 1447 (powstanie Republiki Ambrozjańskiej). Na początku roku wykorzystując słabość przeciwnika, Szwajcarzy odzyskali Leventine oraz Rivierę szwajcarską, a następnie skierowali się ku Bellinzonie.
Następstwa bitwy.
Armia kondotiera Giovaniego della Noce otrzymała z Mediolanu rozkaz zdobycia Sottoceneri. W stoczonej bitwie pod Castione Mediolańczycy zwyciężyli wojska z Uri. Szwajcarzy po porażce zmuszeni zostali do wycofania się do Misox. Po odstąpieniu od miasta Bellinzony, wojska mediolańskie już bez przeszkód mogły odzyskać Rivierę szwajcarską. 
W roku 1450 zawiązano formalny pokój z następcą Viscontiego- Francesco I Sforzą, po którym Leventina miała powrócić do Uri, co nastąpiło w roku 1466. Porażka pod Castione na długo zahamowała politykę ekspansji kantonu Uri. Kampania roku 1478 do Bellinzony oraz zwycięstwo Szwajcarów pod Giornico, zatwierdziły ostatecznie panowanie Szwajcarów z Uri w Leventinie. Bellinzona pozostawała jednak nadal w rękach Mediolańczyków. Po latach przechodzenia miasta z rąk do rąk, w roku 1503 król francuski Ludwik XII zatwierdził ostatecznie przynależność Bellinzony do kantonów Uri, Schwyz i Nidwalden (układ w Arona).

</doc>
<doc id="1447396" url="https://pl.wikipedia.org/wiki?curid=1447396" title="Żelaziak czerwony">
Żelaziak czerwony



</doc>
<doc id="1447398" url="https://pl.wikipedia.org/wiki?curid=1447398" title="Alfa Scuti">
Alfa Scuti

Alfa Scuti ("α Sct") – najjaśniejsza gwiazda w gwiazdozbiorze Tarczy. Znajduje się około 174 lat świetlnych od Słońca.
Alfa Scuti to chłodny pomarańczowy olbrzym należący do typu widmowego K, o jasności obserwowanej równej +3,85. Alfa Scuti jest znaną gwiazdą zmienną. Prawdopodobnie znajduje się na końcowych etapach ewolucji i urośnie do w pełni rozwiniętego czerwonego olbrzyma, zanim w końcu przekształci się w białego karła. Obecnie jest 21 razy większy od Słońca i co najmniej 130 razy jaśniejszy.

</doc>
<doc id="1447400" url="https://pl.wikipedia.org/wiki?curid=1447400" title="Α Sct">
Α Sct



</doc>
<doc id="1447401" url="https://pl.wikipedia.org/wiki?curid=1447401" title="Rhondda">
Rhondda

Rhondda, Rhondda Valley (IPA: 'rɒnðɘ; wal.: "Cwm Rhondda") – dolina w Walii, dawniej obszar intensywnego wydobycia węgla. W skład doliny Rhondda wchodzą: większa dolina Rhondda Fawr oraz mniejsza Rhondda Fach. Do 1996 roku obszar doliny stanowił oddzielny dystrykt Rhondda. Obecnie dolina należy do dystryktu Rhondda Cynon Taf. Ludność zamieszkująca obszar Rhonddy wynosi 72 443 mieszkańców (2001).

</doc>
<doc id="1447405" url="https://pl.wikipedia.org/wiki?curid=1447405" title="Eurocup">
Eurocup

EuroCup Basketball (powszechnie znany jako EuroCup) – międzynarodowe klubowe rozgrywki koszykarskie, w latach 2002-2008 rozgrywki nosiły nazwę ULEB Cup (Puchar ULEB), a w 2008-2016 Eurocup Basketball. Puchar ten został utworzony wiosną 2002 z inicjatywy Unii Europejskich Lig Koszykarskich w wyniku połączenia Pucharu Saporty oraz Pucharu Koracia. Od 2009 organizowany jest przez Euroleague Basketball Company. Uważany jest za drugie najważniejsze i najmocniejsze po Eurolidze rozgrywki koszykarskie w Europie. W rozgrywkach biorą udział 24 czołowe drużyny europejskie, wyłonione na podstawie wyników osiąganych w ligach narodowych albo regionalnych, jak i wcześniejszych ustaleń. Zwycięzca danej edycji "EuroCup" uzyskuje automatyczne prawo do gry w kolejnym sezonie Euroligi.
Wymogi dotyczące hal.
Od sezonu 2012/13 wszystkie kluby uczestniczące w "EuroCup" muszą posiadać hale z co najmniej 2500 miejscami siedzącymi i dodatkowo 200 miejscami vipowskimi. Dla porównania w Eurolidze zespoły kontraktowe muszą dysponować halami z co najmniej 10 000 miejscami siedzącymi, natomiast niekontraktowe z 5 000.

</doc>
<doc id="1447411" url="https://pl.wikipedia.org/wiki?curid=1447411" title="Gildia Wojowników (The Elder Scrolls)">
Gildia Wojowników (The Elder Scrolls)



</doc>
<doc id="1447419" url="https://pl.wikipedia.org/wiki?curid=1447419" title="Dziewięć błogosławieństw">
Dziewięć błogosławieństw



</doc>
<doc id="1447437" url="https://pl.wikipedia.org/wiki?curid=1447437" title="Gildia Magów (The Elder Scrolls)">
Gildia Magów (The Elder Scrolls)



</doc>
<doc id="1447440" url="https://pl.wikipedia.org/wiki?curid=1447440" title="Korona królewska Napoleona I">
Korona królewska Napoleona I

Korona królewska Napoleona I – korona królewska wykonana w 1805 roku dla Napoleona I przed jego koronacją na króla Włoch.
17 marca 1805 w miejsce Republiki Włoch proklamowano utworzenie Królestwa Włoch. Wybrany królem Napoleon I wzorem średniowiecznych cesarzy postanowił uroczyście koronować się w Mediolanie na władcę Italii. 
W Paryżu przygotowano strój koronacyjny oraz wykonano stosowne na tę okoliczność insygnia. Wśród nich była zrobiona w zakładzie jubilerskim Marguerite'a korona.
Gdy Napoleon I przybył do Mediolanu, zrezygnował jednak z jej użycia i podczas uroczystości intronizacyjnych 26 maja 1805 roku w katedrze mediolańskiej zastąpił ją historyczną żelazną koroną.
Obecnie korona królewska Napoleona I obok innych pamiątek napoleońskich jest przechowywana w Muzeum Zjednoczenia Włoch w Mediolanie.

</doc>
<doc id="1447442" url="https://pl.wikipedia.org/wiki?curid=1447442" title="Marcel Witeczek">
Marcel Witeczek

Marcel Witeczek (ur. 18 października 1968 w Tychach) – piłkarz niemiecki polskiego pochodzenia, grający na pozycji ofensywnego pomocnika.
Kariera klubowa.
Witeczek urodził się w Tychach, ale w młodym wieku wyemigrował do Niemiec. Karierę piłkarską rozpoczął w amatorskim klubie SV Post Oberhausen, a następnie podjął treningi w juniorskiej drużynie Bayeru Uerdingen. W 1986 roku był już w kadrze pierwszej drużyny, a 8 sierpnia zadebiutował w Bundeslidze w wygranym 2:0 wyjazdowym spotkaniu z FC Homburg. W ataku Uerdingen grywał z takimi zawodnikami, jak Oliver Bierhoff, Stefan Kuntz czy Brian Laudrup. W klubie tym spędził 6 sezonów i nie osiągając większych sukcesów wystąpił w 142 meczach i zdobył 22 gole.
Latem 1991 roku Witeczek odszedł do 1. FC Kaiserslautern. Swój pierwszy mecz dla tego klubu rozegrał 3 sierpnia przeciwko Dynamu Drezno. W Kaiserslautern został przemianowany z napastnika na pomocnika, a w sezonie 1992/1993 z 10 golami był najlepszym strzelcem drużyny. Sezon ten był ostatnim dla Marcela w barwach 1. FCK.
W 1993 roku Witeczek ponownie zmienił barwy klubowe i został piłkarzem Bayernu Monachium. W nowym zespole po raz pierwszy wystąpił 7 sierpnia, a Bayern wygrał wówczas 3:1 z SC Freiburg. Już w swoim pierwszym sezonie spędzonym w klubie z Bawarii wywalczył tytuł mistrza Niemiec. Kolejne sukcesy z tym klubem osiągnął w 1996 roku. Został wicemistrzem kraju oraz dotarł do finału Pucharu UEFA. Wystąpił w nim w obu meczach, wygranych 2:0 i 3:1 z francuskim Girondins Bordeaux. Natomiast w 1997 roku po raz drugi w karierze został mistrzem kraju. W klubie z Monachium przez cztery sezony rozegrał 97 ligowych meczów, w których uzyskał 9 trafień.
Kolejnym klubem w karierze Witeczka była Borussia Mönchengladbach, do której trafił latem 1997. 3 sierpnia zadebiutował w lidze w zremisowanym 2:2 spotkaniu z Hamburger SV. W 1999 roku spadł jednak z Borussią z pierwszej ligi i w 2. Bundeslidze spędził dwa lata. W latach 2001–2003 ponownie występował w pierwszej lidze niemieckiej, a następnie odszedł do SG Wattenscheid 09 z Regionalligi. Rok później spadł z nim do Oberligi. W sezonie 2006/2007 występował w amatorskim FC Albstadt. Karierę zakończył w wieku 39 lat.
Kariera reprezentacyjna.
W 1985 roku Witeczek wystąpił wraz z reprezentacją RFN U-16 na Mistrzostwach Świata U-16. Z Niemcami dotarł do finału i wywalczył wicemistrzostwo świata, z 8 golami na koncie został królem strzelców tego turnieju. Natomiast w 1987 roku został wicemistrzem świata z kadrą U-20. Zdobył 7 goli i był najlepszym strzelcem Mistrzostw Świata. Pomimo sukcesów w kadrach młodzieżowych nigdy nie zadebiutował w pierwszej reprezentacji RFN.

</doc>
<doc id="1447444" url="https://pl.wikipedia.org/wiki?curid=1447444" title="Instytut Józefa Piłsudskiego w Ameryce">
Instytut Józefa Piłsudskiego w Ameryce

Instytut Józefa Piłsudskiego w Ameryce ("Józef Piłsudski Institute of America") – instytucja naukowa, archiwum, biblioteka i muzeum, założona w Nowym Jorku (USA) w 1943 z inicjatywy działaczy Komitetu Narodowego Amerykanów Polskiego Pochodzenia.
Powstanie Instytutu.
Instytut Józefa Piłsudskiego w Ameryce (pełna nazwa: "Instytut Józefa Piłsudskiego w Ameryce Poświęcony Badaniu Najnowszej Historii Polski"), placówka o charakterze archiwalno-naukowym powołana została do życia podczas odbywającego się w dniach 3–4 lipca 1943 w hotelu „Washington” w Nowym Jorku drugiego Walnego Zgromadzenia Komitetu Narodowego Amerykanów Polskiego Pochodzenia (KNAPP). Wyłoniono ośmioosobowy Komitet organizacyjny w skład którego wchodzili między innymi trzej wybitni współpracownicy marszałka Józefa Piłsudskiego w okresie międzywojennym: Wacław Jędrzejewicz – były minister oświaty, Henryk Floyar-Rajchman – były minister przemysłu i handlu, Ignacy Matuszewski – były minister skarbu oraz znani działacze polonijni, wśród których należy wymienić przede wszystkim, Franciszka Januszewskiego, wydawcę „Dziennika Polskiego” z Detroit, Maksymiliana Węgrzynka, wydawcy wychodzącego w Nowym Jorku dziennika „Nowy Świat”, Lucjusza Kupferwassera i W. Skubikowskiego z Chicago.
O tej chwili mówił w jednej ze swych wypowiedzi prasowych właśnie W. Jędrzejewicz, […]”"Korzystając z przyjazdu szeregu wybitnych polonijnych działaczy niepodległościowych postanowiliśmy zrealizować plan od dawna nas nurtujący, powołania do życia [w dniu 4 lipca] Instytutu Józefa Piłsudskiego poświęconego badaniu najnowszej historii Polski"”.
Nowo powstała placówka nawiązywała do tradycji utworzonego w 1923 w Warszawie Instytutu Badania Najnowszej Historii Polski, który w kilka miesięcy po śmierci Marszałka został w 1936 przemianowany na Instytut Józefa Piłsudskiego Poświęcony Badaniu Najnowszej Historii Polski. Założyciele nowojorskiej placówki dostrzegali już wówczas pilną potrzebę gromadzenia dokumentów dotyczących tak przełomowego okresu, jakim była II wojna światowa, polityka polska realizowana przez Rząd RP na uchodźstwie (zarówno gabinetu premiera i Naczelnego Wodza Władysława Sikorskiego, jak i jego następców: gen. Kazimierza Sosnkowskiego (Naczelnego Wodza) i premiera Stanisława Mikołajczyka).
Tragiczna śmierć gen. Władysława Sikorskiego 4 lipca 1943, dodatkowo zbiegła się z ujawnieniem przez Niemców zbrodni NKWD dokonanej w Katyniu. Zwrócenie się rządu RP do Międzynarodowego Czerwonego Krzyża z prośbą o śledztwo stało się dla Stalina pretekstem do zerwania polsko-sowieckich stosunków dyplomatycznych. W tym samym czasie polska nauka i kultura znajdowały się w stanie najwyższego zagrożenia, które nieśli ze sobą obydwaj wrześniowi agresorzy. Okupacja niemiecka po wyparciu władzy sowieckiej ze wschodnich części ziem Rzeczypospolitej obejmowała wówczas cały obszar kraju. Okupant dążył do całkowitego wyniszczenia środowisk naukowych i inteligencji, plądrował biblioteki, wywoził zbiory, zabraniał działalności kulturalnej, dydaktycznej i artystycznej. Aresztowanie i wywiezienie do obozu koncentracyjnego (Sonderaktion Krakau) profesorów i docentów Uniwersytetu Jagiellońskiego, zamknięcie wyższych uczelni i Polskiej Akademii Umiejętności oraz ośrodków badawczych nie pozostawiało wątpliwości co do kierunku polityki realizowanej przez Niemców.
Podobnie wyglądały sprawy na całym kontynencie europejskim, gdzie tylko sięgała władza III Rzeszy i jej sojuszników. Od chwili klęski Francji w 1940, i przystąpienia do wojny Włoch, stacje zagraniczne Polskiej Akademii Umiejętności w Paryżu, a później w Rzymie przestały funkcjonować. Już na drugi dzień po wejściu wojsk niemieckich do stolicy Francji w Bibliotece Polskiej na wyspie św. Ludwika zjawiło się Gestapo. Dyrektor Franciszek Pułaski zdołał wprawdzie uprzednio wywieźć na południe Francji najcenniejsze obiekty, ale Niemcy zabrali lub zniszczyli część pozostałego księgozbioru i zdewastowali budynek. W konsekwencji wyłącznie na terenie sojuszniczej Wielkiej Brytanii i Stanach Zjednoczonych istniały możliwości polskich działań naukowo-kulturalnych.
Podczas spotkania założycielskiego Instytutu postanowiono:
Na czele Komitetu Organizacyjnego stanął Franciszek Januszewski, jego zastępcą był Ignacy Matuszewski, sekretarzem została wybrana Marta Kozłowska z New Jersey, skarbnikiem Józef Piech. Członkami Komitetu zostali: Henryk Floyar-Rajchman, Maksymilian Węgrzynek, Lucjusz Kupferwasser, W. Skubikowski, oraz Jan Z. Dodatko z Detroit. 5 lipca 1943 na pierwszym posiedzeniu Komitetu Organizacyjnego powołano na stanowisko dyrektora Instytutu Wacława Jędrzejewicza. Przyjęto także zasady statutu, który stwierdzał, że: „Głównym zadaniem Instytutu J. Piłsudskiego w Ameryce jest zbieranie, przechowywanie i badanie dokumentów dotyczących okresu najnowszej historii Polski z lat 1863 i następnych, tworzenie archiwum tekstów historycznych, wydawanie książek i publikacji naukowych z tej dziedziny, udzielanie stypendiów dla badań nad historią Polski, organizowanie odczytów i wykładów”, a także – o czym nigdy nie zapomniano – zbieranie odpowiednich materiałów w celu rekonstrukcji Instytutu w Warszawie.
Podczas drugiego posiedzenia Komitetu, które odbyło się 16 września tegoż roku przyjęto oficjalnie do wiadomości rezygnację Franciszka Januszewskiego z dalszego przewodniczenia Komitetowi i postanowiono powierzyć pełnienie tej funkcji do czasu zwołania Walnego Zgromadzenia członków i wyboru nowych władz Ignacemu Matuszewskiemu. Trzecie posiedzenie Komitetu odbyło się 16 grudnia, i wówczas to dyrektor Instytutu złożył obszerne sprawozdanie z prowadzonych właśnie prac, a sekretarz przedstawił sprawozdanie kasowe. Zgromadzeni następnie uchwalili w ostatecznym brzmieniu tekst statutu Instytutu, a także przyjęto 48 członków zwyczajnych, powołano członków wspierających, korespondencyjnych i dożywotnich.
Początki nowej placówki przy 105 East 22 Street na Manhattanie były niezwykle skromne. W kasie znajdowało się zaledwie 30 dolarów. Wacław Jędrzejewicz w miesiącach letnich objechał liczne ośrodki, w których znajdowały się większe skupiska Polaków (w tym m.in. Detroit, Chicago, Filadelfia) wygłaszając odczyty, przedstawiając cele i założenie organizującego się Instytutu, werbując członków. Akcja ta miała również na celu powiązanie niepodległościowych środowisk polskich oraz zachętę do gromadzenia i nadsyłania materiałów archiwalnych. Zaowocowała zaś zbiorem ciekawych dokumentów dotyczących wszystkich frontów II wojny światowej, działalności środowisk polskich we Francji, Wielkiej Brytanii i na Bliskim Wschodzie, oraz licznych książek.
Koniec II wojny światowej.
Postawiona sobie pierwotnie szybka rekonstrukcja po zakończeniu działań wojennych, Instytutu działającego przed wojną w Warszawie, nie mogła zostać zrealizowana z powodu postanowień jałtańskich (i sposobu ich realizacji), które przesądziły na dziesięciolecia zarówno o losach kraju, jak i narodu polskiego.
Wycofanie 5 lipca 1945 międzynarodowego uznania dla Rządu RP na uchodźstwie przez Wielką Brytanię i USA (a następnie większość krajów powstającej ONZ) i uznanie Tymczasowego Rządu Jedności Narodowej w Warszawie, a następnie zaakceptowanie przez mocarstwa wyników sfałszowanych wyborów ze stycznia 1947, zmusiło zarówno twórców Instytutu, jak i jego zarząd do prowadzenia stałej i niezależnej placówki naukowo-badawczej. Instytut miał zajmować się już nie tylko bieżącym gromadzeniem i porządkowaniem dokumentacji historycznej dla odtworzenia placówki w Polsce, ale jednocześnie popularyzowaniem niezafałszowanej wiedzy o Polsce i jej historii najnowszej.
Zadanie było naprawdę ambitne, zwłaszcza że ta garstka ludzi o zdecydowanie ideowym obliczu, znajdującym już swój wyraz w samej nazwie Instytutu, nie mogła liczyć na pomoc emigracyjnego rządu polskiego w Londynie. Tak więc od pierwszych dni działalność opierała się wyłącznie na wsparciu finansowym jakiego udzielali mu działacze polonijni, oraz na składkach członkowskich, a także na datkach niektórych członków. Od końca lat czterdziestych, kiedy zaniknęła działalność KNAPP, działania i wypowiedzi ludzi związanych z Instytutem były postrzegane jako wskazówki dla środowisk niepodległościowych. Ludzie ci tworzyli nader spójne środowisko, które wierne spuściźnie Piłsudskiego, negowało jakiekolwiek kompromisy w kwestii niepodległości Polski i jej granic. Środowisko to nie akceptowało działalności premiera Stanisława Mikołajczyka (akceptacja porozumień jałtańskich i wejście w skład TRJN), a później było konsekwentnie antykomunistyczne, odrzucając wszelkie kontakty z instytucjami PRL. Od 1943 ludzie związani z Instytutem negatywnie oceniali politykę realizowana przez wielkie mocarstwa, oskarżając je o zdradę polskich interesów. Taka opcja polityczna i ideowa wpływała na pewne odosobnienie Instytutu, zwłaszcza w latach 60 i 70, ponieważ znaczna część Polonii amerykańskiej utrzymywała w różnych formach i zakresie kontakt z instytucjami PRL, choćby by móc odwiedzać kraj, z którego pochodzili.
W początkowym okresie działalności Instytutu duże nadzieje pokładano w rozszerzeniu misji poza Stany Zjednoczone, w miejsca gdzie wylądowali różni znani politycy i wojskowi. Nawiązano kontakty z Zespołem Piłsudczyków na Środkowym Wschodzie gdzie działali m.in. Janusz Jędrzejewicz, Wiktor T. Drymmer i Tadeusz Schaetzel. Współpracę kontynuowano, gdy grupa ta przeniosła się do Libanu. Przyczółek Instytutu udało się zorganizować na terenie Turcji, gdzie znalazł się Michał Sokolnicki i kilku innych polityków. Powstała w Ankarze sekcja Instytutu funkcjonowała dzięki osobistemu zaangażowaniu M. Sokolnickiego. W São Paulo powstało Towarzystwo im. Józefa Piłsudskiego, działające do dziś, którego członkami byli m.in. Czesław Świrski i Karol Przetakiewicz. Wysiłki te nie dały jednak trwałych rezultatów przede wszystkim dlatego, że następowała ciągła migracja wojskowych i polityków do Londynu. Generał Władysław Bortnowski po wizycie w Kanadzie i w Stanach Zjednoczonych w 1946 przygotował podwaliny pod Instytut Londyński, założony 15 marca 1947, z udziałem Janusza Głuchowskiego, Ludwika Piskora, Wacława Stachiewicza, Stefana Dęba-Biernackiego, Jana Piłsudskiego, Juliusza Łukasiewicza, Edwarda Kleszczyńskiego i innych. Początkowo placówka ta była traktowana jako filia nowojorskiego Instytutu, później jednak rozwinęła zupełnie niezależną działalność.
Od pierwszych lat swego istnienia borykał się Instytut z wieloma problemami, w szczególności finansowymi, starając utrzymać przy życiu i jednocześnie kontynuować swe statutowe założenia. Jeśli przetrwał on ten trudny czas, to była to jedynie zasługa założycieli i kierownictwa Instytutu, którzy bezinteresownie ofiarowali swój czas i prace od chwili jego powstania. Należy tu wspomnieć chociaż niektórych założycieli, prezesów, dyrektorów, działaczy: Franciszka Januszewskiego, Ignacego Matuszewskiego, Maksymiliana Węgrzynka, Wacława Jędrzejewicza, Mariana Chodackiego, Adama Koca, Jana Kowalskiego, Stefana Łodzieskiego, generała Wincentego Kowalskiego, Damiana Wandycza, generała Władysława Bortnowskiego, Henryka Floyar-Rajchmana, a w latach późniejszych Aleksandra Mełeń-Korczyńskiego, Michała Budnego, Haliny Janiszewskiej, Andrzeja Zatemby, Tadeusza Pawłowicza, Danuty i Andrzeja Cisek, Stanisława Jordanowskiego, Zaremy Bau, Magdaleny Kapuścińskiej, Andrzeja Becka, Czesława Karkowskiego, Jerzego Prusa, Janusza Ciska, Jacka Gałązki. Dzięki ich pracy i zaangażowaniu, a niejednokrotnie i osobistemu wsparciu finansowemu, a także organizowaniu akcji przynoszących skromne dochody zawdzięcza Instytut swe przetrwanie. Jego działalność zaowocowała już we wczesnym okresie wydaniem lub poparciem wydania liczących się pozycji książkowych oraz rozpoczęciem katalogowania rosnących w szybkim tempie zbiorów.
Wielkie i jedyne w swoim rodzaju zbiory archiwalno-biblioteczne Instytutu, materiały źródłowe nieosiągalne w kraju ani w innych zbiorach za granicą przyciągały i nadal przyciągają licznych gości, którzy mogli korzystać ze zgromadzonych tu dokumentów. Wśród szerokiej rzeszy naukowców poszukujących dokumentów w Instytucie, a także korzystających z rad i wskazówek jego kierownictwa byli m.in. Amerykanie, Anglicy, Białorusini, Ukraińcy, Duńczycy, Niemcy, Japończycy, Litwini.
Członkowie Instytutu już w latach czterdziestych nawiązali stały kontakt z ludźmi, którzy byli bliscy środowisku niepodległościowemu, np. z prof. Henrykiem Wereszyckim. Podejmowano też wówczas starania, aby umożliwić wyjazd z Polski byłemu premierowi Kazimierzowi Świtalskiemu i płk Wacławowi Lipińskiemu. Do kraju wysyłano wydawnictwa i materiały Instytutu. Jednym z odbiorców był wówczas prof. Stanisław Płoski. Kontakty te zostały zerwane pod koniec lat czterdziestych. Wznowiono je dopiero po „odwilży” w październiku 1956, gdy z Polski można było ponownie swobodniej wyjechać na Zachód. Zaczęli wówczas do Instytutu napływać stypendyści polscy różnych fundacji amerykańskich, a także Fundacji Kościuszkowskiej. Starano się „wyławiać” naukowców myślących samodzielnie, gotowych przedstawić w kraju dzieje II Rzeczypospolitej bez otoczki ideologicznej. Jednakże możliwości naprawdę szerokiego oddziaływania na kraj pojawiły się dopiero w latach 70. i 80., kiedy Instytut stworzył własny program stypendialny, dzięki któremu starano się promować młodych ludzi o niedużym jeszcze dorobku naukowym, należących do różnych, ale niekomunistycznych ugrupowań politycznych.
Działalność wydawnicza i popularyzatorska.
Jednocześnie Instytut starał się publikować wiarygodne źródła dotyczące najnowszej historii Polski. Przykładem tego rodzaju działalności były wydane po angielsku dokumenty, "Poland In the British Parlament" (tomy 1–3) opracowane przez Wacława Jędrzejewicza, wspomnienia byłego ambasadora RP w Paryżu Juliusza Łukasiewicza i byłego ambasadora RP w Berlinie Józefa Lipskiego. Należy tu także przypomnieć dorobek naukowy związanych z Instytutem, a publikujących po angielsku profesorów: Mariana K. Dziewanowskiego, Janusza K. Zawodnego, Stanisława Blejwasa, Piotra Wandycza, Anny Cienciały i Tytusa Komarnickiego. Jednocześnie w Londynie i w Nowym Jorku kontynuowano wydawanie czasopisma "Niepodległość", którego edycję zapoczątkował w Warszawie w latach 30. XX w. Instytut Badania Najnowszej Historii Polski. Powszechnie znane są wydane przez nakładem Instytutu Józefa Piłsudskiego w Ameryce książki:
Materiały zebrane w Instytucie były też często wykorzystywane przy tworzeniu książek, wystaw i filmów, jak np. „Bitter Glory” Richarda Watta, „Serce Europy. Krótka Historia Polski” Normana Daviesa, „The Exile Mission: The Polish Political Diaspora and Polish American, 1939” Anny Jaroszyńskiej-Kirchman, internetowej wersji wystawy „Fight and Rescue” U.S. Holocaust Memorial Museum czy filmu „The World Was Ours: The Jewish Legacy of Vilna”, w reżyserii Mia Van Doren.
W Instytucie prowadzona była i jest nadal bogata działalność wystawiennicza i odczytowa. Gośćmi byli m.in. Wojciech Ziembiński, Marian Gołębiewski, Janusz Onyszkiewicz, Anna Walentynowicz, Piotr Naimski, Włodzimierz Suleja, Andrzej Nowak, Norman Davies, Janusz K. Zawodny, Juliusz Łukasiewicz, Grażyna Jonkajtys-Luba.
Instytut współpracuje również z innymi polskimi archiwami, bibliotekami i muzeami na świecie, i od 1980 jest członkiem Stałej Konferencjji Muzeów, Archiwów i Bibliotek Polskich na Zachodzie
Instytut po 1989 roku.
Od 1989 Instytut stał się oficjalnie uznaną placówka w kraju, a o szacunku jakim się cieszy, świadczą wizyty najwyższych władz państwowych. W 1991 gościł tu podczas swej wizyty w Stanach Zjednoczonych Prezydent RP Lech Wałęsa. W 1992 odwiedził Instytut urzędujący wówczas premier Rządu RP Jan Olszewski.
Dzięki zaistniałym w kraju zmianom powstała możliwość podjęcia współpracy z działającymi tam instytucjami. Są to m.in. Biblioteka Narodowa, Zakład Narodowy im. Ossolińskich we Wrocławiu, Uniwersytet Jagielloński oraz Biblioteka Uniwersytetu Warszawskiego. Dzięki np. przeprowadzonemu w drugiej połowie lat 90. kompleksowego porządkowania zgromadzonych w Instytucie czasopism okazało się, że jest tam bardzo interesujący zbiór dubletów, który dzięki temu postanowiono przekazać do kilku placówek amerykańskich, polskich, a nawet do niemieckiego uniwersytetu w Düsseldorfie. Liczne dublety książkowe znalazły swe miejsce w wielu bibliotekach regionalnych, m.in. w Bytomiu, Słupsku, Kielcach, Rzeszowie. Za pośrednictwem wydawcy "Przeglądu Wschodniego" Jana Malickiego dotarły także i na Kresy, gdzie znalazły się w polskich szkołach i czytelniach.
Poza współpracą z Biblioteką Narodową w Warszawie, z której zaczęli przyjeżdżać bibliotekarze pomagający porządkować zbiory książkowe, nawiązano także z Naczelną Dyrekcją Archiwów Państwowych w Warszawie, do której w 2000 zwróciły się władze Instytutu z prośbą o pomoc w modernizacji archiwum nowojorskiego.
W odpowiedzi nadeszła oferta współpracy, zaaprobowana przez prof. Darię Nałęcz, w ramach której przez kolejne lata przysyłani są wykwalifikowani archiwiści z Polski – dzięki grantom uzyskanym z Fundacji Kościuszkowskiej.
Zasoby.
Instytutu Piłsudskiego posiada dzisiaj największy ze wszystkich instytucji polonijnych na terenie Stanów Zjednoczonych zbiór dokumentów dotyczących historii Polski. Większymi zbiorami może pochwalić się jedynie Instytut Hoovera w Stanford, w Kalifornii. Znalazły się tu archiwalia uratowane podczas II wojny światowej a pochodzące z Instytutu Badania Najnowszej Historii Polski w Warszawie, tzw. „Kolekcja Belwederska”, w skład której wchodzi m.in. archiwum Adiutantury Naczelnego Wodza, materiały Komisji Likwidacyjnej generała Lucjana Żeligowskiego, a także archiwum Ukraińskiej Misji Wojskowej w Polsce. W zbiorach Instytutu znalazło się także archiwum powstań śląskich wywiezione z kraju we wrześniu 1939.
Początkowo skromne archiwum rosło bardzo szybko dzięki darom i zapisom. Wciąż napływały wartościowe archiwa z placówek dyplomatycznych Rzeczypospolitej Polskiej, zbiory własne różnych osobistości, dokumenty obrazujące wysiłek organizacyjny Polaków, którzy po zakończeniu wojny znaleźli się na terenie Niemiec Zachodnich. Dokumenty pozyskane w USA stanowią najobszerniejszą (ok. 80%) część zbiorów Instytutu. Dokumentują one działalność Polonii w USA, zawierają również materiały po wielu wybitnych mężach stanu, politykach i wojskowych. Znajdują się tu materiały i dokumenty przekazane przez osoby zmarłe na emigracji, np. przez znanego historyka Władysława Pobóg-Malinowskiego, który zmarł we Francji, ale swoje archiwum zdeponował w Nowym Jorku. Są tu archiwa osobiste Józefa Lipskiego, Michała Sokolnickiego, Juliusza Łukasiewicza, generała Kazimierza Sosnkowskiego, Jana Weinsteina, Władysława Pobóg-Malinowskiego, Tadeusza Katelbacha, organizacji takich jak Polskie Centrum Informacyjne, czy Samodzielna Placówka Wywiadowcza ESTEZET. Instytut posiada także archiwalia nawet z lat wcześniejszych, II połowy XVIII i I połowy XIX w., czego przykładami są archiwa Leona Orłowskiego z lat 1777–1976 i Waleriana Płatonowa z lat 1818–1865. Obecnie Instytut posiada ok. 150 metrów bieżących archiwów (szacowane na 1 mln stron dokumentów), w zespołach opisanych na stronie internetowej Instytutu.
Oprócz archiwum, Instytut Piłsudskiego posiada również bibliotekę naukową z 23 tys. tomów. Początkowo książki napływały z Polskiego Centrum Informacyjnego oraz Ministerstwa Informacji i Dokumentacji w Londynie, z polskiego wydawnictwa Rój i Płomyk, paryskiego Instytutu Literackiego, Gryfa i Polskiej Fundacji Kulturalnej. W 1949 biblioteka Instytutu liczyła już 2.500 książek. Z czasem zasoby powiększały się o darowizny indywidualne i instytucjonalne; zbiory biblioteczne przekazali Instytutowi Ignacy Matuszewski, Lucjusz Kupferwasser, Wacław Jędrzejewicz, gen. Tadeusz Kasprzycki, gen. Kazimierz Sosnkowski, Józef Lipski, Michał Sokolnicki, Tadeusz Katelbach, Edward Kleszczyński i Władysław Pobóg-Malinowski.
Instytut posiada również zbiory audiowizualne, m.in. zbiór nagrań osób które ocalały z sowieckich łagrów i nagrania wywiadów z osobami odgrywającymi istotną rolę w życiu politycznym, np. ze Stefanem Korbońskim czy Jerzym – „Jurem” Lerskim. Dział prasy zawiera ponad 3 tysiące tytułów, od jerozolimskiej „Na Straży” i bejruckiej „Polak w Libanie” po bardzo obszerną kolekcję prasy solidarnościowej. Liczny jest zbiór filatelistyczny i kart pocztowych, od znaczków z 1818 po 700 pocztówek w dziale „Legiony i ich twórca”. Zbiór medali, medalionów i plakiet zawiera wiele ciekawych pozycji jak medal upamiętniający bitwę pod Somosierrą w 1808, czy 20 różnych medali dotyczących osoby Józefa Piłsudskiego. Na szczególną wzmiankę zasługuje zbiór map i kolekcja fotografii licząca ponad 20 tys. pozycji, która wymaga jeszcze opracowania.
Spory zbiór obrazów – olejnych, akwarel i rycin jest przechowywany i wystawiany w Instytucie Piłsudskiego. Zawiera on ponad 240 pozycji, takich artystów jak m.in. Jan Matejko, Juliusz Kossak, Józef Brandt, Wojciech Gerson, Leon Wyczółkowski, Aleksander Gierymski, Julian Fałat, Jacek Malczewski i Stanisław Wyspiański.

</doc>
<doc id="1447445" url="https://pl.wikipedia.org/wiki?curid=1447445" title="Instytut Józefa Piłsudskiego (USA)">
Instytut Józefa Piłsudskiego (USA)



</doc>
<doc id="1447446" url="https://pl.wikipedia.org/wiki?curid=1447446" title="Université de Corse">
Université de Corse

Université de Corse – francuski uniwersytet położony w mieście Corte na Korsyce. Uniwersytet jest częścią Akademii Korsykańskiej. Patronem uczelni jest Pasquale Paoli, bohater narodowy Korsyki, jedyny przywódca niepodległego państwa korsykańskiego a także jeden z inicjatorów budowy uniwersytetu który oficjalnie został otwarty w 1765 roku.
Obecnie na uczelni studiuje ponad 4200 uczniów wszystkich wydziałów oraz kierunków.
Kampusy.
Uniwersytet jest podzielony na trzy części którymi są:

</doc>
<doc id="1447447" url="https://pl.wikipedia.org/wiki?curid=1447447" title="Instytut Józefa Piłsudskiego w Nowym Jorku">
Instytut Józefa Piłsudskiego w Nowym Jorku



</doc>
<doc id="1447451" url="https://pl.wikipedia.org/wiki?curid=1447451" title="Hongxi">
Hongxi

Hongxi, chiń. 洪熙, imię osobiste: Zhu Gaochi, chiń. 朱高熾, (ur. 16 sierpnia 1378, zm. 29 maja 1425) – czwarty cesarz Chin z dynastii Ming, panujący od 7 września 1424 roku aż do śmierci.
Zhu Gaochi był najstarszym synem Yongle. Jako młodzieniec w przeciwieństwie do swojego dziadka i ojca nie wykazywał zainteresowania sprawami armii, wyrósł na osobę grubą i chorowitą, ponadto ciągle mającą kłopoty ze swoimi nogami (być może był chory na podagrę). Z powyższych powodów Yongle zastanawiał się nad pozbawieniem go prawa następstwa tronu na rzecz jego brata, Zhu Gaoxu, jednak Zhu Gaochi wykazał się takimi zdolnościami w zakresie cywilnych aspektów rządów oraz poczuciem odpowiedzialności i bystrością sądu, że ojciec nigdy otwarcie nie zakwestionował jego praw. W 1395 roku Zhu Gaochi został oficjalnie ogłoszony dziedzicem księstwa Yan i podczas wojny pomiędzy Yongle a Jianwenem sprawnie administrował domeną ojca z jej ośrodka w Pekinie, podczas gdy Zhu Gaoxu wyróżniał się na polach bitew. Dopiero w 1404 roku Zhu Gaochi został wezwany do stolicy państwa Nankinu, gdzie został ogłoszony oficjalnym następcą tronu. Zdobył wielkie doświadczenie w sferze administracji oraz szacunek urzędników, rządząc krajem z Nankinu jako regent podczas wypraw ojca przeciwko Mongołom i jego pobytów w budującej się nowej stolicy – Pekinie. Był nieustannie niepokojony przez spiski zwolenników jego dwóch braci, ale konsekwentnie przekonywał cesarza, żeby ich nie karać, kiedy spiski te były odkrywane. 
7 września 1424 roku po śmierci ojca oficjalnie wstąpił na tron, przyjmując tytuł Hongxi ("rozległa pomyślność"). Nowy cesarz wypuścił z więzień wszystkie osoby oskarżone o obrazę jego ojca oraz przywrócił na stanowiska wielu urzędników, którzy popadli w niełaskę. Przywrócił także honorowy status zwolennikom pokonanego Jianwena i ich potomkom. Niemniej jego temperament sprawiał, że on sam także popadał w konflikty ze swoimi urzędnikami, chociaż najczęściej później prosił ich o wybaczenie swojego niesprawiedliwego zachowania. Kiedy jednak Li Shimian, wykładowca w Akademii Hanlin, napisał memoriał, w którym zauważył m.in., że w porze poranka cesarz nie powinien przebywać z konkubinami, został natychmiast wezwany i pobity oraz wtrącony do więzienia pałacowego gwardii cesarskiej. Opuścił je dopiero niespełna rok później, kiedy następny cesarz, Xuande, przywrócił go na jego urząd.
Hongxi starał się ulżyć doli zwykłych mieszkańców cesarstwa, przy czym nie wahał się w tym celu zmniejszyć niektórych ciążących na nich obowiązków, a w razie takich sytuacji jak głód natychmiast śpieszyć z bezpośrednią pomocą ze środków państwa. W celu oszczędności zaprzestał takich ekstrawaganckich przedsięwzięć państwowych jak zamorskie wyprawy Zheng He czy ekspedycje na Zachód w poszukiwaniu koni. Złagodził także wiele kar, w szczególności ograniczając przypadki stosowania kary śmierci i kastracji. Zakazał także karania osób spokrewnionych z przestępcami a niewinnych, z wyjątkiem jedynie zdrady stanu. Uważając, że system egzaminów faworyzuje ludzi z południa, zagwarantował ludziom z północy czterdzieści procent miejsc na wszystkich stopniach administracji. Uważał on przeniesienie stolicy przez swojego ojca do Pekinu za błąd i zamierzał z powrotem umieścić centrum państwa w Nankinie, czego jednak nie zdążył zrealizować. Mianując Zheng He dowódcą garnizonu w Nankinie, Hongxi był pierwszym cesarzem z dynastii Ming, który powierzył eunuchowi ważne regionalne dowództwo, czym naraził się na oskarżenia późniejszych historyków o stworzenie groźnego precedensu, przygotowującego grunt pod późniejszą wszechwładzę eunuchów w epoce Ming. Cesarz odwołał także z Annamu służącego tam od siedemnastu lat Huang Fu, co zdaniem niektórych utorowało drogę zwycięstwu rebelianta Lê Lợi.
Hongxi zmarł po krótkiej chorobie, 29 maja 1425 roku, rządził zatem przez dziewięć miesięcy. Miał dziesięciu synów i siedem córek, spośród których dziewięciu synów i cztery córki osiągnęły dorosłość. Najstarszy z synów, Zhu Zhanji, został jego następcą. Po śmierci cesarza, zgodnie ze zwyczajem wprowadzonym przez mongolską dynastię Yuan, dziesięć jego konkubin popełniło samobójstwo, żeby towarzyszyć swojemu panu w drodze do grobu. Hongxi otrzymał imię świątynne Renzong (仁宗) oraz imię pośmiertne Zhao (昭).

</doc>
<doc id="1447452" url="https://pl.wikipedia.org/wiki?curid=1447452" title="Global Ballistic Missile Defense">
Global Ballistic Missile Defense



</doc>
<doc id="1447454" url="https://pl.wikipedia.org/wiki?curid=1447454" title="Agnieszka Matras">
Agnieszka Matras



</doc>
<doc id="1447463" url="https://pl.wikipedia.org/wiki?curid=1447463" title="Hóngxī">
Hóngxī



</doc>
<doc id="1447467" url="https://pl.wikipedia.org/wiki?curid=1447467" title="18 Del">
18 Del



</doc>
<doc id="1447468" url="https://pl.wikipedia.org/wiki?curid=1447468" title="Theodore Clement Steele">
Theodore Clement Steele

Theodore Clement Steele (T. C. Steele) (ur. 11 września 1847, zm. 24 lipca 1926) – amerykański malarz impresjonista, związany z działającym w Indianie stowarzyszeniem artystów – "Hoosier Group".
Życiorys.
Urodził się na farmie w Owen County w stanie Indiana. Gdy miał cztery lata jego rodzina przeniosła się do Waveland. Studiował krótko w Chicago i Cincinnati. W 1870 przeniósł się do Indianapolis, w tym samym roku poślubił Mary Elizabeth Steele Lakin. Pracował jako portrecista.
W 1880 Steele, z żoną i trójką dzieci, wyjechał na kolejne studia do Niemiec. Uczył się w Królewskiej Akademii w Monachium, jego profesorem był Gyula Benczúr. Po powrocie do Ameryki w 1885 artysta otworzył kolejne studio artystyczne w Indianapolis, a z Williamem Forsythem założył szkołę artystyczną: "Indianapolis School of Art".
Osiem lat po śmierci pierwszej żony w 1899 Steele ożenił się ponownie, poślubiając siostrę swojego zięcia Selmę Neubacher. W 1907 zakupił 2000 akrów ziemi w hrabstwie Brown w Indianie i wybudował letni dom nazywany "Singing Winds". Obecnie posiadłość należy do Indiana State Museum.
Twórczość.
Steele znany jest głównie z portretów, które namalował, m.in. prezydenta Benjamina Harrisona i wielu prominentnych Amerykanów z przełomu XIX i XX w. Jednak największą część jego dorobku stanowią impresjonistyczne pejzaże. Jego wczesne obrazy były ciemne i nacechowane dramatyzmem, w miarę upływu lat rozjaśnił paletę koncentrując się na delikatnej grze świateł. Jego ulubionym tematem były jesienne krajobrazy Indiany.
Obrazy malarza cieszą się nadal dużym zainteresowaniem i osiągają wysokie ceny na aukcjach. W latach 80. XX w. na rynku antykwarycznym pojawiły się falsyfikaty.

</doc>
<doc id="1447474" url="https://pl.wikipedia.org/wiki?curid=1447474" title="Oscary za rok 1991">
Oscary za rok 1991



</doc>
<doc id="1447475" url="https://pl.wikipedia.org/wiki?curid=1447475" title="Oscary za rok 1992">
Oscary za rok 1992



</doc>
<doc id="1447476" url="https://pl.wikipedia.org/wiki?curid=1447476" title="Oscary za rok 1993">
Oscary za rok 1993



</doc>
<doc id="1447477" url="https://pl.wikipedia.org/wiki?curid=1447477" title="Oscary za rok 1994">
Oscary za rok 1994



</doc>
<doc id="1447478" url="https://pl.wikipedia.org/wiki?curid=1447478" title="Oscary za rok 1995">
Oscary za rok 1995



</doc>
<doc id="1447479" url="https://pl.wikipedia.org/wiki?curid=1447479" title="Oscary za rok 1996">
Oscary za rok 1996



</doc>
<doc id="1447480" url="https://pl.wikipedia.org/wiki?curid=1447480" title="Oscary za rok 1997">
Oscary za rok 1997



</doc>
<doc id="1447481" url="https://pl.wikipedia.org/wiki?curid=1447481" title="Oscary za rok 1998">
Oscary za rok 1998



</doc>
<doc id="1447485" url="https://pl.wikipedia.org/wiki?curid=1447485" title="Oscary za rok 1999">
Oscary za rok 1999



</doc>
<doc id="1447486" url="https://pl.wikipedia.org/wiki?curid=1447486" title="Oscary za rok 2000">
Oscary za rok 2000



</doc>
<doc id="1447488" url="https://pl.wikipedia.org/wiki?curid=1447488" title="Oscary za rok 2001">
Oscary za rok 2001



</doc>
<doc id="1447489" url="https://pl.wikipedia.org/wiki?curid=1447489" title="Oscary za rok 2002">
Oscary za rok 2002



</doc>
<doc id="1447490" url="https://pl.wikipedia.org/wiki?curid=1447490" title="Bitwa pod Ulrichen">
Bitwa pod Ulrichen

Bitwa pod Ulrichen – starcie zbrojne, które miało miejsce w 1211 r. walk pomiędzy księciem Zähringen Bertoldem V a wojskami biskupa Sionu .
W roku 1211 książę Bertold V (założyciel miasta Berno w roku 1191) wdał się w spór z hrabią Tomaszem I Sabaudzkim, najeżdżając jego ziemie. W tym samym roku książę podjął decyzję o zdobyciu ziem kantonu Valais. Na czele 13 000 ludzi przekroczył przełęcz Grimsel kierując się do Valais. W trakcie marszu wojska Bertolda całkowicie spaliły wioski Oberwald oraz Obergesteln. W okolicy Oberbach koło Ulrichen, przeciwnika oczekiwały już wojska biskupa Sionu Landricha von Munt (1206–1237).
Bitwa zakończyła się unicestwieniem wojsk Bertolda V. Resztki jego armii wycofały się w rejon Grimsel. Tutaj okrążone przez wojska z Valais, zostały ponownie pobite a zwłoki żołnierzy zatopiono w jeziorze. Od tego czasu pobliskie jezioro nosi nazwę Jeziora Umarłych (Totensee). 
W miejscu bitwy stanął granitowy krzyż upamiętniający to wydarzenie.

</doc>
<doc id="1447491" url="https://pl.wikipedia.org/wiki?curid=1447491" title="Oscary za rok 2003">
Oscary za rok 2003



</doc>
<doc id="1447492" url="https://pl.wikipedia.org/wiki?curid=1447492" title="Oscary za rok 2004">
Oscary za rok 2004



</doc>
<doc id="1447493" url="https://pl.wikipedia.org/wiki?curid=1447493" title="Oscary za rok 2005">
Oscary za rok 2005



</doc>
<doc id="1447495" url="https://pl.wikipedia.org/wiki?curid=1447495" title="Oscary za rok 2006">
Oscary za rok 2006



</doc>
<doc id="1447496" url="https://pl.wikipedia.org/wiki?curid=1447496" title="Oscary za rok 2007">
Oscary za rok 2007



</doc>
<doc id="1447500" url="https://pl.wikipedia.org/wiki?curid=1447500" title="Torfowiec brunatny">
Torfowiec brunatny

Torfowiec brunatny, t. ciemny ("Sphagnum fuscum" (Schimp.) Klinggr.) – gatunek mszaka z rodziny torfowcowatych. Rozpowszechniony na półkuli północnej, dość pospolity na terenie, zwłaszcza północnej, Polski.
Morfologia.
Mech o delikatnej brązowej łodyżce dorastającej do 15 cm, tworzy zbite darnie o brązowym, żółtobrązowym lub brązowozielonym zabarwieniu (w miejscach cienistych). Posiada małej wielkości, płaskie główki. Liście łodyżkowe języczkowate, długości 1,5 mm i szerokości 0,6 mm, na szczycie zaostrzone, środkiem postrzępione. Liście gałązkowe lancetowate, długości ok. 1 mm i szerokości 0,5 mm, na szczycie płasko ścięte, ząbkowane i kapturkowate. Zarodnikuje bardzo rzadko.
Zagrożenia i ochrona.
Gatunek w latach 2001–2004 objęty w Polsce ochroną częściową, następnie w latach 2004-2014 ścisłą ochroną gatunkową. Od roku 2014 wpisany na listę gatunków roślin objętych ochroną częściową w Polsce na podstawie Rozporządzenia Ministra Środowiska z dnia 9 października 2014 r. w sprawie ochrony gatunkowej roślin.

</doc>
<doc id="1447501" url="https://pl.wikipedia.org/wiki?curid=1447501" title="Sphagnum fuscum">
Sphagnum fuscum



</doc>
<doc id="1447502" url="https://pl.wikipedia.org/wiki?curid=1447502" title="Chris Coleman">
Chris Coleman

Christopher Patrick „Chris” Coleman (ur. 10 czerwca 1970 w Swansea) – walijski trener piłkarski oraz były zawodowy piłkarz, reprezentant swojego kraju.
Kariera piłkarska.
Kariera klubowa.
Coleman występował na boisku piłkarskim na pozycji środkowego obrońcy. Karierę piłkarską zaczął jako junior w angielskim zespole Manchesteru City. W 1987 podpisał swój pierwszy profesjonalny kontrakt z walijską drużyną Swansea City. W klubie ze swojego rodzinnego miasta Coleman występował przez następne cztery lata, rozgrywając blisko 200 spotkań jako podstawowy zawodnik swojego zespołu. Latem 1991 roku przeszedł do londyńskiej drużyny Crystal Palace, występującej w First Division, ówczesnej najwyższej klasie rozgrywkowej w Anglii.
W stołecznym klubie Coleman występował przez kolejne cztery lata, będąc nie tylko obrońcą, ale okazyjnie również napastnikiem. W pierwszym sezonie nowo uformowanej Premier League, spadł ze swoim zespołem z ekstraklasy. W następnych rozgrywkach zdobył z Crystal Palace mistrzostwo drugiej ligi i powrócił do Premiership, z której Crystal Palace ponownie spadło w sezonie 1994/1995. W połowie następnych rozgrywek, za kwotę blisko trzech milionów funtów Coleman przeszedł do zespołu ówczesnego mistrza Anglii, Blackburn Rovers. W nowym klubie spędził jedynie półtora roku, bowiem po problemach z przebiciem się do pierwszego składu zespołu podjął ryzyko i przeniósł się do występującej dwie dywizje niżej londyńskiej drużyny Fulham.
Nowym prezesem zespołu Fulham został wówczas egipski milioner, Mohamed Al-Fayed, który postanowił wprowadzić mały klub do angielskiej ekstraklasy. Coleman przeszedł do nowego klubu za rekordową, jak na trzecioligowe warunki kwotę dwóch miliona funtów i szybko stał się kapitanem zespołu. W sezonie 1998/1999, poprowadził stołeczny klub do mistrzostwa Second Division (ówczesna nazwa angielskiej trzeciej ligi). Na zapleczu ekstraklasy pozostał jednym w najważniejszych zawodników swojej drużyny. W styczniu 2001, w połowie sezonu, w którym Fulham pewnie zmierzało do zdobycia mistrzostwa drugiej ligi, Coleman uczestniczył w poważnym wypadku samochodowym, doznając złamania nogi. Po roku przerwy Coleman wystąpił w spotkaniu drużyny rezerw, jednak na koniec sezonu 2001/2002 postanowił zakończyć karierę zawodniczą, nie mogąc w pełni wyleczyć się z kontuzji.
W 2005, na stulecie istnienia klubu Crystal Palace, fani tej drużyny wybrali Colemana do najlepszej jedenastki zawodników w historii tego zespołu.
Statystyki kariery:
Kariera reprezentacyjna.
Coleman zadebiutował w reprezentacji Walii 29 kwietnia 1992 w meczu towarzyskim przeciwko Austrii (1-1), strzelając jedyną bramkę dla swojej drużyny. W swoich pierwszych pięciu spotkaniach międzynarodowych Coleman zdobył dla Walii trzy gole. Przez całe late dziewięćdziesiąte był podporą walijskiej reprezentacji, występując w znacznej większości rozgrywanych przez nią spotkań. Koniec kariery reprezentacyjnej, podobnie jak klubowej, wymusiła na Colemanie poważna kontuzja, odniesiona w wypadku samochodowym. Z walijską publicznością Coleman pożegnał się jako zawodnik 14 maja 2002, wchodząc na ostatnie minuty spotkania towarzyskiego przeciwko reprezentacji Niemiec. Ogółem, rozegrał w reprezentacji Walii 32 mecze, strzelając cztery bramki.
Bramki w reprezentacji narodowej:
Kariera trenerska.
Coleman dołączył do sztabu trenerskiego zespołu Fulham w październiku 2002 roku, kiedy głównym menedżerem drużyny był Jean Tigana. Francuskiego szkoleniowca zwolniono z pracy w kwietniu 2003 roku, na pięć kolejek przed zakończeniem sezonu, z powodu groźby relegacji klubu do drugiej ligi. Na tymczasowego opiekuna zespołu wyznaczono Colemana. Pod jego wodzą, drużyna zdobyła dziesięć na możliwych piętnaście punktów i utrzymała się w ekstraklasie angielskiej. Po zakończeniu sezonu, Coleman został oficjalnie ogłoszony menedżerem Fulham, stając się tym samym najmłodszym menedżerem w historii zreformowanej Premier League.
Mało znane nazwisko i niewielkie doświadczenie szkoleniowe powodowało, iż wielu od samego początku typowało Colemana do szybkiego pożegnania się z posadą trenera, a jego zespół do spadku z ekstraklasy. Tymczasem, Coleman poprowadził w następnych rozgrywkach klub do 9. miejsca w tabeli, co było najlepszym wynikiem w historii występów londyńskiej drużyny na angielskich boiskach. Gdyby nie wymuszona sprzedaż czołowego piłkarza zespołu, Louisa Sahy, do Manchesteru United, walijski szkoleniowiec mógł osiągnąć w swoim debiutanckim sezonie jeszcze lepszy wynik. Polityka transferowa klubu, polegająca na wyprzedawaniu swoich najlepszych zawodników, sprawiała, że Coleman musiał regularnie pozbywać się swoich najważniejszych piłkarzy. Potrafił jednak przy tym za każdym razem utrzymać mały, stołeczny klub w Premiership. Po niespełna czterech latach od menedżerskiego debiutu Colemana, w kwietniu 2007 roku, sytuacja Fulham stała się jednak na tyle dramatyczna, że klub postanowił zerwać umowę z walijskim trenerem.
Latem 2007 roku, Coleman został szkoleniowcem hiszpańskiego zespołu Real Sociedad. Na to stanowisko został zarekomendowany przez byłego trenera baskijskiego klubu, także Walijczyka, Johna Toshacka. Real Sociedad spadł wówczas z hiszpańskiej ekstraklasy i Coleman otrzymał zadanie ponownego wprowadzenia zespołu do pierwszej ligi. Pod jego wodzą, drużyna cały czas utrzymywała się w ścisłej czołówce Segunda División. W styczniu 2008 roku, doszło do wyborów nowego prezesa hiszpańskiego klubu, które zwyciężył Iñaki Badiola. Nowy dyrektor chciał mieć duży wpływ na transfery dokonywane przez walijskiego szkoleniowca, co spowodowało, że Coleman zrezygnował ze stanowiska 16 stycznia 2008 roku.
19 lutego 2008 roku, Coleman został przedstawiony jako nowy menedżer drugoligowego zespołu angielskiego, Coventry City. Zastąpił na stanowisku Iaina Dowiego, pod wodzą którego drużyna zaczynała sobie radzić coraz gorzej. Coleman otrzymał za zadanie utrzymanie klubu na zapleczu angielskiej ekstraklasy, cel ten udało się mu zrealizować. W 2010 roku został zwolniony z tego stanowiska.
W 2011 roku został trenerem greckiego klubu AE Larisa.
W 2012 roku został nowym selekcjonerem reprezentacji Walii i tym samym zrezygnował z prowadzenia AE Larisa. W eliminacjach do MŚ 2014 zajął z reprezentacją 5. miejsce w grupie A i ostatecznie nie pojechali oni na ten turniej. Pomimo tego zachował stanowisko. W eliminacjach do Euro 2016 zajął z reprezentacją 2. miejsce w grupie B i awansowali oni na pierwsze w ich historii Mistrzostwa Europy. Na Euro 2016 trafili do grupy B i zaskakująco zajęli w niej wygrywając dwa mecze i przegrywając jeden. W 1/8 Finału pokonali oni reprezentację Irlandii Północnej 1:0. W Ćwierćfinale zaskakująco pokonali reprezentację Belgii 3:1. W Półfinale zakończyli udział w turnieju po przegranej 0:2, z późniejszymi Mistrzami Europy, reprezentacją Portugalii. W eliminacjach do MŚ 2018 zajął z reprezentacją 3. miejsce w grupie D i ostatecznie nie zakwalifikowali się oni na mundial. W listopadzie 2017 roku zrezygnował ze stanowiska selekcjonera reprezentacji Walii po 5 latach pracy, podczas których stał się jednym z najlepszych selekcjonerów tej reprezentacji.
Statystyki kariery:

</doc>
<doc id="1447505" url="https://pl.wikipedia.org/wiki?curid=1447505" title="T. C. Steele">
T. C. Steele



</doc>
<doc id="1447506" url="https://pl.wikipedia.org/wiki?curid=1447506" title="Ben Hillier">
Ben Hillier

Ben Hillier – brytyjski producent muzyczny, członek zespołu 140dB. Producent albumów takich jak:" Playing the Angel" Depeche Mode, "Think Tank" Blur, "Some Cities" Doves oraz "Cast of Thousands" Elbow. Od lipca 2008 jest producentem albumu Depeche Mode "Sounds Of The Universe".

</doc>
<doc id="1447507" url="https://pl.wikipedia.org/wiki?curid=1447507" title="Chrome">
Chrome



</doc>
<doc id="1447508" url="https://pl.wikipedia.org/wiki?curid=1447508" title="Daniele Conti">
Daniele Conti

Daniele Conti (ur. 9 stycznia 1979 roku w Nettuno) – włoski piłkarz występujący na pozycji środkowego pomocnika. Jego brat Andrea również jest piłkarzem, natomiast ojciec Bruno zakończył już piłkarską karierę.
Kariera klubowa.
Daniele Conti zawodową karierę rozpoczynał w 1996 roku w AS Roma. Nie mógł jednak liczyć na regularne występy w barwach "Giallorossich" i rzadko kiedy dostawał nawet powołania do meczowej kadry. Zadebiutował w sezonie 1996/1997, a w kolejnych rozgrywkach na boisku nie pojawił się już ani razu. Dopiero w sezonie 1998/1999 Conti wystąpił w czterech ligowych pojedynkach i zdobył w nich jedną bramkę. W rzymskim klubie Włoch grał do 1999 roku.
Następnie Conti podpisał kontrakt z Cagliari Calcio, w którym po raz pierwszy wystąpił 30 sierpnia 1999 roku w przegranym 1:2 meczu z S.S. Lazio. W debiutanckim sezonie w nowym klubie zagrał tylko w dziewięciu meczach Serie A, a jego zespół spadł do drugiej ligi. Tam włoski zawodnik grywał już znacznie częściej, a rozgrywki 2000/2001 zakończył z sześcioma golami na koncie. W sezonie 2003/2004 Cagliari z pierwszego miejsca awansowało do Serie A. W kolejnych rozgrywkach zajęło dziesiąte miejsce w końcowej tabeli oraz dotarło do półfinału Pucharu Włoch. W dwóch następnych sezonach "Rossoblu" radzili sobie już nieco gorzej, natomiast Conti należał do grona najlepszych graczy w drużynie.
W sezonie 2010/2011 Conti został kapitanem Cagliari po tym jak karierę zakończył Diego López. W sezonie 2011/2012 wynikiem 328 występów ligowych wyrównał klubowy rekord Mario Brugnery.
29 maja 2015 roku Cagliari ogłosiło zakończenie szesnastoletniej współpracy z Contim. Łącznie we wszystkich rozgrywkach w barwach Cagliari rozegrał 464 mecze w których zdobył 51 bramek.
Kariera reprezentacyjna.
Conti ma za sobą jeden występ w reprezentacji Włoch do lat 21, do kadry której był powoływany w latach 1999–2000.

</doc>
<doc id="1447510" url="https://pl.wikipedia.org/wiki?curid=1447510" title="Andrzej Piotr Studziński">
Andrzej Piotr Studziński

Andrzej Piotr Studziński – polski działacz lewicowy, wydawca, dziennikarz.
Przed 1990 działacz Polskiej Partii Socjalistycznej na emigracji, w Szwajcarii, członek Rady Naczelnej i Centralnego Komitetu Wykonawczego PPS na emigracji (1987–1990). Redaktor pisma „Robotnik”. Na XXV Kongresie PPS (1990) wybrany do Rady Naczelnej.
Od 2004 prezes Zarządu Fundacji „Książka i Prasa”, będącego wydawcą polskiej edycji „Le Monde diplomatique”.

</doc>
<doc id="1447511" url="https://pl.wikipedia.org/wiki?curid=1447511" title="Proedroj">
Proedroj

Proedroj (gr. "proedroi")- przewodniczący bule i eklezji w Atenach.
W IV wieku p.n.e. odebrano prytanom prawo do przewodniczenia zgromadzeniom, by nadać je proedrom. Proedrowie byli wybierani drogą losowania, po jednym z każdej fyli, z wyjątkiem tej, w rękach której znajdowała się właśnie prytaneja (prytania). Było ich więc dziewięciu. Stanowili oni rodzaj sekretariatu dla obu zgromadzeń. Drogą losowania wybierano jednego z nich, aby jako epistates proedrów przewodniczył obu zgromadzeniom.
Urząd ten dawał prawo do proedrii, czyli zajmowania honorowego miejsca podczas igrzysk, zawodów i różnych przedstawień. W teatrze proedrowie zajmowali miejsca w pierwszym rzędzie, gdzie rezerwowano dla nich specjalne siedzenia.

</doc>
<doc id="1447513" url="https://pl.wikipedia.org/wiki?curid=1447513" title="Kostobokowie">
Kostobokowie

Kostobokowie – starożytne plemię dackie, notowane w źródłach historycznych w okresie od początku lat 70. II wieku. Zamieszkiwali obszar pomiędzy górną Cisa a górnym Prutem i Seretem, północną Mołdawię, Bukowinę i Marmarosz.
W roku 170 najechali Grecję zajmując tereny aż do Eleusis. Około roku 172 zostali pokonani przez Hasdingów.
Bibliografia.
 

</doc>
<doc id="1447514" url="https://pl.wikipedia.org/wiki?curid=1447514" title="Analogion">
Analogion

Analogion lub anałoj (gr. ἀναλόγιον, ἀναλογείον, cs. anałogij, anałoj) – w prawosławiu prostokątny i skośnie ścięty stół, służący jako podstawa dla wystawionych do adoracji ikon lub ksiąg cerkiewnych.
W praktyce liturgicznej znane są trzy rodzaje analogionu, określane z greckiego jako diskelion, proskinitarion oraz właściwy analogion. Pierwszy z wymienionych jest konstrukcją rozkładaną, na której składane są najczęściej wykorzystywane w czasie nabożeństwa księgi. Diskelion przykrywa się materiałem kolorystycznie odpowiadającym szatom kapłańskim na dany dzień. Przy użyciu diskelionu czytane są teksty Ewangelii, paremii, proroctw oraz psalmy i modlitwy wchodzące w skład pierwszej, szóstej i dziewiątej godziny dobowego cyklu. Tego typu analogion może być wykorzystywany także poza cerkwią, np. w monasterach, w prywatnej modlitwie w celach mnichów. Nie ma on wyznaczonego miejsca w świątyni i może być przenoszony zależnie od potrzeby.
Proskinitarion jest prostopadłościennym, ściętym w górnej części stołem, nakrywanym płótnem (nie jest to jednak obowiązkowe), na którym wystawiane są ikony czczone w danej świątyni. Miejscem tradycyjnie przeznaczanym dla tego typu analogionu jest środek nawy cerkiewnej w tradycji rosyjskiej i miejsce przy południowo-wschodniej kolumnie w klasztorach Athosu. Podobny kształt mają wykorzystywane przy nabożeństwach lekkie przenośne anałoje wykorzystywane przy spowiedzi i czytaniu Ewangelii w czasie nabożeństw.
Analogion trzeciego typu, znany przede wszystkim w tradycji greckiej, ma formę drewnianego wielobocznego słupa. Wykorzystywany jest na klirosie dla składania nut. W tradycji rosyjskiej analogion trzeciego typu nie jest spotykany, a chórzyści korzystają z dwóch pierwszych typów lub ze zwykłych pulpitów.

</doc>
<doc id="1447515" url="https://pl.wikipedia.org/wiki?curid=1447515" title="Jacek Zygadło">
Jacek Zygadło

Jacek Józef Zygadło (ur. 21 lutego 1950 w Warszawie) – operator, reżyser, scenarzysta filmowy i telewizyjny. Brat reżysera Tomasza Zygadły.
Życiorys.
W 1973 roku ukończył studia na Wydziale Operatorskim i Realizacji TV PWSFTviT w Łodzi.
W latach 1974–1982 zatrudniony w Przedsiębiorstwie Realizacji Filmów „Zespoły Filmowe” jako operator kamery ("Czterdziestolatek", "Śmierć prezydenta"), potem jako operator obrazu. Autor zdjęć do wielu filmów dokumentalnych i fabularnych.
W latach 1982–1991 pracował jako operator obrazu dla amerykańskiej ABC News. Rejestrował wydarzenia zachodzące w tym czasie w Polsce i Europie. Od 1992 zatrudniony w TVP jako operator obrazu. Zrealizował samodzielnie wiele filmów dokumentalnych. W latach 2001–2009 dyrektor Ośrodka Serwisu TVP.

</doc>
<doc id="1447518" url="https://pl.wikipedia.org/wiki?curid=1447518" title="Andrzej Kalina">
Andrzej Kalina

Andrzej Kalina (ur. 31 maja 1952 w Lidzbarku) – polski grafik i rysownik. 
Życiorys.
Brat Jerzego. Studiował w Akademii Sztuk Pięknych w Warszawie, dyplom uzyskał w Pracowni Grafiki Warsztatowej prof. Andrzeja Rudzińskiego w 1980. Uprawia grafikę, rysunek i sztukę akcji. Każda jego wystawa jest przemyślana i zaaranżowana inaczej, stanowi rodzaj samodzielnego dzieła sztuki. W swych pracach graficznych wychodzi poza tradycyjne narzędzia i materiały. Od 1976 związany z działalnością "Grupy Warsztat" (Andrzej Dworakowski, Marek Jaromski). W latach 1979–2006 brał udział w 447 wystawach zbiorowych w kraju i za granicą. 
Wystawy zbiorowe polskiej grafiki: Niemcy, Włochy, Finlandia, Japonia, Węgry, USA, Belgia, Luksemburg, Rosja, Holandia, Francja, Szwajcaria, RPA, Szwecja, Korea.
Wystawy indywidualne: Warszawa (dziewięciokrotnie), Podkowa Leśna, Bydgoszcz, Puławy, Łódź, Elbląg, Jelenia Góra, Radom, Poznań, Nowy Jork, Sapporo, Praga, Białystok, Gdańsk, Opole, Toruń, Częstochowa, Legionowo, Przasnysz. 
Wielokrotnie nagradzany i wyróżniany za swoje prace. Jako jeden z 13 grafików polskich umieszczony został w słowniku grafików świata wydanym przez Japończyków w 1990. W 2004 otrzymał statuetkę "Przasnyskiego Koryfeusza".
Prace Andrzeja Kaliny znajdują się w zbiorach muzeów i galerii: w Szczecinie, Gdańsku, Wałbrzychu, Katowicach, Włocławku, Warszawie (Galeria Studio, Muzeum Archidiecezjalne, Muzeum Niepodległości, Zachęta Narodowa Galeria Sztuki), Krakowie (Muzeum Archidiecezjalne), Radomiu (Muzeum Sztuki Współczesnej, Centrum Sztuki Współczesnej Elektrownia), Toruniu (Galeria Sztuki Współczesnej Wozownia), Łodzi (Miejska Galeria Sztuki), Anglii (Londyn – The British Museum), we Włoszech (Katania – instituto per la Cultura e L’Arte), USA (Nowy Jork – Muzeum Sztuki Nowoczesnej), Niemczech (Muzeum we Frankfurcie).

</doc>
<doc id="1447519" url="https://pl.wikipedia.org/wiki?curid=1447519" title="Fanarion">
Fanarion

Fanarion, Fener, lub Fanar (gr.: Φανάρι [fa'nari] – "źródło światła") – dzielnica dawnego Konstantynopola (obecnie Stambułu) położona nad zatoką Złotego Rogu. Pierwotnie zamieszkiwała tu arystokracja bizantyjska, a po upadku miasta w 1453 roku jej potomkowie. Nazywani Fanariotami, często wstępowali na służbę osmańską, pełniąc istotne funkcje w dyplomacji lub zarządzając krajami lennymi Wysokiej Porty (Mołdawia, Wołoszczyzna).
Po upadku Konstantynopola w dzielnicy tej zamieszkała większość greckich mieszkańców miasta. Swoją siedzibę znalazł tu także Ekumeniczny Patriarcha Konstantynopola. Z tego względu słowo "Fanar" jest często używane jako synonim Ekumenicznego Patriarchatu podobnie jak "Watykan" w odniesieniu do papiestwa.

</doc>
<doc id="1447520" url="https://pl.wikipedia.org/wiki?curid=1447520" title="Magomied Jewłojew">
Magomied Jewłojew



</doc>
<doc id="1447521" url="https://pl.wikipedia.org/wiki?curid=1447521" title="Park Narodowy Oulanka">
Park Narodowy Oulanka

Park Narodowy Oulanka (fin. "Oulangan kansallispuisto") położony jest we wschodniej Finlandii przy granicy z Rosją. Leży na terenie regionów Laponia i Ostrobotnia Północna. Od strony rosyjskiej do parku przylega Park Narodowy „Paanajarwi”.
Założony w roku 1956 park był poszerzany w 1982 i ponownie w 1989 roku i obecnie zajmuje obszar 290 km². Krajobraz parku tworzą głównie lasy sosnowe, poprzecinane dolinami rwących rzek i potoków.
Przez park przebiega słynny fiński pieszy Szlak Niedźwiedzia ("Karhunkierros", 82 km długości) oraz tzw. Mały Szlak Niedźwiedzia ("Pieni Karhunkierros", 12 km).

</doc>
<doc id="1447523" url="https://pl.wikipedia.org/wiki?curid=1447523" title="Pietro Accardi">
Pietro Accardi

Pietro Accardi (ur. 12 września 1982 w Palermo) – włoski piłkarz występujący na pozycji lewego lub środkowego obrońcy.
Kariera klubowa.
Od 1997 roku Pietro Accardi trenował w młodzieżowej drużynie US Palermo. Następnie został wypożyczony do klubu SC Marsala, dla którego w sezonie 1999/2000 rozegrał 14 spotkań w Serie C1. Następnie Włoch powrócił do Palermo. Nie wystąpił w żadnym z ligowych meczów, natomiast jego drużyna awansowała do Serie B. Dopiero podczas kolejnych rozgrywek Accardi dostał szansę debiutu w ekipie „Aquile”, a sezon zakończył z 3 występami na koncie. W kolejnych 2 latach gry Palermo w Serie B włoski zawodnik był podstawowym zawodnikiem swojej drużyny. Gdy w sezonie 2003/2004 sycylijski zespół awansował do Serie A, Accardi stracił miejsce w wyjściowej jedenastce. W pierwszej lidze zadebiutował 6 stycznia 2005 roku w przegranym 0:1 meczu z Regginą Calcio. 24 listopada Accardi po raz pierwszy wystąpił natomiast w rozgrywkach Pucharu UEFA, a Palermo zremisowało 1:1 z Espanyolem Barcelona.
W lipcu 2006 roku Accardi odszedł do Sampdorii. Trafił do niej razem z Christianem Terlizzim w zamian za Aimo Dianę. W nowym klubie wychowanek Palermo regularnie zaczął dostawać szanse występów. 16 marca 2008 roku w pojedynku z Calcio Catania strzelił swojego pierwszego gola dla Sampdorii. 16 sierpnia 2007 roku Accardi doznał kontuzji w meczu Pucharu UEFA z Hajdukiem Split, która wykluczyła go z gry na 4 miesiące. Zawodnikiem Sampdorii był do roku 2012. Następnie występował w Brescii oraz Empoli FC, gdzie w 2014 roku zakończył karierę.

</doc>
<doc id="1447526" url="https://pl.wikipedia.org/wiki?curid=1447526" title="Tatsuji Inouye">
Tatsuji Inouye

 – japoński lekarz okulista i neurolog.
Drugi syn Tatsuya Inouye (1848–1895). Studiował medycynę na Uniwersytecie Tokijskim i specjalizował się w okulistyce u Jūjirō Kōmoto. Tytuł doktora medycyny otrzymał w 1904 roku. Pracował w Szpitalu Wojskowym Tokio-Toyama; opisał wtedy serię przypadków ran postrzałowych głowy (u żołnierzy japońskich walczących w wojnie rosyjsko-japońskiej), na podstawie której powstała praca poświęcona lokalizacji ośrodków wzrokowych kory mózgowej. Po publikacji wyjechał studiować w Berlinie, Londynie i Paryżu; w latach 1906–1908 studiował na Uniwersytecie w Lipsku. Po powrocie do Japonii w 1909 roku zastąpił zmarłego w 1895 roku ojca na stanowisku dyrektora Szpitala Okulistycznego Inouye. W 1938 roku na zlecenie japońskiego rządu zajął się zagadnieniem krótkowzroczności w szkołach. Zaprojektował tablice do badania ostrości wzroku u dzieci. Podczas II wojny światowej w jego szpitalu leczono personel wojskowy amerykańskiej armii, co pozwoliło mu poznać amerykańską medycynę. W 1950 roku razem z synem Masazumim Inouye świadczył pomoc okulistyczną poszkodowanym w konflikcie koreańskim. Zmarł w 1976 roku w wieku 96 lat.
Płynnie mówił w pięciu językach obcych: angielskim, francuskim, niemieckim, chińskim i koreańskim. Wyznawca zen, kierował się filozofią życiową „Mizaru, Iwazaru, Kikazaru” (nie widzieć, nie jeść, nie słyszeć).

</doc>
<doc id="1447527" url="https://pl.wikipedia.org/wiki?curid=1447527" title="Wołodymyr Siergiejew">
Wołodymyr Siergiejew

Wołodymyr Siergiejew, ukr. Володимир Сергєєв (ur. 1 maja 1964) – ukraiński szachista, arcymistrz od 2007 roku.
Kariera szachowa.
Na arenie międzynarodowej pojawił się po rozpadzie Związku Radzieckiego, wkrótce zaczął odnosić pierwsze sukcesy. W 1993 zajął wysokie miejsca w otwartych turniejach w Dreźnie, Czeskich Budziejowicach i Pardubicach. W 1996 r. wypełnił w Cappelle-la-Grande pierwszą normę arcymistrzowską, zwyciężył w Bratysławie i Bardiowie oraz zajął II m. (za Giennadijem Timoszczenko) w Starym Smokovcu. W kolejnych latach sukcesy odniósł m.in. w:
"Uwaga: Lista sukcesów niekompletna (do uzupełnienia od 2009 roku)."
Najwyższy ranking w dotychczasowej karierze osiągnął 1 września 2011 r., z wynikiem 2526 punktów zajmował wówczas 48. miejsce wśród ukraińskich szachistów.

</doc>
<doc id="1447529" url="https://pl.wikipedia.org/wiki?curid=1447529" title="St Kilda">
St Kilda

St Kilda (gael. "Hiort") – odizolowany archipelag odległy o 64 kilometry (40 mil) na północny zachód od North Uist w północnej części Oceanu Atlantyckiego. Terytorialnie wyspy wchodzą w skład szkockich Hebrydów Zewnętrznych i są ich najbardziej na zachód wysuniętą częścią. Największą z wysp jest Hirta, której klify są najwyższymi w Wielkiej Brytanii. Gaelickojęzyczna ludność prawdopodobnie nigdy nie przekraczała 180, a po 1851 stu mieszkańców. Wszystkich mieszkańców wyspy ewakuowano w 1930 r. Obecnie zamieszkuje ją jedynie personel wojskowy i pracownicy National Trust. Administracyjnie wyspy należą do Comhairle Na h-Eileanan Siar.
Pochodzenie nazwy "St Kilda" do dziś budzi wiele wątpliwości. Dziedzictwo kulturowe wyspy obejmuje liczne zabytki architektury, w tym z czasów prehistorycznych. Pierwsze pisemne wzmianki o archipelagu pochodzą z okresu późnego średniowiecza. Na wyspie Hirta w XIX wieku odbudowano średniowieczną wioskę, jednak względy religijne, turystyka oraz wpływ I wojny światowej doprowadziły do rozpadu lokalnej społeczności i ostatecznie do całkowitej ewakuacji wyspy w 1930 roku. Historia archipelagu często była natchnieniem dla artystów, powstała nawet na jej temat współczesna opera. W 1957 założono tu niewielką bazę wojskową.
Cały archipelag należy do funduszu National Trust for Scotland. W 1986 roku jako czwarty obiekt w Szkocji wyspy zostały umieszczone na liście światowego dziedzictwa UNESCO i jest jednym z niewielu miejsc na świecie, które łączy w sobie niepowtarzalną wartość przyrodniczą i kulturową. Wyspy są lęgowiskiem wielu ważnych gatunków ptaków wodnych, takich jak głuptaki ("Morus bassanus"), maskonury ("Fratercula arctica") czy fulmary ("Fulmarus glacialis"). Miejscowy strzyżyk "Troglodytes troglodytes hirtensis" i mysz polna "Apodemus sylvaticus hirtensis" to endemiczne podgatunki występujące tylko w tym rejonie.
Obecnie w sezonie letnim na wyspach pracują grupy ochotników, zajmujących się rekonstrukcją wielu zniszczonych budynków, dawno opuszczonych przez rdzennych mieszkańców.
Pochodzenie nazwy.
Ponieważ nie ma świętego o imieniu Kilda, powstały różne teorie wyjaśniające pochodzenie nazwy archipelagu. Najwcześniejsze pochodzą z drugiej połowy XVI w. Haswell-Smith (2004) zauważa, że po raz pierwszy pełna nazwa "St Kilda" pojawia się na holenderskich mapach z 1666 roku, może więc ona pochodzić od skandynawskiego wyrażenia "sunt kelda" („słodka woda ze studni”) lub od błędnego założenia Holendrów, że nazwa "Tobar Childa" poświęcona była któremuś ze świętych. ("Tobar Childa" jest tautologicznym toponimem, składającym się z gaelickiego i nordyjskiego słowa oznaczającego studnię bądź sadzawkę z wodą źródlaną; nazwę tę można by zatem przetłumaczyć jako „studnia studnia”). Martin Martin, który odwiedził to miejsce w 1697 roku, uważa, że nazwa „pochodzi od imienia jednego z mieszkańców wysp i jego imieniem nazwano też wielkie źródło Toubir-Kilda.”
Podobnie Charles Maclean w swej pracy z 1972 r. sugeruje, że nazwa wysp pochodzi od zniekształconej staronordyjskiej nazwy źródła na Hircie ("Childa") i podaje, że na mapach z 1588 r. wyspy figurują jako "Kilda". Spekuluje również, że nazwa może odnosić się do zakonu pustelników ("Culdee"), którzy mogli sprowadzić na wyspę chrześcijaństwo, lub że jest ona zniekształconą formą gaelickiej nazwy głównej wyspy archipelagu, jako że jej mieszkańcy wymawiali "r" jak "l", zwykle nazywając wyspę "Hiltą". Steel (1988) potwierdza ten pogląd, dodając, że wyspiarze wymawiali dźwięk "h" „nieco gardłowo”, co sprawia, że "Hirta" w ich wykonaniu brzmiała „prawie” jak "Kilta".
Maclean sugeruje dalej, że Holendrzy mogli najzwyczajniej popełnić błąd w mapach i pomylić Hirtę ze "Skildar" – starą nazwą Haskeir, wyspy leżącej dużo bliżej Hebrydów Zewnętrznych. Quine (2000) snuje hipotezę, że współczesna nazwa wynika z całego szeregu błędów kartograficznych, począwszy od staroislandzkiej nazwy "Skildir" („tarcze”) zapisanej na mapach Nicholasa de Nicolay (1583) jako "Skildar". Następnie Lucas J. Waghenaer na swoich mapach z 1592 r. przepisał nazwę błędnie bez końcowego "r", za to z kropką po "S", co dało "S.Kilda". To z kolei zostało przez innych uznane za imię świętego, tworząc tym samym formę używaną przez kolejne stulecia – "St Kilda".
Podobnie na wiele sposobów interpretuje się nazwę "Hirta", znacznie starszą od obecnie używanej "St Kilda". Martin (1703) zapewnia, że „Hirta pochodzi od irlandzkiego "Ier", co w tym języku oznacza „zachód”. Maclean przedstawia kilka propozycji, jak choćby (niesprecyzowane) celtyckie słowo oznaczające „mrok” lub „śmierć”, bądź szkockie "h-Iar-Tir" („zachodnie ziemie”). Na podstawie islandzkiej sagi opisującej trzynastowieczną podróż do Irlandii, w której wspomina się wizytę na wyspie "Hirtir", Maclean spekuluje, że wyspa Hirta kształtem przypomina jelenia, "Hirtir" (staronord. „jelenie”). Steel (1998) przytacza zdanie mieszkającego tam w latach 1829–1844 wielebnego Neila Mackenziego, który uważa, że nazwa wyspy pochodzi od gaelickiego "I-Àrd" („wysoka wyspa”), a także podaje inną możliwość, że wywodzi się ona ze staronordyjskiego "Hirt" („pasterz”). W podobnym tonie wypowiada się Murray (1966), spekulując, że źródłosłowem może być staronordyjskie słowo "Hirðö", wymawiane jak ‘Hirtha’ („pasterska wyspa”). Wszystkie nazwy wysp i nazwy miejscowe na wyspach szczegółowo omawia Coates (1990).
Geografia.
Wyspy powstały w trzeciorzędzie i składają się z mocno już zwietrzałych skał magmowych, formacji granitowych i gabro. Cały archipelag jest pozostałością dawno wygasłego pierścienia wulkanicznego wyrosłego z dna około 40 metrów poniżej poziomu morza.
Z powierzchnią 670 ha (1,656 akrów) Hirta jest największą wyspą grupy i obejmuje 78% powierzchni całego archipelagu. Następne co do wielkości są: Soay ('owcza wyspa’; ang. 'sheep island’) – 99 ha (247 akrów) oraz Boreray ('wyspa forteca’; ang. 'the fortified isle’) – 77 ha (190 akrów). Soay leży pół kilometra na północny zachód od Hirty, Boreray 6 kilometrów w kierunku północno-wschodnim. Pomniejsze wysepki i kolumny grupy to Stac an Armin ('kolumna wojownika’; ang. ‘warrior’s stack’), Stac Lee ('szara kolumna’; ang. 'grey stack’), Stac Levenish (‘stumień’ lub ‘potok’; ang. ‘stream’ lub ‘torrent’). oraz Stac Biorach ('szpiczasta kolumna’). Wyspa Dùn (‘fort’), osłaniająca zatokę Village Bay od dominujących w tym rejonie południowo-zachodnich wiatrów, była kiedyś połączona z Hirtą naturalnym sklepieniem łukowym. Maclean (1972) sugeruje, że łuk ten uległ zniszczeniu od uderzenia galeonu uciekającego przed Wielką Armadą. Inne źródła, jak Mitchell (1992) i Fleming (2005), jako bardziej wiarygodne wskazują, że łuk był po prostu zmieciony przez jeden z wielu srogich sztormów nawiedzających wyspy każdej zimy.
W czasach współczesnych jedynym zamieszkanym miejscem archipelagu była zatoka Village Bay (Gaelic: "Bàgh a’ Bhaile" lub "Loch Hiort") przyległa do Hirty. Ślady wczesnego osadnictwa posiadają również Gleann Mòr na północnym wybrzeżu oraz wyspa Boreray. Zbliżając się do Hirty drogą morską od strony Village Bay, wydaje się co prawda, że jest tam niewielka osada, otoczona z tyłu łukiem wysokich, pofałdowanych wzgórz, jednak jest to tylko złudzenie.
Najwyższym wzniesieniem archipelagu (430 metrów), jest znajdujący się na Hircie, na północ od wioski, Conachair ('latarnia morska’; ang. 'the beacon’). Na południowym wschodzie znajduje się jeszcze wysoki na 290 metrów Oiseval ('wschodni spadek’; ang. 'east fell’), oraz na zachód od Conachair – Mullach Mòr ('szczyt wzgórza’; ang. 'big hill summit’) z 361 metrami. Ruival ('czerwony spadek’; ang. 'red fell’) 137 metrami oraz Mullach Bi ('filarowy szczyt’; ang. 'pillar summit’) z 358 metrami dominują nad zachodnimi klifami. Boreray sięga 384 metrów a Soay  378 metrów. Zadziwiający Stac an Armin osiąga 196 metrów, a Stac Lee, 172 metrów, co czyni te dwie formacje najwyższymi kolumnami morskimi w Wielkiej Brytanii. Cała północna strona Conachair to pionowy klif wysoki na 427 metrów, wyrastający prosto z wody, co czyni go najwyższym klifem Wielkiej Brytanii.
Klify St Kildy są określane najbardziej spektakularnymi na Wyspach Brytyjskich. Baxter i Crumley (1988) sugerują, że St Kilda: „...to szaleństwo, to zbiór wszystkich boskich krajobrazowych luksusów i zbędnego przepychu jakie w swym szaleństwie stworzył i rozrzucił niedbale na atlantyckim pustkowiu, 160 km od zgubnego wpływu stałego lądu, 64 km na zachód od najbardziej wysuniętych wysp zachodnich. Dla siebie tylko zachował to, co najlepsze i wetknął w ten kawałek ziemi jako dowód swego szaleństwa”.
Mimo że do najbliższego lądu jest 64 kilometrów, St Kilda jest widoczna ze szczytów Cuillin na wyspie Skye odległej o 129 kilometrów. Na wyspie panuje oceaniczny klimat z dużą ilością opadów (1,400 mm) oraz wysoką wilgotnością. Temperatury przeważnie niskie; średnia dla stycznia wynosi 5,6 °C, 11,8 °C w lipcu. Wiatry, szczególnie silne zimą, wieją przeważnie z południa i południowego zachodu. Przez ok. 85% czasu przeciętna szybkość wiatru wynosi 13 kilometrów na godzinę, przez resztę osiąga ponad 24 kilometry na godzinę. W skali roku wichury występują mniej niż 2% czasu, wiatr, głównie na szczytach, w porywach potrafi wtedy osiągać 185 km/h. Na powierzchni oceanu udało się nawet parokrotnie zanotować 209 km/h. Przypływy mają zakres 2,9 metra; fale oceanu regularnie osiągają 5 metrów, co czyni przybicie do lądu bardzo trudnym a często wręcz niemożliwym. Oceaniczne położenie chroni wyspy przed śniegiem, który to pokrywa ziemię nie więcej niż dwanaście dni w roku.
Odległe położenie od lądu oraz oceaniczny klimat archipelagu można porównać tylko do paru miejsc w Wielkiej Brytanii takich jak Wyspy Flannana, North Rona, Sula Sgeir, oraz Bishop’s Isles na południowej części Hebrydów Zewnętrznych. Administracyjnie St Kilda była częścią strefy administracyjnej Harris historycznego hrabstwa Inverness-shire. Obecnie przynależy do Comhairle Na h-Eileanan Siar (Western Isles).
Flora i fauna.
Archipelag St Kilda to miejsce lęgowe dla wielu gatunków ptaków morskich. Tu mieszczą się największe na świecie kolonie głuptaków – łącznie 30 000 par, co daje 24% światowej populacji. Tu też gnieździ się 49 000 par nawałnika dużego – ponad 90% europejskiej populacji; 136 000 par maskonurów – ok. 30% populacji brytyjskiej oraz 67 000 par fulmarów – ok. 13% populacji brytyjskiej. Wyspa Dùn jest lęgowiskiem najliczniejszej kolonii fulmarów w Wielkiej Brytanii. Do 1828 St Kilda była zresztą jedynym znanym lęgowiskiem tych ptaków na wyspach brytyjskich, w latach późniejszych ptaki zaczęły zasiedlać inne miejsca, jak choćby Fowlsheugh. Ostatnia alka olbrzymia ("Pinguinus impennis") jaką widziano na terenie Zjednoczonego Królestwa, została zabita na Stac an Armin w czerwcu 1840. Nietypowe zachowania miejscowych wydrzyków wielkich zostały zarejestrowane w 2007 w trakcie badań nad spadkami populacji nawałnika dużego. Używając noktowizorów, ekolodzy zaobserwowali nocne polowania tych ptaków na fulmary – rzecz niespotykaną dotychczas wśród ptactwa morskiego.
Na St Kilda żyją dwa endemiczne podgatunki: podgatunek strzyżyka ("Troglodytes troglodytes hirtensis") oraz podgatunek myszy zaroślowej "Apodemus sylvaticus hirtensis" (ang. "St. Kilda Field Mouse"). Trzecim endemicznym gatunkiem na St Kilda był podgatunek myszy domowej "Mus musculus muralis" (ang. "St Kilda House Mouse"), który ze względu na ścisłe powiązanie z budynkami i osadą zniknął kompletnie po ewakuacji ludności. Gatunek ten posiadał wiele wspólnych cech z podgatunkiem "Mus musculus mykinessiensis" bytującym na wyspie Mykines w archipelagu Wysp Owczych. Podczas gdy jedne gatunki znikają, inne pojawiają się na wyspach. Przykładem tych drugich może być bytująca obecnie na Hircie foka szara, która pojawiła się tu dopiero po wspomnianej ewakuacji z 1930.
Mieszkańcy St Kilda chowali do 2000 owiec, zabranych w większości wraz z nimi podczas ewakuacji. Na wyspach zostało stado 107 rdzennych owiec rasy Soay przetransportowanych na Hirtę z Soay i obecnie zdziczałych. Owce Soay są bardzo prymitywną rasą, która nie wymaga strzyżenia. Ich liczba waha się od 600 do 1700 na Hircie i wynosi ok. 200 na Soay. Kilka z nich zostało wysłanych poza wyspy tak by stworzyć nowe hodowle cenione ze względu na ich odporność i niewielkie rozmiary. Owce te preferowały pastwiska z kostrzewą czerwoną, babką oraz zawciągiem, które wykształcały się na terenach wystawionych na działanie fal morskich. Na wyspie Boreray także żyje zdziczała i jedna z najbardziej zagrożonych ras owiec.
Odizolowane położenie archipelagu skutkowało niewielką różnorodnością biologiczną. Tylko 58 gatunków motyli i ciem występuje na wyspach, podczas gdy na Hebrydach Zewnętrznych jest ich już 367. O charakterze szaty roślinnej decyduje zasolenie siedlisk, znaczny udział kwaśnych torfowisk i oddziaływanie silnych wiatrów. Na żadnej z wysp nie rosną drzewa. Występuje tu ponad 130 różnych gatunków roślin, 162 gatunki grzybów i 160 mszaków. Pośród 194 gatunków porostów jest kilka niezmiernie rzadko spotykanych. Otaczające wody opanowały listownicowce, tworząc miejsce bytowania dla wielu bezkręgowców morskich.
Plaża w zatoce Village Bay jest nietypowa ze względu na niewielką ilość piasku cofającego się w zimowych miesiącach. Podczas tego procesu odsłaniają się sporych rozmiarów otoczaki. Badania plaży z roku 1953 odkryły tylko jeden gatunek zamieszkały ten teren – "Eurydice pulchra" z rzędu skorupiaków.
Życie mieszkańców.
Cechą wyróżniającą życie mieszkańców na St Kildzie była ich izolacja. Kiedy Martin Martin odwiedził wyspy w 1697 roku, jedynym sposobem dostania się na nie było wykorzystanie długiej, otwartej łodzi, co mogło zająć kilka dób, przy nieustannym wiosłowaniu przez otwarte morze. Przedsięwzięcie to graniczyło z niemożliwym na jesieni i w zimie. O każdej porze roku fale sięgały do 12 metrów, zacinając o plaże Village Bay. Nawet w spokojne dni przybijanie do brzegu zbudowanego ze śliskich skał było ryzykowne. Rodowici mieszkańcy, odcięci od reszty świata przez pogodę i dystans, niewiele wiedzieli o innych kulturach. Po bitwie pod Culloden w 1746 roku fama niosła, że Karol Edward Stuart i niektórzy z jego pomocników-jakobitów schronili się na wyspie. Wysłana została ekspedycja, w wyniku której grupa brytyjskich żołnierzy zacumowała przy nabrzeżu na Hircie. Zastali tam opuszczoną wioskę, której mieszkańcy w obawie przed piratami schronili się w jaskiniach na zachodzie. Kiedy zostali zmuszeni do opuszczenia kryjówek, żołnierze przekonali się, że odizolowani autochtoni niczego nie wiedzieli o księciu i nigdy nie słyszeli o Królu Jerzym.
Nawet pod koniec XIX wieku wyspiarze mogli komunikować się z resztą świata tylko poprzez rozpalanie ogniska na szczycie Conachair i liczyć na to, że zauważy je któryś z przepływających statków. Innym sposobem było używanie „St Kilda mailboat” – kildyjskiej „łodzi pocztowej”. Był to wynalazek Johna Sandsa, dziennikarza żyjącego z mieszkańcami przez większość roku 1877. Podczas jego pobytu na wyspie wylądowało też dziewięciu austriackich rozbitków z porzuconego tu statku, w lutym zaś zaczęło brakować żywności. Sands doczepił wiadomość do koła ratunkowego ocalałego z "Peti Dubrovacki", a następnie wrzucił do morza. Dziewięć dni później wiadomość została odnaleziona na wyspie Birsay z archipelagu Orkadów i wyspiarze otrzymali niezbędną pomoc. Kildyjczycy zainspirowani tym pomysłem wystrugali kawałek drewna na kształt łódki, przywiązali doń pęcherz z owczej skóry, w środku zaś umieścili małą butelkę lub puszkę z wiadomością. Taką wiadomość puszczano, kiedy wiał północno-zachodni wiatr; dwie trzecie wiadomości znajdowano później na zachodnim wybrzeżu Szkocji lub rzadziej w Norwegii.
Kolejnym ważnym aspektem życia na wyspie była dieta. Wyspiarze chowali owce, kilka krów oraz mieli możliwość uprawiania niewielkiej ilości produktów, takich jak jęczmień czy ziemniak na skromnym obszarze ziemi nad Village Bay. Samuel Johnson odnotował, że XVIII wieku mleko owiec wyrabiane było „w formie małych serów”. Ze względu na częste sztormy i nieprzewidywalną pogodę. wyspiarze unikali rybołówstwa. Podstawą ich zaopatrzenia w żywność było zatem obficie występujące ptactwo, zwłaszcza głuptaki i petrele. Ptaki te spożywane były zarówno na świeżo, jak i wędzone, konsumowano także ich jaja. XIX-wieczne badania wykazały, że mieszkańcy zabijają nawet do 12 tysięcy fulmarów rocznie, zbierając pisklęta na początku sierpnia. Pobierano z nich m.in. cenny dla ludu olej, którego rocznie pobierano ok. 270 l. Z żołądów ptaków Łapano również dorosłe maskonury używając do tego celu rodzaj wędki z pętlą na końcu. Jednakże ten sposób życia miał swoją cenę. Kiedy w 1799 wyspę odwiedził Henry Brougham zaobserwował: „w powietrzu unosi się odór prawie nie do zniesienia – to mieszanina zgniłych ryb, przemieszana ze smrodem wszelkiego ptactwa”. Prace wykopaliskowe przy "Taigh an t-Sithiche" ("dom wróżek" – patrz niżej), prowadzone w 1877 przez Sandsa, odsłoniły wśród różnych kamiennych narzędzi pozostałości głuptaków, owiec, krów i skorup mięczaków z rodzaju czaszołka. Wiek budynku szacuje się na 1,7–2,5 tys. lat, co pokazuje, że dieta kildyjczyków nie zmieniła się bardzo przez tysiąclecia. Mieszkańcy wyspy rozpoznali znalezione narzędzia i potrafili je nazwać, gdyż podobne przyrządy są tam wciąż w użyciu.
Ten sposób polowania na ptactwo wyrobił wśród mieszkańców niezwykłe umiejętności wspinaczkowe, zwłaszcza po stromych morskich kolumnach i klifach. Z ważną wyspiarską tradycją związana była „Skała Ukochanej” (Mistress Stone) – formacja w kształcie drzwi, utworzona w skałach północno-zachodniej części Ruival i zwisająca nad żlebem. Młodzi wyspiarze musieli przejść tam pewien rytuał, by dowieść swego męstwa na graniach i być godnym poślubienia swej wybranki. Martin Martin opisał to tak:
Kildyjczycy codziennie rano spotykali się na zebraniu swojego „parlamentu” – spotkanie organizowano na głównej ulicy, zaraz po porannych modlitwach. Uczestniczyli w nim wszyscy dorośli mężczyźni. Nikt tym spotkaniom nie przewodniczył i każdy miał prawo głosu. Ustalano głównie plan dnia i podział zajęć. Jak pisał Steel (1988), „"Dyskusja często przeradzała się w spory, nigdy jednak w historii nie zanotowano, by waśnie były na tyle poważne by podzielić społeczność"”. Takie pojęcie wolnego społeczeństwa natchnęło Enrica Mirallesa podczas tworzenia nowego budynku szkockiego parlamentu, otwartego w październiku 2004.
Pomimo trudnych warunków życia, pod niektórymi względami kildyjczycy byli szczęściarzami – izolacja oszczędziła im wiele zła mającego miejsce w innych zakątkach świata. W 1697 roku Martin zauważył, iż mieszkańcy wyspy wyglądają „na szczęśliwszych od większości ludzkości, będąc niemalże jedynymi ludźmi na świecie, którzy czują słodycz prawdziwej wolności”, w XIX wieku zaś ich zdrowie oraz dobre samopoczucie pozytywnie kontrastowało z kondycją ludzi gdziekolwiek indziej na Hebrydach. Nie było to utopijne społeczeństwo; wyspiarze posiadali pomysłowe drewniane kłódki do zabezpieczania swoich włości, oraz kary finansowe nakładane za popełnione wykroczenia. Niemniej jednak żaden mieszkaniec St Kildy nie walczył w wojnie, a w ciągu czterech wieków historii nie odnotowano żadnego poważnego przestępstwa popełnianego przez wyspiarza.
Historia.
Prehistoria.
Badania wykazały, że St Kilda była zamieszkana przez co najmniej dwa tysiąclecia – od czasów epoki brązu do XX wieku. Na tych terenach odkryto także ślady wcześniejszego osadnictwa, jeszcze z czasów neolitu: odłamki wyrobów ceramicznych w stylu hebrydzkim znalezione na wschód od wioski. Podczas dalszych prac odkryto kamieniołom na Mullach Sgar nad zatoką, w którym wyrabiano kamienne narzędzia – świadczą o tym znalezione w zatoce Village Bay liczne motyki, kamienie szlifierskie oraz noże Skaill. Te narzędzia najprawdopodobniej pochodzą z czasów neolitu. Na wyspach znajdują się również unikalne kamienne budynki gospodarcze "cleiteany" (patrz niżej).
Od XIV do XVII wieku.
Pierwsze zapiski na temat St Kildy pochodzą z roku 1202: islandzki kleryk zanotował, iż znalazł schronienie na „wyspach, które zwane są Hirtir”. Wczesne relacje informują o znalezionych broszkach, żelaznym mieczu i duńskich monetach; także skandynawska nazwa miejsca wskazuje stałą obecność wikingów na Hircie, jednakże nie przetrwały obecnie żadne namacalne dowody. Pierwsza wzmianka w języku angielskim pochodzi z drugiej połowy XIV wieku, kiedy to szkocki kronikarz John z Fordun wspomina o 'wyspie Irta’ (ang. 'the isle of Irte), o której wiadomo, że znajduje się na krańcu świata. Wyspy historycznie były częścią podległą klanowi MacLeod z Harris, który ustanowił zarządce odpowiedzialnego za ściąganie czynszu oraz innych podatków z wyspiarzy. Pierwszy szczegółowy raport z wizyty na wyspie datowany jest na rok 1549, kiedy to Donald Munro proponował: (pisownia oryginalna) „The inhabitants thereof ar simple poor people, scarce learnit in aney religion, but M’Cloyd of Herray, his stewart, or he quhom he deputs in sic offfice, sailes anes in the zear ther at midsummer, with some chaplaine to baptize bairnes ther.”
Pomimo usilnych starań kapelana, odizolowanie wyspiarzy oraz zależność od szczodrości natury sprawiły, że ich filozofia życia więcej miała wspólnego z druidyzmem niż z chrześcijaństwem Do czasu przybycia Johna MacDonalda w 1822, Macauley (1764) odnotował istnienie pięciu druidzkich ołtarzy, wliczając w to duży kamienny krąg zamocowanych pionowo w ziemi niedaleko Stallir House na wyspie Boreray.
Coll MacDonald z wyspy Colonsay najechał Hirtę w 1615, łupiąc 30 owiec i wiele zapasów jęczmienia. Po tym zdarzeniu, wyspa zyskała opinię „obfitej”. W czasach wizyty Martina w 1697 populacja liczyła 180 mieszkańców, „orszak” stiuarda liczył zaś do 60 osób, do którego to: „wybrał najbardziej ‘wątłych’ pośród swych przyjaciół z sąsiednich wysp, by zabrać ich od czasu do czasu na St. Kildę, aby miło spędzili czas na korzystaniu z dobroci i bogactw, pożywnej, choć prymitywnej diety wyspy, oraz by powrócili do swej właściwej siły i zdrowia.”
Religia i turystyka w XVIII i XIX wieku.
Statki odwiedzające wyspy w XVIII wieku przyniosły ze sobą cholerę i ospę. W 1727 straty w ludziach były tak wielkie, że pozostała przy życiu garstka mieszkańców nie była nawet w stanie stworzyć pełnej załogi łodzi; sprowadzono więc nowe rodziny z Harris. Do 1758 populacja wzrosła do 88, by pod koniec wieku liczyć prawie stu mieszkańców. Liczba ta pozostała na podobnym poziomie do roku 1851, kiedy to 36 mieszkańców wyemigrowało do Australii na pokładzie "Priscilli"; była to strata, której wyspiarze nigdy nie zrekompensowali. Emigracja była po części winą zamknięcia przez lairda szkockiego kościoła wraz z plebanią na kilka lat podczas rozłamu w Kościele, który doprowadził do powstania Wolnego Kościoła Szkocji.
W 1705 roku na St Kildę przybył misjonarz Alexander Buchan, jednak pomimo długiego pobytu nie potrafił zaszczepić u mieszkańców zrębów zorganizowanej religii. Zmieniło się to w 1822, gdy na wyspie pojawił się John MacDonald zwany 'Apostołem północy’. Z wielkim zapałem zabrał się do pracy, wygłaszając 13 długich kazań w ciągu pierwszych jedenastu dni. Regularnie powracał, zbierał fundusze na rzecz kildyjczyków, choć był zniesmaczony ich niską wiedzą religijną. Wyspiarze przyjęli go z entuzjazmem i rozpaczali, gdy opuszczał ich po raz ostatni osiem lat później. Jego następcą przybyłym na Hirtę 3 lipca 1830, był wielebny Neil Mackenzie, rezydent Kościoła Szkocji, pastor, który podniósł wielce warunki życia mieszkańców. Zreorganizował rolnictwo, był pomocny w odbudowie wioski (patrz niżej) oraz nadzorował budowę nowego kościoła i plebanii. Z pomocą "Gaelic School Society", MacKenzie wraz z żoną zapoczątkował na Hircie oficjalną edukację, otwierając codzienną szkołę, w której uczono czytania, pisania i arytmetyki oraz szkółkę niedzielną do edukacji religijnej.
Mackenzie opuścił wyspę w 1844, a w roku 1865 na wyspę przybył wielebny John Mackay. Pomimo uwielbienia kildyjczyków dla Mackenziego, który pozostał w Kościele szkockim, wyspiarze dostali się pod wpływy nowego Wolnego Kościoła Szkocji. Nowy pastor Kościoła był religijnym fanatykiem, Wprowadził m.in. zwyczaj dwu- trzygodzinnych nabożeństw niedzielnych, podczas których obecność była obowiązkowa. Jeden z przybyłych w 1875 roku gości tak opisał sytuację: „Niedziela była niesamowicie ponurym dniem. Na dźwięk dzwonu cała ludność ze spuszczonym wzrokiem i pełnym bólu spojrzeniem pędziła do kościoła. Wyglądało, że grzechem jest nawet rozglądać się na boki.”
Czas spędzony na spotkaniach religijnych poważnie zachwiał codziennością wyspiarzy. Starszyzna oraz dzieci, które hałasowały, zostały stosownie pouczone oraz postraszone wielką karą w zaświatach. Podczas okresu głodu na wyspie, statek ze zbawiennym pożywieniem przybył w sobotę, jednak pastor nakazał mieszkańcom spędzić czas na przygotowaniach do niedzielnych posług, statek zaś został rozładowany dopiero w poniedziałek. Dzieciom zabroniono gier i zabaw oraz nakazano zawsze nosić przy sobie Biblię. Kildyjczycy znosili Mackaya przez 24 lata.
Turystyka miała odmienny, choć podobnie destabilizujący wpływ na St Kildę. Podczas XIX wieku, Hirtę zaczęły odwiedzać parowce, umożliwiając wyspiarzom sprzedaż tweedów oraz ptasich jaj i tym samym wprowadzając pojęcie pieniądza. Działo się to jednakże kosztem poczucia ich własnej wartości, jako że turyści uważali ich za dziwaków. Statki przyniosły ze sobą również nieznane wcześniej choroby, zwłaszcza "tetanus infantum", który pod koniec XIX w podniósł umieralność niemowląt do 80%. "Cnatan na gall" zwana też „okrętowym kaszlem”, choroba przybyła na Hirtę wraz z jednym ze statków, stała się odtąd wyspiarską codziennością.
Na początku XX wieku, oficjalne szkolnictwo zagościło na wyspie, a w 1906 kościół został rozbudowany na potrzeby szkoły. Wszystkie dzieci mogły uczyć się teraz angielskiego oraz ojczystego gaelickiego. Umiejętności akuszerskie, zabronione na wyspie przez wielebnego Mackay,ograniczyły występowanie tężca u dzieci. Od lat 80. XIX, statki rybackie łowiące na północnym Atlantyku regularnie odwiedzały wyspę, zwiększając tym samym handel. Wzmianki na temat ewakuacji pojawiły się w roku 1875, za czasów kadencji MacKaya, jednak pomijając okazyjne braki pożywiania oraz epidemię grypy w 1913, populacja była stabilna i wahała się pomiędzy 75 a 80 mieszkańców. Nic nie wskazywało, że w przeciągu kilku lat tysiącletnia historia pobytu człowieka na wyspie ma się zakończyć.
I wojna światowa.
W początkowej fazie I wojny światowej Royal Navy postawiła na Hircie stację nawigacyjną. Dzięki temu po raz pierwszy w historii archipelag nawiązał stały kontakt z głównym lądem. W odpowiedzi na to zdarzenie rankiem 15 maja 1918 niemiecki okręt podwodny przybył nad Village Bay i po formalnym ostrzeżeniu rozpoczął ostrzał wyspy. Wystrzelono siedemdziesiąt dwa pociski; bezprzewodowa stacja została zniszczona. Uszkodzono także kościół wraz z plebanią oraz magazyny nad molo, obyło się na szczęście bez ofiar w ludziach. Jeden z naocznych świadków tak to opisał: „Nie był on, jak byś to nazwał, zły okręt, ponieważ mógł zrównać z ziemią każdy dom, stały one w końcu wszystkie w jednym rzędzie. Chciał tylko własności admiralicji. Zabito jedną owcę… całe bydło, jak tylko usłyszało strzały, uciekło z jednego końca wyspy na drugi.”
W wyniku tego ataku na cyplu wznoszącym się nad Village Bay postawiono działo Mark III QF, nigdy jednak nie było ono użyte. Dla mieszkańców oznaczało to początek do regularnych kontaktów ze światem zewnętrznym oraz powolny rozwój ekonomii opartej na pieniądzu. Co prawda uczyniło to życie kildyjczyków łatwiejszym, jednakże sprawiło również, że byli mniej samowystarczalni. Obydwa czynniki przyczyniły się do ewakuacji mieszkańców nieco ponad dekadę później.
Ewakuacja.
Wiele czynników doprowadziło do ewakuacji. Przez wieki wyspy pozostawały we względnej izolacji, do czasu gdy turystyka oraz obecność wojskowa podczas I WŚ skłoniły mieszkańców do poszukiwania alternatywy dla ubóstwa i rutyny codzienności. Władze były niezdolne (lub nieprzychylne), by pomóc wyspiarzom, niedostępne były dla nich porządne radia oraz inna infrastruktura, mimo że kosztem milionów funtów dostarczono takową do bazy wojskowej. Pomimo zbudowania w 1902 roku małego mola, wyspy pozostawały na łasce pogody.
Po I wojnie światowej większość młodych ludzi opuściło wyspę, co doprowadziło do spadku populacji z 73 w 1920 do 37 osób w 1928. Po śmierci czterech ludzi na grypę w roku 1926 nastąpił okres nieurodzajów. Badania gleby, na której rosły uprawy, prowadzone przez uniwersytet Aberdeen odkryły skażenie ołowiem i innymi zanieczyszczeniami. Spowodowane to było nawożeniem przez mieszkańców swych pól uprawnych padliną ptaków oraz torfowym popiołem. Problem nie występował wcześniej i pojawił się, dopiero gdy nawożenie stało się bardziej intensywne. To mogło być jednym z czynników ewakuacji. Śmierć z powodu zapalenia wyrostka robaczkowego młodej kobiety, Mary Gillies, w styczniu 1930, spowodowała, że ostatecznie 29 sierpnia 1930 pozostałych 36 mieszkańców zostało na własne życzenie ewakuowanych do Morvern w Szkocji.
Jak opisał to Charles Maclean:
"Poranek w dniu ewakuacji zapowiadał idealny dzień. Słońce wznosiło się nad spokojnym i skrzącym się morzem, co dodawało wielkości imponującym klifom Oiseval…. Stosując się do tradycji, każdy z wyspiarzy zostawił w domu otwartą Biblię oraz małą kupkę owsu, zamknięto wszystkie drzwi i o 7 rano mieszkańcy wsiedli na pokład "Harebell"… Jakkolwiek proszono ich, by pozostali radośni podczas całej operacji, jak tylko długi róg wyspy Dun zniknął za horyzontem, zerwanie wszelkich więzów z przeszłością stało się faktem i St Kildanie utonęli w łzach".
Wyspa została zakupiona w 1931 przez lorda Dumfries (późniejszego 5 markiza Bute) od sir Reginalda MacLeoda. Przez następne 26 lat wyspa doświadczyła wielkiego spokoju, przerywanego tylko okazjonalnymi letnimi wizytami turystów lub członków rodzin St Kildan.
Wojskowość a St Kilda.
Podczas II wojny światowej wyspa nie miała znaczenia strategicznego i – jako niezamieszakana – nie brała udziału w żadnych wydarzeniach wojennych, jednakże pamiątką tych czasów są miejsca trzech katastrof lotniczych. W nocy z 3–4 czerwca 1943 stacjonujący na co dzień w Port Ellen na wyspie Islay Beaufighter LX798 rozbił się 100 m od szczytu Conachair. Rok później, zaraz po północy 7 czerwca 1944, w dzień po D-Day, łódź latająca Sunderland ML858 roztrzaskała się o czoło Gleann Mòr. Ku czci zmarłych w katastrofie lotników umieszczono w kościele małą tablicę pamiątkową. W roku 1943 na południowym wybrzeżu Soay rozbił się bombowiec Wellington. Do 1978 nie podjęto żadnych formalnych kroków w celu przebadania wraku, a jego identyfikacja do teraz nie została w pełni potwierdzona. We wraku znaleziono odznakę Royal Canadian Air Force, co sugeruje, że może być to HX448 z 7 OTU, zaginiony podczas lotu ćwiczebnego 28 września 1942. Inna teza twierdzi, że jest to wrak zaginionego 23 lutego 1943 Wellingtona LA995 z 303 FTU.
W 1955 rząd Wielkiej Brytanii zdecydował o wcieleniu St Kildy w skład systemu antyrakietowego stacjonującego na wyspie Benbecula. Tym samym, w 1957 St Kilda ponownie stała się zamieszkałą. Od tego czasu postawiono wiele wojskowych masztów i budynków, wliczając w to pierwszy licencjonowany lokal – 'Puff Inn’. Ministerstwo Obrony wynajęło St Kildę od National Trust for Scotland za symboliczną opłatę. Główna wyspa po dziś dzień jest całorocznie zamieszkała przez małą liczbę cywilów pracujących w bazie wojskowej.
Ochrona przyrody.
Po śmierci markiza Bute 14 sierpnia 1956 roku zgodnie z jego wolą archipelag został oddany we władanie National Trust for Scotland, pod warunkiem że instytucja przyjmie dar w ciągu sześciu miesięcy. Po długich naradach komitet wykonawczy zaakceptował propozycję w styczniu 1957 roku. Rozpoczęła się powolna odnowa i konserwacja budynków w wiosce, większość prac wykonywali wolontariusze w okresie letnim. Dodatkowo rozpoczęły się badania nad populacją zdziczałych owiec rasy Soay sheep oraz innych aspektach środowiska naturalnego. W 1957 roku teren został uznany za rezerwat przyrody.
W 1986 roku wyspy, jako pierwsze w Szkocji, zostały wpisane na listę światowego dziedzictwa UNESCO, ze względu na swe lądowe walory przyrodnicze. W 2004 roku St Kilda otrzymała połączony „morski” status za swe niespotykane ukształtowanie pasa przybrzeżnego, środowiska zamieszkanego przez rzadkie oraz zagrożone gatunki, a także za ważne dla światowej populacji lęgowiska ptactwa morskiego. Do roku 2005 St Kilda pozostawała jednym z dwudziestu czterech miejsc na świecie wyróżnionych statusem Światowego Dziedzictwa za dwa – ‘przyrodnicze’ i ‘kulturowe’ znaczenie. Wyspa dzieli ten zaszczyt z takimi ważnymi dla świata miejscami jak Machu Picchu w Peru, góra Athos w Grecji czy Ukhahlamba/Góry Smocze w Afryce Południowej.
Kildyjski obszar objęty programem wynosi łącznie 24 201,4 hektarów, wliczając w to ląd i wodę. Powierzchnia lądowa wynosi 854.6 hektarów.
St Kilda jest ważnym dla Wielkiej Brytanii stanowiskiem archeologicznym (określanym jako 'Scheduled Ancient Monument’) oraz jest objęta programami 'National Scenic Area’, 'Site of Special Scientific Interest’, a także projektem Unii Europejskiej Obszar Specjalnej Ochrony Ptaków (w ramach projektu Natura 2000). Odwiedzające jachty mogą się schronić w zatoce Village Bay, jednak te, które chcą przybić do lądu, muszą wcześniej zgłosić ten fakt w National Trust for Scotland, ponieważ nie można wprowadzać do tak wrażliwego środowiska autochtonicznych roślin i zwierząt.
Środowisko wodne wokół wysp pełne jest podwodnych jaskiń, łuków i rozpadlin, co stanowi nie lada wyzwanie, ale również i wielką atrakcję dla nurków. Siła fal północnego Atlantyku jest tak wielka, że ich działania wyczuwane są 70 m poniżej poziomu morza. W 2008 roku National Trust for Scotland otrzymało wsparcie od ówczesnego szkockiego ministra środowiska, Michaela Russella, przy planie zabezpieczeń mających na celu niedopuszczenie żadnych szczurów ze "Spinningdale" – hiszpańskiej jednostki rybackiej pływającej pod brytyjską banderą i uziemionej na Hircie – do zejścia na ląd. Działania te spowodowane były poważną obawą, iż taki „abordaż” mógłby poważnie zakłócić życie osiadłego tu ptactwa. Potencjalnie niebezpieczny ładunek ze statku, taki jak paliwo, oleje, przynęty i zapasy, został bezpiecznie usunięty przez duńską firmę ratowniczą Mammoet przed sezonem lęgowym ptaków, zaczynającym się na początku kwietnia.
Architektura.
Prehistoryczne budowle.
Najstarsze konstrukcje na St Kildzie są jednocześnie najbardziej tajemniczymi. Sporych rozmiarów owczarnia znajduje się w głębi istniejącej wioski na "An Lag Bho’n Tuath" (angielskie: "the hollow in the north", polskie: "kotlina na północy") i zawiera osobliwe kamienne kręgi o ‘kadłubowych’ kształtach. Próbki gleby określają datę powstania na 1850 p.n.e. Konstrukcje te są unikalne i występują tylko na St Kildzie, ich przeznaczenie zaś jest nieznane. Na Gleann Mòr (na północny zachód od zatoki Village Bay powyżej centralnego grzbietu Hirty), znajduje się 20 'rogatych struktur’, ruin budowli z głównym placem o wymiarach 3 × 3 m, dwie lub więcej małych cel i podjazd uformowany z dwóch ścian zaostrzonych na kształt rogów. I w tym przypadku, struktury takie nie występują nigdzie indziej w Wielkiej Brytanii i Europie, a ich oryginalne przeznaczenie do teraz nie jest znane. Na Gleann Mòr znajduje się również "Taigh na Banaghaisgeich", 'Dom Amazonki’. Jak odnotował Martin (1703), wiele z St Kildiańskich historii opowiada o kobietach-wojownikach.
Ta Amazonka słynie z tradycji: przetrwał jej kamienny dom lub mleczarnia; niektórzy z wyspiarzy mieszkają w nim całe lato, mimo że budowla ma już setki lat; w całości zbudowana z kamienia, bez użycia drewna, wapna, ziemi lub zaprawy do spojenia całości, zbudowana w formie okrągłej piramidy, zwężającej się ku górze, z otworem wentylacyjnym na szczycie, ogień zawsze rozpalany był na środku klepiska; kamienie są długie i cienkie, co rekompensowało brak drewna; główna część budynku może pomieścić nie więcej niż dziewięć siedzących osób; w głąb od ściany odchodzą trzy rozdzielone filarami legowiska lub komory, w każdym z tych miejsc można pomieścić pięciu ludzi; przy wejściu do jednego z tych niskich pomieszczeń umocowano na stojąco kamień, na który, jak mawiają, wojowniczka zwykle odkładała swój hełm; po drugiej stronie znajdują się dwa kamienie, na które miała odkładać swój miecz. Mówi się, że uwielbiała polować, a za jej czasów przestrzeń między tym miejscem a wyspą Harris była jednym ciągiem suchego lądu.
Podobne historie o kobiecie-wojowniku, która polowała na ziemi zatopionej obecnie między Zewnętrznymi Hebrydami a St Kildą pochodzą z wyspy Harris. Podwórze tej budowli pokrewne jest drugiej 'rogatej strukturze’ z najbliższego otoczenia, ale tak jak i sama „Amazonka” Martina, jej pierwotny cel bardziej jest legendą niż archeologicznym faktem.
Dużo więcej wiadomo na temat unikatowych "cleiteanów", które setkami rozsiane są po archipelagu. Te kopulaste struktury zbudowane są z płaskich otoczaków pokrytych darniną. Taka konstrukcja przepuszczała wiatr poprzez szczeliny w murze, chroniła jednak dobrze przed deszczem. Budynki te używane były do magazynowania torfu, sieci, zboża, przechowywania mięsa i jaj, obornika, siana oraz jako zimowe schronienie dla owiec. Data wynalezienia tej kildyjskiej konstrukcji jest nieznana, jednakże wiadomo, że były one używane od czasów prehistorycznych do ewakuacji w 1930. Na Hircie przetrwało ponad 1 200, zarówno nietkniętych, jak i zrujnowanych "cleiteanów", kolejne 170 na sąsiednich wyspach. Występuje też wbudowany w ścianę kamienny krzyż z okresu wczesnego chrześcijaństwa, który najprawdopodobniej pochodzi z VII wieku. Znajduje się on w budynku nr 16 we współczesnej wiosce.
Średniowieczna wioska.
Średniowieczna wioska znajduje się niedaleko studni Tobar Childa, około 350 metrów od wybrzeża, u podnóża Conachair. Najstarszą budowlą jest podziemne przejście wraz dwoma małymi aneksami, zwane "Taigh an t-Sithiche" (domem wróżek), którego powstanie datowane jest pomiędzy 500 p.n.e. a 300 n.e. kildyjczycy wierzyli, że był to dom lub kryjówka, choć bardziej współczesne teorie sugerują, że była to lodownia.
Ocalały także obszerne ruiny muru, "cleitean" oraz pozostałości średniowiecznego ‘domu’ z aneksem w kształcie ulu. Niedaleko znajduje się ‘Bull’s House’, prostokątna struktura bez dachu, w której podczas zimy trzymany był wyspiarski byk. Sama Tobar Childa jest zasilana przez dwa źródła, znajdujące się zaraz za głównym murem. Mur ten zbudowany został dookoła Wsi, by zapobiec niszczeniu pól uprawnych, leżących w jego granicach, przez owce i bydło. Łącznie osada składała się z 25–30 domów. W większości były to "black houses" typowego projektu Hebrydzkiego, jednakże parę starszych budynków zostało wykonanych z gabionu, zazwyczaj pokryte darnią, rzadziej strzechą. Darń zabezpieczała przed wiatrem i deszczem. Starsze „ulowate” budynki bardziej przypominały zielone kopce niż mieszkania.
Współczesne konstrukcje.
Główny Mur zbudowany został w 1834, w czasach gdy średniowieczna wioska była opuszczona, w planach zaś była już nowa, pomiędzy Tobar Childa a morzem, około 200 metrów w dół zbocza. Pomysł ten był rezultatem wizyty na wyspie sir Thomasa Dyke Acklanda, posła z okręgu Devon. Przerażony prymitywnymi warunkami postarał się o dotację, która pozwoliła na zbudowanie zupełnie nowej osady składającej się z 30 domów. W październiku 1860 poważna wichura uszkodziła kilka z mieszkań. po tym zdarzeniu zmodyfikowano budynki. Zostało wtedy postawionych szesnaście współczesnych domów, wliczając w to nowy budynek zarządcy.
Domy te zostały zbudowane z samych kamieni, posiadały grube ściany, dachy zaś pokryte były darnią. Każdy z nich posiadał zazwyczaj tylko jedno maleńkie okno oraz mały otwór – rodzaj komina, którym wydostawał się dym z paleniska na środku pokoju, co sprawiało, że ściany w izbach były czarne. W zimie jeden z rogów pomieszczenia zajmowała krowa, raz w roku zaś słoma z podłogi była zamiatana i następnie rozrzucana na polu.
Jedną z najbardziej przejmujących historii na Hircie niosą ze sobą ruiny 'Lady Grange’s House’ – domu lady Grange. Dama ta była żoną sympatyka Jakobitów James Erskina, lorda Grange. Po 25 latach małżeństwa małżonek uznał, że mogła ona podsłuchać zbyt wiele z jego zdradzieckich knowań. Porwał ją zatem i potajemnie ukrył w Edynburgu na sześć miesięcy. Stamtąd została odesłana na wyspy Monach, gdzie żyła w odizolowaniu przez dwa lata. W tym czasie mąż oficjalnie uznał ją za zmarłą i zaaranżował pogrzeb. Po tym zdarzeniu lady Grange została zabrana na Hirtę gdzie spędziła lata 1734–1742, i którą to opisała jako „a vile neasty, stinking poor isle”. Po nieudanej próbie ratunku została przeniesiona przez Erskina na wyspę Skye, gdzie zmarła. Dom ten to tak naprawdę duży "cleit" stojący na łąkach przy wiosce.
Boswell oraz Johnson rozmawiali na ten temat podczas ich podróży po Hebrydach w roku 1773. Boswell napisał: „Dziś po obiedzie rozmawialiśmy o niezwykłym fakcie jakim jest zesłanie lady Grange na St Kildę i trzymanie jej w ukryciu przez kilka lat bez nadziei na wypuszczenie. Dr Johnson powiedział, że jeśli M’Leod uczynił starania by wiadomym było, że posiada takie miejsce dla niegrzecznych dam, mógł z niej uczynić bardzo dochodową wyspę.”
W roku 1860 przeprowadzono nieudane próby udoskonalenia części wybrzeża, gdzie przybijały statki, wysadzając skały. W roku 1877 zbudowano małe molo, jednakże dwa lata później zmył je sztorm. W 1883 reprezentacja komisji Napiera zasugerowała odbudowę, trzeba było jednak czekać aż do roku 1901 zanim Congested Districts Board przysłał inżyniera, który ukończył pracę rok później. Niedaleko, wzdłuż linii brzegowej znajdują się ogromne głazy narzutowe, znane na wskroś highlandów i wysp szkockich w XIX wieku jako "Doirneagan Hirt" – Otoczaki z Hirty.
W tym samym czasie na Hircie stały trzy kościoły. Największym był kryty strzechą kościół chrześcijański, stojący na miejscu cmentarza w centrum wioski i użytkowany w 1697. Budynek ten był jednak za mały by pomieścić całą populację, większość wiernych musiała zatem podczas mszy gromadzić się na dziedzińcu. Kościół St Brendan znajdował się ponad kilometr dalej na zboczach Ruival, kościół St Columba zaś na zachodnim końcu głównej ulicy. Niewiele jednak pozostało z tych budynków. Nowy kirk wraz z plebanią postawiony został na wschodnim końcu wioski w 1830, budynek zarządcy zaś w 1860.
Budynki na innych wyspach.
Dùn znaczy ‘fort’, i rzeczywiście można znaleźć tam pojedynczy i w znacznym już stopniu uszkodzony mur – pozostałość większej budowli, o której mówi się, że była zbudowana w odległej przeszłości przez firblogow. Jedynym ‘zamieszkałym’ miejscem jest "Sean Taigh" (stary dom), naturalna jaskinia używana czasem jako schronienie przez mieszkańców podczas wypasu owiec lub polowań na ptaki.
Soay posiada prymitywną chatę "Taigh Dugan" (dom Dugana). To tak naprawdę wykopana pod wielkim głazem dziura z dwoma prostymi ścianami po bokach. Legenda opowiada o dwóch braciach z Lewis, którzy przybyli na St Kildę by kraść owce, jednak jedyne co im się udało to nabawić kłopotów. Dugan został zesłany na Soay, gdzie zmarł. Drugi z braci, zwany Fearchar Mòr, został zesłany na Stac an Armin, gdzie warunki do życia były tak niesprzyjające, że popełnił on samobójstwo rzucając się w morskie fale.
Boreray z kolei może poszczycić się "Cleitean MacPhàidein", 'wioską cleit’ składającą się z trzech małych "bothies" używanych regularnie podczas obserwacji i polowań na ptaki. Tutaj również znajdują się ruiny "Taigh Stallar" (domu stewarda). Lokalne podania mówią, że był on zbudowany przez " człowieka ze skał" (ang. 'Man of the Rocks’), przywódcę rebelii przeciwko właścicielom ziemskim. Budowla ta jest przykładem 'Atlantic roundhouse' z czasów epoki żelaza. W 1724 powodu epidemii ospy jaka wybuchła na Hircie, trzech mężczyzn i ośmiu chłopców zostało tu przetransportowanych i pozostało na wyspie do przyszłego maja. Nie mniej niż 78 "cleiteanów" istnieje na Stac an Armin. Co nieprawdopodobne, małe "bothy" stoją również na stromym Stac Lee.
Media i sztuka.
W 1937, po przeczytaniu o ewakuacji St Kildy, Michael Powell nakręcił film "The Edge of the World" o zagrożeniach, jakie niesie ze sobą to wyludnienie. Zdjęcia nakręcono jednak nie na rzeczonym archipelagu, lecz na szetlandzkiej wyspie Foula. Pisarka napisała krótkie opowiadanie „The Proving Climb”, opublikowane w 1973 w antologii "Scottish Short Stories".
W 1982 szkocki filmowiec i reżyser teatralny Bill Bryden stworzył na zlecenie brytyjskiej telewizji Channel 4 dokument "Ill Fares The Land". Film opowiadał o ostatnich latach wyspy. Obecnie dokument ten ma status archiwalny.
Fikcyjna wyspa Laerg, która pojawiła się w powieści z roku 1962 "Atlantic Fury" autorstwa Hammonda Innesa, jest literackim odbiciem wyspy Hirta.
Szkocki zespół folkowo-rockowy Runrig nagrał piosenkę "At the Edge of the World", która mówi o wyspiarzach, odizolowanym społeczeństwie oraz o tym jak „człowiek z St Kildy poszedł nad klif w zimowy dzień”. W sondzie z 2005 przeprowadzonej pośród czytelników "Radio Times", St Kilda została uznana za dziewiąty w kolejności największy cud przyrody na Wyspach Brytyjskich. W 2007 szkocki rząd wsparł finansowo powstanie opowiadającej wyspiarskie losy, gaelickiej opery zatytułowanej "St Kilda: A European Opera". Opera ta była wystawiana równocześnie w sześciu miejscach w Austrii, Belgii, Francji, Niemczech oraz w Szkocji podczas letniego przesilenia w 2007 roku. Jako część długotrwałej spuścizny, na wyspie Hirta umieszczono kamerę (z widokiem na północny wschód na Boreray), która rejestruje widok systemem poklatkowym. Nakręcono również "Britain’s Lost World", trzyczęściowy dokument BBC o wyspach St Kilda, po raz pierwszy wyświetlony 19 czerwca 2008.

</doc>
<doc id="1447530" url="https://pl.wikipedia.org/wiki?curid=1447530" title="Jacek Purchla">
Jacek Purchla

Jacek Purchla (ur. 3 września 1954 w Krakowie) – polski historyk sztuki i ekonomista, profesor nauk humanistycznych, specjalista z zakresu dziedzictwa kulturowego i historii miast, krakowianista, nauczyciel akademicki Uniwersytetu Ekonomicznego w Krakowie i Uniwersytetu Jagiellońskiego, członek czynny Polskiej Akademii Umiejętności. Założyciel i w latach 1991–2018 dyrektor Międzynarodowego Centrum Kultury w Krakowie, w latach 2015–2020 przewodniczący Polskiego Komitetu ds. UNESCO.
Wykształcenie i praca uniwersytecka.
W 1973 złożył egzamin dojrzałości w I Liceum Ogólnokształcącym im. Bartłomieja Nowodworskiego w Krakowie. W 1976 ukończył studia na Wydziale Ekonomiki Produkcji Akademii Ekonomicznej w Krakowie, w 1980 studia z historii sztuki na Uniwersytecie Jagiellońskim. W 1983 obronił na Uniwersytecie Jagiellońskim pracę doktorską poświęconą Janowi Zawiejskiemu, w 1991 habilitował się tamże na podstawie pracy "Pozaekonomiczne czynniki rozwoju Krakowa w okresie autonomii galicyjskiej". W 1994 otrzymał tytuł profesora nauk humanistycznych, w 1997 tytuł profesora zwyczajnego nauk humanistycznych.
Od 1976 jest pracownikiem Akademii Ekonomicznej (następnie Uniwersytetu Ekonomicznego) w Krakowie, a w latach 1991–2018 także Uniwersytetu Jagiellońskiego. W 1993 został kierownikiem Zakładu Rozwoju Miast w Katedrze Historii Gospodarczej AE, a w 2008 kierownikiem Katedry Historii Gospodarczej i Społecznej Uniwersytetu Ekonomicznego w Krakowie i nowo utworzonego Zakładu Dziedzictwa Kulturowego i Studiów Miejskich UNESCO wchodzącego w skład tej katedry. W latach 1995–2001 był kierownikiem Zakładu Studiów Miejskich w Instytucie Historii Sztuki UJ, od 2005 do 2018 kierował Katedrą Dziedzictwa Europejskiego w Instytucie Europeistyki Uniwersytetu Jagiellońskiego. W 2017 nadano mu godność Doktora Honoris Causa Narodowego Uniwersytetu „Politechnika Lwowska”. Wypromował 15 doktorów, m.in. Krzysztofa Brońskiego, Rafała Solewskiego, Monikę Murzyn-Kupisz i Andrzeja Laskowskiego.
Praca zawodowa i pełnione funkcje.
W latach 1989–1990 był przewodniczącym Komisji ds. Statutu m. Krakowa Krakowskiego Komitetu Obywatelskiego "Solidarność". W latach 1990–1991 był wiceprezydentem Krakowa, a od stycznia do lutego 1991 - p.o. prezydenta. Brał wówczas udział w przygotowaniu strategii rozwoju Krakowa oraz odpowiadał za samorządową politykę miasta w zakresie kultury i ochrony zabytków oraz współpracę międzynarodową. W 1991 założył i został pierwszym dyrektorem Międzynarodowego Centrum Kultury w Krakowie (pełnił tę funkcję do początku 2018), gdzie nadal kieruje Instytutem Dziedzictwa Europejskiego. Profesor w Instytucie Historii Sztuki UJ (1995–2001). Inne funkcje pełnione to m.in.: członek czynny Polskiej Akademii Umiejętności, od 1989 redaktor „Rocznika Krakowskiego” (do 2017 wspólnie z Jerzym Wyrozumskim), członek Komitetu Nauk o Sztuce PAN, od 2000 członek tytularny Comité International d’Histoire de l'Art (CIHA) i jego wiceprezydent przez dwie kadencje (2004–2012). Członek wielu organizacji i stowarzyszeń, m.in.: członek Rady Europa Nostra w Hadze i od 2018 wiceprezydent tej organizacji, ekspert w International Scientific Committee on the Theory and Philosophy of Conservation and Restoration of Cultural Property (Komitet Teorii ICOMOS), ekspert Komisji Europejskiej w projekcie European Heritage Label, członek Komitetu Doradczego Eurośródziemnomorskiej Fundacji Dialogu Kultur im. Anny Lindh. W latach 2000–2016 przewodniczył Radzie ds. Ochrony Zabytków przy Ministrze Kultury i Dziedzictwa Narodowego. W 2012 został wybrany na wiceprzewodniczącego Polskiego Komitetu ds. UNESCO. Od 2015 do 2020 był Przewodniczącym Polskiego Komitetu ds. UNESCO. W kadencji 2016–2017 pełnił funkcję Przewodniczącego Komitetu Światowego Dziedzictwa UNESCO. Od 2015 pełni funkcję prezesa Towarzystwa Miłośników Historii i Zabytków Krakowa. W lutym 2019 został wybrany przez Senat Uniwersytetu Jagiellońskiego pierwszym przewodniczącym Rady Uczelni, a następnie wybrany na kadencję 2021–2024.
Stypendia.
Jacek Purchla był m.in. stypendystą Eisenhower Exchange Fellowships Programme 1991; Alexander von Humboldt Stiftung 1992–1993, 1997, 2005, 2015; Uniwersytetu Lowańskiego – 1995; Salzburg Seminar – 1995, 2000; Uniwersytetu w Heidelbergu – 1996; Australian Institute for Polish Affairs – 2003; British Council – 2004. Wcześniej dłuższe staże naukowe odbywał na uniwersytetach w Tilburgu (Holandia), Wiedniu, Grand Valley State University (Michigan) i Londynie.
Praca naukowa.
Prowadzi badania nad rozwojem miast, historią społeczną i historią sztuki XIX i XX w., a także teorią i ochroną dziedzictwa kulturowego. Działalność naukowa Jacka Purchli ma charakter interdyscyplinarny, a jego zainteresowania koncentrują się przede wszystkim wokół szeroko pojętej problematyki miasta i rozwoju urbanistycznego. Traktując miasto jako złożony organizm – wypadkową procesów społecznych, ekonomicznych, politycznych i kulturowych – stworzył nowoczesny warsztat „urbanologa”. Drugim istotnym wątkiem działalności naukowej są podjęte jeszcze w połowie lat siedemdziesiątych – pionierskie wówczas – badania nad architekturą XIX i XX w., w których w nowatorski sposób analizował takie czynniki jak: prawo budowlane, rola mecenatu publicznego, szkolnictwo, zagadnienia polityczne, społeczne i ekonomiczne. W latach dziewięćdziesiątych XX w. zainicjował interdyscyplinarne badania nad teorią dziedzictwa i zarządzaniem miastem historycznym. Jego prace były tłumaczone i wydane w kilkunastu językach.

</doc>
<doc id="1447533" url="https://pl.wikipedia.org/wiki?curid=1447533" title="Bramy templariuszy">
Bramy templariuszy



</doc>
<doc id="1447535" url="https://pl.wikipedia.org/wiki?curid=1447535" title="Więzienie Plötzensee">
Więzienie Plötzensee

Więzienie Plötzensee () – instytucja pruska zbudowana w latach 1869–1879 w pobliżu jeziora Plötzensee, w berlińskiej dzielnicy Charlottenburg-Nord. W okresie rządów Adolfa Hitlera w latach 1933–1945 w Plötzensee stracono ponad 2500 osób. Wśród nich znajdowali się członkowie Czerwonej Orkiestry ("Rote Kapelle"), członkowie tzw. Kręgu z Krzyżowej (oskarżeni o zamach na życie Hitlera z 20 lipca 1944 w Wilczym Szańcu), uczestnicy czechosłowackiego ruchu oporu i różne inne osoby uznane przez Trybunał Ludowy za wrogów państwa.
Historia.
W ciągu nocy w okresie od 7 do 12 września 1943 roku dokonano tu serii masowych egzekucji. Na skutek błędów zginęło wiele osób, co do których toczyło się jeszcze postępowanie apelacyjne w sprawie złagodzenia kary. Na pojawienie się śmiertelnych w efekcie pomyłek miało wpływ telefoniczne często relacjonowanie spraw, bez żadnych pisanych dokumentów.
Ewangelicki duchowny, Harald Poelchau, odniósł się do tych wydarzeń w następujący sposób:
"Gdy zapadł zmrok 7 września, rozpoczął się masowy mord. Noc była zimna. Co chwilę ciemność rozświetlał blask eksplodujących bomb. Do tego światła reflektorów tańczyły po niebie. Więźniowie stali zebrani w kilku kolumnach – jeden za drugim. Stali w ten sposób, początkowo nieświadomi swojego losu. Nagle zdali sobie, co ich miało czekać. Ośmiu mężczyzn naraz zostało wywołanych po nazwiskach i zabitych. Pozostali powoli przesuwali się i czekali na swoją kolej. Co chwila wymieniałem kilka słów szeptem ze swoim katolickim przyjacielem. Nagle oprawcy przerwali swoją pracę ze względu na odbywające się w okolicy bombardowanie. Pięć szeregów mężczyzn miało być na chwilę odprowadzonych do swoich cel. Egzekucja trwała. Wszystkie osoby, które odprowadzono do cel, zostały powieszone [...] Wyroki wykonywano przy świetle świec, ponieważ wystąpiła awaria elektryczności. Dopiero wczesnym rankiem, około godziny 8 wycieńczeni kaci przerwali swoją pracę, by kontynuować ją wieczorem po regeneracji sił".
Jedną z przyczyn masowych egzekucji były, przeprowadzone kilka dni wcześniej przez aliantów, naloty na Berlin. Więzienie Plötzensee doznało poważnych uszkodzeń, gilotyna została praktycznie zniszczona, a kilku więźniom udało się uciec (zostali wkrótce schwytani). Głównym motywem zbiorowych egzekucji było wykonanie wyroków, nim skazańcy zdołają uciec. Do dnia dzisiejszego w więzieniu Plötzensee znajduje się pomnik, upamiętniający więźniów zamordowanych przez Niemców. Pomnik został odsłonięty 14 września 1952 roku. Z ówczesnych zabudowań więziennych do dziś zachowała się jedynie szopa, w której wykonywano wyroki – niewielki ceglany budynek z dwoma pomieszczeniami, gdzie więźniów wieszało się lub dekapitowało (ścinało głowy).
Z tej okazji po drugiej wojnie światowej wzniesiono pamiątkową ścianę z napisem "Ofiarom Dyktatury Hitlera w latach 1933–1945". Do roku 1987, więzienie wykorzystywano do przetrzymywania młodocianych przestępców w wieku od 14 do 20 lat. Gdy więzienie dla nieletnich przeniesiono do nowej, pobliskiej siedziby ("Jugendstrafanstalt Berlin na Friedrich-Olbricht-Damm"), Plötzensee zamieniono na więzienie dla mężczyzn, zdolne pomieścić 577 więźniów.
Ofiary egzekucji.
Cato Bontjes van Beek, Liane Berkowitz, Irena Bronisława Bobowska, Eugen Bolz, Eva-Maria Buch, Musa Cälil, Stefan Chojnacki, Hans Coppi, Hilde Coppi, Alfred Delp, Monika Dymska, Julius Fučík (dziennikarz), Jakob Gapp, Carl Friedrich Goerdeler, Helene Gotthold, Mikołaj Gross, Hans Bernd von Haeften, Arvid Harnack, Mildred Harnack, Ulrich von Hassell, Albert Hensel, Liselotte Herrmann, Caesar von Hofacker, Helmuth Hübener (najmłodsza ofiara – 17 lat), Johanna Kirchner, Hans Georg Klamroth, Theodor Korselt, Karlrobert Kreiten, Adam Kuckhoff, Julius Leber, Wilhelm Leuschner, Johann Nobis, Helmuth James Graf von Moltke, Wiera Oboleńska, Erwin Planck, Johannes Popitz, Rudolf Redlinghofer, Adolf Reichwein, Rudolf von Scheliha, Ewald von Kleist-Schmenzin, Harro Schulze-Boysen, Libertas Schulze-Boysen, Elisabeth Schumacher, Robert Stamm, Berthold Schenk von Stauffenberg (brat Clausa), Gertruda Świerczek, Maria Terwiel, Adam von Trott zu Solz, Erwin von Witzleben, Emmy Zehden.

</doc>
<doc id="1447536" url="https://pl.wikipedia.org/wiki?curid=1447536" title="US Orléans">
US Orléans

US Orléans jest to francuski klub piłkarski mający swoją siedzibę w mieście Orlean.
Historia.
Zespół został założony w 1920 roku jako "Arago Sport Orléanais", sekcja piłki nożnej była jedną z wielu jakie istniały pod nazwą AS Orléanais. Obecną nazwę drużyna przyjęła w 1976 roku a w 1980 roku drużyna otrzymała status drużyny profesjonalnej.
US Orléans rozgrywa swoje mecze domowe na stadionie, Stade de la Source który może pomieścić ponad 5000 osób. Najwyższą dotychczasowo odnotowaną frekwencją na stadionie była frekwencja z meczu Orlean-AS Monaco w 1989 roku wówczas na trybunach stadionu de la Source zasiadło 11 680 osób.

</doc>
<doc id="1447539" url="https://pl.wikipedia.org/wiki?curid=1447539" title="Cristian Hăisan">
Cristian Hăisan

Cristian Hăisan jest rumuńskim piłkarzem, aktualnie grającym w FC Vaslui. Debiutował w rumuńskiej Liga I, gdy miał zaledwie 18 lat, gdy grał w Rocar Bukareszt, przeciwko FC Argeş Piteşti.
Przeszedł do FC Vaslui w 2001, ale przed 2005 nie grał zbyt dużo, przez większość czasu był trzecim bramkarzem. Zagrał tylko w jednym meczu, kiedy FC Vaslui grało w drugiej i trzeciej lidze. W sezonie 2005/06, z powodu słabej formy pierwszych dwóch bramkarzy, zagrał 8 meczów w Liga I. W meczu przeciwko FC National był pierwszym bramkarzem FC Vaslui, który miał czyste konto w Liga I. Trzy mecze z rzędu miał czyste konto (w czwartym dostał kontuzji po 30 minutach gry, było wtedy 0-0).
W następnym sezonie FC Vaslui zakupili nowego bramkarza, jednak z powodu jego słabej gry, Hăisan dalej bronił jako podstawowy bramkarz. W 7 meczu Hăisan, Jovanovic i Croitoru zostali upomnieni przez trenera z powodu ich słabej gry, i opuścili FC Vaslui na 3 dni. Powrócili do składu w 9 meczu, ale Hăisan siedział na ławce rezerwowych. Po odejściu Gheorghe'a Multescu, i przyjściu Viorela Hizo, Hăisan znów był pierwszym bramkarzem. Jego bardzo dobra forma, która zrobiła wrażenie na trenerze reprezentacji Rumunii, Victorze Piturca, który powiedział "Jeśli będzie grał jak dotąd, zostanie powołany do reprezentacji". Jednakże, Hăisan nigdy nie wystąpił w koszulce Rumunii.
W sezonie 2007/08, był jednym z najlepszych graczy FC Vaslui, będąc "aniołem obrony". Po odejściu Dorinela Munteanu, Emil Sandoi, nowy trener, dał Hăisanowi opaskę kapitana.
24 marca, zagrał w kadrze B Rumunii przeciwko Turcji B. Zagrał w 2 połowie, kiedy wpuścił gola w 88 minucie.

</doc>
<doc id="1447543" url="https://pl.wikipedia.org/wiki?curid=1447543" title="Plotki">
Plotki



</doc>
<doc id="1447546" url="https://pl.wikipedia.org/wiki?curid=1447546" title="Jan Krieg">
Jan Krieg

Jan Krieg lub Hans Krieg, Joan Krieg, Johan Krieg (ur. ok. 1590 w Speicherdorf k. Królewca, obecnie Южный, zm. między 1643 a 1647 w Pelplinie) – gdański malarz i rysownik okresu manieryzmu.
Życie.
Zapewne był synem menonickich uchodźców z Holandii lub Niemiec. Kształcił się w Królewcu, prawdopodobnie podróżował do Niderlandów. W 1615 przybył do Gdańska, gdzie w 1616 został mistrzem cechu malarzy, w drodze wyjątku bez składania egzaminu. W 1627, jako zamożny mieszczanin, kupił kamienicę przy ul. Rzeźnickiej. Zapewne pod wpływem żony przyjął wiarę katolicką. Po jej śmierci w 1632 wstąpił do zakonu cystersów w Pelplinie. Na rzecz konwentu przekazał swoją kamienicę, znaczną kwotę pieniężną oraz srebra. Pracował nad wyposażeniem kościoła opackiego, wykonując prace marmoryzatorskie, pozłotnicze oraz 4 emblematy do ołtarza św. Jakuba Starszego.
Twórczość.
Jedynymi jego sygnowanymi pracami, które zachowały się do dzisiaj, są rysunki wykonane piórkiem i tuszem, kolorowane akwarelą. Początkowo wykonywał przedstawienia o charakterze alegorycznym, których bohaterami były personifikacje idei ogólnych, często zaczerpnięte z mitologii (np. niezachowana "Alegoria pięciu zmysłów" – 1624). W późniejszym okresie w jego rysunkach pojawia się tematyka rodzajowa (np. "Spacerująca para" – po 1620) oraz przedstawienia religijne (np. "Archanioł Michał zwyciężający smoka" – 1637). Jego twórczość cechuje właściwe stylistyce manieryzmu teatralne ujęcie tematyki, znakomity zmysł obserwacyjny oraz racjonalna, rzeczowa interpretacja. Widoczne są w niej silne wpływy manieryzmu niderlandzkiego.
Wybrane dzieła.
Obraz namalowany na desce, która zapewne była wiekiem wyprawowej skrzyni ślubnej lub pokrywą instrumentu muzycznego, prawdopodobnie wirginału, przedstawia zaślubiny pary gdańskich mieszczan. Nowożeńcy otoczeni są wieloma innymi postaciami (wytworne towarzystwo na ganku bogatej budowli, żebrak, jeźdźcy w polskich strojach, młody mężczyzna z psem, chłopiec trzymający sokoła itp.) oraz ukazanymi z niezwykłą drobiazgowością scenkami rodzajowymi. W tle umieszczono panoramę Gdańska.
Scena przedstawia przybycie świętej do Kolonii, którą malarz umiejscowił nad brzegiem morza. Przy nabrzeżu portowym z przycumowanymi dwoma okrętami trwają prace przeładunkowe. Z fotograficzną wręcz dokładnością odtworzony został roboczy dzień w porcie gdańskim w latach 40. XVII w. Wśród tłumu kręcącego się po nabrzeżu widzimy m.in.: kobiety dostarczające pożywienie marynarzom, starego wilka morskiego z fajką, żebraczkę z worem na plecach, plotkujące zamożne mieszczki, ulicznego sprzedawcę jaj, księdza z ministrantem spieszącego do chorego marynarza oraz cztery kobiety odprowadzające przyjaciółkę. Malowidło cechuje subtelna kolorystyka, emalierska faktura i drobiazgowa, miniaturowa metoda obrazowania. Całość utrzymana jest w konwencji obrazu rodzajowego, jedynie wizerunek gołębicy na tle nieba ponad głowami pierwszoplanowych postaci przypomina o pozaziemskiej sferze zdarzenia. Obraz uważany jest za najdoskonalszy widok marynistyczny polskiego baroku. 
Obraz z cyklu 12 scen przedstawiających legendę o św. Barbarze. Obraz główny otaczają małe malowidła ze scenkami z życia świętej (2 w predelli, po 3 w uszakach ołtarza oraz 3 w jego zwieńczeniu). Malowidła te wzbogacone są scenkami rodzajowymi.

</doc>
<doc id="1447549" url="https://pl.wikipedia.org/wiki?curid=1447549" title="Eguelshardt">
Eguelshardt



</doc>
<doc id="1447553" url="https://pl.wikipedia.org/wiki?curid=1447553" title="Turbinicarpus">
Turbinicarpus

Turbinicarpus (Backeb.) Buxb. &amp; Backeb. – rodzaj sukulentów z rodziny kaktusowatych ("Cactaceae").
Systematyka.
Rodzaj "Turbinicarpus" jest czasem włączany do rodzaju "Neolloydia".
"Gymnocactus" Backeb., "Gymnocactus" John &amp; Riha (nom. inval.), "Rapicactus" Buxb. &amp; Oehme.
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Cacteae", podrodziny "Cactoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Turbinicarpus" (Backeb.) Buxb. &amp; Backeb.

</doc>
<doc id="1447557" url="https://pl.wikipedia.org/wiki?curid=1447557" title="Droga krajowa B274 (Niemcy)">
Droga krajowa B274 (Niemcy)

Droga krajowa 274 () – niemiecka droga krajowa łącząca drogę B42 w Sankt Goarhausen z drogą B54 w Zollhaus.

</doc>
<doc id="1447570" url="https://pl.wikipedia.org/wiki?curid=1447570" title="Nastia Kamienskich">
Nastia Kamienskich

Nastia Kamienskich (), właśc. Anastasija Oleksijiwna Kamenśkych, znana również jako NK (ur. 4 maja 1987 w Kijowie) – ukraińska piosenkarka wykonująca muzykę z pogranicza popu i R&amp;B, aktorka, prezenterka i osobowość telewizyjna. Założycielka marki odzieży sportowej NKsport.
Życiorys.
Urodziła się 4 maja 1987 w Kijowie. Jest córką Lidii Kamienskich (1955–) i Aleksieja Żmura (1939–). Jej matka była śpiewaczką Narodowego Akademicznego Chóru Ludowego im. G. Wieriowki, a ojciec – dyrektorem koncertowym tegoż chóru. Jej matką chrzestną była piosenkarka Ałła Kudłaj.
Kariera.
W 2004 zdobyła Grand-Prix festiwalu „Czarnomorskie Gry”. W 2005 została wyróżniona nagrodą UBN w kategorii „otwarcie roku” podczas gali organizowanej w Londynie.
W 2006 nawiązała współpracę z Potapem, z którym tworzyła duet „Potap i Nastia”. Wydali wspólnie cztery albumy studyjne: "Nie para" (2008), "Nie lubi mnie mozgi" (2009), "Wsio puczkom" (2013) i "Shut i miacz" (2015). 
Od 2017 występuje solowo pod pseudonimem NK. W listopadzie wydała debiutancki singiel „Eto moja nocz”, do którego zrealizowała oficjalny teledysk. Pod koniec roku wydała solowy album świąteczny pt. "Xmas with NK" oraz zrealizowała telewizyjny projekt o tej samej nazwie. Od 2017 jest jedną z mentorek w programie STB "X-Faktor". Również w 2017, we współpracy z firmą modnaKasta uruchomiła własną markę odzieżową „NKsport” oferującą ubrania sportowe.
W 2018 wydała kilka singli: „Daj mnie”, „Trimaj” i „LOMALA”, do których zrealizowała teledyski. Piosenki znalazły się na jej pierwszym albumie studyjnym pt. "No Komments", który wydała 12 października 2018. Również w 2018 zaprezentowała singiel „Peligroso”, który nagrała w językach hiszpańskim i angielskim. Piosenka była prezentowana w wielu programach telewizyjnych i radiowych w Ameryce Łacińskiej, takich jak "Despierta America" na kanale TV Univision, "Total Acceso" oraz "Titulares y Más" na kanale Telemundo, "Buenas Dias Familia" na Estrella TV czy "Centro" na kanale CBS. W 2019 wydała teledysk do ostatniego singla z płyty "No Komments", którym została piosenka „Pupa jak u Kim”. 25 kwietnia 2019 wydała singiel „Obicaju”, do którego wydała teledysk.
Dobroczynność.
Od 2017 jest stałą uczestniczką Charity Weekend, podczas którego zbierane są pieniądze na rzecz Instytutu Traumatologii i Ortopedii Narodowej Akademii Nauk Medycznych Ukrainy.
W 2017 nawiązała współpracę z Funduszem Dobroczynnym „Miłujący życie”.

</doc>
<doc id="1447587" url="https://pl.wikipedia.org/wiki?curid=1447587" title="Polskie Stronnictwo Ludowe (1945–1949)">
Polskie Stronnictwo Ludowe (1945–1949)

Polskie Stronnictwo Ludowe (PSL, zwane też PSL mikołajczykowskim) – polska partia polityczna założona 22 sierpnia 1945, powstała z przekształcenia Stronnictwa Ludowego „Roch” – organizacji działającej w podziemiu podczas II wojny światowej. 
Historia.
8 lipca 1945 na po konferencji w Warszawie postanowiono ujawnić struktury SL „Roch” i powołano Tymczasowy Komitet Wykonawczy Stronnictwa Ludowego, który 12 lipca 1945 wyłonił prezydium partii. Prezesem został Wincenty Witos, a pierwszym wiceprezesem Stanisław Mikołajczyk (były premier RP na uchodźstwie). Istniała już jednak inna partia o nazwie Stronnictwo Ludowe (tzw. „lubelskie”) – organizacja rozłamowa z SL „Roch”, skupiająca działaczy ludowych współpracujących z komunistami z PPR. Nie doszło do porozumienia obydwu stronnictw i 22 sierpnia 1945 prezydium Krajowej Rady Narodowej wyraziło zgodę na działalność nowej partii o nazwie „Polskie Stronnictwo Ludowe”, do której przeszła większość członków rozłamowego SL. 31 października 1945 zmarł prezes partii Wincenty Witos, a jako p.o. prezesa zastąpił go Stanisław Mikołajczyk. W listopadzie 1945 PSL zrzeszało około 200 tys. członków, a w już styczniu 1946 – 540 tys.
W czasie zjazdu w 1945 w Warszawie Stanisław Mikołajczyk potępił bratobójcze mordy dokonywane przez Narodowe Siły Zbrojne i skrytykował postawę emigracji. W latach 1945–1946 partia była członkiem powstałej w 1944 z inspiracji PPR Komisji Porozumiewawczej Stronnictw Demokratycznych.
Podczas obradującego w dniach 19–21 stycznia 1946 w Warszawie Kongresu PSL uchwalono program oraz statut partii, a także dokonano wyboru nowych władz. Prezesem został Stanisław Mikołajczyk, wiceprezesami Józef Niećko oraz Stanisław Bańczyk (wcześniejszy przywódca „lubelskiego” Stronnictwa Ludowego), a sekretarzem Stanisław Wójcik.
W maju 1946 Stronnictwo liczyło już 800 tys. członków. Wokół Polskiego Stronnictwa Ludowego skupiły się wszystkie siły opozycyjne wobec komunistów, którzy obejmowali władzę. Stało się ono głównym przedmiotem ataków z ich strony, gdyż odrzucało dyktaturę proletariatu i kierowniczą rolę partii robotniczej. Program PSL opierał się na założeniach ideologii agraryzmu i propozycji pośredniej formy ustrojowej pomiędzy kapitalizmem a socjalizmem. W maju 1946 opozycyjni wobec Mikołajczyka politycy opuścili partię, tworząc 9 czerwca 1946 PSL „Nowe Wyzwolenie”. W referendum ludowym z 30 czerwca 1946 (którego wyniki zostały sfałszowane) PSL wbrew komunistom opowiadało się przeciw likwidacji Senatu. Następnie partia mająca około miliona członków, liczyła na zwycięstwo w wyborach do Sejmu Ustawodawczego w 1947, mając szerokie poparcie społeczne, a także szerokie poparcie w kręgach kościelnych. W czasie kampanii wyborczej została powołana przez władze komunistyczne Państwowa Komisja Bezpieczeństwa, która miała koordynować działania aparatu represji wobec działaczy PSL takich jednostek, jak MBP, LWP, KBW, WOP, UB, MO i ORMO. Około 80 tysięcy działaczy lokalnych zostało aresztowanych, a około 200 zamordowanych. Struktury powiatowe PSL zostały rozwiązane, przez co uniemożliwiano ludowcom wystawianie własnych kandydatów do Sejmu. Ostatecznie partii udało się zarejestrować tylko 577 kandydatów.
W wyniku sfałszowanych wyborów PSL uzyskało w Sejmie Ustawodawczym jedynie 28 mandatów na 444 miejsca (w 4,2 tys. z 5,5 tys. komisji brakowało przedstawicieli PSL, w wyniku czego członkowie PPR sporządzali fałszywe protokoły, unieważniane były także listy wyborcze PSL). Po wyborach w partii doszło do kolejnego rozłamu. Działacze opowiadający się za ugodą z PPR, opozycyjni wobec Stanisława Mikołajczyka, utworzyli po sfałszowanych przez PPR wyborach prokomunistyczną frakcję wewnątrz PSL – PSL-Lewicę, która po wykluczeniu z PSL nie uznała tej decyzji, a Józef Niećko ogłosił się przewodniczącym Komitetu Organizacyjnego, następnie przewodniczącym Centralnego Komitetu Lewicy PSL, który po potajemnym wyjeździe za granicę Stanisława Mikołajczyka (20 października 1947) przekształcił się 27 października w Tymczasowy NKW PSL i przejął samozwańczo władzę w Polskim Stronnictwie Ludowym. Rozłamowcy z poparciem PPR i czynnym udziałem aparatu Ministerstwa Bezpieczeństwa Publicznego przejęli władzę w stronnictwie, jego gazety (w tym „Gazetę Ludową” i „Chłopski Sztandar”), wydawnictwa i struktury, sprowadzając partię do roli stronnictwa satelitarnego PPR. Pod koniec 1948 partia liczyła jedynie około 30 tys. członków i współpracowała z satelickim wobec PPR Stronnictwem Ludowym, z którym połączyła się 27 listopada 1949, tworząc nową partię – Zjednoczone Stronnictwo Ludowe. Ugrupowanie to stało się satelicką partią PZPR. Józef Niećko objął w nim przewodnictwo Rady Naczelnej (pierwszym prezesem partii został Władysław Kowalski).
Działacze, którzy nie współtworzyli ZSL i znaleźli się na uchodźstwie, kontynuowali działalność na emigracji jako PSL – Odłam Jedności Narodowej. Działacze pozostali w kraju byli prześladowani politycznie i policyjnie przez Ministerstwo Bezpieczeństwa Publicznego. W 1989 część historycznych działaczy PSL odtworzyła w kraju PSL wilanowskie (w 1990 współtworzące PSL).

</doc>
<doc id="1447590" url="https://pl.wikipedia.org/wiki?curid=1447590" title="Korona cesarska Napoleona I">
Korona cesarska Napoleona I

Korona cesarska Napoleona I (tzw. "Korona Karola Wielkiego") – korona cesarska wykonana w 1804 na koronację Napoleona I w katedrze Notre-Dame w Paryżu.
Historia.
Korona została wykonana przez nadwornego złotnika cesarza Francuzów, Martina-Guillaume’a Biennais. Wzorowana była na średniowiecznej koronie koronacyjnej królów Francji zwanej "Koroną Karola Wielkiego", która uległa zniszczeniu podczas rewolucji francuskiej oraz na antycznych diademach cesarzy rzymskich. Koronę ozdobiono kamieniami szlachetnymi z dawnego skarbca królewskiego oraz antycznymi kameami. 
Podczas koronacji cesarskiej 2 grudnia 1804 w Paryżu cesarz Napoleon I sam nałożył ją sobie na głowę, symbolizując tym swoją suwerenność oraz niezależność od woli papieża.
W 1819 po upadku Cesarstwa Francuskiego mimo akcji zniszczenia klejnotów napoleońskich insygnium uniknęło przetopienia. W 1885 po upadku II Cesarstwa ponownie uniknęła zniszczenia i nie została wykorzystana do spłaty kontrybucji wojennych jakie Francja ponosiła od 1871 wobec Cesarstwa Niemieckiego w wyniku pokoju frankfurckiego.
Obecnie korona cesarska Napoleona I przechowywana jest w Luwrze w Paryżu.

</doc>
<doc id="1447596" url="https://pl.wikipedia.org/wiki?curid=1447596" title="Teraz My Dogrywka">
Teraz My Dogrywka



</doc>
<doc id="1447597" url="https://pl.wikipedia.org/wiki?curid=1447597" title="Boombox (ukraiński zespół muzyczny)">
Boombox (ukraiński zespół muzyczny)

Boombox () – ukraiński zespół funky groove powstały w połowie 2004 w Czerkasach. Założyło ją dwóch znanych muzyków – Andrij Chływniuk (wokalista zespołu Grafit) i Andrij Samojło (gitarzysta zespołu Tartak). Do współpracy zaproszono też znanego DJ-a – Walika Matijuka.

</doc>
<doc id="1447599" url="https://pl.wikipedia.org/wiki?curid=1447599" title="Siergiej Babkin">
Siergiej Babkin



</doc>
<doc id="1447600" url="https://pl.wikipedia.org/wiki?curid=1447600" title="Vuelta a España 2008">
Vuelta a España 2008

63. Vuelta a España odbyła się w dniach 30 sierpnia – 21 września 2008. Podczas 21 etapów kolarze przejechali 3125 km. Wyścig rozpoczął się w Granadzie, zakończył w Madrycie.
Zwycięzcą wyścigu został kolarz grupy Team Astana – Alberto Contador. 

</doc>
<doc id="1447601" url="https://pl.wikipedia.org/wiki?curid=1447601" title="British Rail Class 221">
British Rail Class 221

British Rail Class 221 "SuperVoyager" - typ spalinowych zespołów trakcyjnych dostarczonych w latach 2000-2002 przez firmę Bombardier Transportation. Łącznie wyprodukowano 44 zestawy, obecnie eksploatują je przewoźnicy CrossCountry i Virgin Trains. Są wykorzystywane na trasach dalekobieżnych, głównie klasy InterCity. Są prawie identyczne z British Rail Class 220, różnią się jedynie posiadaniem mechanizmu wychylnego pudła.

</doc>
<doc id="1447603" url="https://pl.wikipedia.org/wiki?curid=1447603" title="Franz Nopcsa von Felső-Szilvás">
Franz Nopcsa von Felső-Szilvás

Baron Franz Nopcsa von Felső-Szilvás (nazywany również "Baron Nopcsa von Felsö-Szilvás", "Baron Nopcsa", "Ferenc Nopcsa", "Nopcsa Ferenc", "Baron Franz Nopcsa" i "Franz Baron Nopcsa") (ur. 3 maja 1877 w Dévie, zm. 25 kwietnia 1933 w Wiedniu) – urodzony na Węgrzech arystokrata, poszukiwacz przygód, naukowiec, paleontolog, albanista. Jest on powszechnie uważany za jednego z twórców paleobiologii i jako pierwszy opisał teorię karłowacenia wyspowego. Stworzył również pierwszą mapę geologiczną północnej Albanii.
Wkład w paleobiologię.
Głównym wkładem Nopcsa do paleontologii – a tym samym paleobiologii – było to, że był on jednym z pierwszych badaczy, którzy próbowali "nałożyć ciało na kości". W czasach, gdy paleontolodzy byli zainteresowani głównie składaniem kości, on próbował wydedukować fizjologię i zachowania badanych przez siebie dinozaurów. Nopcsa jako pierwszy zasugerował, że archozaury opiekowały się swoimi młodymi i wykazywały złożone zachowania społeczne, co nie przyjęło się aż do lat 80. Ponieważ był jednym z pierwszych ludzi, którzy badali biologię dinozaurów, jest znany jako "ojciec paleobiologii", chociaż sam ukuł termin "paleofizjologia" na badania ewolucji fizjologii i biologii.
Inną z teorii Nopcsa, która wyprzedzała swoje czasy, było to, że ptaki wyewoluowały z naziemnych dinozaurów. Twierdził on, że proavis, hipotetyczny praprzodek ptaków, był zwierzęciem biegającym z przedramionami uniesionymi nad ziemią, które klapały podczas skoku. Łuski na przedramionach przekształciły się w pióra, by wspomóc ten proces, a ostatecznie umożliwić lot. Teoria ta znalazła uznanie w latach 60. i później zyskała szeroką akceptację, choć późniejsze znaleziska skamieniałych, żyjących na drzewach, pierzastych dinozaurów sugerują, że rozwój lotu mógł być bardziej złożony niż przewidywał Nopcsa. Także teoria Nopcsy, że przynajmniej niektóre gady ery mezozoicznej były ciepłokrwiste jest obecnie podzielana przez większość społeczności naukowej.
Nopcsa intensywnie badał transylwańskie dinozaury, mimo że były one mniejsze niż ich kuzyni w innych częściach świata. Odkopał na przykład sześciometrowe zauropody, grupę dinozaurów, które na innych obszarach osiągały trzydzieści i więcej metrów, a które nazwał Madziarozaurami. Nopcsa wnioskował, że obszar na którym znaleziono szczątki, był w epoce mezozoicznej wyspą, Hațeg (obecnie Kotlina Hațeg lub Hatzeg w Rumunii). Stwierdził, że ograniczone zasoby występujące na wyspach powodują powszechnie, zmniejszenie rozmiarów zwierząt na przestrzeni pokoleń, prowadząc do powstania lokalnych form karłowatych. Teoria Nopcsa dotycząca karłowacenia wyspowego – jest dziś powszechnie akceptowana.
Życie prywatne.
Nopcsa przez długie lata żył w związku ze swoim sekretarzem, mężczyzną albańskiego pochodzenia Bajazidem Elmasem Doda. W 1933 r. zabił Dodę, a następnie sam popełnił samobójstwo.
W swoim liście pożegnalnym opisuje powody, dla których zabił swojego kochanka:
"Powodem, dla którego zastrzeliłem mojego wieloletniego przyjaciela i sekretarza, pana Bayazida Elmas Doda, we śnie niczego nie przypuszczającego, jest to, że nie chciałem go zostawić chorego, w nędzy i bez grosza, bo cierpiałby zbyt wiele."

</doc>
<doc id="1447604" url="https://pl.wikipedia.org/wiki?curid=1447604" title="Żupania sisacko-moslawińska">
Żupania sisacko-moslawińska

Żupania sisacko-moslawińska (chorw. "Sisačko-moslavačka županija") – komitat położony w środkowej Chorwacji. Obejmuje także południowo-zachodnią Slawonii. Jego stolicą jest Sisak. W 2011 roku liczył 172 439 mieszkańców.
Podział administracyjny.
Żupania sisacko-moslawińska jest podzielona na następujące jednostki administracyjne:

</doc>
<doc id="1447605" url="https://pl.wikipedia.org/wiki?curid=1447605" title="Złota Brama w Konstantynopolu">
Złota Brama w Konstantynopolu

Złota Brama (gr. "Chrysē Pylē", łac. "Porta Aurea", tur. "Altınkapı" lub "Yaldızlıkapı") – główna brama Konstantynopola, używana także do odbywania triumfów przez zwycięskich cesarzy i wodzów bizantyjskich. Bramy używano do odbywania triumfów aż do epoki Komnenów. W późniejszym okresie jedyną tego typu okazją było wkroczenie do miasta cesarza Michała VIII Paleologa 15 sierpnia 1261, tuż po odbiciu Konstantynopola z rąk łacinników.
Początkowo w miejscu Złotej Bramy stał łuk triumfalny wybudowany około roku 388 za panowania cesarza Teodozjusza I. Upamiętniał on jego zwycięstwo nad Magnusem Maksymusem. W tym okresie stał on samotnie, daleko od murów Konstantynopola, wznosząc się nad drogą "Via Egnatia". Łuk był wykonany w sposób bardzo wyszukany, zbudowano go z dużych, kwadratowych bloków wypolerowanego marmuru bez użycia zaprawy. Na całość składały się trzy łuki ozdobione ogromną liczbą rzeźb w tym wykonaną z brązu, ciągniętą przez słonie kwadrygą. Wrota były początkowo pokryte złotem, skąd pochodzi nazwa bramy, jednakże w roku 965 cesarz Nicefor II Fokas umieścił w ich miejscu zdobyte brązowe wrota z miasta Mopsuestia.
Kiedy łuk triumfalny został włączony do murów Teodozjusza, dobudowana została zewnętrzna brama, która w następnych stuleciach została obłożona dwoma rzędami marmurowych płaskorzeźb. Zgodnie z opisem angielskiego podróżnika z XVIII wieku, płaskorzeźby te przedstawiały sceny mitologiczne. Od tego czasu płaskorzeźby zaginęły. Inne źródła podają, iż zewnętrzna brama była zwieńczona, statuą bogini Wiktorii, trzymającej w rękach koronę.
Po upadku miasta w 1453 za kompleksem bramnym wybudowano fortecę Yedikule. Ponieważ główna brama była zwykle zamknięta, codzienny ruch odbywał się przez tzw. małą złotą bramę (gr."Mikra Chrysē Pylē"), tur. "Yedikule Kapısı". Na złotej bramie wzorowali się władcy Rusi Kijowskiej, którzy wybudowali monumentalne bramy o tej samej nazwie w Kijowie (patrz Złota Brama w Kijowie) oraz we Włodzimierzu.

</doc>
<doc id="1447606" url="https://pl.wikipedia.org/wiki?curid=1447606" title="A.C. Milan w sezonie 2005/2006">
A.C. Milan w sezonie 2005/2006

Wyniki spotkań, terminarz i skład piłkarskiego zespołu A.C. Milan w sezonie 2005/06.
Skład zespołu.
Transfery w sesji zimowej.
Przybyli:
Odeszli:

</doc>
<doc id="1447608" url="https://pl.wikipedia.org/wiki?curid=1447608" title="Darlene">
Darlene



</doc>
<doc id="1447609" url="https://pl.wikipedia.org/wiki?curid=1447609" title="Torfowiec odgięty">
Torfowiec odgięty



</doc>
<doc id="1447611" url="https://pl.wikipedia.org/wiki?curid=1447611" title="Lino Marzoratti">
Lino Marzoratti



</doc>
<doc id="1447616" url="https://pl.wikipedia.org/wiki?curid=1447616" title="Plötzensee (ujednoznacznienie)">
Plötzensee (ujednoznacznienie)



</doc>
<doc id="1447617" url="https://pl.wikipedia.org/wiki?curid=1447617" title="Niebezpieczne związki (film 1988)">
Niebezpieczne związki (film 1988)

Niebezpieczne związki (oryg. "Dangerous Liaisons") – melodramat z 1988 w reżyserii Stephena Frearsa. Stanowi ekranizację powieści "Niebezpieczne związki," którą w 1782 opublikował Pierre Choderlos de Laclos, przy czym scenariusz został oparty nie tyle na samej książce, co na jej wersji scenicznej, wystawionej po raz pierwszy w 1985 roku. Autorem obu adaptacji – teatralnej i filmowej – był Christopher Hampton.

</doc>
<doc id="1447618" url="https://pl.wikipedia.org/wiki?curid=1447618" title="Żupania medzimurska">
Żupania medzimurska

Żupania medzimurska (chorw. "Međimurska županija") – najbardziej wysunięty na północ komitat Chorwacji, przy zbiegu granic z Węgrami i Słowenią. Jego stolicą jest Čakovec. W latach 1941–1945 jego obszar znajdował się pod okupacją Węgier.
Podział administracyjny.
Żupania medzimurska jest podzielona na następujące jednostki administracyjne:

</doc>
<doc id="1447619" url="https://pl.wikipedia.org/wiki?curid=1447619" title="Historia SHK „Zawisza”">
Historia SHK „Zawisza”

Początki (okres pracy w ramach ZHP).
W 1972 w Związku Harcerstwa Polskiego powstał lubelski szczep „Zawisza”. Został on założony przez hm. Michała Bobrzyńskiego. Był to Szczep Drużyn „Nieprzetartego Szlaku” przy Zakładzie dla Głuchoniemych. Wkrótce nowe środowisko przyciągnęło znaczną liczbę młodych ludzi, którzy chcieli służyć swą pomocą niepełnosprawnym. Po czterech latach szczep liczył ok. 300 osób. Zaistniała zatem konieczność zmiany systemu pracy i „Zawisza” opuściła mury Zakładu Głuchoniemych. 
W 1977 roku szczep został zarejestrowany jako szczep środowiskowy przy Komendzie Hufca Lublin. Fakt kilkuletniej pracy w „Nieprzetartym Szlaku” spowodował, że znalazł się na marginesie uwagi władz chorągwianych i hufcowych. Pozwoliło to na stworzenie własnych metod pracy opartych na doświadczeniach harcerstwa sprzed wojny. Przywrócono dawne nazewnictwo stopni, następnie przyszła kolej na powrót do tradycyjnego Prawa i Przyrzeczenia. W końcu podzielono środowisko na dwie odrębne struktury: żeńską i męską. Cały ten proces odbywał się w ramach ZHP. Jednocześnie trwała współpraca z Kościołem, a od 1979 roku z kręgami opozycji „Solidarnościowej”. Latem tego samego roku „Zawiszą” zainteresowała się Służba Bezpieczeństwa. Poważnym „wykroczeniem” okazało się wybudowanie ołtarza polowego na obozie.
Znajdujące się pod presją PZPR i SB władze chorągwiane w 1980 roku zdecydowały się rozwiązać szczep, nie informując mimo wszystko samych zainteresowanych. Dopiero w czerwcu tego roku, w momencie zgłoszenia się po dofinansowanie akcji letniej, zawiszacy usłyszeli, że nie istnieją. Obozy organizowali za własne pieniądze, mimo że w świetle prawa była to działalność nielegalna.
Jesienią 1980 doszło do spotkania instruktorów próbujących dokonać reformy istniejącego Związku Harcerstwa Polskiego. Większość opowiedziała się za wizją pozostania w ZHP i reformowania jego od środka. Jednak przedstawiciele Lublina chcieli stworzenia własnej organizacji, która hołdowałaby dawnym tradycjom. Osamotniony Lublin tymczasowo podporządkował się jednak woli większości.
Niezależny Ruch Harcerski.
Ostatecznie jednak 25 kwietnia 1981 „Zawisza” opuściła ZHP inicjując Niezależny Ruch Harcerski (czerwiec 1981). Wkrótce do NRH przystąpiło kilka środowisk warszawskich (14 WDH, 70 WDH, 1001 WDH) i wiele innych (do końca roku NRH liczył ok. 1000 członków). Utrzymywano także kontakty ze środowiskami KIHAM (np. uczestnicząc w Zlocie 70-lecia w Krakowie). Dekret o stanie wojennym zawiesił działalność organizacji. 
Harcerski Ruch Liturgiczny (Ruch Zawiszacki).
Kilka dni po wprowadzeniu stanu wojennego doszło do spotkania grupy instruktorów, na którym starły się dwie koncepcje: pierwsza żądała formalnego rozwiązania NRH i przejścia organizacji do podziemia (optował za nią m.in. Krzysztof Stanowski), druga – za którą opowiadał się hm. Michał Bobrzyński – proponowała kontynuację pracy w formie duszpasterstwa. Powstała ona w trakcie rozmów Michała Bobrzyńskiego z o. M. Bryksym SJ, a następnie uzgodniona z ks. Mieczysławem Bochyńskim, Dyrektorem Wydziału Duszpasterskiego Kurii Biskupiej w Lublinie. Drugą opcję odrzuciła jednak znaczna część instruktorów byłego NRH. Pozostali (około 10 instruktorów) spotkali się na wyjeździe do Zakopanego a następnie na krótkich rekolekcjach. Na zbiórce, która miała miejsce w dniu 28 lutego 1982 w kościele oo. Jezuitów w Lublinie, zaprezentowali koncepcję dalszej działalności harcerskiej w ramach służby liturgicznej ołtarza (ministrantów) grupie ok. 100 harcerzy byłego lubelskiego hufca harcerzy NRH. Propozycja ta została zaakceptowana jedynie przez drużynę starszoharcerską "Tajfun" oraz około 30 innych osób z innych jednostek. W ten sposób powstała Harcerska Służba Liturgiczna. W 1985 roku zmieniono nazwę z HSL na Harcerski Ruch Liturgiczny „Zawisza”. 
Jako symbol Ruchu niemal od samego początku został przyjęty znak Veritas Vincit (łac. "Prawda Zwycięży" - dewiza ta tłumaczona była jako "Chrystus Zwycięży"), tj. krzyż z podstawę z litery "V". Symbol ten został zaczerpnięty z tradycji przedwojennego Stowarzyszenia Katolickiej Młodzieży Akademickiej "Odrodzenie" (za zgodą żyjących wtedy jeszcze członków tej organizacji). W 1984 r. powstała koncepcja lilijki z tarczą herbową ze znakiem Veritas Vincit. Z przyczyn technicznych dopiero w 1987 r. udało się wykonać takie lilijki z metalu. Lilijki z tarczą Veritas Vincit, od zlotu 5-lecia Ruchu (sierpień 1987 r.), stały się oznaką Przyrzeczenia.
Dwóch przedstawicieli Ruchu (Tomasz Deptuła i Jacek Bartmiński) wzięło udział w IV Światowym Zlocie ZHP poza granicami Kraju, który odbył się w Rising Sun (USA), w sierpniu 1988 r. 
HRL był największym środowiskiem niezależnego (tj. funkcjonującego poza ZHP) harcerstwa, w szczytowym okresie (1987) liczył ok. 1000 uczestników. Na jesieni 1989 r. Ruch skupiał ok. 600 chłopców i 250 dziewcząt, w ramach 18 środowisk funkcjonujących przy kościołach (parafiach), przede wszystkim w Lublinie, ale także Kraśniku, Puławach, Nałęczowie, Radomiu, Skarżysku - Kamiennej i Białymstoku. 
W 1989 roku Ruch Zawiszacki stanął w obliczu zmian w ruchu harcerskim – 25 lutego 1989 r. powstał Związek Harcerstwa Rzeczypospolitej (na I Zjeździe ZHR jego Naczelnikiem został wybrany Krzysztof Stanowski, były wychowanek M. Bobrzyńskiego i instruktor lubelskiej "Zawiszy", który nie podjął działalności w Ruchu Zawiszackim). Narodziło się pytanie, czy się do niego włączyć. Ostatecznie zdecydowano się powołać do życia odrębne Stowarzyszenie Harcerstwa Katolickiego „Zawisza”. 
Decyzja ta została wyjaśniona w materiale informacyjnym Ruchu w sposób następujący: "W momencie pojawienia się inicjatywy zawiązania Związku Harcerstwa Rzeczpospolitej Ruch Zawiszacki był zaproszony do współpracy w jego tworzeniu, a przedstawiciele Ruchu brali czynny udział w tych pracach. Warunkiem włączenia się do nowego Związku było jednak samorozwiązanie się Ruchu. Takiego warunku nie przyjęło kierownictwo Ruchu, nie ze względów ambicjonalnych, ale uznając, że wypracowane do tej pory zawiszackie rozwiązania zasługują na ich kontynuowanie i dalszy rozwój. Pozostałe bowiem, działające w Polsce, niezależne organizacje harcerskie, jakkolwiek bazują na tradycyjnym haśle służby Bogu i Polsce, praktycznie w swych programach nie ujmują treści religijnych i nie zakładają religijnej formacji swych uczestników. W związku z tym instruktorzy Ruchu Zawiszackiego uznali za celowe powołanie zupełnie nowej w polskich warunkach „katolickiej organizacji harcerskiej” i planują rozwinięcie nieformalnego dotąd Ruchu Zawiszackiego w formalne Stowarzyszenie Harcerstwa Katolickiego „Zawisza”. 
Stowarzyszenie Harcerstwa Katolickiego „Zawisza”.
Powołanie stowarzyszenia nastąpiło w dniu 2 grudnia 1989 na I Sejmiku Instruktorskim, który odbył się w Lublinie. Naczelnikiem SHK-Z został hm. Michał Bobrzyński. Wybrana na Sejmiku Rada Harcmistrzowska (obecnie: Naczelna) przyjęła w grudniu 1989 r. Deklarację Ideowo – Programową, w której zostało podkreślone, że Stowarzyszenie Harcerstwa Katolickiego „Zawisza” „pragnie być organizacją katolicką, to znaczy, że skupiając członków Kościoła pragnie, działając w łączności z hierarchią, uczestniczyć w realizacji zbawczej misji Kościoła, szczególnie na polu wychowania i religijnej formacji dzieci i młodzieży”, oraz, że „jako organizacja harcerska, czuje się spadkobiercą i kontynuatorem całej, sięgającej 1911 roku tradycji skautingu i harcerstwa w Polsce”. 
10 kwietnia 1990 Sąd Wojewódzki w Lublinie dokonał rejestracji Stowarzyszenia. Data ta zakończyła 8-letni okres nieformalnego działania Ruchu. 
Stowarzyszenie Harcerstwa Katolickiego „Zawisza” Federacja Skautingu Europejskiego.
W 1992 r. zostały nawiązane relacje pomiędzy Stowarzyszeniem a Federacją Skautingu Europejskiego. 
W dniu 18 grudnia 1993 r. odbył się IV Sejmik Stowarzyszenia, w trakcie podjęta została uchwała, która zobowiązała „władze naczelne do podjęcia (…) współpracy z Federacją Skautingu Europejskiego i organizacjami narodowymi FSE, w szczególności poprzez uczestnictwo w pielgrzymkach i obozach, wymianę doświadczeń metodycznych i pedagogicznych”. Na nowego naczelnika powołany został Tomasza Szydło, hufcowy z Radomia, orędownik przystąpienia Stowarzyszenia do FSE. 
W dniu 26 kwietnia 1994 r. został podpisany protokół o współpracy pomiędzy Międzynarodowym Związkiem Przewodniczek i Skautów Europy – FSE a Stowarzyszeniem Harcerstwa Katolickiego „Zawisza” (podpisany przez Gildasa Dyevre, Komisarza Federalnego, z jednej strony a Tomasza Szydło, Naczelnika SHK-Z, z drugiej). W dokumencie tym wskazano, że „FSE i SHK-Z, stosując metody wychowawcze wskazujące wiele punktów wspólnych i będąc przywiązane do wspólnych wartości skautingu katolickiego, uznają za pożądane skoordynowanie swych wysiłków w celu ułatwienia działalności swych jednostek i zapewnienie kształcenia swoich kadr”. 
W 1994 roku grupa ok. 40 instruktorek i instruktorów wzięła udział w międzynarodowym zlocie Międzynarodowego Związku Przewodniczek i Skautów Europy – Federacja Skautingu Europejskiego – Eurojam w Viterbo (Włochy). Wyjazd ten, za który odpowiadał Zbigniew Korba, zgromadził liderów prawie wszystkich środowisk „Zawiszy”. W trakcie Eurojamu władze Federacji zorganizowały dla nich specjalne szkolenie, które prowadzone było głównie przez Maurice Ollier. Polska flaga po raz pierwszy powiewała na masztach zlotowych obok flag innych krajów, w których istnieją organizacje Skautów Europy. Jednym z głównych wydarzeń zlotu była audiencja św. Jana Pawła II dla uczestników Eurojamu, która odbyła się w bazylice Św. Piotra. W jej trakcie papież wygłosił specjalne przemówienia do Przewodniczek i Skautów Europy, wskazując między innymi, że "Być chrześcijaninem oznacza niezmordowanie służyć budowaniu pokoju i jedności w Kościele i w świeci. Dla was w szczególności oznacza to pracować w obrębie waszej wielkiej rodziny Skautów, w której jesteście braćmi i siostrami, posługując się waszą specjalną pedagogią". 
16 września 1995 r. Rada Harcmistrzowska (Naczelna) Stowarzyszenia Harcerstwa Katolickiego „Zawisza” podjęła uchwałę: „Analizując znaki czasu, sytuację Kościoła Katolickiego w świecie i w Polsce, sytuację w jakiej znajduje się nasz Ojczyzna oraz rozeznając Boże powołanie naszego Stowarzyszenia w dziele nowej ewangelizacji, do której wzywa nas Ojciec Święty Jan Paweł II, Rada Harcmistrzowska, utożsamiając się z ideą skautingu europejskiego, zapisaną w tekstach fundamentalnych Federacji, po roztropnym rozważaniu, podejmuje decyzję o przystąpieniu Stowarzyszenia Harcerstwa Katolickiego „Zawisza” do Federacji Skautingu Europejskiego”. W tym samym dniu Rada zwróciła się z prośbą do Rady Federalnej o przyjęcie Stowarzyszenia na okres próbny do FSE. Prośba ta została zaakceptowana przez Radę Federalną na spotkaniu, które miało miejsce w Herbstein (Niemcy) w dniu 18 listopada 1995 r. Na Sejmiku, który odbył się w Radomiu w dniu 8 grudnia 1995 r., została zmieniona nazwa Stowarzyszenia na" Stowarzyszenie Harcerstwa Katolickiego "Zawisza" Federacja Skautingu Europejskiego. Sejmik przyjął ponadto krzyż FSE oraz Teksty Fundamentalne FSE. Utworzona została funkcja przewodniczącego, którym został wybrany Tomasz Szydło. 
Na Radzie Federalnej, która miała miejsce w Lizbonie w dniach 14 i 15 listopada 1998 r., po trzyletnim okresie próbnym, polskie stowarzyszenie otrzymało status pełnoprawnego członka Międzynarodowego Związku Przewodniczek i Skautów Europy – Federacji Skautingu Europejskiego.
W 2003 roku SHK-Z FSE było głównym organizatorem Eurojamu 2003 – Zlotu Międzynarodowego Związku Przewodniczek i Skautów Europy – Federacja Skautingu Europejskiego. Odbył się on w dniach od 2 do 11 sierpnia 2003 r. w okolicy Ogrodzieńca i Kluczy na Wyżynie Krakowsko-Częstochowskiej, gromadząc ok. 9000 uczestników.
W 2007 r. od 4 do 11 sierpnia polska organizacja Skautów Europy organizowała Euromoot 2007 – międzynarodową wędrówkę Przewodniczek i Skautów Europy przez Tatry. Wzięło w niej udział ok. 5000 osób. Rozpoczęła się liturgią bizantyjską w Lewoczy na Słowacji, a zakończyła specjalnie skomponowaną mszą „Messa de Cana” w Częstochowie.

</doc>
<doc id="1447621" url="https://pl.wikipedia.org/wiki?curid=1447621" title="Duanty">
Duanty

Duanty – są to dwie komory cyklotronu, które stanowią całość jako para. Do duantów jest podłączony oscylator wytwarzający zmienny prąd o wielkiej częstotliwości i wysokim napięciu. Wewnątrz duantów wytworzone jest pole magnetyczne powodujące zakrzywienie torów naładowanych cząstek. Każdorazowe przejście cząstki przez pole elektryczne występujące w przerwie między duantami powoduje przyśpieszanie cząstki. Aby to mogło zajść, okres zmian prądu musi odpowiadać okresowi cząstki w ruchu obrotowym w polu magnetycznym duantów.

</doc>
<doc id="1447623" url="https://pl.wikipedia.org/wiki?curid=1447623" title="Tartak (zespół muzyczny)">
Tartak (zespół muzyczny)

Tartak () – ukraiński zespół muzyczny eksperymentujący z rapem, hard corem, punk rockiem oraz ludową muzyką ukraińską.
Nazwa.
Słowo "tartak" w języku ukraińskim, podobnie jak w polskim, oznacza zakład przetwórstwa drzewnego. 
Historia.
Historia zespołu zaczyna się w roku 1996, kiedy projekt bierze udział w festiwalu "Czerwona Ruta", który wygrywa w kategorii muzyki tanecznej, zaprezentowawszy piosenki "O-la-la", "Podaruj meni kochannia" i "Bożewilni tanci". 
Wydany w 2004 roku utwór Ja ne choczu stał się jednym z hitów pomarańczowej rewolucji. 
W 2006 roku wraz z Andrijem Pidłużnym (znanym pod pseudonimem artystycznym Niczława) zespół zarejestrował utwór "Ne każuczy nikomu".

</doc>
<doc id="1447625" url="https://pl.wikipedia.org/wiki?curid=1447625" title="Jacek Różański (artysta)">
Jacek Różański (artysta)

Jacek Różański (ur. 5 stycznia 1946 w Łodzi) – aktor filmowy, teatralny i telewizyjny, piosenkarz, wykonawca poezji śpiewanej.
Życiorys.
W 1970 ukończył studia na Wydziale Aktorskim PWSFTviT w Łodzi.
W latach 1970–1972 występował w Teatrze Polskim w Poznaniu, w latach 1973–1974 w Teatrze im. Wojciecha Bogusławskiego w Kaliszu, w latach 1974–1977 w Teatrze Nowym w Poznaniu, w latach 1977–1988 w Teatrze Muzycznym w Słupsku, w latach 1988–1993 w Zespole Janusza Wiśniewskiego, w latach 1995–1996 w Teatrze Rozmaitości w Warszawie, w roku 1997 w Teatrze im. Adama Mickiewicza w Częstochowie, w latach 1997–1999 w Teatrze Studio w Warszawie. Od roku 1999 jest aktorem Teatru Narodowego w Warszawie.
Znany m.in. z muzycznej interpretacji wierszy Edwarda Stachury.
Dyskografia.
Wykonawca albumu "Życie to nie teatr", w którym do muzyki Jerzego Satanowskiego śpiewa poniższe teksty Edwarda Stachury:

</doc>
<doc id="1447628" url="https://pl.wikipedia.org/wiki?curid=1447628" title="Bitwa pod Toropcem">
Bitwa pod Toropcem

Bitwa pod Toropcem – starcie zbrojne, które miało miejsce 20 września 1580 pod Toropcem w czasie wojny polsko-rosyjskiej 1577–1582.
2600 jazdy pod wodzą księcia Janusza Zbaraskiego rozbiło tu 4000 doborowej kawalerii rosyjskiej wojewodów Dmitrija Czeremisowa i Grigorija Naszczokina. Wzięły w niej udział najlepsze chorągwie rotmistrzów królewskich: Mikołaja Jazłowieckiego, Stanisława Diabła Stadnickiego, Jerzego Farensbacha oraz Andrzeja i Mikołaja Zebrzydowskich. 
Po stronie rosyjskiej zginęło od 300 do 500 ludzi, 200 dostało się do niewoli, w tym obaj wojewodowie.

</doc>
<doc id="1447632" url="https://pl.wikipedia.org/wiki?curid=1447632" title="Université de la Réunion">
Université de la Réunion

Université de la Réunion jest to francuski uniwersytet położony w mieście Saint-Denis na wyspie Reunion będącej częścią francuskiego terytorium zamorskiego. Uczelnia stanowi część Akademii Reuniońskiej.
Uniwersytet został założony w 1982 roku i jest pierwszym europejskim uniwersytetem założonym w basenie Oceanu Indyjskiego. Obecnie na uczelni studiuje ponad 12000 studentów wszystkich wydziałów oraz kierunków wspartych ponad 370 osobowym personelem naukowym.
Kampusy.
Uczelnia jest podzielona na trzy główne kampusy, którymi są:

</doc>
<doc id="1447633" url="https://pl.wikipedia.org/wiki?curid=1447633" title="Nikiel (Rosja)">
Nikiel (Rosja)

Nikiel (ros. Никель) – osiedle typu miejskiego w północno-zachodniej Rosji, w obwodzie murmańskim, na półwyspie Kolskim, 7 kilometrów od granicy z Norwegią, na wschodnim brzegu jeziora Kuetsjarwi, siedziba administracyjna rejonu pieczengskiego. W 2005 roku liczyło około 15,9 tys. mieszkańców, wcześniej liczba mieszkańców sięgała tu 22 tysięcy (1989).
Historia.
Nikiel został opanowany przez Armię Czerwoną 22 października 1944 roku, a 21 lipca 1945 roku ustanowiony został administracyjny rejon pieczengskim w obwodzie murmańskim ze stolicą w Niklu. Miesiąc wcześniej, 22 czerwca utworzony został koncern metalurgiczny „Pieczenganikiel”. W 1948 roku otwarto tu pierwszą szkołę, a w listopadzie 1956 roku dotarł tu pierwszy pociąg. W tym samym roku w sąsiedztwie osady Nikiel rozpoczęto budowę osady Zapolarnyj, która w 1963 roku uzyskała prawa miejskie.
Przemysł.
Ośrodek wydobycia rudy niklu i przetwórstwa tego metalu. Tutejsza huta Zapolarnyj-Nikiel należąca do koncernu (Norilskij nikiel) jest jednym z największych ośrodków emisji dwutlenku siarki w tej części świata, sięgającej 100 tysięcy ton rocznie (w 1999 szacowano emisję nawet na 150 tysięcy ton SO2), a także innych zanieczyszczeń. Norweskie stacje pomiarowe notują w okolicach huty przekroczenia norm zawartości SO2 przekraczające 2000% (np. 7500 mg/m³ przy dopuszczalnej normami zawartości 350 mg/m³). W wyniku porozumień rosyjsko-norweskich planowane jest, kosztem 300 milionów koron norweskich, zamknięcie huty w Niklu i przeniesienie zakładów metalurgicznych do lokalizacji położonej bardziej na południe na półwyspie Kola, do istniejącej już huty "Siewiero-Nikiel" koło Monczegorska; przedsięwzięcie to, planowane przed końcem 2010 roku, na razie jednak odwleka się. W sąsiedztwie osiedla Nikiel i miasta Zapolarnyj, oprócz kopalni i huty, znajdują się także zakłady koncentracji rudy a także zbiorniki odpadów poflotacyjnych.

</doc>
<doc id="1447638" url="https://pl.wikipedia.org/wiki?curid=1447638" title="Posejdon (film 2006)">
Posejdon (film 2006)

Posejdon (ang. "Poseidon") – amerykański film z 2006 roku, będący remakiem filmu "Tragedia „Posejdona”" z 1972 roku.
Film otrzymał dość negatywne oceny od krytyków. Serwis Rotten Tomatoes przyznał mu wynik 33%.
Obsada.
i inni.
Fabuła.
Zbliża się Nowy Rok. Na pokładzie luksusowego statku pasażerskiego „Posejdon” (wyposażonego w 800 kabin) trwają przygotowania do sylwestra. Gdy goście i załoga wznoszą kieliszki szampana, a kapitan Bradford wygłasza uroczysty toast, znajdujący się na mostku pierwszy oficer zauważa na radarze coś dziwnego. Do „Posejdona” z niewiarygodną prędkością zbliża się ogromna fala o wysokości ponad 30 metrów. Załoga podejmuje próbę wyprowadzenia statku ze strefy bezpośredniego zderzenia, ale na manewr jest za późno. Fala uderza o statek obracając go do góry dnem. Wdziera się woda, przerwane przewody gazowe wywołują pożar. Kapitan apeluje, aby wszyscy zachowali spokój i czekali na ratunek. Ale Dylan Johns, zawodowy hazardzista, nie zamierza czekać. Postanawia uratować sam siebie i przynajmniej część ocalałych...

</doc>
<doc id="1447640" url="https://pl.wikipedia.org/wiki?curid=1447640" title="Arthroleptidae">
Arthroleptidae



</doc>
<doc id="1447641" url="https://pl.wikipedia.org/wiki?curid=1447641" title="Duant">
Duant



</doc>
<doc id="1447642" url="https://pl.wikipedia.org/wiki?curid=1447642" title="Beethoven (film)">
Beethoven (film)

Beethoven (ang. "Beethoven") – amerykański film familijny. Historia rodziny Newtonów, której monotonną codzienność niespodziewanie przerywa mały szczeniak. Wkrótce wyrasta on na potężnego psa rasy bernardyn. Zaczyna się nim interesować przebiegły lekarz z pobliskiej kliniki weterynaryjnej.
Obsada.
i inni.
Wersja polska.
Wersja polska: Studio Opracowań Filmów w Warszawie 
Reżyseria: Miriam Aleksandrowicz 
Dialogi polskie: Krystyna Skibińska-Subocz 
Dźwięk: Alina Hojnacka-Przeździak 
Montaż: Halina Ryszowiecka 
Kierownik produkcji: Mieczysława Kucharska 
Obsada wersji polskiej:
i inni

</doc>
<doc id="1447645" url="https://pl.wikipedia.org/wiki?curid=1447645" title="Maria łaski pełna">
Maria łaski pełna

Maria łaski pełna (ang. "Maria Full of Grace") – amerykańsko-kolumbijsko-ekwadorski dramat kryminalny z 2004 roku w reżyserii Joshuy Marstona.
Fabuła.
María Álvarez mieszka z rodziną w małym miasteczku na północ od Bogoty. Pracuje na plantacji kwiatów i marzy o lepszym życiu. Pewnego dnia poznaje Franklina, który składa jej propozycję pracy w charakterze tzw. „muła”. Ma przemycać do USA we własnym żołądku narkotyki.

</doc>
<doc id="1447647" url="https://pl.wikipedia.org/wiki?curid=1447647" title="Jan Gunnar Solli">
Jan Gunnar Solli

Jan Gunnar Solli (ur. 19 kwietnia 1981 w Arendal) – norweski piłkarz grający na pozycji prawego pomocnika.
Kariera klubowa.
Karierę piłkarską Solli rozpoczął w małym amatorskim klubie z miasteczka Treungen. Jego pierwszym profesjonalnym klubem w karierze został Odds BK wywodzącego się z miasta Skien. W 2000 roku zadebiutował w jego barwach w pierwszej lidze norweskiej i w swoim pierwszym sezonie zaliczył pięć spotkań. W kolejnych sezonach grał już w większej liczbie meczów, a w 2002 roku dotarł z tym klubem do finału Pucharu Norwegii, który 1:0 wygrała stołeczna Vålerenga Fotball.
W połowie 2003 roku Solli odszedł z Odds BK i trafił do Rosenborga Trondheim. Tam podobnie, jak w swoim poprzednim klubie, grał w podstawowym składzie. Z Rosenborgiem wystąpił w fazie grupowej Ligi Mistrzów, a w tym samym sezonie wywalczył zarówno mistrzostwo Norwegii, jak i zdobył Puchar Norwegii. W 2004 roku obronił z Rosenborgiem tytuł mistrzowski, a kolejny zdobył w 2006 roku. Ogółem przez 3,5 roku w 85 meczach dla Rosenborga strzelił 3 gole.
16 marca 2007 Solli podpisał trzyletni kontrakt z SK Brann. Kosztował 6 milionów norweskich koron. W swoim pierwszym sezonie spędzonym w Brann osiągnął sukces, gdy po raz czwarty w karierze został mistrzem Norwegii.
Kariera reprezentacyjna.
W reprezentacji Norwegii Solli zadebiutował 20 sierpnia 2003 roku w zremisowanym 0:0 towarzyskim spotkaniu ze Szkocją. Od czasu debiutu stał się podstawowym zawodnikiem kadry narodowej, wraz z którą występował już w eliminacjach do Euro 2004, Mistrzostw Świata 2006 i Euro 2008. Pierwszego gola w reprezentacji zdobył 28 kwietnia 2004 w sparingu z Rosją (3:2).

</doc>
<doc id="1447648" url="https://pl.wikipedia.org/wiki?curid=1447648" title="Żaby szklane">
Żaby szklane



</doc>
<doc id="1447649" url="https://pl.wikipedia.org/wiki?curid=1447649" title="Centrolenidae">
Centrolenidae



</doc>
<doc id="1447652" url="https://pl.wikipedia.org/wiki?curid=1447652" title="Ducherow">
Ducherow

Ducherow (pol. hist. "Tchórzów") – miejscowość i gmina w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Anklam-Land. Leży na południe od Anklam, na zachodnim skraju Puszczy Wkrzańskiej "(Ueckermünde Heide)".
1 stycznia 2012 do gminy przyłączono gminę Neuendorf A, która stała się automatycznie jej częścią "(Ortsteil)".
Przez teren gminy przebiega droga krajowa B109, linia kolejowa Angermünde – Stralsund wraz ze stacją kolejową Ducherow oraz nieistniejąca linia kolejowa Ducherow – Świnoujście Główne.

</doc>
<doc id="1447655" url="https://pl.wikipedia.org/wiki?curid=1447655" title="Koncert dla Irwinga">
Koncert dla Irwinga

Koncert dla Irwinga (ang. "A Mighty Wind") – amerykański film komediowy z 2003 roku.
Fabuła.
Umiera Irving Steinbloom – promotor i menadżer zespołów folkowych. Z tej okazji w nowojorskim Carnegie Hall odbędzie się niezwykła uroczystość. Trzy legendarne zespoły folkowe z lat 60. – The Folksmen, The New Main Street Singers oraz Mitch &amp; Marty – zjadą się, by zagrać koncert ku pamięci zmarłego.
Nagrody i nominacje.
Oscary za rok 2003
Nagroda Satelita 2003

</doc>
<doc id="1447658" url="https://pl.wikipedia.org/wiki?curid=1447658" title="Alfred Frenzel">
Alfred Frenzel

Alfred Frenzel (ur. 18 września 1899 w Josefovie Dole, zm. 23 lipca 1968 w Libercu) – niemiecki polityk będący czechosłowackim szpiegiem o pseudonimie operacyjnym Anna.
Życiorys.
Alfred Frenzel był synem sudeckiego Niemca i Czeszki, wcześnie został osierocony. Pracował początkowo jako piekarz, a później – w latach 1921–1930 w hucie szkła. Następnie był kierownikiem lokalnego oddziału organizacji konsumenckiej. W 1930 został wyrzucony z pracy za fałszowanie dokumentów. Przez dłuższy czas był członkiem i pełnoetatowym działaczem Komunistycznej Partii Niemiec; partię jednak opuścił w obawie przed dyscyplinarną relegacją, by w 1934 zostać członkiem SPD. W 1938, po zajęciu przez Niemców Kraju Sudetów, wyemigrował do Anglii, gdzie pracował dla czechosłowackiego rządu na uchodźstwie, a w trakcie wojny kierował mesą oficerską RAF.
Po wojnie powrócił do Czechosłowacji, by pracować w koalicyjnym rządzie Edvarda Beneša; jednak w związku z planami wysiedlenia Niemców sudeckich przez Beneša, Frenzel opuścił Czechosłowację w 1946. W grudniu 1946 rozpoczął karierę polityczną w Bawarii w strukturach SPD. W 1950 został deputowanym bawarskiego Landestagu. W 1953 został wybrany do Bundestagu. Od 1957 był członkiem parlamentarnej komisji obrony, a od lutego 1958 przewodniczącym komisji do spraw repatriacji.
W kwietniu 1956 czechosłowackie służby specjalne zaszantażowały go w związku ze złożoną Benešowi przed laty "lojalką", złożonym w 1952 przed sądem fałszywym zeznaniem i kryminalną przeszłością. Grożono również zabiciem jego żony. Frenzel zgodził się na współpracę z czechosłowackim StB podpisując deklarację o "rozwijaniu pokoju i socjalizmu". Frenzel przekazywał StB (jego opiekunem był Bohumil Molnár) dokumenty dotyczące budżetu ministerstwa obrony, struktury ministerstwa, planów zakupów broni oraz fragmenty supertajnego dokumentu NATO – MC-70.
Frenzel jest uważany przez CIA za najważniejszego czechosłowackiego szpiega na zachodzie w drugiej połowie lat pięćdziesiątych; czechosłowackie służby dzieliły się pozyskanymi od niego informacjami z Polakami i wywiadem radzieckim. Dostarczał również informacji na temat kierownictwa SPD oraz danych osobowych pomocnych Czechosłowakom w zdobywaniu agentów w RFN. Zgodnie z instrukcjami z Pragi popierał również w parlamencie polski plan demilitaryzacji Europy Środkowej. Przyczynił się również do nadania przez komisję repatriacyjną 60 000 marek innemu agentowi bloku wschodniego: Kurtowi Site, co w rzeczywistości było zapłatą za działalność szpiegowską.
We wrześniu 1959 nowy czechosłowacki kontakt Frenzela (Molnár za osiągnięcia w pracy z Frenzelem został awansowany) – agent o pseudonimie Franz Altman został aresztowany przed odlotem do Pragi; znaleziono przy nim 6 rolek zawierających dokumenty pochodzące z komisji bezpieczeństwa. 28 października 1960 Frenzel został aresztowany, a następnie usunięty z SPD. 6 miesięcy po aresztowaniu Frenzel został skazany przez Najwyższy Sąd Apelacyjny RFN na 15 lat więzienia za zdradę państwa. W trakcie pobytu w więzieniu w Straubing zapowiedział sprzedaż swojego ciała do celów badawczych (miał dekstrokardię), by pieniądze przekazać znajdującej się w trudnej sytuacji finansowej żonie. Ostatecznie został 21 grudnia 1966 ułaskawiony przez prezydenta Heinricha Lübkego i wymieniony za czterech zachodnioniemieckich szpiegów. 23 grudnia odleciał samolotem do Moskwy. Następnie udał się do Czechosłowacji, gdzie zmarł.

</doc>
<doc id="1447660" url="https://pl.wikipedia.org/wiki?curid=1447660" title="Boletus rhodoxanthus">
Boletus rhodoxanthus



</doc>
<doc id="1447661" url="https://pl.wikipedia.org/wiki?curid=1447661" title="Domy tkaczy w Międzylesiu">
Domy tkaczy w Międzylesiu

Domy Tkaczy – dwa pozostałe z zespołu siedmiu drewniano–murowanych domów w Międzylesiu.
Położenie.
Domy tkaczy znajdują się w Międzylesiu przy ul. Sobieskiego, w woj. dolnośląskim, w powiecie kłodzkim.
Historia.
Należały one do zespół domów tkaczy, nazywanych "Siedmioma Braćmi", który powstał pod koniec XVIII wieku. Niegdyś w domkach mieściły się pomieszczenia mieszkalne i warsztaty tkaczy produkujących płótna i sukna w oparciu o uprawiany w okolicy len. Na początku XX wieku zespół liczył siedem domków. Przed II wojną światową stanowiły minimuzeum regionalne. Eksponowano w nich wnętrza chałupniczych warsztatów tkackich. Pięć domków z zespołu pomimo remontów zostało rozebranych w latach 70. XX wieku. 
Architektura.
Zespół stanowiły drewniano-murowane parterowe domki o ostrych dachach z podcieniami od strony ulicy, z dwupoziomowymi poddaszami mieszkalno-usługowymi o konstrukcji zrębowej, wzmocnionej przez ustawienie przy ścianach od strony zewnętrznej drewnianych słupów. Pozostałe dwa ostatnie domy ustawione szczytowo, z oszalowanymi szczytami i dachami krytymi gontem częściowo zrekonstruowano, zachowując w przyziemiu podcienia, na drewnianych, zmieczowanych słupkach oraz skromne portale i okna w opaskach.

</doc>
<doc id="1447662" url="https://pl.wikipedia.org/wiki?curid=1447662" title="Żona pastora">
Żona pastora

Żona Pastora (tytuł oryg. "The Preacher's Wife") – film z 1996 roku w reżyserii Penny Marshall. Jest to remake filmu z 1947 roku "Żona biskupa" na podstawie powieści Roberta Nathana.
Film był nominowany do Oscara w kategorii najlepsza muzyka filmowa.
Fabuła.
Nowojorski Pastor Henry Biggs przez swoje obowiązki zaczął zaniedbywać swoją rodzinę. Pewnie dnia zwraca się o pomoc do Boga i wkrótce w mieście zjawia się anioł Dudley. 

</doc>
<doc id="1447663" url="https://pl.wikipedia.org/wiki?curid=1447663" title="Sokyra Peruna">
Sokyra Peruna

Sokyra Peruna () - ukraiński zespół muzyczny, założony w 1998, pierwotnie pod nazwą Bulldog (Бульдог). Grupa wykonuje muzykę z gatunku RAC. Teksty grupy opiewają wyższość białej rasy i ukraiński patriotyzm.

</doc>
<doc id="1447665" url="https://pl.wikipedia.org/wiki?curid=1447665" title="Vatel">
Vatel

Vatel – francusko–brytyjsko–belgijski dramat z 2000 roku.
Fabuła.
Kwiecień 1671 roku, dwór księcia de Conde. Podstarzały książę de Conde popadł w finansowe długi. Chcąc wkupić się w łaskę króla (i licząc na powierzenie sobie roli przywódcy nowej kampanii wojskowej przeciwko Holendrom), książę rozkazuje swojemu zarządcy François Vatelowi zorganizowanie uczty, na której gośćmi będą wszyscy arystokraci Wersalu. Ma ona trwać trzy dni i zrobić wielkie wrażenie na gościach.

</doc>
<doc id="1447667" url="https://pl.wikipedia.org/wiki?curid=1447667" title="Tatsuya Inouye">
Tatsuya Inouye

 – japoński lekarz okulista. 
Urodził się jako syn lekarza w dziesiątym pokoleniu. Uczył się w Nagasaki u Antoniusa F. Bauduina, chirurgii i oftalmologii u Benjamina C. L. Muellera i później Emila Schulzego, którego został asystentem. Po ukończeniu specjalizacji z oftalmologii w Tokio w 1882 roku, założył własną klinikę okulistyczną, działającą do dziś i prowadzoną przez potomków Inoue w prostej linii. Obecnie jej dyrektorem jest Jiro Inouye, praprawnuk Tatsuyi. W latach 1885–1886 przebywał w Europie: zwiedził klinikę Juliusa Hirschberga w Berlinie, a także klinikę w Heidelbergu. Po powrocie do Japonii opublikował atlas oftalmoskopii. Zmarł w 1895 roku po upadku z konia.
Siostrzeńcem i jednocześnie przybranym synem oraz asystentem Tatsuyi był Tatsushichi Inouye (1869–1902). Drugim synem był Tatsuji Inouye (1881–1976).

</doc>
<doc id="1447669" url="https://pl.wikipedia.org/wiki?curid=1447669" title="Pióroskrzelne">
Pióroskrzelne

Pióroskrzelne, pióroskrzelce (Pterobranchia) – monofiletyczna gromada niewielkich półstrunowców obejmująca okołu 30 rodzajów.
Gromada Pterobranchia została utworzona przez Raya Lankestera w 1877. Zawierała wtedy jeden rodzaj: "Rhabdopleura".
Drobne zwierzęta przypominające zewnętrznym wyglądem mszywioły. Wolno żyjące lub tworzące kolonie pozorne – każdy osobnik tkwi oddzielnie w swojej otoczce. Posiadają chitynowy szkielet zewnętrzny, dwa rozgałęzione ramiona i przewód trawienny w kształcie litery U, a czasem także szczeliny skrzelowe.

</doc>
<doc id="1447670" url="https://pl.wikipedia.org/wiki?curid=1447670" title="Pterobranchia">
Pterobranchia



</doc>
<doc id="1447672" url="https://pl.wikipedia.org/wiki?curid=1447672" title="Czarny deszcz">
Czarny deszcz



</doc>
<doc id="1447674" url="https://pl.wikipedia.org/wiki?curid=1447674" title="Cela (film)">
Cela (film)

Cela (tytuł oryg. "The Cell") – amerykańsko-niemiecki film fabularny (thriller) z 2000 roku.
Fabuła.
"Celą” w tym filmie jest szklane pomieszczenie, w którym trzyma swe ofiary psychopata Carl Stargher. Są to młode i piękne kobiety. Kiedy po czterdziestu ośmiu godzinach umierają z powodu utopienia, Carl bezcześci zwłoki, wiesza się na haczykach przyczepionych do skóry, a następnie masturbuje się nad ciałami kobiet. W końcu FBI znajduje go we własnym mieszkaniu. Niestety, mężczyzna jest w śpiączce i nie może wskazać, gdzie ukrył swoją ostatnią ofiarę. Agenci proszą o pomoc psycholog Catharine Deane. Ma ona wejść w psychikę Carla.

</doc>
<doc id="1447675" url="https://pl.wikipedia.org/wiki?curid=1447675" title="Żaby południowe">
Żaby południowe



</doc>
<doc id="1447676" url="https://pl.wikipedia.org/wiki?curid=1447676" title="FilmBox Family">
FilmBox Family

Filmbox Family – kanał filmowy dystrybuowany na terenie Polski przez SPI International Polska, emitujący filmy fabularne dla całej rodziny. Stacja nadaje programy codziennie od godz. 05:00 do godz. 02:00.
Kanał rozpoczął nadawanie 5 września 2008 roku, dzień później pojawił się w ofercie platformy cyfrowej n.
Wszystkie filmy są nadawane w wersji polskiej (z lektorem lub dubbingiem).

</doc>
<doc id="1447679" url="https://pl.wikipedia.org/wiki?curid=1447679" title="Hohenau an der March">
Hohenau an der March

Hohenau an der March (cz. i słowac. "Cáhnov") – gmina targowa w Austrii, w kraju związkowym Dolna Austria, w powiecie Gänserndorf. Leży nad Morawą.
Ok 2 km na północny wschód od gminy znajduje się ujście Dyi do Morawy (zejście się trzech granic państwowych: austriackiej, czeskiej i słowackiej).

</doc>
<doc id="1447680" url="https://pl.wikipedia.org/wiki?curid=1447680" title="Fosfoniany">
Fosfoniany

Fosfoniany − fosforoorganiczne (zaliczane też do związków fosforanoorganicznych) estry lub sole kwasu fosfonowego i jego pochodnych, cechujące się występowaniem jednego wiązania P–C (np. C−PO(OR)2, R=alkil lub aryl). W fosfonianach fosfor znajduje się na formalnym III stopniu utlenienia, jest pięciowiązalny (λ5) i tetrakoordynacyjny (σ4), to znaczy ma cztery ligandy.
Związki zbliżone strukturalnie do fosfonianów to:
Zastosowanie.
Fosfoniany i kwasy fosfonowe są stosowane w przemyśle jako:
W medycynie znajdują one zastosowanie jako: 
W roku 1998 światowe zużycie fosfonianów wyniosło 56 tysięcy ton/rok (40 tys. ton/rok w USA, 15 tys. ton na rok w Europie i poniżej 800 ton na rok w Japonii), a zapotrzebowanie na te związki rosło średnio o 3% rocznie.

</doc>
<doc id="1447681" url="https://pl.wikipedia.org/wiki?curid=1447681" title="Fosfonian">
Fosfonian



</doc>
<doc id="1447688" url="https://pl.wikipedia.org/wiki?curid=1447688" title="Białka wiążące penicylinę">
Białka wiążące penicylinę

Białka wiążące penicylinę (ang. "Penicillin Binding Proteins", w skrócie PBP) — grupa białek posiadających zdolność wiązania penicyliny. Nazwa została nadana przed ustaleniem charakteru i funkcji tych związków - później okazało się, że jest to grupa enzymów biorących udział w procesie syntezy ściany komórkowej. Enzymy te występują naturalnie u wielu bakterii, są dla nich niezbędne do życia, a ich inaktywacja przez antybiotyk prowadzi do śmierci komórki.
Wszystkie antybiotyki beta-laktamowe, do których należy wspomniana penicylina, działają na białka PBP. Modyfikacje tych białek stanowią jeden z mechanizmów oporności na tę grupę leków (oporność spowodowana zmianą miejsca docelowego na który działa antybiotyk).
Historia odkrycia.
Po odkryciu penicyliny nie było jasne, jaki jest dokładny mechanizm działania tego leku. Jedno z doświadczeń mające ustalić cel działania antybiotyku, polegało na oznakowaniu penicyliny, a następnie rozdziale uzyskanych związków drogą elektroforezy. Otrzymano dwa paski, świadczące o dwóch różnych białkach z którymi związała się penicylina. Zostały one nazwane "białkami wiążącymi penicylinę" (PBP1 i PBP2).
Kolejny etap polegał na uzyskaniu mutantów, produkujących ogromne ilości PBP. Ułatwiło to ustalenie ich funkcji oraz dokładną charakterystykę fizykochemiczną.
Modyfikacje białek PBP.
Przykładem modyfikacji jest mutacja genu kodującego białko PBP u "S. aureus". U mutantów występuje wtedy zamiast PBP wersja PBP2a lub PBP2', która traci powinowactwo do metycyliny, stąd też szczep ten nazywany jest MRSA – "meticillin-resistant Staphylococcus aureus".
Pozostałe białka PBP.
Poza wspomnianymi białkami, zdolność wiązania beta-laktamów posiadają jeszcze dwie grupy związków. Pierwsza to receptory występujące na błonie komórkowej bakterii, odpowiadające za transport i wchłanianie leku do wnętrza komórki. Druga grupa to beta-laktamazy – enzymy posiadające zdolność wiązania a następnie rozkładu beta-laktamów.

</doc>
<doc id="1447690" url="https://pl.wikipedia.org/wiki?curid=1447690" title="Białko wiążące penicylinę">
Białko wiążące penicylinę



</doc>
<doc id="1447691" url="https://pl.wikipedia.org/wiki?curid=1447691" title="PBP">
PBP



</doc>
<doc id="1447692" url="https://pl.wikipedia.org/wiki?curid=1447692" title="Białka PBP">
Białka PBP



</doc>
<doc id="1447693" url="https://pl.wikipedia.org/wiki?curid=1447693" title="Białko PBP">
Białko PBP



</doc>
<doc id="1447694" url="https://pl.wikipedia.org/wiki?curid=1447694" title="Jean-Baptiste de Villèle">
Jean-Baptiste de Villèle

Jean-Baptiste-Guillaume-Joseph de Villèle (ur. 14 kwietnia 1773 w Tuluzie - zm. 13 marca 1854), francuski polityk i arystokrata, premier Królestwa Francji od 1821 do 1828.
Kariera polityczna.
Podczas panowania Ludwika XVIII.
W następstwie zamachu na księcia de Berry w lutym 1820 Villèle został przewodniczącym Izby (czerwiec 1820), następnie wszedł do rządu księcia de Richelieu jako minister bez teki (grudzień 1820), jednak podał się do dymisji w lipcu 1821 w proteście wobec zbyt liberalnej, jego zdaniem, polityki rządu. 
Po upadku Richelieu Ludwik XVIII mianował Villèle'a najpierw ministrem finansów (grudzień 1821), a następnie premierem (wrzesień 1822). Jego dojście do władzy oznaczało triumf stronnictwa ultrakonserwatywnego, popieranego przez hrabiego d'Artois, późniejszego Karola X. Stronnictwo to i Villèle jako premier było wspierane przez Rycerzy Wiary i Kongregację. 
Do najważniejszych posunięć Villèle'a należy w tym okresie przywrócenie cenzury prewencyjnej.
Podczas panowania Karola X.
Za panowania znanego z ultrakonserwatywnych przekonań Karola X rząd Villèle'a wprowadził szereg konserwatywnych w wydźwięku kroków m.in. ustawę o świętokradztwie z 1825 (stanowiła, iż profanacja będzie karana śmiercią) oraz rozwiązanie mieszczańskiej, liberalnej Gwardii Narodowej (29 kwietnia 1827). Dymisja Villèle'a była spowodowana jego rosnącą niepopularnością, krytyką opozycji prawicowej z otoczenia króla oraz przegranymi przez ultrasów wyborami 17 i 24 listopada 1827, w wyniku których w Izbie Deputowanych zasiadało około 170-180 liberałów (m.in. Jacques Laffitte, Casimir Périer, Benjamin Constant), 75 prawicowców krytykujących politykę Villèle'a oraz jedynie 175 deputowanych popierających politykę rządu. Po dość długim okresie wahania Karol X przyjął ostatecznie 3 stycznia 1828 dymisję gabinetu, która została złożona 5 grudnia 1827.

</doc>
<doc id="1447698" url="https://pl.wikipedia.org/wiki?curid=1447698" title="Penicillin Binding Proteins">
Penicillin Binding Proteins



</doc>
<doc id="1447699" url="https://pl.wikipedia.org/wiki?curid=1447699" title="Raymond Maufrais">
Raymond Maufrais

Raymond Maufrais (ur. 1 października 1926 r. w Tulonie – zm. po 13 stycznia 1950 r.) – francuski dziennikarz i podróżnik.
Zaginiony bez wieści podczas samotnej podróży przez dżunglę rozpoczętej w 1947 na trasie Gujana Francuska - Belém w Brazylii. Dotarł do granicy brazylijskiej i ślad po nim zaginął. 
Ojciec Maufraisa, Edgar, zaczął szukać swojego syna w 1952 roku. Za poszukiwania zapłacił publikując pamiętniki swojego syna (opublikował także własną książkę "À la recherche de mon fils", wydaną przez Éditions Julliard w 1956 roku). Dziewięć lat po bezowocnych poszukiwaniach, przypadkowo spotkana ekipa telewizyjna z Réseau Outre-Mer 1re znalazła go w Maripasoula w 1961 roku i przeprowadziła z nim wywiad. Po osiemnastu wyprawach i przejechaniu ponad 12 000 kilometrów przez Amazonię Edgar Maufrais w końcu porzucił poszukiwania w czerwcu 1964 roku. Wrócił do Tulonu gdzie zmarł dziesięć lat później. Raymond Maufrais nigdy nie zostanie odnaleziony.
Był autorem książek "Aventures au Matto-Grosso" i "Aventures en Guyane" wydanych we Francji już po zaginięciu autora. Ta druga została wydana na podstawie odnalezionego dziennika i wydana w Polsce przez Iskry, pt. "Zielone piekło", zaś w serii "Naokoło świata" - edycja łączona.

</doc>
<doc id="1447704" url="https://pl.wikipedia.org/wiki?curid=1447704" title="Dream (MMA)">
Dream (MMA)

Dream − japońska organizacja mieszanych sztuk walki (MMA) założona w 2008 roku. 
Historia.
Od 2005 roku Fighting and Entertainment Group (FEG) − spółka będąca ówcześnie również właścicielem K-1 − promował walki MMA pod marką HERO'S, jednak pozostawał na tym polu w cieniu lokalnego konkurenta PRIDE FC. Gdy w marcu 2007 roku PRIDE zostało zakupione przez amerykańską spółkę ZUFFA (właściciel UFC), a parę miesięcy później w praktyce przestało funkcjonować, HERO'S stało się największą organizacją na rynku japońskiego MMA.
31 grudnia 2007 roku część byłego kierownictwa PRIDE z Keiichi Sasaharą na czele (jako Real Entertainment) w kooperacji z FEG, M-1 Global i kilku innymi promotorami zorganizowało galę MMA Yarennoka!. Sukces imprezy zaowocował zacieśnieniem współpracy. 
13 lutego 2008 roku na zwołanej w Tokio konferencji prasowej prezydent FEG Sadaharu Tanikawa i Keiichi Sasahara ogłosili rozwiązanie HERO'S i powołanie nowej organizacji pod nazwą DREAM.
W pierwszej połowie 2012 roku, w związku z bankructwem FEG, DREAM zawiesiło działalność i zezwoliło swoim zawodnikom na występy dla innych promotorów. W czerwcu 2012 roku Keiichi Sasahara zapowiedział, że jeśli organizacja upora się z problemami finansowymi, kolejna gala odbędzie się pod koniec grudnia.

</doc>
<doc id="1447709" url="https://pl.wikipedia.org/wiki?curid=1447709" title="Cmentarz Leśny w Rydze">
Cmentarz Leśny w Rydze

Cmentarz Leśny w Rydze (łot. "Rīgas Meža kapi") – jedna z głównych i najstarszych nekropolii w Rydze położona przy ul. Aizsaules 2.
Historia.
Cmentarz powstał na krótko przed I wojną światową w 1913. Został zaprojektowany przez architekta zieleni i dyrektora ryskich parków Georga Kufalta. 
Pochowani.
Na cmentarzu zostało pochowanych wiele wybitnych postaci łotewskiej polityki: prezydenci Jānis Čakste, Gustavs Zemgals i Alberts Kviesis, ministrowie spraw zagranicznych: Zigfrīds Meierovics i Vilhelms Munters oraz kultury: malarz Janis Rozentāls, pisarka Anna Brigadere. Na cmentarzu pochowany jest również łotewski dysydent Gunārs Astra. W 2011 na cmentarzu został pochowany hokeista Kārlis Skrastiņš.

</doc>
<doc id="1447710" url="https://pl.wikipedia.org/wiki?curid=1447710" title="Metalo-beta-laktamazy">
Metalo-beta-laktamazy

Metalo-β-laktamazy − grupa enzymów posiadająca metal w centrum aktywnym, warunkująca oporność na antybiotyki beta-laktamowe. Enzymy te należą do grupy molekularnej B oraz do klasy 3 według klasyfikacji Karen Bush. Cechą charakterystyczną jest zdolność do rozkładu karbapenemów – są to jedyne beta-laktamazy rozkładające te związki – oraz niewrażliwość na inhibitory beta-laktamaz. Metalo-β-laktamazy są hamowane przez kwas merkaptopropionowy oraz EDTA, co jest wykorzystywane w diagnostyce mikrobiologicznej.
Czasami stosuje się odpowiednie E-testy, w których pasek nasączony jest wolnym imipenemem z jednej strony, a z drugiej w połączeniu z inhibitorem. Odpowiedni stosunek pierwszych pełnych stref zahamowania wzrostu upoważnia do stwierdzenia obecności tego enzymu.
Wyróżnia się dwie główne grupy enzymów:
Geny kodujące te enzymy znajdują się na chromosomie, lub rzadziej, na plazmidzie.

</doc>
<doc id="1447711" url="https://pl.wikipedia.org/wiki?curid=1447711" title="Tadeusz Koc">
Tadeusz Koc

Tadeusz Koc (na emigracji zmienił nazwisko na Tadeusz Kotz) (ur. 9 sierpnia 1913 w Grabanowie, zm. 3 czerwca 2008 w Collingwood) – pułkownik pilot Wojska Polskiego, major (ang. "Squadron Leader") Królewskich Sił Powietrznych; dowódca dywizjonu 303 w okresie 20 listopada 1943 r. – 25 września 1944 r.
Życiorys.
Urodził się jako Tadeusz Koc we wsi Grabanów niedaleko Białej Podlaskiej. Latem po maturze (w 1934) odbył szkolenie na Hanriotach w ramach Przysposobienia Wojskowego Lotniczego w Lublinku pod Łodzią, a następnie został przyjęty do Szkoły Podchorążych Lotnictwa w Dęblinie. Po ukończeniu szkoły został mianowany na podporucznika ze starszeństwem z 1 października 1937 i 24. lokatą w korpusie oficerów lotnictwa, grupa liniowa. Został wcielony do 6 pułku lotniczego we Lwowie i przydzielony do 161 eskadry myśliwskiej na stanowisko pilota.
W kampanii wrześniowej 1939 roku walczył w składzie 161 eskadry myśliwskiej. 2 września pilotując samolot PZL P.11 zestrzelił Meserschmitta Bf 110. 17 września 1939 roku, po inwazji radzieckiej na Polskę, patrolował w rejonie Stanisławowa i prawdopodobnie był pilotem, który zestrzelił tego dnia radziecki lekki samolot bombowy R-5Sz koło Nadwórnej (okoliczności tego zdarzenia nie są jasne).
Po kampanii wrześniowej przedostał się do Francji przez Rumunię, Jugosławię oraz Grecję. Po upadku Francji przedostał się do Wielkiej Brytanii, gdzie początkowo służył w dywizjonie 303, którego został późniejszym dowódcą. Pierwsze loty bojowe wykonał w 245 dywizjonie RAF i w 317 dywizjonie. Jako dowódca eskadry w 308 dywizjonie został zestrzelony 3 lutego 1943 nad północna Francją, ratował się wyskakując na spadochronie.
Powrócił do Anglii drogą lądową przemierzając okupowaną Francję, Hiszpanię docierając do Gibraltaru. Po powrocie do Wielkiej Brytanii w lipcu 1943 roku przydzielony do dywizjonu 303, którym dowodził od 20 listopada 1943 do 25 września 1944. Później był m.in. oficerem łącznikowym PSP w 12 i 13 Grupie Myśliwskiej RAF.
Zwolniony ze służby wojskowej w 1948 po zawarciu małżeństwa. Wraz z żoną wyjechał do Afryki, gdzie przez rok mieszkał w Suazi, powrócił jednak do Anglii. W 1956 przeniósł się do Kanady do Collingwood.
W 2005 roku opublikował w Kanadzie wspomnienia pt. „Błękitne niebo i prawdziwe kule”.
Zwycięstwa powietrzne.
Na liście Bajana zajmuje 50. pozycję z wynikiem 4 i 1/3 zestrzeleń pewnych i 3 prawdopodobnych.
Zestrzelenia pewne:
Zestrzelenia prawdopodobne:

</doc>
<doc id="1447713" url="https://pl.wikipedia.org/wiki?curid=1447713" title="Shaun Marsh">
Shaun Marsh

Shaun Edward Marsh (ur. 9 lipca 1983 w Narrogin) – australijski krykiecista, leworęczny odbijający. Reprezentant Australii Zachodniej w lidze australijskiej, członek drużyny Kings XI Punjab w Indian Premier League, reprezentant Australii w meczach jednodniowych i testowych.
Jest sydem reprezentanta Australii Geoffa Marsha i bratem Mitchella Marsha także grającego dla Australii Zachodniej.
W inauguracyjnym sezonie Indian Premier League w 2008 miał na koncie największą liczbę "runów", pomimo że nie grał w czterech pierwszych meczach.
W 2011 debiutował w reprezentacji w meczu testowym, jako 93 gracz w historii meczów testowych zdobył 100 "runów" w swoim pierwszym meczu.

</doc>
<doc id="1447718" url="https://pl.wikipedia.org/wiki?curid=1447718" title="Stary Cmentarz Żydowski w Rydze">
Stary Cmentarz Żydowski w Rydze

Stary Cmentarz Żydowski w Rydze (łot. Vecie ebreju kapi, Vecā Ebreju kapsēta) – żydowski cmentarz istniejący w Rydze od XIX wieku położony między ulicami Tējas, Līksnas, Virsaišu, Ebreju (Żydowską) i Łomonosowa na tzw. Moskiewskim Przedmieściu, o powierzchni liczącej 2,7 ha. 
Historia.
W okresie II wojny światowej nekropolia wraz z położoną na niej synagogą znalazła się na terenie getta ryskiego. W 1960 władze miejskie zadecydowały o zamknięciu cmentarza, który przekształcono w Park im. Brygad Komunistycznych (Komunistisko brigāžu parks).

</doc>
<doc id="1447719" url="https://pl.wikipedia.org/wiki?curid=1447719" title="Admirał Makarow">
Admirał Makarow

Okręty rosyjskie i radzieckie nazwane od admirała Stiepana Makarowa:

</doc>
<doc id="1447720" url="https://pl.wikipedia.org/wiki?curid=1447720" title="Narrogin">
Narrogin

Narrogin – miejscowość w Australii Zachodniej położona 192 km na południowy wschód od stolicy stanowej Perth, leżąca pomiędzy Pingelly i Wagin przy autostradzie Great Southern Highway. W 2006 liczba mieszkańców wynosiła 4238.
Pierwsi osadnicy europejscy pojawili się na terenach w pobliżu Narrogin w 1835, a samo miasto zostało oficjalnie założone w 1897. Do lat 70. XX wieku miasto było ważnym węzłem kolejowym w Australii Zachodniej.
W sensie administracyjnym, Narrogin stanowi odrębną jednostkę samorządu lokalnego pod nazwą Gmina Narrogin ("Town of Narrogin"). Niezależnie od gminy istnieje też hrabstwo Narrogin, którego władze mają siedzibę na terenie miasta, jednak ono samo do niego nie należy.

</doc>
<doc id="1447725" url="https://pl.wikipedia.org/wiki?curid=1447725" title="Moskiewskie Przedmieście (Ryga)">
Moskiewskie Przedmieście (Ryga)

Moskiewskie Przedmieście (łot. "Maskavas forštate", "Maskavas priekšpilsēta", "Maskačka"; , "Moskowskij forsztat"; Маскачка, "Maskaczka"; hist. niem. "Moskauer Vorstadt") – dzielnica Rygi położona przy trasie prowadzącej do Moskwy, część Łatgalskiego przedmieścia. 
Historia.
Do 1940 roku dzielnica zamieszkana była w większości przez Rosjan, Żydów, Polaków i Białorusinów. Znajdował się tu m.in. Stary Cmentarz Żydowski wraz z synagogą. W 1941 roku na terenie dzielnicy władze niemieckie utworzyły getto ryskie.
Zabytki.
Wybrane zabytki:

</doc>
<doc id="1447729" url="https://pl.wikipedia.org/wiki?curid=1447729" title="Brett Geeves">
Brett Geeves

Brett Geeves (ur. 13 czerwca 1982 w Hobart) – australijski krykiecista, praworęczny "bowler" rzucający w stylu "medium-fast". Reprezentant Tasmanii, członek drużyny Delhi Daredevils w Indian Premier League. 30 sierpnia 2008 powołany do reprezentacji Australii na jeden mecz, na miejsce zawieszonego dyscyplinarnie Andrew Symondsa.

</doc>
<doc id="1447730" url="https://pl.wikipedia.org/wiki?curid=1447730" title="Stanisław Mróz (dziennikarz)">
Stanisław Mróz (dziennikarz)

Stanisław Mróz (ur. 13 listopada 1881 w Pułtusku, zm. 7 lutego 1941 w Auschwitz-Birkenau) – polski dziennikarz, redaktor, pracownik koncernu Ilustrowanego Kuriera Codziennego.
Życiorys.
Młodość.
Edukację zaczął w gimnazjum w Pułtusku, a następnie uczęszczał do gimnazjum w Warszawie, edukacji tej jednak nie ukończył. Porzucił rozpoczętą w Warszawie naukę zawodu farmaceuty i aktywnie zajmował się działalnością socjalistyczną. Używał wtedy pseudonimu "Marek". Brał udział w rewolucji 1905 roku, w wyniku czego musiał w 1907 roku opuścić Królestwo. Przed I wojną światową przyjechał do Galicji (ok.roku 1911) i od tego czasu aż do wybuchu II wojny światowej i początku okupacji niemieckiej, mieszkał w Krakowie.
Praca dziennikarska.
Karierę dziennikarską zaczął jako redaktor w „Nowej Reformie”, gazecie codziennej wydawanej przez ziemianina, członka Rady Państwa w Monarchii Austro-Węgierskiej Adama Doboszyńskiego (ojca znanego polityka endeckiego), pisując też do "Nowin Ilustrowanych". Jako recenzent pisał artykuły o życiu kulturalnym Krakowa, m.in. o pierwszych, pośmiertnych przedstawieniach sztuk Wyspiańskiego – "Powrót Odyssa" (1917) i "Akropolis" (1926), wystawach artystycznych, książkach. Pisał też sam i publikował wiersze. Jego współpracownikami w tym okresie byli m.in. Karol Irzykowski – jeden z redaktorów "Nowej Reformy" (do r. 1917), Konstanty Srokowski (redaktor "Nowej Reformy" aż do jej likwidacji w r.1928), Tadeusz Pawlikowski i Gabriela Zapolska – stale pisujący do "Nowej Reformy".
W połowie 1927 roku, „Nowa Reforma” została przejęta przez koncern IKC Mariana Dąbrowskiego i w następnym roku zamknięta. Stanisław Mróz przeszedł w ten sposób do wydawnictwa IKC i pracował w nim aż do likwidacji koncernu przez okupanta niemieckiego w 1939 roku. Siedzibą koncernu był od 1927 roku Pałac Prasy przy ul. Wielopole 1. W latach 1928 -1939 Stanisław Mróz był redaktorem literackim (odpowiednik redaktora naczelnego) popularnego, tanio wydawanego przez koncern IKC ilustrowanego tygodnika "Na Szerokim Świecie". Współcześni tak go opisują: "oryginalna postać: niedźwiedziowaty, o sumiastych wąsach, potężna łysina czołowa, ekstrawagant. Mimo pozorów dziwactwa i rubasznych manier dziennikarz dużej wiedzy encyklopedycznej, nosiciel zdrowej filozofii...".
Jako redaktor " Na Szerokim Świecie" podróżował po Europie, był między innymi w Hiszpanii, w okresie przed wojną domową. Mróz uzyskał dość dużą swobodę w prowadzeniu pisma. Pismo jego występowało przeciwko sympatiom profaszystowskim w społeczeństwie polskim. Pisał też nadal recenzje i prowadził specjalny dział poświęcony poezji – "Antenę Poetów". W dziale tym kładł nacisk na nowe zjawiska w ówczesnej poezji polskiej.
Konspiracja, aresztowanie i śmierć w Oświęcimiu.
Na początku okupacji niemieckiej, Stanisław Mróz wraz z grupą współpracowników, wobec nieobecności właściciela koncernu IKC Mariana Dąbrowskiego w kraju, podjął próbę wydawania w oparciu o maszyny drukarskie wydawnictwa gazety konspiracyjnej "Dziennik Krakowski".
22 maja 1940 roku Stanisław Mróz został aresztowany przez Niemców i postawiony w stan oskarżenia za swoje przedwojenne publikacje antyhitlerowskie oraz za organizowanie prasy konspiracyjnej. Był najpierw uwięziony w zakopiańskiej katowni Gestapo w dawnym pensjonacie "Palace" (obecnie Muzeum Męczeństwa, ul. Chałubińskiego 7, w czasie wojny Tatrastrasse – ul. Tatrzańska), a następnie został przewieziony do obozu w Auschwitz-Birkenau i tam zginął. Jako przyczynę zgonu w zawiadomieniu przesłanym rodzinie podano zapalenie płuc.
Zachowały się świadectwa o jego ostatnich dniach w Oświęcimiu.
W połowie lutego 1941 roku urna z prochami Stanisława Mroza została przesłana przez obóz w Auschwitz-Birkenau rodzinie. Został on pochowany w grobie żony na Cmentarzu Rakowickim w Krakowie.
Świadectwa pośmiertne.
Miarą popularności Stanisława Mroza w przedwojennym Krakowie może być fakt, jak często był wspominany przez sobie współczesnych. Sylwetka jego pojawia się w biografii Leona Chwistka napisanej przez Karola Estreichera ("Leon Chwistek: biografia artysty 1884-1944"), we wspomnieniach Stanisława Pigonia, Witolda Zechentera, Jalu Kurka, Stanisława Broniewskiego, Olgierda Jędrzejczyka, Zygmunta Leśnodorskiego, Gracjany Miller-Zielińskiej, Zofii Ordyńskiej, Zofii Stryjeńskiej, Jarosława Iwaszkiewicza.
Jest faktem ironicznym, że po śmierci Stanisława Mroza w gadzinowych gazetach krakowskich wydawanych przez okupanta, nadal ukazywały się artykuły przez Niego podpisywane. Synowie dziennikarza mieli początkowo wrażenie, że bez zgody spadkobierców publikowane są starsze teksty dziennikarza. Po pewnym czasie pojawiły się jednak artykuły wyraźnie napisane po Jego śmierci. Po wojnie, dziennikarz skazany za kolaborację przyznał się do ich autorstwa.
Życie prywatne.
Żoną Stanisława Mroza była Barbara z d. Dorociak. Pobrali się 28 lutego 1911 r. w Krakowie. Tam też urodziło się jego dwóch synów: Sokrates (ur. 1915) i Daniel (ur. 1917), później grafik, ilustrator i scenograf krakowski. Według Witolda Zechentera, Rodzina Mrozów mieszkała w Krakowie przy ulicy Wygoda.
Barbara Mróz zmarła w pół roku po aresztowaniu męża przez Niemców, w grudniu 1940 roku.

</doc>
<doc id="1447732" url="https://pl.wikipedia.org/wiki?curid=1447732" title="Getto w Rydze">
Getto w Rydze

Getto w Rydze (niem. "Ghetto Riga"; jidysz ריגער געטאָ; "Riger geto", געטאָ פֿון ריגע; "Geto fun Rige") – getto istniejące w latach 1941–1943 w stolicy okupowanej Łotwy.
Historia.
Getto powstało na terenie tzw. Moskiewskiego Przedmieścia zamieszkanego przed II wojną światową głównie przez Rosjan, Polaków i Białorusinów na mocy rozkazu generalnego komisarza Łotwy Hinricha Lohsego z 23 sierpnia 1941.
Granicę obszaru getta wyznaczały ulice Moskiewska (Maskavas), Witebska (Vitebskas), Żydowska (Ebreju), Līksnas, L. Kalna, Kijowska (Kijevas), Jakubowska (Jēkabpils) i Lāčplēša. Ostateczny termin przeprowadzki do dzielnicy upłynął 25 października – w jej granicach znalazło się wówczas 29,6 tys. osób uznanych według kryteriów norymberskich za Żydów. Na czele ryskiego Judenratu stanął adwokat Michał Eliaszow.
26 listopada 1941 teren getta podzielono na dwie części – w jednej z nich umieszczono silnych fizycznie mężczyzn zdolnych do wykonywania prac na rzecz gospodarki III Rzeszy, resztę ludności getta w liczbie 26 tys. wysiedlono poza obręb Rygi w dwóch etapach: w nocy z 29 na 30 listopada i z 7 na 8 grudnia 1941. Wszystkich ich zamordowano w lesie pod Rumbuli.
Od grudnia 1941 na teren getta przesiedlano Żydów z Niemiec, Austrii i Czechosłowacji. Osiedlano ich w tzw. Reichsjudenghetto, które pozostawało w ścisłej izolacji od getta „lokalnego”.
28 października 1942 grupa 11 więźniów getta pod przywództwem Owsieja Okunia podjęła próbę ucieczki z getta na pozyskanej ciężarówce i przebicia się tzw. szosą madońską do oddziałów partyzanckich, jednak w okolicach Ulbroki zostali pojmani przez wojska niemieckie. W akcie zemsty władze niemieckie skazały na śmierć 82 mieszkańców getta podejrzanych o sprzyjanie konspiratorom.
We wrześniu 1943 żydowska dzielnica w Rydze została zlikwidowana, a jej ostatni mieszkańcy przewiezieni do obozów zagłady w Rydze–Kaiserwaldzie i Salaspilsie.
Do znanych więźniów getta należał historyk i działacz żydowski Szymon Dubnow.
W ryskim getcie działała jedna synagoga z urządzeniami rytualnymi, w której żydzi zbierali się na modlitwę. Założono teatr, gdzie wystawiano m.in. „Fausta” Goethego, „Jedermanna” Hugona von Hofmasthala i „Jeremiasza” Stefana Zweiga. Do najznamienitszych aktorów gettowego teatru należał Austriak Diesendorf.
21 września 2010 dokonano otwarcia Muzeum Getta Ryskiego.

</doc>
<doc id="1447733" url="https://pl.wikipedia.org/wiki?curid=1447733" title="Strzałka (element kopyta koniowatych)">
Strzałka (element kopyta koniowatych)

Strzałka, strzałka kopytowa (), strzałka rogowa () – element spodniej części kopyta koniowatych (tzw. podeszwy) o kształcie szerokiej strzały. 
Strzałka wykształca się ze zrogowaciałej opuszki palcowej i wraz z blaszkami: grzbietową () i podeszwową () buduje rogową puszkę kopytową (). Ma ona formę ostro-klinowatą i wciska się od tyłu we wklęsłą krawędź wewnętrzną blaszki podeszwowej. Górną swą powierzchnią łączy się z miazgą strzałkową (), będącą jej ośrodkiem twórczym. Dolna powierzchnia strzałki zaopatrzona jest owalnej formy rowek strzałkowy (), otoczony parą symetrycznie biegnących odnóg strzałkowych, ku przodowi łączących się w wierzchołek strzałkowy (). Część nasadowo strzałki, czyli jej podstawa przechodzi ku tyłowi w piętki ().

</doc>
<doc id="1447738" url="https://pl.wikipedia.org/wiki?curid=1447738" title="Nowy Cmentarz żydowski w Rydze">
Nowy Cmentarz żydowski w Rydze

Nowy Cmentarz Żydowski w Rydze (łot. Rīgas Jaunie Ebreju kapi «Šmerlis») – cmentarz żydowski istniejący w Rydze, położony w dzielnicy Šmerlis przy ul. Lizuma 4.

</doc>
<doc id="1447744" url="https://pl.wikipedia.org/wiki?curid=1447744" title="Distinguished Flying Cross">
Distinguished Flying Cross

Distinguished Flying Cross – wysokie odznaczenie wojskowe przyznawane za odwagę:

</doc>
<doc id="1447746" url="https://pl.wikipedia.org/wiki?curid=1447746" title="Krzyż Wybitnej Służby Lotniczej">
Krzyż Wybitnej Służby Lotniczej

Krzyż Wybitnej Służby Lotniczej lub Zaszczytny Krzyż Lotniczy (ang. "Distinguished Flying Cross", skr. D.F.C. lub DFC) – brytyjskie odznaczenie wojskowe przyznawane lotnikom Royal Air Force oraz żołnierzom pozostałych rodzajów sił zbrojnych a także państw sojuszniczych, w przeszłości także żołnierzom innych krajów Wspólnoty Narodów. Krzyż przyznawany jest za „czyn lub czyny męstwa, odwagi lub poświęcenia w obliczu wroga w czasie aktywnych działań w powietrzu” ("an act or acts of valour, courage or devotion to duty whilst flying in active operations against the enemy"). Krzyż ustanowiono 3 czerwca 1918 roku.
DFC jest najwyższym brytyjskim odznaczeniem lotniczym i trzecim najwyższym wojskowym odznaczeniem przyznawanym za odwagę (po Krzyżu Wiktorii i Orderze Wybitnej Służby (a obecnie – w miejsce Orderu Wybitnej Służby – Krzyżu Dzielności Znamienitej); odpowiednikiem DFC przyznawanym przez wojska lądowe jest Krzyż Wojskowy, a przez marynarkę wojenną Krzyż Wybitnej Służby. Do 1993 roku odznaczenie było przyznawane wyłącznie oficerom, a jego odpowiednik dla podoficerów i szeregowych stanowił Medal Wybitnej Służby Lotniczej. Obecnie krzyż jest nadawany wszystkim wojskowym, bez względu na posiadany stopień.
Odpowiednikiem odznaczenia za czyny męstwa, dzielności lub oddania dokonane w trakcie lotu, jednak nie w bezpośredniej walce z nieprzyjacielem jest Krzyż Sił Powietrznych.
Podczas II wojny światowej 191 żołnierzy Polskich Sił Powietrznych na Zachodzie odznaczonych zostało DFC, w tym:
Kolejne nadania Krzyża oznacza się umieszczając poziomo na wstążce srebrne okucia (ang. "bars").
W terminologii brytyjskiej:
Na baretce umieszcza się srebrne rozetki w kształcie róży heraldycznej.
Odznaczeni.
192 pojedyncze, 5 dwukrotnych i jedno potrójne nadanie DFC otrzymali Polacy za zasługi podczas II wojny światowej.

</doc>
<doc id="1447747" url="https://pl.wikipedia.org/wiki?curid=1447747" title="DFC">
DFC



</doc>
<doc id="1447757" url="https://pl.wikipedia.org/wiki?curid=1447757" title="Hans Bernd von Haeften">
Hans Bernd von Haeften

Hans-Bernd August Gustav von Haeften (ur. 18 grudnia 1905 r. w Berlinie, zm. 15 sierpnia 1944 r. tamże) – niemiecki prawnik oraz członek niemieckiego ruchu oporu przeciwko rządom Adolfa Hitlera.
Haeften urodził się w Berlinie, w rodzinie Agnes i Hansa von Haeftena, oficera armii i prezesa Reichsarchiv. Miał dwoje rodzeństwa: Elisabeth i Wernera.
Po ukończeniu studiów prawniczych, w czasie których uczestniczył w tzw. wymianie studentów z uniwersytetem w Oksfordzie, znalazł zatrudnienie w Fundacji Stresemanna, a następnie w roku 1933 zatrudnił się w Ministerstwie Spraw Zagranicznych. Pracował przede wszystkim w wydziale kulturalno-politycznym, a także jako attaché kulturalny w Kopenhadze, Wiedniu i w Bukareszcie.
W roku 1940 von Haeften został kierownikiem wydziału kulturalno-politycznego ministerstwa, lecz odmówił akcesu do partii nazistowskiej.
Od roku 1933 należał do Kościoła Wyznającego (ruchu w kościele luterańskim, przeciwstawiającego się narodowemu socjalizmowi). Posiadał kontakty z tzw. Kręgiem z Krzyżowej (tajną, nielegalną organizacją, odpowiedzialną za zamach na życie Hitlera). 
Jego najważniejszymi partnerami w tych kontaktach byli Ulrich von Hassell oraz Adam von Trott zu Solz.
Z przyczyn religijnych i moralnych odmówił udziału w zamachu na życie wodza, który przygotowywał Krąg z Krzyżowej, popierał jednak starania o pozbawienie Hitlera władzy i zgodził się, w przypadku powodzenia spisku, przejąć władzę w Ministerstwie Spraw Zagranicznych.
W styczniu 1944 r. von Haeften przestrzegał swojego brata, Wernera, przed zastrzeleniem Hitlera, gdyż w ten sposób złamałby piąte przykazanie.
Von Haeften został aresztowany 23 lipca 1944 r., trzy dni po nieudanym zamachu w kwaterze Wehrmachtu Wilczy Szaniec w Gierłoży k. Kętrzyna w Prusach Wschodnich. Jego brat, jako adiutant Clausa von Stauffenberga, został rozstrzelany za udział w spisku. 15 sierpnia von Haeften stanął przed Sądem Ludowym. W trakcie zeznań nazwał Hitlera "sprawcą wielkiego zła". Został skazany na śmierć i powieszony tego samego dnia w więzieniu Plötzensee w Berlinie.

</doc>
<doc id="1447761" url="https://pl.wikipedia.org/wiki?curid=1447761" title="Dzwonek teatralny">
Dzwonek teatralny

Dzwonek teatralny – specjalny sygnał rozlegający się na terenie teatru i oznaczający zwykle początek lub koniec antraktu.
Dawniej wydawany przez teatralnego woźnego za pomocą małego ręcznego lub mechanicznego dzwonka, w późniejszych czasach przy pomocy dzwonka elektrycznego, a obecnie coraz częściej generowany w sposób elektroniczny przez teatralny system nagłośnienia.
W czasach współczesnych najczęściej stosowany jest system trzech dzwonków, przy czym ostatni dzwonek oznacza, że spóźnieni widzowie nie będą już wpuszczani na salę.
W mowie potocznej zwrot "„to już (jest) ostatni dzwonek”" ma odniesienie właśnie do dzwonka teatralnego i oznacza najpóźniejszy realny termin rozpoczęcia jakichś działań lub czynności (np. nauki), który jest jednak jeszcze wystarczający do tego aby podjęte przez daną osobę działania mogły doprowadzić (w założonym z góry terminie) do sukcesu (np. zdania trudnego egzaminu).

</doc>
<doc id="1447762" url="https://pl.wikipedia.org/wiki?curid=1447762" title="Terminator (programowanie)">
Terminator (programowanie)

Terminator – element składni w określonym języku programowania, kończący w kodzie źródłowym określoną jednostkę kodu, taką jak: instrukcja, moduł, program, pakiet, podprogram itd.
Rola terminatora.
Terminator w kodzie źródłowym pełni więc rolę ogranicznika zamykającego w tekście kolejne jednostki – zdania języka programowania. Użycie takiego elementu jest niezbędne, w celu umożliwienia podziału tekstu kodu źródłowego na konkretne, ustalone w składni danego języka, części – zdania, mające określone znaczenie (interpretację) w danym języku. Obrazowo, w uproszczeniu, można więc terminator porównać do znaku interpunkcyjnego – kropki kończącej zdanie, w języku naturalnym.
Oprócz swej podstawowej funkcji, terminator może pełnić równocześnie rolę separatora jednostek leksykalnych.
Terminator a separator.
W językach programowania, w zależności od przyjętej konwencji, stosuje się oprócz terminatorów, także separatory instrukcji. Te ostatnie, w odróżnieniu od terminatorów, jedynie rozdzielają kolejne, następujące po sobie instrukcje. Ostatnią instrukcję w ciągu instrukcji zawartych w danym bloku nie trzeba więc, w przeciwieństwie do terminatora, zamykać separatorem. Co więcej, użycie separatora za taką ostatnią instrukcją jest najczęściej traktowane jak utworzenie instrukcji pustej. Różnicę pomiędzy terminatorem a separatorem obrazuje poniższy przykład:
W powyższym porównaniu widać separator (język Pascal) i terminator (język C), w tym konkretnym przypadku zapisywany jest za pomocą tego samego symbolu: średnik ";". W języku C, w którym stosuje się terminator instrukcji wymagane jest użycie terminatora po instrukcji wywołania funkcji codice_1 przed słowem codice_2 i przed ogranicznikiem kończącym blok "}".
Z pracą (1) można podać, że zasada, iż każda jednostka wymaga użycia określonego terminatora, jest znacznie bardziej jednoznaczna, co skutkuje mniejszą liczbą błędów w kodzie.

</doc>
<doc id="1447771" url="https://pl.wikipedia.org/wiki?curid=1447771" title="Prothallium">
Prothallium



</doc>
<doc id="1447772" url="https://pl.wikipedia.org/wiki?curid=1447772" title="Prothallus">
Prothallus



</doc>
<doc id="1447774" url="https://pl.wikipedia.org/wiki?curid=1447774" title="Theodor">
Theodor



</doc>
<doc id="1447776" url="https://pl.wikipedia.org/wiki?curid=1447776" title="Sphagnum apiculatum">
Sphagnum apiculatum



</doc>
<doc id="1447777" url="https://pl.wikipedia.org/wiki?curid=1447777" title="Klenbuterol">
Klenbuterol

Klenbuterol () – wielofunkcyjny organiczny związek chemiczny stosowany jako lek z grupy β2-mimetyków, rozszerzający oskrzela. W Polsce nie jest stosowany w leczeniu ludzi, podobnie jak w Stanach Zjednoczonych. W krajach europejskich został wycofany z lecznictwa w 1988, po aferze z DES. Pomimo tego notuje się wzrost nielegalnego stosowania klenbuterolu u ludzi (tzw. chemiczna liposukcja lub jako doping w niektórych dyscyplinach sportowych) oraz zwierząt hodowlanych, którym jest podawany w celu przyspieszenia wzrostu i zwiększenia masy tkanki mięśniowej.
W Stanach Zjednoczonych, Belgii i Holandii jest dopuszczony do użytku weterynaryjnego, do leczenia ciężkiej postaci astmy u koni.
Działanie i dawkowanie.
Klenbuterol jest agonistą receptorów β2-adrenergicznych, o podobnym działaniu do efedryny, ale mającym silniejsze i dłużej utrzymujące się działanie stymulujące i termogenne. Powoduje zwiększenie objętości oddechowej, stymuluje ośrodkowy układ nerwowy, zwiększa ciśnienie krwi i, w rezultacie, dowóz tlenu do tkanek. Nasila katabolizm tłuszczów i białek organizmu, jednocześnie hamując syntezę glikogenu. Ma działanie rozkurczające na mięśniówkę gładką, jest zatem lekiem rozkurczającym oskrzela i tokolitycznym. Działa sympatykomimetycznie na obwodowy układ nerwowy.
Zazwyczaj podawany jest w dawce 20–60 μg/dzień (dla koni 1,5 μg/kg masy ciała/dzień w dwóch dawkach, maksymalnie przez 10 kolejnych dni). Nie powinno się przekraczać dawki 150 μg/dzień. W weterynarii podawany jest zazwyczaj w postaci powolnych iniekcji dożylnych.
Działania niepożądane.
W przypadku podawania klenbuterolu koniom w celach terapeutycznych, zaobserwowano następujące działania niepożądane:
Eksperyment przeprowadzony przez anatomopatologów z uniwersytetu w Kordobie na świniach wykazał, że podawanie klenbuterolu przez 3 miesiące prowadziło do niekorzystnych zmian morfologicznych w tkance jąder, zaburzenia procesu dojrzewania plemników i obniżenia płodności. Naukowcy wysunęli hipotezę, że klenbuterol w wysokich dawkach działa stresogennie na komórki.
Interakcje i środki ostrożności.
Producent leku weterynaryjnego przeznaczonego dla koni – iniekcji klenbuterolu pod nazwą handlową Ventipulmin® – wymienia następujące przeciwwskazania i interakcje:
Doping w sporcie i inne zastosowania.
Z uwagi na jego właściwości pobudzające i potencjalne wspomaganie wydolności dotleniania, jego zażywanie nie jest dozwolone sportowcom.
Klenbuterol jest stosowany nielegalnie i legalnie w kulturystyce oraz w sportach wyczynowych, z uwagi na swoje właściwości podobne do sterydów anabolicznych, chociaż chemicznie takim nie jest. Jest także popularny wśród kobiet zażywających go w celu zrzucenia masy i wyszczuplenia, bez ubocznej maskulinizacji.
Substancja ta została specyficznie wymieniona jako zakazana w Konwencji Antydopingowej ze Strasburga z 1989, w załączniku pt. „Nowa referencyjna lista zakazanych farmakologicznych klas środków i metod dopingujących”, w sekcji C, „Środki anaboliczne”. Nie została dozwolona nawet w przypadku inhalacji, w odróżnieniu od kilku innych wymienionych tamże wyjątków.
Wykrycie tego leku w organizmie zazwyczaj skutkuje wniesieniem oskarżenia o doping wydolnościowy i rokuje długoterminową dyskwalifikacją w dyscyplinach olimpijskich.
24 lipca 2008 amerykańska pływaczka Jessica Hardy została oskarżona o doping klenbuterolem, wycofana z reprezentacji USA na igrzyskach olimpijskich w Pekinie (2008) tuż przed wyjazdem na nie i obecnie podlega karze dwuletniego wykluczenia z udziału w zawodach. Jessica Hardy zaprzeczyła jakiejkolwiek wiedzy na temat klenbuterolu, utrzymując, że jeżeli użyła tego leku, to zrobiła to bezwiednie.
2 września 2008, reagując podobnie do Hardy, podejrzany o doping został polski olimpijski kajakarz Adam Seroczyński, który jednak wystartował w igrzyskach olimpijskich w Pekinie, gdzie w parze z innym zawodnikiem zajął czwarte miejsce w konkurencji K2 1000 metrów.
Przypadek dopingu klenbuterolem zdarzył się także w kolarstwie, w Tour de France w 1998: zawodowy kolarz z Uzbekistanu, Dżamolidin Abdużaparow, zakończył karierę sportową po takim oskarżeniu.
Przypadki zatruć.
Klenbuterol bywa nielegalnie podawany w ilościach przewyższających dopuszczalne normy zwierzętom tucznym, gdyż stwierdzono, że dawka 10-krotnie wyższa niż dawka terapeutyczna pobudza wzrost masy tkanki mięśniowej, jednocześnie ograniczając ilość tkanki tłuszczowej. W organach i tkankach zwierzęcia pozostają resztki substancji, które mogą prowadzić do zatrucia pokarmowego u ludzi spożywających ich mięso. Konsumpcja miejsca, w które zwierzęciu były podawane iniekcje, naraża na przyjęcie dużej ilości klenbuterolu.
We wrześniu 2006 roku ponad 330 ludzi w Szanghaju zatruło się zawierającym klenbuterol mięsem wieprzowym, pochodzącym od zwierząt, którym podawano lek, by uzyskać chudsze mięso. Pojedyncze przypadki podobnych zdarzeń w USA doprowadziły do ograniczenia stosowania klenbuterolu u koni. W przypadku terapeutycznego podania klenbuterolu przez lekarza weterynarii, producent leku – Boegringer Ingelheim – zaleca odczekać 28 dni przed dokonaniem uboju. W 1995 w Hiszpanii (Katalonii) zanotowano przypadki ostrych zatruć u osób, które spożyły wątrobę krów nielegalnie otrzymujących klenbuterol. Niektóre osoby musiały być hospitalizowane ze względu na zaburzenia rytmu serca i niepokojące objawy neurologiczne.

</doc>
<doc id="1447778" url="https://pl.wikipedia.org/wiki?curid=1447778" title="Rośliny nektarodajne">
Rośliny nektarodajne



</doc>
<doc id="1447784" url="https://pl.wikipedia.org/wiki?curid=1447784" title="Tadeusz Styczyński">
Tadeusz Styczyński



</doc>
<doc id="1447785" url="https://pl.wikipedia.org/wiki?curid=1447785" title="Miłocin Lubelski">
Miłocin Lubelski

Miłocin Lubelski – przystanek kolejowy w Miłocinie, w województwie lubelskim, w Polsce. Znajdują się tu 2 perony.
W roku 2017 przystanek obsługiwał 20–49 pasażerów na dobę.

</doc>
<doc id="1447786" url="https://pl.wikipedia.org/wiki?curid=1447786" title="Krasnoborowik żonkilowy">
Krasnoborowik żonkilowy

Krasnoborowik żonkilowy, borowik żonkilowy ("Neoboletus junquilleus" (Quél.) Gelardi, Simonini &amp; Vizzini) – gatunek grzybów z rodziny borowikowatych ("Boletaceae"). Według ustaleń Index Fungorum z 2020 r. jest to synonim borowika ceglastoporego ("Neoboletus erythropus").
Systematyka i nazewnictwo.
Pozycja w klasyfikacji według Index Fungorum: "Sutorius, Boletaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1906 roku Lucien Quélet nadając mu nazwę "Boletus junquilleus". Później zaliczany był do różnych innych rodzajów. W 2020 r. uznano go za odmianę borowika ceglastoporego ("Neoboletus erythropus" var. "junquilleus" (Quél.) Blanco-Dios). Index Fungorum kasuje wszystkie odmiany grzybów, tak więc wg Index Fungorum jest on synonimem "Neoboletus erythropus".
Niektóre synonimy nazwy naukowej:
Polską nazwę borowik żonkilowy nadała Alina Skirgiełło w 1960 r. Władysław Wojewoda w 2003 r. proponował nazwę borowik ceglastopory, odmiana żonkilowa, a Komisja ds. Polskiego Nazewnictwa Grzybów Polskiego Towarzystwa Mykologicznego zarekomendowała używanie nazwy krasnoborowik żonkilowy. Wszystkie te nazwy są według Index Fungorum tylko synonimami borowika ceglastoporego.
Morfologia.
Średnica 5–16 cm, jasnożółty-cytrynowy, potem jaskrawo pomarańczowożółty-rdzawożółty, czasem jasnobrązowy. Półkulisty, później wypukły i poduchowaty.
Wykrojone przy trzonie. Początkowo cytrynowożółte, potem zielonkawe, po uszkodzeniu błękitnieją. Pory cytrynowe, potem złotożółte, po dotknięciu sinieją.
Cylindryczny, jaskrawożółty bez siateczki, z żółtobrązowymi-brązowoczerwonymi plamkami, 4–12 cm wysokości, 2,5–6 cm grubości. U młodych okazów beczułkowaty, później walcowaty. Po naciśnięciu szybko sinieje.
Cytrynowożółty, intensywnie niebieszczeje po przekrojeniu. Zapach nieokreślony, smak przyjemny, nieco kwaskowaty.
Oliwkowy. Zarodniki 12–17 × 5–6 μm, wrzecionowate, gładkie, bez pory rostkowej.
Występowanie.
Spotykany jest w Europie, bardzo rzadki w Polsce, znany m.in. z Puszczy Niepołomickiej. Siedlisko: lasy liściaste, głównie pod dębami, rośnie latem i jesienią. Znajduje się na "Czerwonej liście roślin i grzybów Polski". Ma status E – takson wymierający. Znajduje się na czerwonych listach gatunków zagrożonych także w Austrii, Czechach, Niemczech, Anglii, Norwegii, Holandii, Szwecji, Słowacji.
Grzyb mikoryzowy. Grzyb jadalny.
Gatunki podobne.
Podobny jest tylko piaskowiec modrzak ("Gyroporus cyanescens"). Ma mniej jaskrawy, bardziej ochrowy owocnik i rośnie tylko na piaszczystych glebach.

</doc>
<doc id="1447788" url="https://pl.wikipedia.org/wiki?curid=1447788" title="Boletus junquilleus">
Boletus junquilleus



</doc>
<doc id="1447790" url="https://pl.wikipedia.org/wiki?curid=1447790" title="Migdal Oz">
Migdal Oz

Migdal Oz (hebr. מגדל עוז; oficjalna pisownia w ang. Migdal Oz) – kibuc i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu. Członek Religijnego Ruchu Kibuców ("Ha-Kibbuc ha-Dati").
Położenie.
Osiedle jest położone w bloku Gusz Ecjon w górach Judzkich, pośrodku drogi z Jerozolimy do Hebronu, w Judei w otoczeniu terytoriów Autonomii Palestyńskiej.
Historia.
Kibuc został założony w 1977 roku na miejscu zniszczonej w latach 50. żydowskiej osady Migdal Eder.
Gospodarka.
Gospodarka kibucu opiera się na hodowli bydła mlecznego i drobiu. Z przemysłu znajduje się tutaj niewielki zakład produkujący sprzęt high-tech.

</doc>
<doc id="1447791" url="https://pl.wikipedia.org/wiki?curid=1447791" title="Port lotniczy Saint Louis">
Port lotniczy Saint Louis

Port lotniczy Saint Louis (IATA: XLS, ICAO: GOSS) – port lotniczy położony w Saint Louis, w Senegalu.

</doc>
<doc id="1447796" url="https://pl.wikipedia.org/wiki?curid=1447796" title="Rosz Curim">
Rosz Curim

Rosz Curim (hebr. ראש צורים; oficjalna pisownia w ang. Rosh Tzurim) – kibuc i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu. Członek Religijnego Ruchu Kibuców ("Ha-Kibbuc ha-Dati").
Położenie.
Osiedle jest położone w bloku Gusz Ecjon w górach Judzkich, pośrodku drogi z Jerozolimy do Hebronu, w Judei w otoczeniu terytoriów Autonomii Palestyńskiej.
Historia.
Kibuc został założony w 1969 roku na miejscu zniszczonej w 1948 żydowskiej osady En Curim.
Gospodarka.
Gospodarka kibucu opiera się na hodowli bydła mlecznego i drobiu (indyki). Przy kibucu znajdują się rozległe winnice, a z winogron produkuje się wino.

</doc>
<doc id="1447797" url="https://pl.wikipedia.org/wiki?curid=1447797" title="Polet Airlines">
Polet Airlines

 
Polet Airlines – zlikwidowana rosyjska linia lotnicza z siedzibą w Woroneżu. Głównym węzłem był port lotniczy Woroneż.

</doc>
<doc id="1447798" url="https://pl.wikipedia.org/wiki?curid=1447798" title="Wieża Rycerska (Siedlęcin)">
Wieża Rycerska (Siedlęcin)



</doc>
<doc id="1447799" url="https://pl.wikipedia.org/wiki?curid=1447799" title="Mikołaj Bartnicki">
Mikołaj Bartnicki

Mikołaj Bartnicki herbu Dołęga (ur. ok. 1450, zm. przed 11 lutego 1516) – kustosz katedry płockiej, kustosz płocki, kantor, sekretarz wielki koronny i poseł do Zakonu Krzyżackiego, sekretarz królewski Aleksandra Jagiellończyka oraz Zygmunta Starego, uczestnik misji dyplomatycznych.
Syn Wojciecha (zm. 1487) kasztelana zakroczymskiego. Brał udział w poselstwie do Rzymu, za co w 1487 otrzymał od księcia Janusza II 30 florenów. Podpisał konstytucję "Nihil novi" na sejmie w Radomiu w 1505 roku. 

</doc>
<doc id="1447800" url="https://pl.wikipedia.org/wiki?curid=1447800" title="Musimy sobie pomagać">
Musimy sobie pomagać

Musimy sobie pomagać (czes. "Musíme si pomáhat") – czeski komediodramat z 2000 roku w reżyserii i ze scenariuszem Jana Hřebejka.
Treść.
Trwa II wojna światowa. Josef i Maria Čížkowie wiodą spokojne życie mimo okupacji niemieckiej. Największym ich problemem jest Horst Prohaska – volksdeutsch, który zaleca się do Marii. Pewnej nocy w domu Čížków pojawia się jednak młody Wiener, syn byłego pracodawcy Josefa i Horsta, który uciekł z obozu koncentracyjnego i poszukuje schronienia. Tymczasem odrzucony przez Marię Prohaska postanawia wprowadzić do nich sublokatora, którym jest hitlerowski urzędnik dr Kepke. Dla uniknięcia tego Čížkowie powiadamiają Prohaskę o przeszkodzie, jaką jest ciąża Marii; przyczyną dalszych problemów będzie fakt, że jej mąż jest bezpłodny.

</doc>
<doc id="1447801" url="https://pl.wikipedia.org/wiki?curid=1447801" title="Avinguda Carrilet">
Avinguda Carrilet

Avinguda Carrilet (L1) i L’Hospitalet-Av. Carrilet (FGC) – stacja metra w Barcelonie, na linii 1. Stacja została otwarta w 1987 roku.

</doc>
<doc id="1447802" url="https://pl.wikipedia.org/wiki?curid=1447802" title="Rambla Just Oliveras">
Rambla Just Oliveras

Rambla Just Oliveras – stacja metra w Barcelonie, na linii 1. Stacja została otwarta w 1987 roku.

</doc>
<doc id="1447804" url="https://pl.wikipedia.org/wiki?curid=1447804" title="Torfowiec nastroszony">
Torfowiec nastroszony

Torfowiec nastroszony ("Sphagnum squarrosum" Crome) – gatunek mchu należący do rodziny torfowcowatych. Rozpowszechniony na półkuli północnej, występuje w Europie, Chinach, Indiach, Korei, Japonii, Nowej Zelandii, Azji Środkowej, północnej Afryce i Ameryce Północnej. Dość pospolity na terenie Polski.
Morfologia.
Zielony mech o łodyżkach dorastających do 20 cm, tworzący zbite darnie. Liście łodyżkowe języczkowate, długości ok. 2 mm i szerokości 1,4 mm, z obrzeżeniem, na szczycie postrzępione. Liście gałązkowe z okrągławą nasadą obejmującą łodyżkę, wyżej nagle zwężające się w odgięty ku tyłowi kończyk przez co silnie odstające od gałązki. Puszki brązowe, długości ok. 2 mm. Zarodniki jasnożółte.
Zagrożenia i ochrona.
Gatunek objęty jest w Polsce częściową ochroną gatunkową od 2001 roku. Status ochronny został utrzymany w 2004 a następnie w 2014 roku (na podstawie Rozporządzenia Ministra Środowiska z dnia 9 października 2014 r. w sprawie ochrony gatunkowej roślin).

</doc>
<doc id="1447805" url="https://pl.wikipedia.org/wiki?curid=1447805" title="Sphagnum squarrosum">
Sphagnum squarrosum



</doc>
<doc id="1447806" url="https://pl.wikipedia.org/wiki?curid=1447806" title="Michał Miśkiewicz (muzyk)">
Michał Miśkiewicz (muzyk)

Michał Miśkiewicz (ur. 23 maja 1977) – polski perkusista jazzowy.
Od 1993 związany z zespołem Simple Acoustic Trio. Od 1994, razem z dwoma pozostałymi członkami zespołu, współpracował z trębaczem Tomaszem Stańko, z którym nagrali muzykę teatralną i filmową ("Balladyna – Theatre Play Compositions", "Roberto Zucco", "Egzekutor"). Współpraca okazała się tak dobra, że wszyscy trzej młodzi muzycy utworzyli Tomasz Stańko Quartet nagrywając z liderem trzy ważne albumy: "Soul of Things" (2002), "Suspended Night (2004)" i "Lontano" (2006).
Michał Miśkiewicz pochodzi z uzdolnionej muzycznie rodziny. Jego ojcem jest saksofonista Henryk Miśkiewicz, a siostrą wokalistka Dorota Miśkiewicz.
Zdobywca Fryderyka 2005 w kategorii jazzowy album roku za "Trio" z Marcinem Wasilewskim i Sławomirem Kurkiewiczem.

</doc>
<doc id="1447807" url="https://pl.wikipedia.org/wiki?curid=1447807" title="Marcin Wasilewski">
Marcin Wasilewski



</doc>
<doc id="1447809" url="https://pl.wikipedia.org/wiki?curid=1447809" title="Niesione wiatrem">
Niesione wiatrem

Niesione wiatrem – amerykański film obyczajowy z 1999 roku.
Fabuła.
Mary Jo Walker to kobieta sama wychowująca córkę Avę. Przenosi się z miasta do miasta, uciekając przed nieudanymi związkami z mężczyznami. 
Nagrody i nominacje.
Oscary za rok 1999
Złote Globy 1999
Nagroda Satelita 1999

</doc>
<doc id="1447816" url="https://pl.wikipedia.org/wiki?curid=1447816" title="Torfowiec błotny">
Torfowiec błotny

Torfowiec błotny ("Sphagnum palustre" L.) – gatunek mchu z rodziny torfowcowatych. Występuje dość pospolicie na terenie Polski.
Morfologia.
Mech o łodyżce dorastającej do 20 cm, w stanie wilgotnym zielononiebieski do żółtobrązowego, po przesuszeniu białawy. Górne gałązki skupione w główki średnicy 15–20 mm. Liście łodyżkowe języczkowate, prawie płaskie, długości do 2 mm i szerokości 0,5–1 mm. Liście gałązkowe ułożone dachówkowato, okrągławe, długości do 2 mm i szerokości 0,5–1 mm, wklęsłe, na szczycie zwężone i zwinięte. Puszki kuliste, ciemnobrązowe, długości ok. 2 mm, przykryte wieczkiem, osadzone na zielonej nibynóżce.
Zagrożenia i ochrona.
Gatunek w latach 2001–2004 objęty był w Polsce ochroną częściową, następnie w latach 2004–2014 ścisłą ochroną gatunkową. Od roku 2014 ponownie wpisany na listę gatunków roślin objętych ochroną częściową w Polsce (na podstawie Rozporządzenia Ministra Środowiska z dnia 9 października 2014 r. w sprawie ochrony gatunkowej roślin).

</doc>
<doc id="1447817" url="https://pl.wikipedia.org/wiki?curid=1447817" title="Sphagnum palustre">
Sphagnum palustre



</doc>
<doc id="1447840" url="https://pl.wikipedia.org/wiki?curid=1447840" title="Zarodnie">
Zarodnie



</doc>
<doc id="1447842" url="https://pl.wikipedia.org/wiki?curid=1447842" title="Torfowiska">
Torfowiska



</doc>
<doc id="1447843" url="https://pl.wikipedia.org/wiki?curid=1447843" title="Korona cesarzowej Eugenii">
Korona cesarzowej Eugenii

Korona cesarzowej Eugenii, Orla korona - korona cesarska wykonana w 1855 roku dla cesarzowej Eugenii, żony Napoleona III
Historia.
Koronę wykonał francuski jubiler Gabriel Lemonnier, który otrzymał zlecenie na jej zrobienie od Napoleona III. Insygnium to wzorowane jest na Orlej koronie, która powstała w tym samym czasie dla cesarza Francuzów.
W 1870 roku po proklamowaniu we Francji republiki korona cesarzowej Eugenii uniknęła zniszczenia, które spotkało koronę Napoleona III. Powstała bowiem z prywatnych funduszy pary cesarskiej i rząd nie przekazał jej na przetopienie.
Po śmierci cesarzowej Eugenii jej korona do lat 80. XX wieku znajdowała się w rękach prywatnych.
Obecnie przechowywana jest w Galerii Apollina w Luwrze w Paryżu.
Opis.
Korona cesarzowej Eugenii złożona jest z zamykających ją palmetów wysadzanych brylantami oraz rozmieszczonych z nimi na przemian złotych orłów cesarskich. Orły mają skrzydła wzniesione do góry. Na szczycie korony osadzony jest złoty glob wysadzany diamentami i szmaragdami. Całość wieńczy diamentowy krzyż.
W obręczy korony znajdują się kilka dużych szmaragdów i diamentów oraz dwa szeregi mniejszych diamentów, które opasają na około dolna część insygnium. 
W koronie znajduje się łącznie 2480 diamentów i 56 szmaragdów.

</doc>
<doc id="1447844" url="https://pl.wikipedia.org/wiki?curid=1447844" title="Żupania zagrzebska">
Żupania zagrzebska

Żupania zagrzebska (chorw. "Zagrebačka županija") – komitat w środkowej Chorwacji ze stolicą w Zagrzebiu. Sam Zagrzeb stanowi miasto wydzielone, nienależące do żupanii ("Grad Zagreb"). W 2011 roku komitat liczył 317 606 mieszkańców.
Podział administracyjny.
Żupania zagrzebska jest podzielona na następujące jednostki administracyjne:

</doc>
<doc id="1447845" url="https://pl.wikipedia.org/wiki?curid=1447845" title="Topsy-Turvy">
Topsy-Turvy

Topsy-Turvy – brytyjski film biograficzny z 1999 roku.
Fabuła.
Arthur Sullivan i William Gilbert to twórcy operetek. Właśnie ich poprzednie dzieło "Księżniczka Ilda" zostało zmiażdżone przez krytykę i publiczność. Doprowadziło to do ochłodzenia relacji między nimi. Mimo to postanawiają zrobić jeszcze jeden spektakl.

</doc>
<doc id="1447846" url="https://pl.wikipedia.org/wiki?curid=1447846" title="Hatecore">
Hatecore

Hatecore w swym pierwotnym znaczeniu, używanym od połowy lat 80. po wczesne lata 90. to nazwa stylu muzycznego, którego reprezentantami było kilka nowojorskich grup, takich jak Sheer Terror, Integrity, Lavatory czy Ryker's. Pod względem muzycznym była to mroczniejsza i bardziej brutalna odmiana hardcore punk. Charakteryzował ją duży udział krzyku i dźwięków nieartykułowanych w warstwie wokalnej oraz wściekłość, gniew i bunt przeciwko społeczeństwu w tekstach.
Począwszy od lat 90. termin hatecore zaczął być używany na określenie wykonawców muzycznych związanych z muzyką neonazistowską i białej supremacji, nazwą tą dziennikarze określali pełne nienawiści teksty grup wykonujących tego typu muzykę.

</doc>
<doc id="1447850" url="https://pl.wikipedia.org/wiki?curid=1447850" title="Żupania krapińsko-zagorska">
Żupania krapińsko-zagorska

Żupania krapińsko-zagorska (chorw. "Krapinsko-zagorska županija") – komitat położony w północnej Chorwacji ze stolicą w Krapinie. W 2011 roku liczył 132 892 mieszkańców.
Podział administracyjny.
Żupania krapińsko-zagorska jest podzielona na następujące jednostki administracyjne:

</doc>
<doc id="1447851" url="https://pl.wikipedia.org/wiki?curid=1447851" title="Ludwig Knaus">
Ludwig Knaus

Ludwig Knaus (ur. 5 października 1829 w Wiesbaden, zm. 7 grudnia 1910 w Berlinie) – niemiecki malarz.
W roku 1845 przybył w wieku 16 lat do Düsseldorfu i rozpoczął studia na Akademii Sztuk Pięknych. Jego profesorami byli Karl Ferdinand Sohn i Friedrich Wilhelm von Schadow. Ukończył studia w roku 1852. W przeciwieństwie do swoich profesorów, którzy zajmowali się głównie tematyką mitologiczną, historyczną i religijną, Knaus zajął się malarstwem rodzajowym, jak „Taniec chłopski” (1850), „Gracz” (1851) i „Pszczelarz” (1851).

</doc>
<doc id="1447852" url="https://pl.wikipedia.org/wiki?curid=1447852" title="Lew Borodulin">
Lew Borodulin

Lew Borodulin (ur. 25 stycznia 1923 w Moskwie, zm. 21 grudnia 2018 w Tel Awiwie) – radziecki fotograf. W latach 50. i 60. fotografował głównie dla magazynu "Ogoniok". Najchętniej podejmował tematykę sportową; jego fotografie to głównie studia ruchu, prezentujące sceny z widoków trudnych do zaobserwowania przez widza.
Odsuwanie na dalszy plan wymogów ideologicznych stawianych fotografii przez aparat państwowy sprowadziło na niego represje polityczne, w wyniku których w 1976 przeprowadził się do Izraela.
Linki zewnętrzne.
 http://www.mdf.ru/english/exhibitions/moscow/borodulin80/

</doc>
<doc id="1447853" url="https://pl.wikipedia.org/wiki?curid=1447853" title="Żupania brodzko-posawska">
Żupania brodzko-posawska

Żupania brodzko-posawska (chorw. "Brodsko-posavska županija") – komitat w Chorwacji, w południowej Slawonii, ze stolicą w Slavonskim Brodzie. W 2011 roku liczył 158 575 mieszkańców.
Podział administracyjny.
Żupania brodzko-posawska jest podzielona na następujące jednostki administracyjne:

</doc>
<doc id="1447854" url="https://pl.wikipedia.org/wiki?curid=1447854" title="Cedry pod śniegiem">
Cedry pod śniegiem

Cedry pod śniegiem – amerykański film obyczajowy z 1999 roku na podstawie powieści Davida Gutersona.
Fabuła.
1954 roku. Na wyspie San Piedro dochodzi do morderstwa rybaka. Oskarżonym jest Japończyk, Kazuo Miyamoto. Proces relacjonuje dziennikarz Ishmael Chambers. Przypatruje się on zwłaszcza żonie oskarżonego, z którą był związany wcześniej. Kluczem do rozwiązania zagadki są wydarzenia po 1941 roku, kiedy wszystkich Japończyków mieszkających w Ameryce internowano.
Nagrody i nominacje.
Oscary za rok 1999
Nagroda Satelita 1999

</doc>
<doc id="1447860" url="https://pl.wikipedia.org/wiki?curid=1447860" title="Ambiplazma">
Ambiplazma

Ambiplazma – rozrzedzona mieszanina cząstek i antycząstek materii. Ambiplazma lekka jest mieszaniną elektronów i pozytonów, ambiplazma ciężka jest mieszaniną protonów i antyprotonów. Jeżeli ilość materii jest równa ilości antymaterii, to ambiplazma jest symetryczna, w ambiplazmie asymetrycznej jeden ze składników przeważa nad drugim. Pojęcie ambiplazmy wprowadzili Oskar Klein i Hannes Alfvén w latach 60. XX wieku w modelu kosmologicznym, według którego Wszechświat wyewoluował z symetrycznego obłoku mieszaniny materii i antymaterii. Model ten wkrótce upadł, gdyż założenie o symetrii materialnej Wszechświata okazało się błędne. We Wszechświecie antymateria występuje jedynie w ilościach śladowych. W roku 2006 Andrzej Mercik i Szymon Mercik opublikowali podstawy modelu kosmologicznego postulującego powstanie Wszechświata z obłoku ambiplazmy asymetrycznej (arXiv:physics/0604024).

</doc>
<doc id="1447862" url="https://pl.wikipedia.org/wiki?curid=1447862" title="Człowiek przyszłości">
Człowiek przyszłości

Człowiek przyszłości – amerykańsko-niemiecki film SF z 1999 roku na podstawie opowiadania "200-letni człowiek" Isaaca Asimova.
Opis fabuły.
2005 rok. Rodzina Martinów kupuje androida Andrew – robota do wykonywania prac domowych. Nie jest to jednak zwykły robot. Andrew bowiem ujawnia zdolność inteligentnego myślenia, poczucie humoru, doznawanie uczuć czy zdolności artystyczne. Z biegiem czasu okazuje się, że ma on też niezwykłą osobowość, która wyróżnia go spośród innych robotów. Wykazuje niezwykłe jak na maszynę cechy: wrażliwość, czułość i twórczą wyobraźnię. Staje się przyjacielem domu i opiekunem najmłodszej córki Martinów, Amandy. Pewnego dnia odkrywa, że zakochał się w praprawnuczce pana domu. Za wszelką cenę chce stać się człowiekiem. Po kilkudziesięciu latach Andrew postanawia zwrócić się do Zgromadzenia Światowego z prośbą o uznanie go za człowieka.

</doc>
<doc id="1447863" url="https://pl.wikipedia.org/wiki?curid=1447863" title="Dzwon kościelny">
Dzwon kościelny

Dzwon kościelny – dzwon, używany w kościołach chrześcijańskich, zwykle do zasygnalizowania wiernym pory udania się do kościoła (aby mogli uczestniczyć w mszy, ślubie, pogrzebie oraz innych nabożeństwach, uroczystościach i posługach religijnych) oraz niektórych modlitw.
Historia.
Około IX wieku zaczęto używać dzwonów w celach świeckich. Za cesarzy saksońskich wieże obronne w Niemczech, zwykle wznoszone oddzielnie na wyniosłościach terenowych, z których obserwowano ruchy nieprzyjaciela, miały dzwony sygnałowe.
Dzwonem kościelnym zwoływano lud "pod broń", do gaszenia pożaru, do ratowania się przed powodzią lub napadem wroga. Później w wielu miastach te role pełniły dzwony ratuszowe. We Włoszech w średniowieczu używany był dzwon obozowy, zawieszony w dzwonnicy przewożonej na kołach ("carroccio").
Przed wynalezieniem innych środków masowej komunikacji był to jedyny sposób, aby móc zgromadzić razem ludzi z najbliższej okolicy. Spełniał także pozareligijne funkcje alarmowe.
Synod warmiński z 1610 roku ustanowił, aby dzwony były przed użyciem poświęcone. Bractwa i cechy nie mogły mieć własnych dzwonów. Kościoły zakonne mogły mieć po jednym dzwonie, średniej wielkości, do zwoływania na modlitwę. Dzwonić mógł tylko „sługa kościelny, a żony swojej w żadnym razie w zastępstwie do tego używać nie może, pod karą usunięcia od obowiązku”.
Pory dzwonienia.
W różnych czasach różnie dzwoniono, w zależności od celu dzwonienia.
Obecnie w niektórych parafiach pojawiają się nowe zwyczaje dotyczące pór dzwonienia:
Z kolei w niektórych miejscach odchodzi się od dzwonienia na Anioł Pański o 6:00 i 18:00, dzwoniąc tylko w południe.
Opisy identyfikacyjne dzwonów.
„O starych dzwonach w kraju wiemy” – pisze w 1878 roku ks. Władysław Siarkowski, że „znajdują się w Czersku, Poznaniu, Krakowie, Ludzimierzu, Zakroczymiu, Sandomierzu (dwa: jeden z 1314, drugi z 1399), Lwowie, Kielcach, Koźminie, Lanckoronie, Zebrzydowicach, Rabce, Toruniu”.
W wydawanych przez Akademię Umiejętności w Krakowie "Sprawozdaniach Komisyi do badania historyi sztuki w Polsce" znajdują się wiadomości o dzwonach w Krakowie (t. I str. 26, 29 i 30, t. II str. 113) w Ostrogu wołyńskim (t. III str. 87), w Sączu (t. IV str. LXXXIV) w Sandomierzu (t. II str. 49), w Chyrowie (t. V str. CXXXI), w Łanach (t. V str. CXXXI), we Lwowie (t. V str. CXXXI), w Zubrzy (t. V str. CXXXI), o odlewni w Urzeczu (t. VI str. 238) i Pokojowie (t. VI str. 210 i 211)”.
Opłaty za użycie dzwonów.
O opłacie, tzw. „dzwonne” lub „podzwonne”, mówi synod warmiński. Biskup Skarszewski w „Rozporządzeniach na djecezję chełmską i lubelską”, wydanych w 1792 roku, wyznaczył opłatę od dzwonienia:
Przepisy dzwonienia.
Jest wiele szczegółowych tradycyjnych przepisów i szkół dzwonienia na kilku dzwonach, dotyczące zmiany kolejności uderzania w nie. Różnią się w poszczególnych krajach. Najbardziej ambitne wykorzystują wszystkie możliwe permutacje. Zajmuje się nimi kampanologia.

</doc>
<doc id="1447865" url="https://pl.wikipedia.org/wiki?curid=1447865" title="Henry Matthews">
Henry Matthews

Henry Matthews, 1. wicehrabia Llandaff (ur. 13 stycznia 1826 na Cejlonie, zm. 3 kwietnia 1913 w Londynie) – brytyjski polityk, członek Partii Konserwatywnej, minister spraw wewnętrznych w drugim rządzie lorda Salisbury’ego.
Życiorys.
Wykształcenie odebrał na Uniwersytecie Paryskim (ukończył studia w 1844 r.) i na University of London. W 1850 r. rozpoczął praktykę adwokacką w Oksfordzie jako członek korporacji. W latach 1864-1869 był sekretarzem Lorda Marszałka księcia Norfolk. W 1868 r. został Radcą Królowej. W tym samym roku został wybrany do Izby Gmin jako reprezentant okręgu Dungarvan. W Izbie Gmin zasiadał do 1874 r.
Do parlamentu Matthews powrócił w 1886 r. jako reprezentant okręgu Birmingham East. Od razu został mianowany ministrem spraw wewnętrznych. Pozostał na tym stanowisku do wyborczej porażki konserwatystów w 1892 r. W 1895 r. otrzymał tytuł 1. wicehrabiego Llandaff i zasiadł w Izbie Lordów.
Zmarł w 1913 r. i został pochowany w Clehonger w hrabstwie Herefordshire. Nigdy się nie ożenił i nie pozostawił potomstwa. Wraz z jego śmiercią wygasł tytuł parowski.

</doc>
<doc id="1447866" url="https://pl.wikipedia.org/wiki?curid=1447866" title="Wicehrabia Llandaff">
Wicehrabia Llandaff



</doc>
<doc id="1447867" url="https://pl.wikipedia.org/wiki?curid=1447867" title="Purpurowe skrzypce">
Purpurowe skrzypce

Purpurowe skrzypce – kanadyjsko-włosko-brytyjski dramat filmowy z 1998 roku.
Głównym bohaterem filmu są skrzypce wykonane przez włoskiego lutnika w Cremonie w 1681 roku. Instrument przechodzi z ręki do ręki i przynosi nieszczęścia swoim właścicielom. Z Cremony trafia do Wiednia, Oksfordu, Szanghaju, w końcu do Montrealu na licytację.
Wszystkie postaci występujące w filmie mówią językami używanymi w kraju, w którym akcja się toczy. Ponadto w każdym z tych epizodów, przynajmniej raz, wykonywany jest przez znanego skrzypka Joshuę Bella (i innych wykonawców) motyw przewodni filmu, skomponowany na skrzypce i orkiestrę przez Johna Corigliano, z wyjątkiem epizodu cremońskiego, gdzie motyw ów nuci Irene Grazioli, aktorka grająca Annę Bussotti.
Obsada.
Cremona
Wiedeń
Oksford
Szanghaj
Montreal
Fabuła.
1681, Cremona.
Nicolo Bussotti (Cecchi) jest lutnikiem, jego żona Anna Rudolfi (Grazioli) jest w ciąży. Anna boi się porodu i komplikacji w jego trakcie ze względu na jej wiek, prosi więc swą służącą Cescę (Laurenzi) o to, by przepowiedziała przyszłość nienarodzonego dziecka. Cesca wróży z kart do tarota, ale nie przepowiada losów dziecka lecz Anny (żadna z nich nie wie, że w rzeczywistości przepowiednia dotyczy skrzypiec). Gdy Nicolo kończy pracę nad nowymi skrzypcami, które uważa za dzieło swego życia i zamierza zachować dla syna, w nadziei że zostanie kiedyś muzykiem, w pracowni zjawia się chłopiec posłany przez lekarza opiekującego się rodzącą Anną. Po przybyciu do domu Nicolo dowiaduje się, że Anna i dziecko nie żyją. Oszalały z rozpaczy lutnik zabiera ciało żony do pracowni i pokrywa skrzypce werniksem, do którego wmieszał nieco krwi zmarłej, co nadaje instrumentowi nietypową, czerwoną barwę.
W niewyjaśnionych okolicznościach, ale zapewne po śmierci lutnika, skrzypce trafiają do klasztoru w Tyrolu. Tam, chłopcy z przyklasztornego sierocińca przez ponad 100 lat grywają na tym instrumencie w kościelnej orkiestrze.
1793, Wiedeń.
Skrzypce trafiają w ręce chorowitego, ale niezwykle zdolnego Kaspara Weissa (Koncz). Wezwany przez mnichów dobroczyńca klasztoru, a jednocześnie nauczyciel muzyki, Poussin (Bideau), przyjeżdża, poznaje talent chłopca i prosi zakonników, by pozwolili mu go zabrać do Wiednia, gdzie czeka Weissa kariera na miarę Mozarta. W Wiedniu Poussin kształci chłopca. Jest przekonany, że talent Weissa przyniesie mu fortunę: książę Mansfeld (Denberg) ma zamiar przybyć do Wiednia i znaleźć małego wirtuoza, który zabawiałby go swą grą w czasie podróży do Rosji. Taka podróż mogłaby przynieść sukces Weissowi i spory dochód Poussinowi. By przygotować chłopca do recitalu, Poussin zmusza Weissa do grania w coraz szybszym tempie do rytmu wynalezionego przez siebie "poussinmetru" (w rzeczywistości prymitywnego metronomu).
Tymczasem okazuje się, że Weiss cierpi na bliżej nierozpoznane schorzenie serca. W dniu prezentacji przed księciem chłopiec dostaje zawału i umiera w salonie książęcego pałacu.
Weiss zostaje pochowany na przyklasztornym cmentarzu, w miejscu gdzie się wychował. Poussin pyta mnichów o skrzypce, najwyraźniej chcąc je odsprzedać księciu Mansfeldowi, ale zakonnicy wyjaśniają, że Weiss został pochowany ze skrzypcami, by mógł na nich "grać w niebie". Załamany Poussin wyjeżdża, a skrzypce zostają wykradzione z grobu przez rabusiów i trafiają w ręce wędrownej grupy Cyganów. W ich posiadaniu skrzypce znajdują się przez kilka pokoleń, aż do przybycia taboru do Anglii.
W dzisiejszych czasach 1997 zakonnicy próbują odzyskać skrzypce, wystawione po dwustu latach na aukcji, ale wycofują się z przetargu, gdy cena sięga 500 000 USD.
Lata 1890., Oksford.
Skrzypek-arystokrata Frederick Pope (Flemyng) wchodzi na teren cygańskiego obozowiska w jego włościach i słucha jak młoda Cyganka gra na purpurowych skrzypcach. Oferuje im - w zamian za skrzypce - prawo do pozostania na swym terenie i zaprasza na swój koncert. Tego dnia pojawia się jego kochanka, pisarka Victoria Byrd (Scacchi). Frederick i Victoria uprawiają seks w jego garderobie, co powoduje opóźnienie koncertu, ale inspiruje Pope'a do wykonania zupełnie nowej kompozycji, którą publiczność przyjmuje z entuzjazmem. Frederick czerpie natchnienie ze stosunków seksualnych z Victorią, która z kolei natchnienia dla swego pisarstwa szuka w podróżach, więc oświadcza Pope'owi, że opuszcza go i wyjeżdża do Rosji, gdzie zamierza szukać tematu dla swej kolejnej powieści.
Po jej wyjeździe kochankowie wymieniają się listami, ale Frederick z wolna traci zdolność komponowania. Zaczyna palić opium, opuszcza zapowiedziane koncerty i przestaje odpowiadać na listy kochanki. Victoria wraca zaniepokojona milczeniem Fredericka, ale gdy podjeżdża pod dom słyszy tony skrzypiec grane tak, jak podczas ich miłosnych uniesień. Orientuje się bezbłędnie, że Pope znalazł natchnienie w ramionach innej kobiety. Wpada z pistoletem do sypialni i zastaje Fredericka w objęciach Cyganki. Strzela, ale nie do niego czy do niej, ale do sprawcy wszystkiego - skrzypiec - które ulegają uszkodzeniu, po czym ze złością wybiega by nigdy nie wrócić.
Frederick w swym ostatnim liście do Victorii zawiadamia, że zamierza popełnić samobójstwo, i że przekazuje jej całą swoją posiadłość. Jednak skrzypce dostają się w ręce jego chińskiego sługi, który wywozi je do Szanghaju i sprzedaje w sklepie ze starzyzną. Skrzypce zostają naprawione i przez lata czekają na nabywcę. W latach 30. XX wieku nabywa je pewna Chinka dla swej córeczki.
W dzisiejszych czasach 1997 przedstawiciel "Pope Foundation" (zawiązanej na rzecz popularyzacji muzyki Pope'a) przybywa na aukcję w Montrealu, ale odstępuje od przetargu, gdy cena osiąga 2,4 miliona USD.
Lata 1960., Szanghaj.
Podczas tzw. rewolucji kulturalnej w Chinach, wszystko, co jest nieprzystające (lub "obce") ideologii Mao Zedonga zostaje zniszczone. Jednym z takich przedmiotów są skrzypce, które posiada nauczyciel muzyki Chou Yan (Liu). Odbywa się nad nim sąd kapturowy, podczas którego zostaje zmuszony do wyrzeczenia się zamiłowania do muzyki poważnej i spalenia skrzypiec na stosie. Oficer polityczny Xiang Pei (Chang) próbuje bronić Chou sugerując, że mógłby uczyć tradycyjnej muzyki chińskiej, jako że gra również na huqin.
Po powrocie do domu Xiang, wiedząc że jej mąż ją podejrzewa, zaczyna niszczyć wszystkie dowody na to, że cokolwiek łączyło ją w przeszłości z muzyką poważną. Wśród innych przedmiotów są też purpurowe skrzypce, podarunek od matki. W tym momencie do domu wraca jej syn, Ming. Matka próbuje powiedzieć mu o skrzypcach, nawet gra na nich, ale wie, że syn doniesie o wszystkim ojcu. Postanawia odnaleźć Chou i oddać mu instrument na przechowanie. Ten początkowo odmawia, bojąc się, że jest to prowokacja mająca doprowadzić do skazania go na długoletnie więzienie, a może nawet na śmierć, ale w końcu przyjmuje skrzypce i ukrywa je.
W ciągu wielu następnych lat skromny domek Chou staje się "azylem" dla tysięcy instrumentów. Skarb zostaje odkryty przez policję gdy ta, przybywszy na wezwanie sąsiadki Chou, znajduje go martwego. Dzisiejsze władze Chin, nastawione do cywilizacji Zachodu zupełnie inaczej niż za czasów Mao Zedonga, wysyłają znalezione instrumenty do Montrealu, gdzie mają one zostać wycenione i ewentualnie sprzedane na aukcji.
Czując wyrzuty sumienia z powodu tego, co kiedyś zrobił swojej matce, znacznie starszy Ming przybywa na aukcję, 1997, w nadziei odkupienia skrzypiec, na których ona kiedyś grywała. Odstępuje, gdy stawka sięga 1,2 miliona USD.
1997, Montreal.
Akcja filmu zaczyna się w chwili, gdy Charles Morritz (Jackson) przybywa do domu aukcyjnego Duval, jako ekspert z Nowego Jorku, który ma wydać opinię, czy jeden z instrumentów to purpurowe skrzypce Bussottiego. Przez cały film przewijają się sceny, w których twórcy ukazują pracę i coraz większą fascynację Morritza, a także różne fragmenty aukcji.
Morritz niemal natychmiast rozpoznaje purpurowe skrzypce, ale chce być tego pewien; do współpracy wciąga pracownika domu aukcyjnego Evana Williamsa (McKellar). Wysyła próbki werniksu do laboratorium miejscowego uniwersytetu, a jednocześnie kupuje z prywatnej kolekcji w Londynie wierną kopię oryginału sporządzoną ongiś na zlecenie Fredericka Pope'a przed śmiercią. Tymczasem do Montrealu przybywa bogaty skrzypek-wirtuoz Ruselsky (Bogajewicz), który słyszał o chińskiej kolekcji i chce kupić coś nadzwyczajnego. Dostrzega w domu aukcyjnym purpurowe skrzypce i nawet próbuje na nich zagrać, ale Morritz wmawia weń, że skrzypce nie brzmią dobrze i są nie dla niego. Gdy laboratorium uniwersyteckie informuje go, że w próbkach werniksu są ślady krwi, Morrits wie już na pewno, co robić. Szefowa domu aukcyjnego Leroux (Mercure) i główny licytator (Feore) wypytują Morritza o wydatki poczynione w związku z jego wycenami; ten daje im do zrozumienia, że mają do czynienia z oryginalnymi purpurowymi skrzypcami. Ruselsky jest wściekły, bowiem uważa się za wyprowadzonego w pole.
Kupione za własne pieniądze Morritza przez Williamsa w Londynie skrzypce przychodzą tuż przed aukcją. Kopia jest nie do odróżnienia od oryginału, ale nie może się z nim równać jeśli chodzi o brzmienie. Morritz ze skrzypcami udaje się do siedziby Duval i z pomocą Williamsa, który odwraca uwagę pracowników, zamienia oryginał na kopię przypadkowo upuszczając metkę aukcyjną i wychodzi z budynku. W tej samej chwili Leroux dostrzega brak metki i właśnie ma zamiar wszcząć alarm, gdy Williams dostrzega ów przedmiot na podłodze. Gdy austriaccy mnisi, przedstawiciel fundacji Pope'a, Ming, i Ruselsky licytują cenę, Morritz odjeżdża taksówką na lotnisko. Ruselsky ostatecznie pokonuje przeciwników i zostaje właścicielem kopii, za którą zapłaci 2,4 miliona USD. W drodze na lotnisko Morritz rozmawia przez telefon ze swą córką w Nowym Jorku i mówi jej, że ma dla niej prezent.
Tło powstania filmu.
Twórców filmu zainspirował instrument Stradivariusa, skrzypce z roku 1721, znane jako "Czerwony Mendelssohn", obecnie własność skrzypaczki Elizabeth Pitcairn, która dostała je w prezencie od dziadka na szesnaste urodziny na licytacji w znanym domu aukcyjnym Christie w Londynie za 1,7 miliona USD. Pitcairn jest pośród solistów, którzy wykonują "Red Violin Chaconne" skomponowaną na rzecz filmu przez Johna Corigliano. Idea zmieszania werniksu z krwią zmarłej żony lutnika to pomysł twórców filmu, "Czerwony Mendelssohn" wziął swą nazwę od czerwonego pasa w górnej prawej stronie skrzypiec, ale nie wiadomo skąd i dlaczego ów pas się wziął.
Nagrody.
Film otrzymał Oscara za muzykę (John Corigliano), 8 nagród Genie, 9 nagród Jutra i wiele wiele innych.

</doc>
<doc id="1447871" url="https://pl.wikipedia.org/wiki?curid=1447871" title="Okręg wyborczy Dungarvan">
Okręg wyborczy Dungarvan

Okręg wyborczy Dungarvan powstał w 1801 r. i wysyłał do brytyjskiej Izby Gmin jednego deputowanego. Okręg obejmował miasto i port Dungarvan w irlandzkim hrabstwie Waterford. Został zlikwidowany w 1885 r.

</doc>
<doc id="1447874" url="https://pl.wikipedia.org/wiki?curid=1447874" title="Frippertronics">
Frippertronics

Frippertronics – technika nagrywania używana przez Roberta Frippa (King Crimson). Po raz pierwszy została użyta przez Terry’ego Rileya oraz Pauline Oliveros.
Frippertronics polega na sprzęgnięciu gitary z dwoma magnetofonami połączonymi jedną pętlą taśmy. Dźwięk jest nagrywany na pierwszym z nich a następnie odtwarzany, z pewnym opóźnieniem, na drugim. Długość opóźnienia może być regulowana przez zwiększenie odległości między magnetofonami.

</doc>
<doc id="1447881" url="https://pl.wikipedia.org/wiki?curid=1447881" title="Prochy Angeli">
Prochy Angeli

Prochy Angeli - amerykańsko-irlandzki dramat obyczajowy z 1999 roku na podstawie powieści Franka McCourta "Popiół i żar".
Fabuła.
1935 rok. W Brooklynie, w małym pokoiku mieszka irlandzka rodzina McCourt. Ojciec pije, czworo dzieci głoduje, matka próbuje utrzymać dom. Po śmierci nowo narodzonego dziecka, rodzina decyduje się wrócić do Irlandii. Ale tam życie nie jest łatwiejsze. Ojciec nie mogąc znaleźć pracy, coraz bardziej pogrąża się w alkoholu, z powodu niedożywienia umierają bliźniacy. Frank, najstarszy syn Angeli, decyduje się powrócić do USA, nie chcąc się upodobnić do ojca...
Nagrody i nominacje.
Oscary za rok 1999
Złote Globy 1999
Nagrody BAFTA 1999

</doc>
<doc id="1447882" url="https://pl.wikipedia.org/wiki?curid=1447882" title="Parafia Najświętszej Maryi Panny Królowej Polski w Gorzowie Wielkopolskim">
Parafia Najświętszej Maryi Panny Królowej Polski w Gorzowie Wielkopolskim

Parafia pw. Najświętszej Maryi Panny Królowej Polski w Gorzowie Wielkopolskim – rzymskokatolicka parafia w Gorzowie Wielkopolskim, należąca do dekanatu Gorzów Wlkp. – Św. Trójcy, diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1984 roku.
Historia parafii.
Początki powstania parafii na Osiedlu Staszica w Gorzowie Wlkp. sięgają roku 1979 wówczas to Kuria Biskupia wniosła do władz wojewódzkich podanie o zezwolenie na budowę nowego ośrodka duszpasterskiego co wynikało ze zbyt dużej liczby wiernych przypisanych do parafii katedralnej. Otrzymana zgodę na przejęcie terenów przy ul. Żeromskiego 22 spowodowała rozpoczęcie prac nad projektem kościoła, które wykonał architekt Adam Szymski i po akceptacji przez biskupa gorzowskiego Wilhelma Plutę, rozpoczęto budowę świątyni.
Budowa trwała do roku 1984, a w dniu 9 września, odbyła się inauguracja działalności duszpasterskiej w nowo erygowanej parafii pw. NMP Królowej Polski. Wszelkie prace prowadzone były pod kierunkiem ks. infułata Władysława Sygnatowicza, któremu pomagał ks. Alojzy Budnik, jeden z pierwszych wikarych przydzielonych do parafii. Proboszczem nowo powstającego ośrodka duszpasterskiego, liczącego około 25 000 wiernych, został ks. Kazimierz Helon.
Miejsca święte.
Kościół parafialny.
W wyniku dalszej rozbudowy kościoła powstała w roku 1992 kaplica pw. Miłosierdzia Bożego. Ks. proboszcz Roman Harmaciński wystosował prośbę do Kurii Biskupiej o rozpoczęcie kultu św. Weroniki Giuliani klaryski kapucynki w tutejszej parafii. Po otrzymaniu zgody powstała (kaplica} – sanktuarium św. Weroniki Giulianii, którego konsekracji dokonał biskup zielonogórsko-gorzowski Adam Dyczkowski w dniu 9 maja 1997 roku.
Terytorium parafii.
Ulice w Gorzowie Wielkopolskim:

</doc>
<doc id="1447883" url="https://pl.wikipedia.org/wiki?curid=1447883" title="Region Ayacucho">
Region Ayacucho

Region Ayacucho – jeden z 25 regionów w Peru. Stolicą jest Ayacucho. W latach 600-1100 na obszarze współczesnego regionu rozwinęła się kultura Huari. W latach 80. XX wieku region był miejscem najcięższych walk z partyzantką Świetlistego Szlaku.
30 sierpnia 2005 roku przeprowadzono referendum w sprawie połączenia regionu z regionami Ica oraz Huancavelica oraz utworzenia nowego regionu Ica-Ayacucho-Huancavelica. Ze względu na negatywny wynik referendum zrezygnowano jednak z tego projektu.
Podział administracyjny regionu.
Region Ayacucho podzielony jest na jedenaście prowincji, które obejmują 111 dystrykty.

</doc>
<doc id="1447884" url="https://pl.wikipedia.org/wiki?curid=1447884" title="Ściana Olzy">
Ściana Olzy

Ściana Olzy – wychodnie fliszu karpackiego w przełomowym odcinku doliny Wisłoka w 
Rudawce Rymanowskiej. Jest to największa w polskich Karpatach odkrywka łupków menilitowych. Obszar ten od 2022 chroniony jest w ramach rezerwatu przyrody Olzy.

</doc>
<doc id="1447887" url="https://pl.wikipedia.org/wiki?curid=1447887" title="Zaszczytny Krzyż Lotniczy">
Zaszczytny Krzyż Lotniczy

Zaszczytny Krzyż Lotniczy (ang. "Distinguished Flying Cross" – DFC) – amerykańskie odznaczenie wojskowe przyznawane za „heroizm lub niezwykłe osiągnięcie w locie” (heroism or extraordinary achievement while participating in an aerial flight). Odznaczenie może być nadane każdemu żołnierzowi Amerykańskich Sił Zbrojnych bez względu na to czy należy do Wojsk Lądowych, Marynarki Wojennej czy Sił Lotniczych. W czasie działań wojennych medal może być także nadany żołnierzom sił sojuszniczych oraz instruktorom i uczniom szkół lotniczych. Medal został ustanowiony 2 lipca 1926.
Odznaczenie może być nadane wielokrotnie. Kolejne nadanie jest oznaczane poprzez nałożenie na wstążkę (oraz baretkę) brązowej odznaki w formie pęku liści dębowych ("oak leaf cluster") w Siłach Lądowych i Powietrznych, lub złotej pięcioramiennej gwiazdki w Marynarce Wojennej, Piechocie Morskiej i Straży Wybrzeża USA. Pięć odznak brązowych lub gwiazdek złotych jest zastępowanych odznaką względnie gwiazdką srebrną. Ponadto w siłach powietrznych, marynarce wojennej i piechocie morskiej za czyny waleczności odznaczenie może zostać nadane z „odznaką waleczności” w formie brązowej litery „V”.

</doc>
<doc id="1447888" url="https://pl.wikipedia.org/wiki?curid=1447888" title="Era panowania">
Era panowania



</doc>
<doc id="1447892" url="https://pl.wikipedia.org/wiki?curid=1447892" title="Wang Li">
Wang Li

Wang Li (chiń. 王力, pinyin: Wáng Lì, nazwisko pierwotne: chiń. 王祥瑛, pinyin: Wáng Xiángyīng; ur. 10 sierpnia 1900 w Kuangsi, zm. 3 maja 1986 w Pekinie w wieku 85 lat) – jeden z najbardziej znanych językoznawców chińskich.
Życiorys.
Wykształcenie uniwersyteckie zdobył Wang Li głównie na Uniwersytecie Tsinghua, gdzie w roku 1926 rozpoczął studia na wydziale nauk chińskich. Do grona wykładowców należeli tam m.in. Liang Qichao, Wang Guowei oraz Zhao Yuanren. W 1927 Wang udał się do Paryża, a 4 lata później uzyskał tytuł doktora w dziedzinie językoznawstwa na Uniwersytecie Paryskim. Po powrocie do kraju zajął się nauczaniem na swojej alma mater, był dyrektorem Instytutu Literatury na Uniwersytecie Lingnan i kierownikiem Wydziału Językoznawstwa na Uniwersytecie Sun Jat-sena w Kantonie. 
Od 1954 do śmierci był profesorem na Uniwersytecie Pekińskim. W tym okresie obejmował także stanowisko wiceprzewodniczącego Chińskiej Komisji do spraw Reformy Pisma (中国文字改革委员会), która zajmowała się uproszczeniem systemu znaków chińskich. Rezultatem działalności tej komisji było tak zwane uproszczone pismo chińskie obowiązujące obecnie w Chińskiej Republice Ludowej, podczas gdy na Tajwanie i w Hongkongu nadal używa się znaków tradycjonalnych.
Dorobek naukowy.
Do najważniejszych publikacji Wang Li zaliczają się między innymi:

</doc>
<doc id="1447894" url="https://pl.wikipedia.org/wiki?curid=1447894" title="Alexander Bard">
Alexander Bard

Alexander Bengt Magnus Bard (ur. 17 marca 1961 w Motali) – szwedzki muzyk, artysta i filozof kultury. W latach 90. XX w. współtworzył popowy gejowski zespół Army of Lovers i występował jako drag queen. Działał wówczas jako działacz LGBT walczący z AIDS. Zajmował się promocją szwedzkiej muzyki pop. Jest autorem książek filozoficznych, propaguje zoroastrianizm. Był popularyzatorem Internetu na początku jego powstania. Gra w elektro-popowym trio Bodies Without Organs.
Życiorys.
Urodził się i wychował w Motali nad jeziorem Wetter w Szwecji. Mając zaledwie 17 lat opuścił rodzinne miasto i wyjechał do Stanów Zjednoczonych. Podjął tam naukę początkowo jako uczeń college'u w Ohio, a następnie student sztuk teatralnych w Nowym Jorku. Po trzech latach wrócił do Szwecji i zamieszkał w Sztokholmie. Odbył służbę wojskową, po której podjął pracę jako instruktor transportu morskiego w szwedzkiej agencji wspomagania rozwoju trzeciego świata SIDA. W 1982 roku przeniósł się do Amsterdamu, gdzie przez dwa lata zajmował się działaniami artystycznymi tworząc sztukę wideo i performance z Jackiem Moore'em, pionierem sztuki wideo. W 1984 roku podjął studia na Wyższej Szkole Handlowej w Sztokholmie na kierunku geografii ekonomicznej.
Na studiach ekonomicznych Bard zafascynował się kulturą popularną – postanowił zająć się ekonomicznym badaniem przemysłu rozrywkowego. Wtedy też zarobkowo zaczął pisać piosenki dla wytwórni muzycznych i szybko osiągnął w tym sukces. Jego pierwszym utworem, który zdobył dużą popularność, był "The Way You Are" nagrany przez Agnethę Faltskog z zespołu ABBA – w 1986 roku utwór znalazł się na pierwszym miejscu szwedzkich list przebojów. Od tego czasu datuje się kariera Alexandra Barda w świecie międzynarodowego biznesu muzycznego. W latach 80. XX w. napisał i wyprodukował w Szwecji ponad 40 piosenek. Odegrał też kluczową rolę w promocji szwedzkiej muzyki pop, zjawisku, które nazwano później "fenomenem szwedzkiego eksportu muzycznego". Bard i grupa jego przyjaciół, zaczynając od zupełnych podstaw, w ciągu dziesięciu lat uczynili ze Szwecji trzeciego (po USA i UK) największego producenta muzyki. Wylansowane przez nich zespoły: Army of Lovers, Vacuum, Alcazar i BWO sprzedały w sumie ponad 10 milionów płyt, a ich piosenki osiągały wysokie miejsca na listach przebojów ponad 30 krajów.
W 1992 roku razem z Ola Hakanssonem założył wytwórnię płytową Stockholm Records. Zaczynali od kontraktu z Army of Lovers, potem z The Cardigans. Stockholm Records wkrótce stało się największą niezależną wytwórnią skandynawską. W 1998 roku Bard sprzedał swoje udziały w wytwórni firmie Universal Music, po czym założył własną firmę Bullgod, w której zajmuje się produkcją płyt i managementem muzycznym. Najnowszy zespół wyprodukowany przez Barda to Bodies Without Organs (BWO). Zespół ma podpisany kontrakt z EMI i jest jednym z najpopularniejszych zespołów popowych w Skandynawii (w ciągu pierwszych dwóch lat dwa platynowe albumy i dziesięć hitów Top 10).
W 1996 roku, na zaproszenie swojego przyjaciela Kjella Nordströma (autora "Funky Business"), powrócił do Stockholm School of Economics jako wykładowca i badacz. W 1999 roku wygłosił serię wykładów na temat dramatycznych implikacji socjologicznych, wynikających z rewolucji mediów interaktywnych. Punktem wyjścia dla wywodów Barda była historia widziana z perspektywy cybernetyki. Wykłady cieszyły się bardzo dużą popularnością, a wydawcy walczyli o prawo do wydania ich wersji książkowej, która ostatecznie ukazała się w 2000 roku we współpracy z Janem Söderqvistem (angielski tytuł "The Netocrats – Digital Class Wars And Life After Capitalism"). Została ona przetłumaczona na 11 języków i stała się światowym bestsellerem. Obydwaj wydali w 2002 roku kolejną publikację pt. "The Global Empire".
Aleksander Bard czynnie wprowadza w życie idee, które głosi – kieruje dziewięcioma międzynarodowymi tematycznymi sieciami internetowymi, m.in. "The Philosophy Network" łączącej 70 myślicieli z całego świata. Angażuje się też w politykę podejmując działania dotyczące zachowań społecznych, postaw wobec seksualności, narkotyków i mniejszości etnicznych. Przez siedem lat prowadził własne studia nad starożytną religią zaratusztriańską. W 1993 roku przeszedł na zaratusztrianizm, jako drugi w historii mieszkaniec Zachodu. Jest członkiem rady Kongregacji Zaratusztriańskiej w Sztokholmie i założycielem globalnej Asha Network – sieci łączącej przez Internet zaratusztrian z całego świata.
Prywatnym hobby Barda jest hodowla kłusaków, w czym również odnosi spore sukcesy. Dzięki temu hobby może opuścić miasto i wrócić do wiejskich korzeni.
Bard w Polsce.
Aleksander Bard jest częstym gościem dyskusji naukowych organizowanych w Polsce. 7 grudnia 2006 roku brał udział w konferencji "Kultura 2.0. Media – sztuka – dziedzictwo. Cyfrowy wymiar przyszłości" zorganizowanej w Warszawie. 24 kwietnia 2007 roku Bard gościł na Międzynarodowym Festiwalu Twórczości Telewizyjnej "Prix Visionica" we Wrocławiu, biorąc udział w dyskusji o przyszłości telewizji w obliczu nowych technologii, przemianach kultury i twórczości w dobie mediów. 6 sierpnia 2007 roku koncertował podczas Tall Ships Races w Szczecinie. 15 września 2010 roku wziął udział w konferencji InternetBeta w Rzeszowie.

</doc>
<doc id="1447895" url="https://pl.wikipedia.org/wiki?curid=1447895" title="Stuart Malutki (film)">
Stuart Malutki (film)

Stuart Malutki – amerykańsko-niemiecki film familijny z 1999 roku na podstawie książki "Stuart Malutki" E.B. White'a.
Powstała kontynuacja filmu „Stuart Malutki 2”, oraz „”.
Okres zdjęciowy : 3 sierpnia - listopad 1998
Wersja polska.
Opracowanie wersji polskiej: Master Film
Reżyseria: Elżbieta Jeżewska
Dialogi: Elżbieta Kowalska
Dźwięk: Elżbieta Mikuś
Montaż: Jan Graboś
Kierownictwo produkcji: Ewa Chmielewska
W wersji polskiej udział wzięli:
oraz:
i inni
Fabuła.
Państwo Malutki mają już syna George’a, ale bardzo chcą adoptować jeszcze jedno dziecko. Kiedy udają się do sierocińca, ich uwagę przykuwa pewna... mała mysz. Stuart zostaje nowym członkiem rodziny Malutkich. George nie jest zadowolony z takiego obrotu sprawy, bo jak tu się bawić z myszą. Jeszcze bardziej to nie pasuje Śnieżkowi, domowemu kotu. Decyduje się go pozbyć z pomocą przyjaciół...

</doc>
<doc id="1447903" url="https://pl.wikipedia.org/wiki?curid=1447903" title="Edward Stanhope">
Edward Stanhope

Edward Stanhope (ur. 24 września 1840 w Londynie, zm. 21 grudnia 1893 w Sevenoaks w hrabstwie Kent) – brytyjski arystokrata i polityk, członek Partii Konserwatywnej, minister w rządach lorda Salisbury’ego.
Był drugim synem Philipa Stanhope’a, 5. hrabiego Stanhope. Wykształcenie odebrał w Harrow School oraz w Christ Church na Uniwersytecie Oksfordzkim. W 1865 r. rozpoczął praktykę adwokacką w Inner Temple. W 1874 r. został wybrany do Izby Gmin jako reprezentant okręgu Mid Lincolnshire. Od 1885 r. reprezentował okręg wyborczy Horncastle.
Już w 1875 r. został parlamentarnym sekretarzem przy Zarządzie Handlu. W latach 1878–1880 był podsekretarzem stanu w Ministerstwie ds. Indii. Po powrocie Partii Konserwatywnej do władzy w 1885 r. został wiceprzewodniczącym Komitetu Edukacji. Wkrótce został przewodniczącym Zarządu Handlu. Po krótkim epizodzie rządów Partii Liberalnej w 1886 r., Stanhope otrzymał tekę ministra kolonii. W latach 1887–1892 był ministrem wojny.
Zmarł na atak serca w 1893 r.

</doc>
<doc id="1447906" url="https://pl.wikipedia.org/wiki?curid=1447906" title="Okręg wyborczy Horncastle">
Okręg wyborczy Horncastle

Okręg wyborczy Horncastle powstał w 1885 r. i wysyłał do brytyjskiej Izby Gmin jednego deputowanego. Okręg położony był w hrabstwie Lincolnshire. Został zlikwidowany w 1983 r.

</doc>
<doc id="1447907" url="https://pl.wikipedia.org/wiki?curid=1447907" title="Prywatne piekło">
Prywatne piekło

Prywatne piekło – amerykański thriller z 1997 roku na podstawie powieści Russella Banksa.
Fabuła.
Wade Whitehouse jest szeryfem w małym miasteczku w Nowej Anglii. Nie utrzymuje kontaktów z rodziną, poza bratem Rolfem. Jego ojciec był alkoholikiem. Wade rozwiódł się z żoną, od czasu do czasu widuje się ze swoją córką Jill. Dla Wade'a sposobem na problemy są narkotyki i alkohol. To prowadzi do tragedii.

</doc>
<doc id="1447914" url="https://pl.wikipedia.org/wiki?curid=1447914" title="Jar Wisłoka">
Jar Wisłoka

Jar Wisłoka – dolina rzeki Wisłok w pobliżu Rudawki Rymanowskiej w formie wydłużonego zagłębienia o głębokości do 40 m i wąskim dnie oraz stromych zboczach u góry porośnięty lasem.
Jest formą terenu wykształconą poprzez aktywność osuwisk, związaną z korytem rzeki Wisłok. Jar ten występuje na brzegu lasu, na terenie o stromym spadku 40 m, co sprzyja postępowaniu erozyjnego działania wód rzeki. W okolicy przełomu Wisłoka w Rudawce Rymanowskiej Jar Wisłoka, będąc naturalnym składnikiem krajobrazu, stanowi jednocześnie największą w polskich Karpatach odkrywkę łupków menilitowych (tzw. Ściana Olzy, chroniona w rezerwacie przyrody). Dolina Wisłoka, w swoim przełomowych odcinku, otoczona jest wychodniami fliszu karpackiego.

</doc>
<doc id="1447915" url="https://pl.wikipedia.org/wiki?curid=1447915" title="Maibara">
Maibara

 – miasto w Japonii, w południowej części wyspy Honsiu, nad jeziorem Biwa.

</doc>
<doc id="1447923" url="https://pl.wikipedia.org/wiki?curid=1447923" title="Krzysztof Brun i Syn">
Krzysztof Brun i Syn

Krzysztof Brun i Syn – warszawska spółka akcyjna handlu towarami żelaznymi, istniejąca od 1852 do 1939 roku.
Zarys historii i działalności.
Założycielem firmy był warszawski kupiec Krzysztof Fryderyk Brun i do końca jej istnienia głównymi udziałowcami byli jego potomkowie. Ostatnim głównym właścicielem był prawnuk Krzysztofa, Henryk Stanisław Brun (1888 - 1940), rozstrzelany w Palmirach przez gestapowców za odmowę zorganizowania wśród ewangelików warszawskich zbiórki pieniędzy na wybudowanie Domu SS. Ojciec Henryka Stanisław Gustaw Wilhelm (zm. 1925) rozbudował odziedziczoną po dziadku Krzysztofie firmę w mały koncern, który w roku 1939 obejmował trzy przedsiębiorstwa:

</doc>
<doc id="1447926" url="https://pl.wikipedia.org/wiki?curid=1447926" title="Freddy Eastwood">
Freddy Eastwood

Freddy Eastwood (ur. 29 października 1983 roku w Basildon, Anglia) – brytyjski piłkarz. Zakończył sportową karierę w klubie Southend United. Zawodnik reprezentacji Walii.
Kariera klubowa.
Eastwood rozpoczął karierę piłkarską jako zawodnik akademii klubu West Ham United. Został z niego wypuszczony wiosną 2003 roku, gdy nie znalazł uznania w oczach ówczesnego trenera tej drużyny, Glenna Roedera. Latem dołączył do zespołu Grays Athletic, występującego w szóstej lidze angielskiej. W ciągu niespełna półtora roku zdobył dla nowej drużyny ponad 30 bramek, czym zainteresował ówczesnego trenera czwartoligowego klubu Southend United, Steve'a Tilsona.
Pierwotnie, Southend United wypożyczyło Eastwooda w październiku 2004 roku. W swoim pierwszym spotkaniu w nowym zespole, Eastwood strzelił pierwszą bramkę już po ośmiu sekundach, a następne zdobył kolejne dwie, dzięki czemu jego zespół pokonał drużynę Swansea City 4-2. Miesiąc później podpisał z klubem trzyletni kontrakt. Do końca sezonu 2004/2005, Eastwood strzelił jeszcze dwadzieścia bramek we wszystkich rozgrywkach, dzięki czemu Southend United awansowało po barażach do trzeciej ligi. W następnym sezonie, Eastwood zdobył dwadzieścia trzy bramki w League One, zostając królem strzelców tych rozgrywek, a także zdobywając z Southend United mistrzostwo ligi. W sezonie 2006/2007, Eastwood strzelił szesnaście bramek we wszystkich rozgrywkach, w tym trafienie, które wyeliminowało Manchester United z Pucharu Ligi Angielskiej, jednak nie uchroniło to klubu Southend United przed spadkiem z drugiej ligi angielskiej.
Latem 2007 roku, Eastwood został nowym zawodnikiem innego drugoligowego klubu, Wolverhampton Wanderers. W nowym klubie także strzelił bramkę w swoim debiucie, w spotkaniu pucharowym przeciwko Bradford City. Przez cały sezon był jednak zaledwie rezerwowym zawodnikiem swojej drużyny, przez co nie potrafił zdobyć dla niej zbyt wielu bramek.
W lipcu 2008 roku, Eastwood przeszedł do zespołu Coventry City.
Kariera reprezentacyjna.
Eastwood urodził się w Anglii, jednak dzięki temu, że jego pradziadek urodził się w Walii, mógł reprezentować również walijską drużynę narodową. Zadebiutował w niej 22 sierpnia 2007 roku, w spotkaniu towarzyskim przeciwko reprezentacji Bułgarii, w którym strzelił jedyną bramkę meczu.
Życie prywatne.
Jest żonaty, ma dwójkę dzieci. Jest członkiem społeczności romskiej.

</doc>
<doc id="1447932" url="https://pl.wikipedia.org/wiki?curid=1447932" title="Allon Szewut">
Allon Szewut

Allon Szewut (hebr. אלון שבות) - osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku osiedli Gusz Ecjon w górach Judzkich, pośrodku drogi z Jerozolimy do Hebronu, w Judei w otoczeniu terytoriów Autonomii Palestyńskiej.
Historia.
Osada została założona w 1970 przez grupę żydowskich osadników.

</doc>
<doc id="1447935" url="https://pl.wikipedia.org/wiki?curid=1447935" title="Korona Wilhelma II Hohenzollerna">
Korona Wilhelma II Hohenzollerna

Korona Wilhelma II, także korona Hohenzollernów (de. "Krone Wilhelms II, Hohenzollernkrone") – pruska korona królewska wykonana w 1889 roku dla cesarza Wilhelma II Hohenzollerna.
Historia.
Korona została wykonana przez berlińskich jubilerów z wytwórni Humbert &amp; Sohn dla króla Prus Wilhelma II Hohenzollerna, który objął tron w 1888 roku.
Została zrobiona na wzór dwóch wcześniejszych pruskich koron koronacyjnych, które powstały dla Fryderyka I Hohenzollerna w 1700 roku i dla Wilhelma I Hohenzollerna – w 1861 roku. Cesarz Wilhelm II się nią jednak nie koronował.
Po zakończeniu I wojny światowej i upadku Cesarstwa Niemieckiego korona była przechowywana w Berlinie. W czasie II wojny światowej, gdy stolica Niemiec była bombardowana przez lotnictwo alianckie insygnium zamurowano w jednej ze ścian podziemi berlińskiej katedry. Przed 1945 rokiem wyjęto jednak ją stamtąd i ukryto w kościele we wsi Kleinenbremen pod Minden w Westfalii. W 1946 roku koronę znaleźli żołnierze brytyjscy. W 1948 roku została zwrócona rodzinie Hohenzollernów.
Korona Wilhelma II Hohenzollerna jest obecnie przechowywana w skarbcu na zamku Hohenzollern pod Hechingen w Badenii-Wirtembergii.
Opis.
Złotą koronę królewską Wilhelma II Hohenzollerna zamyka osiem kabłąków wysadzanych diamentami. Obręcz insygnium zdobi 18 dużych brylantów oraz kilkanaście mniejszych (obecnie zastąpionych imitacjami). Na przemian z kabłąkami w koronie zamocowane są sterczynki, których zwieńczenia zdobią perły w kształcie łez. Na szczycie korony został umieszczony złoty, wysadzany diamentami krzyż, który jest przymocowany do kabłąków dużym szafirem.
Pierwotnie korona liczyła 142 diamenty, 18 dużych brylantów i 8 dużych pereł.

</doc>
<doc id="1447936" url="https://pl.wikipedia.org/wiki?curid=1447936" title="Pomarańczowe niebo">
Pomarańczowe niebo

Pomarańczowe niebo (ukr. "Помаранчеве небо" / "Pomaranczewe nebo") — ukraiński film fabularny reżysera Oleksandra Kyrijenki – swobodna ekranizacja wydarzeń Pomarańczowej rewolucji.
Opis fabuły.
Główni bohaterowie, Mark (syn kijowskiego gubernatora Zaduchy) i Iwanna (studentka Uniwersytetu Kijowskiego, galicjanka z pochodzenia i stronniczka Juszczenki) poznają się podczas demonstracji pod murami Centralnej Komisji Wyborczej 24 października 2004. W rezultacie, nieoczekiwane uczucie wyrywa Marka z jego stabilnego życia – zamiast jechać studiować za granicę, pozostaje na Majdanie.

</doc>
<doc id="1447937" url="https://pl.wikipedia.org/wiki?curid=1447937" title="Elazar">
Elazar

Elazar () – wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon w górach Judzkich, pośrodku drogi z Jerozolimy do Hebronu, w Judei, w otoczeniu terytoriów Autonomii Palestyńskiej.
Historia.
Osada została założona w 1975 przez grupę religijnych osadników żydowskich.

</doc>
<doc id="1447939" url="https://pl.wikipedia.org/wiki?curid=1447939" title="Kachche Dhaage">
Kachche Dhaage

Kachche Dhaage (pol. tytuł "Zranione serce") – bollywoodzki thriller z 1999 roku. W rolach głównych Ajay Devgan, Saif Ali Khan i Manisha Koirala. Film jest debiutem Milan Luthria, autora "Chori Chori", "Taxi Number 9211" i "Deewaar".
Fabuła.
Dwóch obcych sobie ludzi: złodziej Aftab (Ajay Devgan) i Dhanmjay, dynamiczny, odnoszący sukcesy biznesmen (Saif Ali Khan) przy łożu umierającego ojca dowiadują się, że są przyrodnimi braćmi. Aftab, dotychczas pozbawiony nazwiska ojca, odrzucony z tego powodu przez rodziców ukochanej (Manisha Koirala) żal do ojca przenosi na brata. Mimo to wkrótce szantażowany przez gangsterów Aftab zwróci się do dotychczas nieznanego młodszego brata o pomoc...
Muzyka i piosenki.
Autorem muzyki i piosenek jest Nusrat Fateh Ali Khan

</doc>
<doc id="1447940" url="https://pl.wikipedia.org/wiki?curid=1447940" title="Henry Holland (wicehrabia)">
Henry Holland (wicehrabia)

Henry Thurstan Holland, 1. wicehrabia Knutsford GCMG (ur. 3 sierpnia 1825, zm. 29 stycznia 1914) – brytyjski polityk, członek Partii Konserwatywnej, minister w rządach lorda Salisbury’ego.
Życiorys.
Był synem sir Henry'ego Hollanda, 1. baroneta. Wykształcenie odebrał w Harrow School, na Uniwersytecie Durham oraz w Trinity College na Uniwersytecie Cambridge. W 1849 r. rozpoczął praktykę adwokacką w korporacji Inner Temple. W 1867 r. został prawnym doradcą Ministerstwa Kolonii. W latach 1870–1874 był asystentem podsekretarza stanu w tymże resorcie. W 1873 r. odziedziczył po śmierci ojca tytuł baroneta.
W 1874 r. został wybrany do Izby Gmin jako reprezentant okręgu Midhurst. Od 1885 r. reprezentował Hampstead. W latach 1885–1887 był wiceprzewodniczącym Komitetu Edukacji. W latach 1887–1892 był ministrem kolonii. W 1888 r. otrzymał tytuł barona Knutsford i zasiadł w Izbie Lordów. W 1889 r. przyznał koncesję Brytyjskiej Kompanii Południowoafrykańskiej Cecila Rhodesa.
Nie wszedł w skład nowego gabinetu Salisbury’ego w 1895 r. W tym samym roku jego tytuł parowski podniesiono do rangi wicehrabiego. Zmarł w 1914 r. Tytuły parowskie odziedziczył jego syn, Sydney.

</doc>
<doc id="1447943" url="https://pl.wikipedia.org/wiki?curid=1447943" title="Wicehrabia Knutsford">
Wicehrabia Knutsford

Tytuł wicehrabiego Knutsford został kreowany w parostwie Zjednoczonego Królestwa w 1895 r. dla konserwatywnego polityka Henry’ego Hollanda, kreowanego już w 1888 r. 1. baronem Knutsford.
Wicehrabiowie Knutsford 1. kreacji (parostwo Zjednoczonego Królestwa)
Najstarszy syn 6. wicehrabiego Knutsford: Henry Thurstan Holland-Hibbert

</doc>
<doc id="1447945" url="https://pl.wikipedia.org/wiki?curid=1447945" title="O dwóch takich, co poszli w miasto">
O dwóch takich, co poszli w miasto

O dwóch takich, co poszli w miasto (ang. "Harold and Kumar go to White Castle") – amerykańska komedia z 2004 roku w reżyserii Danny’ego Leinera.
Scenariusz do filmu napisali Jon Hurwitz i Hayden Schlossberg. Film zarobił 18 milionów dolarów w 2,163 kinach w USA, budżet filmu opiewał na 9 milionów dolarów. Potem jednak dalsze 60 milionów dolarów wpłynęło po wydaniu filmu na rynek DVD. W 2008 roku komedia doczekała się sequela "Harold i Kumar uciekają z Guantanamo".
Fabuła.
Film opowiada o dwóch przyjaciołach palących marihuanę, którzy postanawiają udać się do restauracji typu fast food o nazwie White Castle. Droga tam wiedzie przez serie komicznych wydarzeń.

</doc>
<doc id="1447946" url="https://pl.wikipedia.org/wiki?curid=1447946" title="Camsek Chin">
Camsek Chin

Elias Camsek Chin (ur. 10 października 1949) – wiceprezydent Palau od 1 stycznia 2005, polityk, były minister sprawiedliwości i senator.
Edukacja i kariera wojskowa.
Camsek Chin urodził się w 1949 na wyspie Peleliu w Palau. Uczęszczał do "Farrington High School" w Honolulu. Następnie studiował inżynierię elektroniczną w "Electronic Institute of Hawaii". Ukończył również studia licencjackie w dziedzinie psychologii na "University of Hawaii". W trakcie studiów poznał Miriam Rudimich, którą w 1977 poślubił. Chin jest ojcem dwojga dzieci.
W 1975 Camsek Chin rozpoczął służbę wojskową w "U.S. Army". Początkowo w korpusie piechoty, a następnie w korpusie lotniczym. W ciągu ponad dwudziestu lat kariery wojskowej spędził w powietrzu trzy tysiące godzin. Uczestniczył w czynnych walkach i został odznaczony licznymi medalami.
Kariera polityczna.
W 1997 Chin przeszedł na wojskową emeryturę w randze pułkownika. Został wówczas mianowany przez prezydenta Palau Kuniwo Nakamurę ministrem sprawiedliwości. W czasie swych trzyletnich rządów (1997–2000), wprowadził kilka ważnych programów. Wykorzystując pracę więźniów, zbudował nową siedzibę ministerstwa. Zapoczątkował nowy program resocjalizacji młodocianych przestępców, zakładający aktywniejszą w nim rolę rodziców. Zbudował również boje wykorzystujące światło słoneczne wokół wysp Babeldaob, Koror i Peleliu.
W listopadzie 2000 Camsek Chin został wybrany senatorem w Kongresie Narodowym. 2 listopada 2004 w wyborach na wiceprezydenta Palau pokonał urzędującą Sandrę Pierantozzi, uzyskując 71,1% głosów poparcia. Urząd objął 1 stycznia 2005.
W lutym 2008 Chin oficjalnie ogłosił swój udział w wyborach prezydenckich jesienią 2008. Wybory w Palau oparte są na dwuturowej ordynacji większościowej: dwóch kandydatów z najlepszymi wynikami w pierwszej turze ubiega się w drugiej o prezydenturę kraju. Pierwsza tura wyborów prezydenckich odbyła się 23 września 2008. Pierwsze miejsce zajął w niej Camsek Chin z 3 tysiącami głosów poparcia. Druga lokatę zajął dotychczasowy ambasador w Republice Chińskiej, Johnson Toribiong, z wynikiem 2,5 tysiąca głosów. Pozostali kandydaci: Surangel Whipps (2,25 tysiąca głosów) oraz Joshua Koshiba (1,4 tysiąca głosów), odpadli z rywalizacji.
Druga tura wyborów prezydenckich miała miejsce 4 listopada 2008. Nieoficjalne wyniki wstępne od samego początku wskazywały nieznaczną przewagę Toribionga nad Camsekiem Chinem (1629 do 1499 głosów). Camsek Cin nie zdołał odrobić straty i ostatecznie zdobył 4726 głosy, przegrywając z Toribiongiem o 216 głosów (Toribiong – 4924 głosy).

</doc>
<doc id="1447951" url="https://pl.wikipedia.org/wiki?curid=1447951" title="Okręg wyborczy Midhurst">
Okręg wyborczy Midhurst

Okręg wyborczy Midhurst powstał w 1311 r. i wysyłał do angielskiej, a następnie brytyjskiej, Izby Gmin dwóch deputowanych. W 1832 r. liczbę mandatów przypadających na okręg zmniejszono do jednego. Okręg obejmował miasto Midhurst w hrabstwie Sussex. Został zlikwidowany w 1885 r.

</doc>
<doc id="1447954" url="https://pl.wikipedia.org/wiki?curid=1447954" title="Samuel Cygler">
Samuel Cygler

Samuel Cygler (Szmul Cygler, do 1923 Ziegler) (ur. 3 listopada 1898 w Będzinie, zm. 1945 w Mauthausen) – popularny w okresie międzywojennym artysta malarz pochodzenia żydowskiego związany z Będzinem. Udzielał się w wielu stowarzyszeniach malarzy i rzeźbiarzy – żydowskich i polskich. W latach 1919–1921 członek grupy „Jung Idysz”.
Życiorys.
Był najstarszym dzieckiem Herszla i Udli, szanowanej i zamożnej rodziny żydowskiej z Będzina. Po ukończeniu 4 klas szkoły średniej w 1916 r. zapisał się na malarstwo w Akademii Sztuk Pięknych w Krakowie w pracowni cenionego malarza, Teodora Axentowicza. Równocześnie kontynuował naukę w szkole średniej. W 1920 r. wyjechał do Hamburga, gdzie w Kunstgewerbeschule (Wyższa Szkoła Rzemiosł Artystycznych) dokształcał się w zakresie grafiki i drukarstwa. Zdobyte tam umiejętności zaowocowały wyróżnieniem jego prac graficznych w czasie studiów na ASP, na które wrócił w 1921 r. W 1923 r. z niewiadomych powodów zmienił pisownię nazwiska na Cygler i przeniósł się do Szkoły Głównej Malarstwa do pracowni prof. Wojciecha Weissa, u którego studiował malarstwo figuralne, grafikę, anatomię i perspektywę. Pierwsze prace poza uczelnią zaprezentował w 1924 r. na wystawie Żydowskiego Towarzystwa Krzewienia Sztuk Pięknych. Wystawił tam 7 akwafort i obraz olejny "Fragment kościoła". Pierwsze grafiki z cyklu "Dybuk" podarował Bibliotece Jagiellońskiej, Muzeum Narodowemu w Krakowie i Warszawie. W czerwcu 1924 r. za nagrodę pieniężną wyjechał na dalsze studia do Paryża.
Jako młody malarz został zauważony i zaproszony przez cieszącego się uznaniem w Anglii i Polsce malarza, Mojżesza (Maurycego) Appelbauma (1887–1931), do współpracy przy dekoracji będzińskiej Wielkiej Synagogi (1925–1926) (spalonej przez Niemców 8/9 września 1939). Współpracował z nimi także Chaim Hanft (1903–1951). Projekty malowideł nie zachowały się, ale na podstawie opisów i jedynego zdjęcia wiadomo, że Cygler oparł się na tradycyjnej ornamentyce, tworząc dekoracje z fantastycznymi figurami zwierząt: lwów, jeleni i orłów.
Dużo podróżował między Paryżem, Warszawą, Krakowem a Będzinem, biorąc czynny udział w życiu artystycznym. W 1931 r. ponownie przyjechał do Paryża, gdzie wiosną następnego roku poznał będzińską dentystkę, Rachelę Ehrlich (ur. 2 VIII 1897). Po ślubie wyjechali na miesiąc do Wenecji, a po powrocie na stałe zamieszkali w Będzinie przy ul. Kołłątaja 37, gdzie Rachela miała swój gabinet. Samuel podjął pracę nauczyciela rysunku w będzińskim gimnazjum im. Szymonostwa Fürstenbergów. Nadal jednak brał udział w stowarzyszeniach i wystawach artystycznych oraz dużo podróżował. W 1932 r. uczestniczył w międzynarodowej wystawie karykatury w wiedeńskim Künstlerhaus. Bywał także na plenerach malarskich w Kazimierzu Dolnym; następnie wystawiał 60 prac w warszawskim Salonie Sztuki. W Sosnowcu związał się z grupą artystyczną „Blok”. Od 1934 r. wystawiał głównie w Krakowie. Po narodzinach córki Tamar (14 III 1935) wyjechał w 1936 r. do Palestyny, gdzie cierpiąc niedostatek urządzał wystawy (Jerozolima, Tel Awiw, Hajfa) i oddawał się malarstwu. Gdy w pożarze mieszkania jego obrazy spłonęły, wrócił do Polski. W lutym 1939 r. brał po raz ostatni udział w wystawie (Związek Żydowskich Artystów Plastyków).
W czasie II wojny światowej, mimo gotowych w 1943 r. paszportów Hondurasu dla rodziny, nie udało się im opuścić kraju. Dostali się do getta będzińskiego, z którego udało się wyciągnąć jedynie 8-letnią Tamarę (została umieszczona w polskiej rodzinie Genowefy i Bronisława Pająków, dzięki której jako Bogusia przeżyła wojnę). W sierpniu 1943 r. wraz z rodziną Samuel wywieziony został do obozu koncentracyjnego w Auschwitz-Birkenau, a następnie do Mauthausen-Gusen. Rysując i malując różne obrazki dla hitlerowców mógł liczyć na łagodniejsze traktowanie. Gdy w przededniu wyzwolenia obozu otrzymał wiadomość o śmierci rodziny w Auschwitz, przypomniał sobie o ampułce z trucizną, umieszczoną przez żonę w zębie i rozgryzł ją.
Cechy malarstwa.
Był otwarty na nowe prądy w sztuce, ale zawsze w jego twórczości powtarzał się element obyczajowości żydowskiej, urok tradycji, pejzaż miasteczek, uliczek i podwórek zamieszkanych przez jego współwyznawców. Malował obrazy olejne i akwarele. Na podstawie niewielkiej ilości zachowanych prac można stwierdzić, że nawiązywał do postimpresjonizmu i kubizmu. Kolory nakładał pewnie, co widoczne jest zwłaszcza w akwarelach. Jego styl wywodził się z kręgu Jung Idysz – nurtu, który powstał na przełomie XIX i XX w. w Paryżu, a w Polsce rozpowszechnił się po 1929 r. W latach 1924–1932 brał udział w kilkudziesięciu wystawach polskich i żydowskich. W 1932 r. w Salonie Sztuk w Warszawie zorganizował swoją wystawę indywidualną, gdzie zaprezentował co najmniej 60 prac. Do dziś przetrwało około 70 prac Cyglera (grafika, obrazy olejne, akwarele), z których większość znajduje się obecnie w zbiorach Muzeum Zagłębia w Będzinie (sala Samuela Cyglera w pałacu Mieroszewskich) (11 grafik, 6 obrazów olejnych, 13 akwarel). Znajdują się także w muzeach Tel-Awiwu, Biblioteki Jagiellońskiej, w Muzeum Narodowym w Warszawie i Krakowie, w Akademii Sztuk Pięknych w Krakowie oraz u kolekcjonerów prywatnych.
Jego będzińska pracownia mieściła się przy ulicy Kołłątaja 37 (budynek został zburzony podczas II wojny światowej).
Rodzina.
Całe życie związany był z Będzinem, dokąd po licznych podróżach ciągle powracał. Ożenił się w Paryżu, ale z będzinianką Rachelą, także w Będzinie 14 marca 1935 r. urodziło się mu jedyne dziecko – córka Tamar (Marusia) (po mężu Dror), która po wojnie wyjechała do Izraela. Tamar Dror jest autorką pamiętnika z okupowanego Będzina pt. "A green Parrot" (106 str.), wydanego w 1999 r. w Sydney (Australia) przez jej kuzynkę, Kitię Altman.

</doc>
<doc id="1447955" url="https://pl.wikipedia.org/wiki?curid=1447955" title="Jūjirō Kōmoto">
Jūjirō Kōmoto

 – japoński lekarz okulista. 
Był uczniem i asystentem Juliusa Scriby. Po tragicznej śmierci szefa kliniki ocznej w Tokio, Kinnojo Ume, Kōmoto został wysłany na studia do Niemiec, aby nabyć potrzebne umiejętności i objąć kierownictwo kliniki. W Niemczech uczył się u Karla Schweiggera i Juliusa Hirschberga w Berlinie oraz u Wilhelma Manza w Würzburgu. Po powrocie do Japonii otrzymał katedrę okulistyki na Cesarskim Uniwersytecie w Tokio. Jego uczniami byli m.in.: Shinobu Ishihara (1879–1963), Chuta Oguchi (1875–1945) i Einosuke Harada (1892–1946).

</doc>
<doc id="1447956" url="https://pl.wikipedia.org/wiki?curid=1447956" title="Jacek Otręba">
Jacek Otręba



</doc>
<doc id="1447957" url="https://pl.wikipedia.org/wiki?curid=1447957" title="Baron Allerton">
Baron Allerton

Tytuł barona Allerton został kreowany w parostwie Zjednoczonego Królestwa w 1902 r. dla konserwatywnego polityka Williama Jacksona.
Baronowie Allerton 1. kreacji (parostwo Zjednoczonego Królestwa)

</doc>
<doc id="1447958" url="https://pl.wikipedia.org/wiki?curid=1447958" title="Mateusz Dziubiński">
Mateusz Dziubiński

Mateusz Dziubiński zwany Niebieskim Płaszczem (zm.1828) - ostatni lirnik polski.
Uczestnik powstania kościuszkowskiego. Przybył do Warszawy w 1809 roku. Grał na lirze. Śpiewał pieśni historyczne - o Sobieskim, o konfederacji barskiej itp.

</doc>
<doc id="1447961" url="https://pl.wikipedia.org/wiki?curid=1447961" title="Kottabos">
Kottabos

Kottabos (gr. ) – popularna w starożytnej Grecji gra zręcznościowa z użyciem wina.
W grę tę grano głównie w czasie uczt ku czci Dionizosa. Szybko i do dna wypijano wino z kielicha (kyliksu), a ostatnie krople wylewano szybkim ruchem na metalową miskę, tak aby nie uronić ani jednej, wymieniając jednocześnie imię ukochanej osoby. Z dźwięku naczynia wnioskowano o wzajemności uczuć - jeżeli trafiono do celu, stanowiło to dobrą przepowiednię. Szczyt zręczności polegał na tym, aby nie uronić ani jednej kropli.
Inna odmiana gry polegała na tym, że biesiadnicy starali się trafić resztkami wina do jednej z szalek wagi, aby obciążona płynem uderzyła o stojącą pod wagą figurkę, która wydawała dźwięk.
Hazardowa odmiana gry polegała na tym, że uczestnicy uczty wpłacali pewną stawkę i starali się kolejno trafić resztkami wina do czarek pływających po wodzie w misce. Wygrywał ten, komu udało się zatopić w misce najwięcej czarek.

</doc>
<doc id="1447962" url="https://pl.wikipedia.org/wiki?curid=1447962" title="William Lawies Jackson">
William Lawies Jackson

William Lawies Jackson, 1. baron Allerton (ur. 16 lutego 1840 w Otley, zm. 4 kwietnia 1917 w Londynie) – brytyjski polityk, członek Partii Konserwatywnej, minister w drugim rządzie lorda Salisbury’ego.
Życiorys.
Wykształcenie odebrał w Moravian School. W 1880 r. został wybrany do Izby Gmin jako reprezentant okręgu Leeds. Od 1885 r. reprezentował okręg wyborczy Leeds North. W latach 1885-1886 i 1886-1891 był finansowym sekretarzem skarbu. W 1890 r. został członkiem Tajnej Rady. W latach 1891–1892 był członkiem gabinetu jako główny sekretarz Irlandii.
Był przewodniczącym Great Northern Railway. W 1902 r. otrzymał tytuł 1. barona Allerton i zasiadł w Izbie Lordów. Zmarł w 1917 r. Tytuł parowski odziedziczył jego syn, George.

</doc>
<doc id="1447964" url="https://pl.wikipedia.org/wiki?curid=1447964" title="Henry Matthews, 1. wicehrabia Llandaff">
Henry Matthews, 1. wicehrabia Llandaff



</doc>
<doc id="1447966" url="https://pl.wikipedia.org/wiki?curid=1447966" title="Magdalena Tesławska">
Magdalena Tesławska

Magdalena Biernawska-Tesławska (ur. 30 stycznia 1945 w Kamienicy, zm. 6 lutego 2011 w Warszawie) – kostiumograf filmowa i teatralna. Absolwentka Państwowej Wyższej Szkoły Sztuk Plastycznych w Łodzi w 1969 roku.
Filmografia (wybór).
Kostiumy:

</doc>
<doc id="1447968" url="https://pl.wikipedia.org/wiki?curid=1447968" title="Augusts Voss">
Augusts Voss

Augusts Voss, ros. "А́вгуст Эдуа́рдович Восс" (ur. 30 października 1919 w Sałtykowie koło Omska, zm. 10 lutego 1994 w Moskwie) - łotewski działacz komunistyczny, oficer polityczny, I sekretarz Komunistycznej Partii Łotwy. 
Ukończył Instytut Nauczycielski w Tiumeni. W latach 1939-40 pracował jako nauczyciel w szkole średniej. W 1940 roku zmobilizowany do Armii Czerwonej, pracował w niej jako oficer polityczny na froncie, 1943-1945 był dyrektorem szkoły we wsi Wikułowo w obwodzie omskim, następnie tiumeńskim. W 1945 roku rozpoczął działalność partyjną na terenie Łotewskiej SRR, instruktor KC Komunistycznej Partii (bolszewików) Łotwy, 1945-1948 słuchacz Wyższej Szkoły Partyjnej przy KC WKP(b), później sekretarz Komitetu KP(b)Ł Łotewskiego Uniwersytetu Państwowego, 1950-1953 aspirant Akademii Nauk Społecznych przy KC WKP(b)/KPZR. 27 stycznia 1960 został sekretarzem, a 15 kwietnia 1966 I sekretarzem KC Komunistycznej Partii Łotwy, zastępując w tej roli Arvīdsa Pelšego. Od 9 kwietnia 1971 do 2 lipca 1990 zasiadał w KC KPZR, a w latach 1966-89 był deputowanym do Rady Najwyższej ZSRR od 7 do 11 kadencji. W okresie pierestrojki (1984-89) pełnił urząd przewodniczącego Rady Narodowości ZSRR. 
Po usunięciu ze stanowiska nie wrócił na Łotwę.
Został pochowany na Cmentarzu Trojekurowskim w Moskwie.

</doc>
<doc id="1447970" url="https://pl.wikipedia.org/wiki?curid=1447970" title="Monte Carlo Circuit">
Monte Carlo Circuit



</doc>
<doc id="1447971" url="https://pl.wikipedia.org/wiki?curid=1447971" title="Senmut">
Senmut



</doc>
<doc id="1447972" url="https://pl.wikipedia.org/wiki?curid=1447972" title="Uniwersytet w Tours">
Uniwersytet w Tours

Uniwersytet w Tours (fr. Université de Tours; do 18 grudnia 2017 Université François-Rabelais de Tours) – francuski uniwersytet publiczny znajdujący się w mieście Tours, w Regionie Centralnym.
Uczelnia została założona, jako jedna z wielu, w 1969 na mocy reformy szkolnictwa wyższego przeprowadzonej przez ministerstwo oświaty w 1968. Patronem uniwersytetu był François Rabelais, francuski pisarz oraz duchowny.
Kampusy.
Uniwersytet jest zorganizowany w 5 kampusów uniwersyteckich rozlokowanych na terenie miasta Tours:
Oprócz wymienionych powyżej kampusów, w mieście Blois znajduje się filia uniwersytetu (wydział oraz katedra informatyki).

</doc>
<doc id="1447973" url="https://pl.wikipedia.org/wiki?curid=1447973" title="Adelaide Grand Prix Circuit">
Adelaide Grand Prix Circuit



</doc>
<doc id="1447976" url="https://pl.wikipedia.org/wiki?curid=1447976" title="Emil Schulze">
Emil Schulze

Emil Schulze (ur. 1840 w Szczecinie, zm. 1924) – niemiecki lekarz, jeden z pierwszych zaproszonych przez Cesarza Meiji do Japonii niemieckich medyków, mających pomóc japońskim lekarzom poznać zachodnią medycynę. Od 1875 roku jako następca Benjamina C.L. Muellera (1824-1893) wykładał chirurgię i okulistykę w szkole medycznej w Tokio. Jego asystentem był Tatsuya Inouye (1848-1895).

</doc>
<doc id="1447977" url="https://pl.wikipedia.org/wiki?curid=1447977" title="Anna i król">
Anna i król

Anna i król – amerykański dramat historyczny z 1999 roku, powstały na podstawie powieści biograficznej "Anna i król Syjamu" autorstwa Margaret Landon, opowiadającej o życiu Anny Leonowens, nauczycielki dzieci króla Mongkuta.
Fabuła.
1852 rok. Brytyjka Anna Leonowens wraz z synem Ludwikiem wyrusza do Syjamu za wezwaniem króla Mongkuta. Tam na początku ma kształcić jego najstarszego syna, który ma go zastąpić na tronie, lecz po przyjeździe dowiaduje się, że będzie uczyć wszystkie dzieci króla. Nauczycielka i król nabierają do siebie stopniowo szacunku i sympatii pokonując dzielące ich różnice kulturowe; pomiędzy nimi rodzi się uczucie. Równocześnie z rozwijającym się wątkiem romantycznym obserwujemy na ekranie historie polityczną – buntu na dworze i próby obalenia króla Mongkuta.
Nagrody i nominacje.
Oscary za rok 1999
Złote Globy 1999
Nagroda Satelita 1999

</doc>
<doc id="1447982" url="https://pl.wikipedia.org/wiki?curid=1447982" title="Nowe Centrum (Łotwa)">
Nowe Centrum (Łotwa)

Nowe Centrum (łot. "Jaunais centrs", ros. Новый центр) – łotewska partia polityczna o profilu lewicowym wchodząca w skład sojuszu wyborczo-parlamentarnego Centrum Zgody. Istniała do 2010. 
Historia.
Ugrupowanie powstało w 2004 w wyniku rozłamu w Partii Zgody Narodowej. W 2005 weszło w skład sojuszu wyborczego Centrum Zgody, który w wyborach 2006 uzyskał 17 mandatów w Sejmie (jeden z nich objął przewodniczący Nowego Centrum Siergiej Dołgopołow). Partia weszła następnie w skład Socjaldemokratycznej Partii „Zgoda”.

</doc>
<doc id="1447985" url="https://pl.wikipedia.org/wiki?curid=1447985" title="Instytucja społeczna">
Instytucja społeczna



</doc>
<doc id="1447986" url="https://pl.wikipedia.org/wiki?curid=1447986" title="Lep na muchy">
Lep na muchy

Lep na muchy – środek służący do zwalczania owadów latających, w szczególności much; rodzaj pułapki sporządzonej najczęściej z paska papieru szerokości kilku (np. 5) centymetrów i długości kilkudziesięciu (np. 50) centymetrów obustronnie pokrytego warstwą kleju. Pasek taki podwiesza się we wnętrzu pomieszczenia, często pod zwisającą w nim lampą, gdzie gromadzą się latające muchy.
Receptura kleju pokrywającego papier jest tak dobrana, by miał on dostatecznie dużą lepkość w szerokim zakresie temperatur spotykanych we wnętrzach, a często także by wabił muchy do tego, by przysiadały na jego powierzchni. Mucha, która przysiądzie na lepie, najczęściej nie jest w stanie pokonać lepkości kleju i ginie z głodu i wyczerpania przyklejona do papieru. Lep na muchy można sporządzić także sposobem domowym wykorzystując klej sporządzony na bazie syropu klonowego, miodu lub roztworu cukru. Spotykane w handlu lepy na muchy mogą prócz kleju i substancji wabiących zawierać również truciznę, przyspieszającą uśmiercenie złapanych na lep owadów.
Pasek lepkiego papieru przed użyciem może być albo zwinięty w rolkę, albo poskładany „w harmonijkę” i w tej postaci zapakowany do pudełka, co umożliwia transport i dystrybucję bez obawy przedwczesnego wyschnięcia kleju, uszkodzenia lub nieoczekiwanego sklejenia się z innymi przedmiotami. Pudełko to najczęściej – po rozwinięciu i powieszeniu lepu – pozostawia się wiszące na jego końcu, co z jednej strony obciąża koniec paska i w ten sposób zapobiega samoistnemu zwinięciu się i ponownemu sklejeniu papieru (np. pod wpływem podmuchów i ruchów powietrza), a z drugiej strony także czyni lep lepiej widocznym, co ułatwia jego dostrzeżenie przez znajdujących się w pomieszczeniu ludzi i zmniejsza prawdopodobieństwo przyklejenia do lepu twarzy lub włosów, jeśli wisi nisko.
Użycie lepów na muchy jest tanim sposobem na zmniejszenie liczby owadów we wnętrzach mieszkań i pomieszczeń gospodarczych, ale ich istotną wadą jest nieestetyczny wygląd, zwłaszcza kiedy zwisają oblepione martwymi owadami. Dlatego stosowanie ich ogranicza się raczej do pomieszczeń mniej reprezentacyjnych.
Odmianą lepu na muchy jest pokryty klejem sznurek spełniający identyczną funkcję, co pasek papieru.

</doc>
<doc id="1447988" url="https://pl.wikipedia.org/wiki?curid=1447988" title="17 cm Kanone 18 in Mörserlafette">
17 cm Kanone 18 in Mörserlafette

17 cm Kanone 18 in Mörserlafette - niemiecka ciężka armata polowa z okresu II wojny światowej. Armata została zaprojektowana przede wszystkim do prowadzenia ognia przeciwartyleryjskiego i była używana zazwyczaj jako artyleria korpusowa. Armata weszła do służby w 1941, używała ona tego samego łoża i podwozia co ciężka haubica 21 cm Mörser 18. Planowano używać tych jednostek jako wzajemnie się uzupełniających, w rzeczywistości jednak okazało się, że pomimo mniejszego kalibru pociski armaty K 18 miały niewiele mniejszą moc niszczącą od haubicy M 18 przy znacznie większym zasięgu maksymalnym i ostatecznie zaprzestano produkcji haubicy koncentrując się wyłącznie na produkcji 17 cm Kanone 18. Armata ta była używana do końca wojny.

</doc>
<doc id="1447989" url="https://pl.wikipedia.org/wiki?curid=1447989" title="17 cm Kanone 18">
17 cm Kanone 18



</doc>
<doc id="1447991" url="https://pl.wikipedia.org/wiki?curid=1447991" title="Sergejs Dolgopolovs">
Sergejs Dolgopolovs

Sergejs Dolgopolovs, ros. Сергей Леонидович Долгополов, trb. Siergiej Leonidowicz Dołgopołow (ur. 3 września 1941 w Rydze) – łotewski polityk rosyjskiego pochodzenia, były przewodniczący Nowego Centrum, poseł na Sejm, były wiceburmistrz Rygi.
Życiorys.
W 1963 ukończył studia na wydziale chemicznym Ryskiego Instytutu Politechnicznego, a w 1969 obronił pracę kandydacką. Pracował w fabryce półprzewodników Alfa i w związkach zawodowych. Był aktywnym działaczem Komunistycznej Partii Łotwy (w latach 1988–1990 kierował wydziałem organizacji państwowych i pozarządowych w komitecie centralnym). Na początku lat 90. zatrudniony w ryskim samorządzie, później w sektorze prywatnym.
Działał w Partii Zgody Narodowej, został wiceprzewodniczącym tego ugrupowania (1997) i doradcą jego frakcji poselskiej (1998). W 1998 wybrany w skład rady miejskiej w Rydze, w marcu 2000 objął funkcję wiceburmistrza. W 2004 stanął na czele Nowego Centrum, które wyłoniło się z Partii Zgody Narodowej. W 2010 wraz z tym ugrupowaniem dołączył do Socjaldemokratycznej Partii „Zgoda”. W latach 2006, 2010 i 2011 wybierany w skład Sejmu z listy Centrum Zgody. W wyborach w 2014 i 2018 uzyskiwał mandat posła z ramienia partii „Zgoda”. W 2015 był kandydatem swojej formacji na urząd prezydenta Łotwy.

</doc>
<doc id="1447992" url="https://pl.wikipedia.org/wiki?curid=1447992" title="Tadeusz Kosibowicz">
Tadeusz Kosibowicz

Tadeusz Kosibowicz (ur. 30 listopada 1893 w Nowym Sączu, zm. 6 lipca 1971 w Katowicach) – doktor medycyny, lekarz będziński, działacz Towarzystwa Lekarskiego, aktywny uczestnik życia Będzina, więzień obozów koncentracyjnych, uczestnik akcji ratowania żydowskich mieszkańców Będzina.
Życiorys.
Pochodził z niezamożnej rodziny Franciszka (urzędnik poczty miejskiej w Nowym Sączu) i Agnieszki Miczulskiej. Ukończył szkołę muzyczną w Wiedniu. Studia medyczne na Uniwersytecie Jagiellońskim przerwała I wojna światowa. Na froncie pracował jako sanitariusz, za co 28 kwietnia 1916 r. został odznaczony Medalem Czerwonego Krzyża z odznaczeniem wojennym (Pielęgniarz-Ochotnik).
Po wojnie wznowił studia medyczne w Krakowie i w 1918 otrzymał tytuł doktora wszechnauk medycznych. W tym samym roku zawarł związek małżeński z Marią Urbańską (legionistka). W styczniu 1919 r. wraz z rodziną przeniósł się do Będzina i zamieszkał w hotelu Bristol przy ul. Małachowskiego. W 1922 r. na czerwonkę umarł jego 2-letni syn Otto, rok później urodziła się córka Zofia (późniejsza Rydlowa). W 1921 został dyrektorem Szpitala Powiatowego w Będzinie, który dzięki jego staraniom rozbudowano i unowocześniono laboratorium. Był też ordynatorem oddziału wewnętrznego i ginekologiczno-położniczego. Przez 2 lata zastępował ordynatora oddziału chirurgicznego. Podczas II powstania śląskiego umieszczał rannych w podległych sobie szpitalach. Jako członek Towarzystwa Lekarskiego przyczynił się do uruchomienia ośrodka zdrowia przy ul. Krakowskiej.
Podczas II wojny światowej w konspiracji przed hitlerowcami leczył Żydów i ich ukrywał. Gdy pod koniec kwietnia 1940 r. do szpitala trafiła pewna młoda Niemka, został zdekonspirowany. Za udzielenie pomocy wrogom III Rzeszy został skazany na śmierć. Sąd jednak zmienił wyrok na obóz koncentracyjny. Po 3 miesiącach pobytu w Dachau został przewieziony do Sachsenhausen, a w latach 1942-1944 przebywał w obozie w Majdanku. W obozach potajemnie udzielał porad lekarskich. W wyniku niedożywienia, zimna i ciężkiej pracy w obozie zapadł na tyfus. Chory przebywał na oddziale zakaźnym, gdzie jednocześnie był lekarzem. Po wyzwoleniu w 1945 r. powrócił na stanowisko dyrektora będzińskiego szpitala, ale w 1951 został zdymisjonowany, ponieważ nie należał do PZPR i nie chciał zlikwidować kaplicy szpitalnej. Środowiska kombatanckie odznaczyły go medalami: „Zwycięstwo i Wolność”, „Bojownikom Śląska”, Śląskim Krzyżem Powstańczym oraz dwukrotnie Odznaką Grunwaldzką. Zmarł na zator serca 6 lipca 1971 w katowickim szpitalu klinicznym. Pochowany został w rodzinnym grobowcu w Jaworzu koło Bielska-Białej.
W 2006 otrzymał pośmiertnie Medal Sprawiedliwy wśród Narodów Świata przyznawany osobom, które z narażeniem własnego życia ratowały Żydów.
7 kwietnia 2008 na budynku Powiatowego Zespołu Zakładów Opieki Zdrowotnej (dawnego szpitala) w Będzinie przy ul. Małachowskiego 12 wmurowano pamiątkową tablica poświęconą pamięci dr. Tadeusza Kosibowicza (na wniosek Rady Powiatu) o treści: „Pamięci dr Tadeusza Kosibowicza, wieloletniego dyrektora szpitala w Będzinie, więźnia hitlerowskich obozów koncentracyjnych, odznaczonego medalem „Sprawiedliwy wśród Narodów Świata”. Mieszkańcy Powiatu Będzińskiego”.

</doc>
<doc id="1447993" url="https://pl.wikipedia.org/wiki?curid=1447993" title="Symbol kontynuacji">
Symbol kontynuacji

Symbol kontynuacji to element składni określonego języka programowania, informujący translator, o kontynuowaniu zapisu elementu kodu w kolejnej linii tekstu kodu źródłowego.
W językach programowania o zapisie swobodnym, instrukcja w kodzie źródłowym może być zwykle zapisana w wielu wierszach tekstu. W tym przypadku znak nowego wiersza (i ewentualnie inne znaki jak np. znak powrotu karetki), jest po prostu separatorem, pełniącym równocześnie funkcję formatowania wydruku (rozumianego także jako wyświetlanie na ekranie monitora, czy też zapisu do pliku tekstowego). Istnieją jednak języki, w których nałożone zostało istotne ograniczenia na format zapisu kodu źródłowego, bądź znak nowej linii pełni rolę separatora bądź terminatora instrukcji. W tych przypadkach, kontynuacja instrukcji w kolejnych wierszach wymaga – o ile język w ogóle dopuszcza taką konstrukcję – specjalnego oznaczenia, iż następny wiersza jest kontynuacją zapisu z wiersza poprzedniego.
Można wyróżnić następujące przypadki:
Przykład:
' Visual Basic
If (MyStack.Count&gt;0) And _
 (MyStack.Seek=0) Then
End If
Symbol kontynuacji zwykle dotyczy zapisu instrukcji, rzadziej odnosić się może również do podziału zapisu literałów złożonych takich jak literały tablicowe lub łańcuchowe.
 # Icon
 a:="To jest jeden łańcuch _
 znaków zapisany w trzech liniach kodu, _
 ale spacje początkowe są ignorowane."
Zmiennej "a" zostanie przypisany łańcuch: "To jest jeden łańcuch znaków zapisany w trzech liniach kodu, ale spacje początkowe są ignorowane."

</doc>
<doc id="1447994" url="https://pl.wikipedia.org/wiki?curid=1447994" title="John Cho">
John Cho

John Yohan Cho (kor. 조요한, ur. 16 czerwca 1972 w Seulu) – amerykański aktor filmowy i telewizyjny oraz muzyk. Grał m.in. w filmach z serii "American Pie" (1999–2012), "Harold i Kumar" (2004–2011) oraz "Star Trek" (2009-2016).
Życiorys.
Życie osobiste.
Cho urodził się w Seulu (Korea Południowa), natomiast wychowywał się w Los Angeles, gdzie jego rodzina osiedliła się w 1978. Jego ojciec pełni funkcję ministra.
Cho ukończył liceum im. Herberta Hoovera w Glendale, położonym w stanie Kalifornia w 1990. Potem uczęszczał na Uniwersytet Kalifornii w Berkeley, który skończył w 1996 licencjatem języka angielskiego, po czym zaczął uczyć angielskiego w Pacific Hills School w West Hollywood, w stanie Kalifornia. Ożenił się z aktorką Kerri Higuchi i mają dwoje dzieci.
Kariera.
Przełomem w karierze Cho była mała rola w komedii "American Pie, czyli sprawa dowCipna" (1999), w której spopularyzował slangowy termin MILF. W tym samym roku pojawił się w drugoplanowych rolach w "American Beauty" i "Bowfinger". W 2002 Cho zagrał główną rolę w "Better Luck Tomorrow", czarnej komedii skupiającej się na trudnościach grupy Amerykanów azjatyckiego pochodzenia żyjących w południowej Kalifornii, którzy spełniają się na polu naukowym i akademickim, lecz nie na polu towarzyskim. W komedii "O dwóch takich, co poszli w miasto" (2004) zagrał jedną z głównych ról. Cho był także jedną z gwiazd sitcomu "Luz we dwóch", który jednak szybko zszedł z anteny z powodu protestów środowisk katolickich. Ponadto grał ducha w "Dead Man Dating" oraz był gwiazdą sitcomu telewizji FOX "Kill grill". We wrześniu 2006 Cho znalazł się w obsadzie komedii NBC pt. "The Singles Table". Serial ten jednak nigdy nie wszedł na antenę z powodu zmian w harmonogramie i produkcji. W 2007 Cho dołączył do obsady serialu "Brzydula Betty", w którym gra Kenniego, najlepszego przyjaciela księgowego Henriego Grubsticka. W 2009 roku zagrał rolę Hikaru Sulu w "Star Treku".
Jest liderem Viva La Union, zespołu z Los Angeles składającego się z byłych członków zespołu UCB, a także studentów Uniwersytetu Południowej Kalifornii.
W 2008 razem z wieloma innymi gwiazdami, pojawił się w teledysku Nasa "Be a Nigger Too".

</doc>
<doc id="1447995" url="https://pl.wikipedia.org/wiki?curid=1447995" title="Artūrs Rubiks">
Artūrs Rubiks

Artūrs Rubiks (ur. 1970) – łotewski polityk komunistyczny, jeden z liderów Łotewskiej Partii Socjalistycznej, syn Alfrēdsa.
W 1987 ukończył XI Szkołę Średnią w Rydze. W latach dziewięćdziesiątych zaangażował się w politykę, był m.in. radnym Rygi. W 2006, 2010 i 2011 wybierany posłem na Sejm z list Centrum Zgody. Reprezentuje w nim Łotewską Partię Socjalistyczną.

</doc>
<doc id="1447997" url="https://pl.wikipedia.org/wiki?curid=1447997" title="Adwokat (film 1998)">
Adwokat (film 1998)

Adwokat – amerykański dramat obyczajowy z 1998 roku, którego fabuła oparta została na podstawie powieści Jonathana Harra opisującej rzeczywiste wydarzenia.
Fabuła.
Jan Schlichtmann jest adwokatem zajmującym się wywalczaniem finansowych rekompensat dla osób (lub ich rodzin) poszkodowanych na zdrowiu. Jego maksymą jest: „Najlepszym klientem jest biały, zamożny 40-latek, najgorszym – martwe dziecko”. Jednak wbrew swojej regule decyduje się reprezentować grupę mieszkańców podbostońskiego miasteczka, rodziców dzieci zmarłych na białaczkę. Choroba wzięła się prawdopodobnie z powodu zatrucia wód gruntowych przez miejscową garbarnię, za którą stoją dwie potężne korporacje przemysłowo-transportowe. Poza tym jej interesów broni zespół doświadczonych prawników pod kierunkiem Jerome'a Fachera.
Zdjęcia.
Zdjęcia do filmu realizowane były na terenie amerykańskich stanów Massachusetts i Kalifornia.

</doc>
<doc id="1448004" url="https://pl.wikipedia.org/wiki?curid=1448004" title="Bitwa pod Uruk">
Bitwa pod Uruk

Bitwa pod Uruk – jedna z decydujących bitew, w rezultacie której król Akkadu, Sargon Wielki, podporządkował sobie Sumer. Jedyna znana informacja o tej bitwie pochodzi z kopii inskrypcji z Nippur. Starcie miało miejsce około 2271 p.n.e., choć data ta nie jest pewna. 
Podczas kampanii przeciwko Sumerom Sargon zaatakował Uruk i zniszczył je. Ocalali obrońcy opuścili miasto i połączyli się z wojskami z pięćdziesięciu prowincji Sumeru pod dowództwem króla Lugalzagesi z Ummy, aby następnie wspólnie stawić czoła najeźdźcom. W wyniku bitwy armia Lugalzagesiego, głównego rywala i oponenta Sargona, została rozbita, a on sam schwytany i przewieziony do Nippur.

</doc>
<doc id="1448014" url="https://pl.wikipedia.org/wiki?curid=1448014" title="Wspólnota Chrześcijańska „Golgota”">
Wspólnota Chrześcijańska „Golgota”

Wspólnota Chrześcijańska „Golgota” () – międzynarodowa wspólnota ewangelicznych kościołów chrześcijańskich, posiadająca obecnie przeszło 1,8 tys. zborów na całym świecie, w tym jeden w Polsce, w Sandomierzu. Pierwszą wspólnotą była oryginalna "Calvary Chapel" w Costa Mesa, w stanie Kalifornia, która powstała w 1965 r. Jej pastorem był Chuck Smith.
W listopadzie 2016 roku wspólnota podzieliła się na dwie niezależne części: „Calvary Chapel Global Network” oraz „Calvary Chapel Association”.
Charakterystyka.
Doktrynalnie, „Golgota” jest wspólnotą o zdecydowanie ewangelikalnym i protestanckim charakterze. Mocno podkreśla reformacyjną zasadę "sola scriptura", według której Biblia stanowi jedyne źródło wiary. Uważa ponadto, iż Biblia jest bezbłędna i nieomylna we wszystkich kwestiach, w których się wypowiada.
Wspólnota wierzy w jednego Boga w trzech osobach: Ojca, Syna i Ducha Świętego. Wyznaje wiarę, iż na skutek upadku pierwszych rodziców wszyscy ludzie żyją z dala od Boga, ich udziałem jest potępienie i dlatego potrzebują zbawienia. Zbawienie pochodzi tylko z łaski i przyjmowane jest wyłącznie wiarą w momencie, gdy skruszony grzesznik wyzna Jezusa Chrystusa swoim Panem i Zbawicielem. Wówczas jego życie zostaje przez Ducha Świętego przemienione, a on otrzymuje zbawienie. „Golgota” wierzy w pełne Bóstwo Jezusa Chrystusa, jego wcielenie, narodziny z dziewicy, zastępczą śmierć na krzyżu, realność cudów i cielesne zmartwychwstanie.
Organizacja kościelna wyróżnia „Golgotę” na tle innych wspólnot protestanckich. Odrzuca ona zarówno prezbiterianizm, jak i kongregacjonalizm. Uznaje tzw. „model mojżeszowy”. Wspólnota ma charakter zielonoświątkowy i tym samym podkreśla aktualność darów Ducha Świętego we współczesnym Kościele (łącznie z prorokowaniem i mówieniem językami), przy czym nie wchodzi to zazwyczaj w skład typowego nabożeństwa. Przede wszystkim z tego powodu w 1986 roku powstał rozłam w wyniku którego powstało Stowarzyszenie Kościołów „Winnica”. Choć wspólnota zdecydowanie podkreśla ważność praktykowania charyzmatów w życiu chrześcijańskim, podkreśla jednocześnie, iż nabożeństwo winno bardziej opierać się na uczniostwie, niż na emocjach. Cechą charakterystyczną nabożeństw „Golgoty” jest nauczanie, które odbywa się „werset po wersecie, rozdział po rozdziale i księga po księdze”, począwszy od Pierwszej Księgi Mojżeszowej do Objawienia św. Jana. Oznacza to, iż każde nauczanie jest ściśle powiązane z konkretnym fragmentem Biblii i każde kolejne nauczanie rozpoczyna się w tym miejscu Biblii, w którym skończyło się poprzednie. Według wspólnoty ma to zapobiec wybieraniu przez pastorów ich „ulubionych” tematów i omijania kontrowersyjnych fragmentów.
„Golgota” praktykuje chrzest jedynie nawróconych (nowo narodzonych) osób, które wyznały Jezusa swoim Panem i Zbawicielem. Chrztu dokonuje się wyłącznie przez całkowite zanurzenie w wodzie. Odrzuca się koncepcję, jakoby chrzest był bezwzględnie konieczny do zbawienia, choć podkreśla się jego znaczenie jako symbolicznej ilustracji odrodzenia. Wieczerza Pańska jest także pojmowana symbolicznie i praktykowana pod postacią zarówno chleba, jak i wina. 
W sprawach eschatologicznych wspólnota opowiada się za doktryną o porwaniu Kościoła przed czasem ucisku, powtórnym przyjściu Chrystusa z Kościołem po ucisku w celu założenia na ziemi Tysiącletniego Królestwa oraz w zmartwychwstanie wierzących do życia wiecznego i niezbawionych na wieczne potępienie. Podkreśla się rolę Izraela w wypełnieniu proroctw dotyczących czasów ostatecznych.

</doc>
<doc id="1448015" url="https://pl.wikipedia.org/wiki?curid=1448015" title="Bokusatsu Tenshi Dokuro-chan">
Bokusatsu Tenshi Dokuro-chan

 – seria opowiadań napisana przez Masaki Okayu i ilustrowana przez Torishimo. Na jej podstawie powstała manga oraz serial anime.
Fabuła.
Bokusatsu Tenshi Dokuro-chan opowiada historię gimnazjalisty Sakury Kusakabe, który jako dwudziestoletni student, stworzy urządzenie zatrzymujące rozwój kobiet na wieku dwunastu lat. Niebiańska organizacja Rurutie wysyła na ziemię anioła Dokuro, aby zabiła Sakurę. Dziewczyna nie chce go zabijać, więc robi wszystko aby chłopak się nie uczył tylko poświęcał czas na zabawie z nią, chociaż sama wciąż w widowiskowy sposób go zabija. Następnie ożywia zaklęciem "Pipiru piru piru pipiru pi".

</doc>
<doc id="1448016" url="https://pl.wikipedia.org/wiki?curid=1448016" title="Joshua Koshiba">
Joshua Koshiba

Joshua Koshiba (ur. 10 grudnia 1943) – palauski polityk, senator od 1980.
Życiorys.
Joshua Koshiba jest politykiem z najdłuższym stażem parlamentarnym. Od ogłoszenia przez Palau niepodległości w 1980 zasiada nieprzerwanie w Senacie. Ostatnią reelekcję wywalczył w listopadzie 2004. Przed objęciem mandatu senatora przez 12 lat pracował jako nauczyciel w szkole średniej (1969-1982). W 1968 ukończył matematykę (licencjat) na "University of Guam". 
W latach 1986-1991 Koshiba zajmował stanowisko przewodniczącego Senatu. 
W czerwcu 2008 oficjalnie ogłosił swój start w wyborach prezydenckich jesienią 2008. Wybory w Palau oparte są na dwuturowej ordynacji większościowej: dwóch kandydatów z najlepszymi wynikami w pierwszej turze ubiega się w drugiej o prezydenturę kraju. Pierwsza tura wyborów prezydenckich odbyła się 23 września 2008. Pierwsze miejsce zajął w niej dotychczasowy wiceprezydent Camsek Chin z 3 tysiącami głosów poparcia, a drugą lokatę uzyskał Johnson Toribiong z wynikiem 2,5 tysiąca głosów zajął drugą lokatę. Przeszli oni do drugiej tury wyborów 4 listopada 2008. Joshua Koshiba był czwarty z wynikiem 1,4 tysiąca głosów i razem z trzecim Surangelem Whipsem (2,25 tysiąca głosów), nie przeszedł do kolejnej tury wyborów.

</doc>
<doc id="1448018" url="https://pl.wikipedia.org/wiki?curid=1448018" title="Surangel Whipps">
Surangel Whipps

Surangel Whipps (ur. 21 lutego 1941) – palauski polityk, członek Izby Delegatów (1984–2000) i senator od roku 2000, przewodniczący Senatu od 2007.
Życiorys.
Surangel Whipps urodził się w Airai. Ukończył szkołę podstawową w Palau oraz szkołę średnią w Guam. W latach 1964–1966 służył jako medyk w US Army. Ukończył studia licencjackie z dziedziny zarządzania na University of Baltimore w 1971 roku. W czasie pobytu w Stanach Zjednoczonych poznał swoją żonę, z którą ma czworo dzieci.
Surangel Whipps do Palau wrócił w roku 1972. Został wówczas menedżerem "Palau Fisheries Coop." oraz współzałożycielem Restauracji WHYS. Był również menedżerem Mikronezyjskiej Korporacji Przemysłowej (MIC). W 1980 roku założył "Surangel and Sons' Company", hurtownię spożywczą, którą następnie przejął jego syn.
Karierę polityczną Whipps rozpoczął w roku 1982, kiedy został wybrany przewodniczącym prowincji Ngatpang. W 1984 wszedł po raz pierwszy w skład Izby Delegatów (niższa izba Kongresu Narodowego Palau), w której zasiadał do roku 2000. 
W listopadzie tegoż roku Whipps zdobył mandat senatora z najwyższą liczbą uzyskanych głosów. W wyborach w listopadzie 2004 roku wywalczył reelekcję. 25 kwietnia 2007 został wybrany przewodniczącym Senatu. 
Surangel Whipps był jednym z czterech kandydatów w wyborach prezydenckich w Palau jesienią 2008 roku. Wybory w Palau oparte są na dwuturowej ordynacji większościowej: dwóch kandydatów z najlepszymi wynikami w pierwszej turze ubiega się w drugiej o prezydenturę kraju. Pierwsza tura wyborów prezydenckich odbyła się 23 września. Pierwsze miejsce zajął w niej dotychczasowy wiceprezydent Camsek Chin z 3 tysiącami głosów poparcia, a drugą lokatę uzyskał Johnson Toribiong z wynikiem 2,5 tysiąca głosów. Przeszli oni do drugiej tury wyborów 4 listopada. Surangel Whipps był trzeci z wynikiem 2,25 tysiąca głosów i razem z czwartym Joshuą Koshibą (1,4 tysiąca głosów) odpadł z rywalizacji.
Whipps w wyborach generalnych 4 listopada 2008 roku z powodzeniem ubiegał się o mandat senatora. Spośród 43 kandydatów walczących o miejsce w 13-osobowym Senacie, zajął pierwsze miejsce, zdobywając 6448 głosów poparcia.

</doc>
<doc id="1448019" url="https://pl.wikipedia.org/wiki?curid=1448019" title="Natalia Zylberlast-Zand">
Natalia Zylberlast-Zand

Natalia Zylberlast-Zand (ur. 28 marca 1883 w Warszawie, zm. 1942 tamże) – polska lekarka neurolog i psychiatra.
Życiorys.
Córka Dawida Zylberlasta (Silberlasta) (zm. 1913) i Emilii z Batawiów (zm. 1904). Jej siostrami były Julia Szliferstein (Szlifersztejn) i Regina Kon. Miała też brata Alfreda (1879–po 1938), który zmienił nazwisko rodowe na Niemirski i był reżyserem oraz producentem filmowym.
Ukończyła II Gimnazjum żeńskie w Warszawie w 1899 roku. Studiowała medycynę na Uniwersytecie Genewskim, uzyskując dyplom lekarski w 1906 na podstawie rozprawy "Un cas de leucémie myéloïde chez un enfant de neuf mois", przygotowanej pod kierunkiem Edouarda Martina. W 1907 roku dyplom nostryfikowała (zdała egzamin państwowy) na Uniwersytecie Charkowskim. Od 1907 roku związana z oddziałem neurologicznym Edwarda Flataua w Szpitalu Starozakonnych na Czystem, gdzie pracowała jako pierwszy asystent. Dawała porady na temat wychowania dzieci w Uniwersytecie dla Wszystkich w ramach Sekcji Pedagogicznej. W 1909 roku pracowała w Szpitalu Kochanówka pod Łodzią u Antoniego Feliksa Mikulskiego.
Należała do Polskiego Towarzystwa Psychiatrycznego. Na zjeździe psychiatrów polskich w Lublinie i Chełmie w 1936 roku wygłosiła referat „O potrzebie przystąpienia do Międzynarodowej Ligi Opieki nad Chorymi padaczkowymi”. 
W 1925 była jedną z założycielek Zrzeszenia Lekarek Polskich. W 1937 roku była delegatką na zjazd Międzynarodowego Stowarzyszenia Lekarek (Medical Women′s International Association) w Edynburgu.
Pod pseudonimem Maria Quieta wydała powieść "Nowa legenda".
W 1938 roku mieszkała pod adresem Aleje Ujazdowskie 18/14. 
Podczas II wojny światowej przebywała w getcie warszawskim, gdzie kontynuowała pracę lekarza. Współpracowała z Januszem Korczakiem w Głównym Domu Schronienia, w domu podrzutków na Dzielnej; organizowała kolonie dla żydowskich dzieci. Kierowała lecznicą przy ul. Elektoralnej 32.
W nocy z 23 na 24 września 1942 roku została wywieziona na Pawiak, gdzie prawdopodobnie zginęła. Według innych źródeł, została zamordowana po stronie aryjskiej razem z dr Zofią Garlicką.
Jej mężem był Maksymilian Zand (1876–1932), działacz socjalistyczny.
Eufemiusz Herman we wspomnieniu pośmiertnym pisał o niej:
„Niezwykle pracowita, dokładna i sumienna w swoich badaniach, żywiołowo i z temperamentem traktująca wszystkie zagadnienia w danej chwili będące w kręgu jej zainteresowań, bezkompromisowa, jeśli chodziło o wyświetlenie prawdy jakiegoś zjawiska lub jeśli sprawa dotyczyła poglądów jej na daną kwestię, uważna i troskliwa w stosunku do chorych, brała czynny udział w życiu społecznym i naukowo-lekarskim ówczesnej Warszawy”.
Dorobek naukowy.
Opublikowała około 100 prac w językach polskim, francuskim i niemieckim, w tym monografię poświęconą splotowi naczyniówkowemu. Do francuskiego wydania pracy przedmowę napisał Gustave Roussy.
Zajmowała się m.in. śpiączkowym zapaleniem mózgu, szlakami piramidowymi, dolnymi oliwkami, splotem naczyniówkowym komór mózgu i sztywnością odmóżdżeniową. Wykazała, że zapalenie opon u chorych z gruźlicą narządową odznacza się innym przebiegiem. Podała trzy postacie odczynu opon na zakażenie gruźlicze w 1921 roku, wspólnie z Flatauem. Jako pierwsza opisała odruch oczno-palcowy w parkinsonizmie pośpiączkowym.

</doc>
<doc id="1448021" url="https://pl.wikipedia.org/wiki?curid=1448021" title="Towarzystwo Rodzin i Przyjaciół Dzieci Uzależnionych">
Towarzystwo Rodzin i Przyjaciół Dzieci Uzależnionych

Towarzystwo Rodzin i Przyjaciół Dzieci Uzależnionych, w skrócie Powrót z „U” ma na celu zajmowanie się rodzinami w których jest uzależniony oraz niesienie im pomocy i nadziei.
2 lipca 1986 roku zarejestrowano statut Towarzystwa. Początkowo działalność polegała na prowadzeniu telefonu zaufania „Pogotowie Makowe”. najpierw w Warszawie później w innych miastach. Z każdym rokiem przybywało członków i oddziałów w całym kraju. Rozszerzały się też programy towarzystwa. Rodzice poza wzajemnym wspieraniem się zdobywali potrzebne wiadomości teoretyczne, zatrudniono psychiatrów, psychologów i terapeutów.
Obecnie „Towarzystwo Powrót z U” liczy 9 oddziałów, posiada wyspecjalizowaną kadrę terapeutów uzależnień, prowadzi wiele programów profilaktycznych, lecznictwo otwarte dla uzależnionych i zagrożonych uzależnieniem oraz poradnictwo.
Oddziały i jednostki organizacyjne będące w strukturach Towarzystwa Rodzin i Przyjaciół Dzieci Uzależnionych "Powrót z U" (na dzień 23.04.2018 r.): 
Programy towarzystwa są finansowane przez Krajowe Centrum Przeciwdziałania Uzależnieniom, samorządy terytorialne, urzędy wojewódzkie, sponsorów prywatnych i innych.
Najwyższą władzą towarzystwa w okresie między Walnymi Zjazdami Delegatów jest Zarząd Główny, który ma siedzibę w Warszawie.
Aktualny skład Zarządu Głównego.
Towarzystwo posiada status organizacji pożytku publicznego.
Misja Stowarzyszenia.
a dla osób zagrożonych uzależnieniem, bądź uzależnionych,

</doc>
<doc id="1448022" url="https://pl.wikipedia.org/wiki?curid=1448022" title="Prosty plan">
Prosty plan

Prosty plan – amerykańsko-brytyjsko-niemiecko-francusko-japoński kryminał z 1998 roku na podstawie powieści Scotta Smitha.
Fabuła.
Sylwester. Trzech mężczyzn znajduje wrak samolotu, a w nim martwego pilota i 4 mln 400 tys. dolarów w gotówce. Hank Mitchell, jego starszy brat Jacob i Lou decydują się zabrać pieniądze. Mają plan: podział pieniędzy i wyjazd, pod warunkiem że nikt inny nie jest zainteresowany gotówką. Gdyby sytuacja przybrała dla nich nieoczekiwany obrót, pieniądze zostaną zniszczone. Plan zawodzi.
Nagrody i nominacje.
Oscary za rok 1998
Złote Globy 1998
Nagroda Satelita 1998
Nagrody Saturn 1998

</doc>
<doc id="1448025" url="https://pl.wikipedia.org/wiki?curid=1448025" title="Natalia Zylberlast">
Natalia Zylberlast



</doc>
<doc id="1448026" url="https://pl.wikipedia.org/wiki?curid=1448026" title="Świątynia Salt Lake">
Świątynia Salt Lake

Świątynia Salt Lake – największa i najważniejsza świątynia Kościoła Jezusa Chrystusa Świętych w Dniach Ostatnich, powstała w latach 1853–1893. Od pierwszych robót przy fundamentach w 1853 roku do zakończenia budowy minęło 40 lat. Została poświęcona 6 kwietnia 1893.
Świątynia została zbudowana z granitu, który wydobywano z kamieniołomu położonego 32 km od miasta, transportowano go na wozach zaprzężonych w woły. Reprezentuje ona styl neogotycki z niewieloma ozdobami i 6 iglicami. Świątynię zaprojektował Truman O. Angell.
Budowa i wnętrze Świątyni.
Mury świątyni są 5-metrowej grubości przy podstawie, ma 57 m długości i 36 m szerokości, zaś jej dwie najwyższe iglice wznoszą się na 64 m. Na jednej z nich znajduje się posąg anioła Moroniego, który miał objawić się Josephowi Smithowi, założycielowi mormonów, wraz z dwiema tabliczkami z Księgą Mormona. Posąg ze złocistej miedzi ma 3,8 m wysokości (według mormonów anioł podnosi trąbę do góry aby obwieścić drugie nadejście Chrystusa); wykonany został przez rzeźbiarza Cyrusa Dallina.
Świątynia jest otwarta wyłącznie dla mormonów. Wewnątrz znajduje się szereg reprezentacyjnych pomieszczeń (tzw. Sal Obrzędowych, "Ordinance rooms"), w których odbywają się kilkuetapowe ceremonie "obdarowania" ("endowment", sale: "Creation, Garden, Telestial, Terrestrial, Celestial"), "obmywania i namaszczenia" ("washing and anointing") oraz "pieczętowania" ("sealing"), czyli np. zawieranie małżeństw "na wieczność" ("małżeństwo niebiańskie", "celestial marriage"), nie tylko osób żyjących, ale również zmarłych.
Okolice Świątyni.
Na placu Temple Square naprzeciwko frontu Świątyni znajduje się Salt Lake Tabernacle, sala kongresowa i koncertowa z dachem w kształcie żółwia. Dach przykrywa salę o długości 76 m i szerokości 46 m; najprawdopodobniej został on zaprojektowany przez Brighama Younga, w taki sposób, aby sala zgromadzeń mogła pomieścić 7 tys. osób, zaś kolumny nie zasłaniały nikomu widoku. Aby poprawić akustykę, nad salą wzniesiono drewnianą konstrukcję wspartą na kamiennych kolumnach z przymocowanymi do nich drewnianymi kołkami i kawałkami surowej skóry bydlęcej. Całość zrobiona jest z drewna sosnowego, pomalowana w taki sposób, aby imitowało ono różne materiały, np. balkon wygląda tak, jakby wykonany był z marmuru. We wnętrzu znajdują się organy. W niedziele przy akompaniamencie organów można usłyszeć chór mormoński złożony z ponad 300 osób. 
Na placu po przeciwnej stronie Sali Zgromadzeń ("Salt Lake Assembly Hall"), która jest mniejszym granitowym domem modlitwy znajduje się Pomnik Mewy ("Seagull Monument"), który upamiętnia ptaki, które pojawiły się, ratując zbiory pierwszych osadników przed świerszczami. Osadnicy uznali, że było to działanie Boga; upamiętnili tę historię na brązowych płaskorzeźbach na postumencie pomnika z dwiema mewami. Pomnik pochodzi z 1913 roku i jest dziełem wnuka Brighama Younga – Mahonriego Younga.

</doc>
<doc id="1448028" url="https://pl.wikipedia.org/wiki?curid=1448028" title="Johnson Toribiong">
Johnson Toribiong

Johnson Toribiong (ur. 22 lipca 1946 w Airai) – palauski polityk i prawnik, prezydent Palau od 1 stycznia 2009 do 17 stycznia 2013. Ambasador Palau w Republice Chińskiej w latach 2001-2008.
Życiorys.
Johnson Toribiong z wykształcenia jest prawnikiem. Ukończył prawo na University of Colorado w Boulder w Stanach Zjednoczonych oraz na "University of Washington Law School" w Seattle. Od 1974 prowadził własną praktykę adwokacką. Pełnił także funkcję prokuratora. W latach 1981-1984 zajmował stanowisko senatora. W 2001 objął urząd ambasadora w Republice Chińskiej, który zajmował do 2008. 
Prezydent.
W 2008 był jednym z czterech kandydatów do stanowiska prezydenta Palau. Wybory w Palau oparte są na dwuturowej ordynacji większościowej: dwóch kandydatów z najlepszymi wynikami w pierwszej turze ubiega się w drugiej o prezydenturę kraju. Pierwsza tura wyborów prezydenckich odbyła się 23 września 2008. Pierwsze miejsce zajął w niej dotychczasowy wiceprezydent Camsek Chin z 3 tysiącami głosów poparcia. Toribiong z wynikiem 2,5 tysiąca głosów zajął drugą lokatę. Pozostali kandydaci: Surangel Whipps (2,25 tysiąca głosów) oraz Joshua Koshiba (1,4 tysiąca głosów) odpadli z rywalizacji.
Druga tura wyborów prezydenckich miała miejsce 4 listopada 2008. Nieoficjalne wyniki wstępne od samego początku wskazywały nieznaczną przewagę Toribionga nad wiceprezydentem Camsekiem Chinem (1629 do 1499 głosów). Toribiong utrzymał prowadzenie do końca i ostatecznie zdobył 4942 głosy, pokonując Camseka China o 216 głosów (Chin - 4726 głosów).
Johnson Toribiong urząd prezydenta objął 1 stycznia 2009. Jest żonaty, ma dwoje dzieci.

</doc>
<doc id="1448029" url="https://pl.wikipedia.org/wiki?curid=1448029" title="Mezipatra">
Mezipatra

Festiwal Filmów Queer „Mezipatra” (czes. "Mezipatra queer filmový festival", ang. "Mezipatra Queer Film Festival") – czeski festiwal filmowy środowiska LGBT organizowany w Brnie i Pradze od 2000 roku corocznie na przełomie października i listopada. Część wydarzeń festiwalowych odbywa się również w kilku innych czeskich miastach. Imprezy festiwalowe obejmują projekcje filmów fabularnych i dokumentalnych, dyskusje, przedstawienia teatralne i muzyczne. W języku polskim nazwę festiwalu można przetłumaczyć jako „Międzypiętra”. Nazwa ta symbolizuje przestrzeń dla wszelkiego rodzaju spotkań między ludźmi, niezależnie od ich specyfiki. Głównym organizatorem festiwalu jest czeskie stowarzyszenie gejów, lesbijek i ich przyjaciół Stud Brno.
Jego dyrektorem jest Aleš Rumpel, czeski działacz na rzecz LGBT. W kręgu zainteresowania festiwalu jest szeroko pojęte kino zajmujące się mniejszościami seksualnymi. Dużą część z pokazywanych filmów stanowią produkcje z krajów Europy Wschodniej. Główne seanse odbywają się w praskim kinie „Svetozor”. Festiwal Mezipatra współpracuje blisko z krakowskim festiwalem kultury gejowskiej i lesbijskiej Kultura dla Tolerancji.
Historia.
Festiwal wyrósł z przeglądu filmowego o nazwie „Duha nad Brnem” ("Tęcza nad Brnem") zorganizowango po raz pierwszy 19-22 czerwca 2000 r. w salach kina „Art”. Pokazano wówczas 7 filmów fabularnych i dokument w reżyserii Štefana Vraštiaka, trzy spektakle muzyczne Teatru Narodowego w Brnie oraz trzy wystawy fotografii autorów ze środowiska gejowskiego. Odnotowano wówczas frekwencję w liczbie 800 widzów. Ponadto w ramach przeglądu, 24 czerwca odbyła się gala konkursu na najsympatyczniejszego geja „Gay Man ČR 2000” zorganizowana w Laser Show Hall brneńskiego Boby Center, w której wzięło udział kilka tysięcy osób.
Druga edycja przeglądu trwała od 11 do 17 czerwca 2001 r. Wśród 16 zaprezentowanych filmów znalazły się 3 dokumenty, a obejrzało je łącznie 1 800 widzów. W foyer kina „Art” gościła wystawa fotografii, a finałową imprezą towarzyską stało się całonocne party w restauracji „Hvězda Filmová” prowadzone przez DJ Martina. Ponadto w dwóch brneńskich szkołach zaprezentowano filmy zajmujące się tematyką HIV/AIDS.
Od trzeciej edycji w 2002 r. odbywał się już jako festiwal filmowy pod nazwą Český gay a lesbický filmový festival „Mezipatra” ("Czeski Gejowski i Lesbijski Festiwal Filmowy „Mezipatra”"), a wydarzenia festiwalowe miały miejsce zarówno w Brnie, jak i w Pradze.
W piątej edycji (2004) ponad 8 000 widzów uczestniczyło w seansach 67 filmów i dwudziestu innych wydarzeniach: spektaklach, odczytach, wystawach i występach muzycznych. Festiwal po raz pierwszy zwrócił uwagę na główny temat, który było „Rodzicielstwo gejów i lesbijek”. Ambicje festiwalu podkreślił rosnący udział międzynarodowych artystów. Festiwalowe pokazy filmów zagościły także w Hradec Králové.
Szósta edycja (2005) odbyła się w Brnie, Pradze i po raz pierwszy w Cieszynie. Odnotowano, że blisko 90% spośród prezentowanych filmów pokazywano jako premierowe. Program filmowy dopełniły cztery wystawy fotografii, dwa panele dyskusyjne, odczyty, wieczór literacki, dwa koncerty i piętnaście spektakli teatralnych. Festiwal przyciągnął 8 500 widzów.
Siódma edycja (2006), której tematem było „Dojrzewanie” odbyła się ponownie w Brnie, Pradze oraz dodatkowo w Cieszynie. W dwóch dużych miastach odbyło się 85 seansów i 30 imprez towarzyszących, w których wzięło łącznie udział 10 500 widzów. Oprawę plastyczną i festiwalową statuetkę zaprojektował artysta plastyk Zdeněk Vacek. Uroczystość wręczenia nagród prowadziła laureatka nagrody Alfred Radoka, aktorka Ivana Uhlířová. Patronat nad festiwalem objął po raz pierwszy prezydent Czech Václav Havel i burmistrz Pragi, Pavel Bém.
Motywem przewodnim ósmej edycji (2007) był „Bunt”. 95 festiwalowych seansów zorganizowano w dziewięciu salach kinowych Pragi i Brna. Pofestiwalowe projekcje odbyły się ponadto w Cieszynie, Ołomuńcu oraz w Bratysławie, stolicy Słowacji. Festiwalowa oprawa plastyczna była dziełem designera Michala Pěchoučeka, laureata prestiżowej nagrody Jindřicha Chalupeckého.
Dziewiąta edycja (2008) prowadzona była pod hasłem „Życie po...” i prezentowała historie bohaterów po zmianie płci, po postawieniu diagnozy, po stracie partnera. Wizytówką festiwalu stała się piosenka skomponowana przez Janka Růžičkę oraz oprawa plastyczna autorstwa Martina Hrdiny. Zaprezentowano również retrospektywę niemieckiego reżysera Rosy von Praunheim.
Hasłem dziesiątego festiwalu (2009) była „Trzecia wojna światowa płci”. Prezentowane filmy i towarzyszący program koncentrował się na temacie stereotypowych wyobrażeń ról płciowych i biologicznie zdeterminowanych różnic. Retrospektywna poświęcona była brytyjskiemu reżyserowi Derekowi Jarmanowi. Nowe logo i wizualny design festiwalu zaprojektował Jan Kolář. Począwszy od 2009 r. festiwal nosi nowy podtytuł „queer filmový festival” podkreślający związki imprezy z szeroko pojętą kulturą queer. Do miast festiwalowych dołączyły Ołomuniec i Ostrawa. Praskie wydarzenia festiwalowe były relacjonowane przez drugi kanał publicznej Telewizji Czeskiej.
Nagrodzeni.
Na festiwalu, od jego początków, filmy ocenia publiczność. Począwszy od czwartej edycji ocenia je również jury. Zwycięzcami konkursów w poszczególnych latach zostały następujące filmy:
Nagroda publiczności dla najlepszego filmu
Nagroda głównego jury dla najlepszego filmu
Nagroda studenckiego jury dla najlepszego filmu krótkometrażowego

</doc>
<doc id="1448036" url="https://pl.wikipedia.org/wiki?curid=1448036" title="Hilary i Jackie">
Hilary i Jackie

Hilary i Jackie – brytyjski film biograficzny zrealizowany w 1998 roku na podstawie pisanej równocześnie książki wspomnieniowej "A Genius in the Family" Hilary du Pré i Piersa du Pré. Tytułowa Jackie to Jacqueline du Pré (1945-1987), brytyjska wiolonczelistka zaliczana do grona najwybitniejszych wirtuozów w historii tego instrumentu. Karierę artystki zniszczyła choroba – stwardnienie rozsiane.
Fabuła.
Film podzielony jest na dwie części. Pierwsza, zatytułowana „Hilary”, opowiada historię dwóch uzdolnionych muzycznie sióstr z punktu widzenia starszej z nich, Hilary du Pré. W dzieciństwie zdolniejsza wydawała się Hilary, która grała na flecie, od Jackie ćwiczącej na wiolonczeli. Później role się odwróciły. Jackie została międzynarodowej sławy wirtuozerką, a Hilary wyszła za mąż za dyrygenta Christophera Finzi (Kiffera) i przeprowadziła się na wieś. Jackie doznawała okresowo załamań nerwowych, które były zapowiedzią przyszłej choroby. Chcąc pomóc chorej siostrze, Hilary w końcu zaakceptowała romans Jackie z Kifferem.
Druga część pt. „Jackie”, uzupełnia pierwszą z punktu widzenia młodszej siostry. Opowiada o małżeństwie Jackie ze słynnym argentyńsko-izraelskim pianistą Danielem Barenboimem oraz o jej chorobie wraz z postępującym paraliżem.
Odbiór filmu.
Krytycy chwalili film. Każda z aktorek grających tytułowe siostry dostała nominację do Oskara (Emily Watson – dla najlepszej aktorki pierwszoplanowej, Rachel Griffiths – dla najlepszej aktorki drugoplanowej). Z drugiej strony, film (który ukazał się jeszcze za życia Christophera Finzi i Daniela Barenboima), wywołał silne wzburzenie pewnych środowisk, m.in. protest słynnego wiolonczelisty Mstisława Rostropowicza.

</doc>
<doc id="1448039" url="https://pl.wikipedia.org/wiki?curid=1448039" title="Łuszczarnia">
Łuszczarnia

Łuszczarnia – zakład przemysłowy rolno-spożywczy wyposażony w maszyny i urządzenia przeznaczone do przeróbki różnych nasion, głównie ryżu i grochu, w mniejszym stopniu używany przy przeróbce soi i fasoli.
W łuszczarni na maszynach łuszczarkach odbywało się oddzielanie ziaren z zanieczyszczeń, wyłuskiwanie ich jak i wstępne sortowanie nasion. Część z nich przeznaczane były na przemiał, pozostałe przeznaczano na kaszę.

</doc>
<doc id="1448040" url="https://pl.wikipedia.org/wiki?curid=1448040" title="Deutschland Tour 2008">
Deutschland Tour 2008

10. Deutschland Tour 2008 odbył się w dniach 29 sierpnia – 6 września 2008. Podczas prologu i 8 etapów kolarze przejechali 1409 km. Wyścig rozpoczął się w austriackim Kitzbühel, a zakończył w Bremie.

</doc>
<doc id="1448041" url="https://pl.wikipedia.org/wiki?curid=1448041" title="Krochmalnia">
Krochmalnia

Krochmalnia – zakład przemysłu rolno-spożywczego, przerabiający surowiec (rośliny bogate w skrobię) na produkt – mączkę skrobiową, zwaną potocznie krochmalem. Proces technologiczny polega na wypłukiwaniu ziaren skrobi i następnie ich suszeniu. Produkt uboczny to wycierka i wody odpływowe, wykorzystywane m.in. jako pasza.

</doc>
<doc id="1448042" url="https://pl.wikipedia.org/wiki?curid=1448042" title="Hero’s">
Hero’s

HERO'S – istniejąca w latach 2005-2008 japońska organizacja mieszanych sztuk walki, należąca wraz z K-1 do Fighting and Entertainment Group (FEG).
Historia.
Początki działalności FEG na polu MMA sięgają 2001 r., kiedy to na turnieju "K-1 Andy Memorial Japan GP" obok zwykłych walk kick-boxerskich znalazły się trzy pojedynki na zasadach MMA, w których zestawiono przeciwko sobie zawodników K-1 i wrestlerów (walką wieczoru był debiut w MMA Mirko Filipovicia przeciwko Kazuyuki Fujicie).
W kolejnych latach mieszane sztuki walki regularnie gościły na imprezach K-1. W maju 2004 r. FEG zorganizowało pierwszą galę całkowicie poświęconą MMA pod nazwą "Romanex".
Na bazie tych doświadczeń w 2005 r. powołano do życia HERO’S. Pierwsza gala odbyła się 26 marca w Saitamie. 
W latach 2005-2008 HERO’S zorganizowało 11 imprez, w tym 3 turniejowe. W jej szeregach walczyli m.in. Kazushi Sakuraba, Royce Gracie, B.J. Penn, Jérôme Le Banner czy Lyoto Machida. 
13 lutego 2008 r. ogłoszono rozwiązanie HERO'S i powołanie w jej miejsce nowej organizacji pod nazwą DREAM.
Kategorie wagowe.
Początkowo podział na kategorie wagowe nie istniał, określone limity wprowadzono dopiero dla walk turniejowych:
Mistrzowie.
W przeciwieństwie do innych organizacji MMA, HERO'S nie nadawała przechodnich tytułów mistrzowskich. Ekwiwalentem były tytuły mistrzów poszczególnych turniejów. Zorganizowano trzy turnieje w wadze średniej i jeden w półciężkiej.

</doc>
<doc id="1448043" url="https://pl.wikipedia.org/wiki?curid=1448043" title="O mały głos">
O mały głos

O mały głos (ang. "Little Voice") – brytyjski muzyczny film komediowy z 1998 roku w reżyserii Marka Hermana, zrealizowany na podstawie sztuki "The Rise and Fall of Little Voice" autorstwa Jima Cartwrighta. Zdjęcia kręcono w Scarborough w hrabstwie North Yorkshire.
Główne role.
i inni
Opis fabuły.
Mari Hoff, zwana także "Małym Głosem", to nieśmiała dziewczyna. Całe noce spędza na słuchaniu starych płyt jej zmarłego ojca. Kiedy w nocy odwiedza ją jego duch, śpiewa mu przeboje Marilyn Monroe i Judy Garland. Pewnego dnia słyszy ją trzeciorzędny agent, który dostrzega u niej talent i postanawia ją wypromować.

</doc>
<doc id="1448045" url="https://pl.wikipedia.org/wiki?curid=1448045" title="K-1 Hero's">
K-1 Hero's



</doc>
<doc id="1448047" url="https://pl.wikipedia.org/wiki?curid=1448047" title="Uebelmannia">
Uebelmannia

Uebelmannia Buining – rodzaj sukulentów z rodziny kaktusowatych ("Cactaceae"). Przedstawiciele występują w północno-wschodniej Brazylii (Minas Gerais). Gatunkiem typowym rodzaju jest "Uebelmannia gummifera".
Systematyka.
Rodzaj został opisany w 1967 r. przez Alberta F.H. Buininga. Nazwany został na cześć Wernera J. Uebelmanna (1921-2014).
Należy do rodziny kaktusowatych ("Cactaceae") Juss., która jest jednym z kladów w obrębie rzędu goździkowców ("Caryophyllales") i klasy roślin okrytonasiennych. W obrębie kaktusowatych należy do plemienia "Cereae", podrodziny "Cacteoideae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), rodzaj "Uebelmannia" Buining.
Zagrożenia.
Wszystkie trzy gatunki wpisane zostały przez IUCN do Czerwonej księgi gatunków zagrożonych, przy czym "Uebelmannia buiningii" jako krytycznie zagrożony (kategoria zagrożenia CR). Liczebność populacji tych gatunków maleje, z powodu zajmowania siedlisk pod uprawę, nadmiernego pozyskiwania okazów i pożarów. Gatunki z tego rodzaju są objęte konwencją CITES (załącznik I).

</doc>
<doc id="1448057" url="https://pl.wikipedia.org/wiki?curid=1448057" title="Milano Greco Pirelli">
Milano Greco Pirelli

Milano Greco Pirelli (włoski: "Stazione di Milano Greco Pirelli") – stacja kolejowa w Mediolanie, w regionie Lombardia, we Włoszech. Znajdują się tu 4 perony.

</doc>
<doc id="1448059" url="https://pl.wikipedia.org/wiki?curid=1448059" title="Milano Lancetti">
Milano Lancetti

Milano Lancetti (włoski: "Stazione di Milano Lancetti") – stacja kolejowa w Mediolanie, w regionie Lombardia, we Włoszech. Znajdują się tu 2 perony.

</doc>
<doc id="1448063" url="https://pl.wikipedia.org/wiki?curid=1448063" title="Milano Porta Venezia">
Milano Porta Venezia

Milano Porta Venezia (włoski: "Stazione di Milano Porta Venezia") – przystanek kolejowy w Mediolanie, w regionie Lombardia, we Włoszech. Znajdują się tu 2 perony. Stacja została otwarta w 1997.
Znajduje się tu również stacja metra.

</doc>
<doc id="1448064" url="https://pl.wikipedia.org/wiki?curid=1448064" title="Kalkara">
Kalkara

Kalkara, Calcara – jedna z jednostek administracyjnych na Malcie. Mieszka tutaj 3 014 osób.
Tutaj nakręcono film Pinokio w 2002 roku. Znajduje się tu cmentarz marynarki wojennej oo. kapucynów, na którym są pochowani polscy lotnicy i marynarze. 
W Kalkara funkcjonuje studio filmowe Mediterranean Film Studios oraz park technologiczny SmartCity Malta.
Sport.
W miejscowości funkcjonuje klub piłkarski Kalkara F.C. Obecnie gra w trzeciej maltańskiej lidze - Maltese Second Division. 

</doc>
<doc id="1448066" url="https://pl.wikipedia.org/wiki?curid=1448066" title="Milano Porta Vittoria">
Milano Porta Vittoria

Milano Porta Vittoria (włoski: "Stazione di Milano Porta Vittoria") – stacja kolejowa w Mediolanie, w regionie Lombardia, we Włoszech. Znajdują się tu 4 perony.
Jest przystankiem linii S1, S2, S5, S6, S13 i S14 kolei podmiejskich.

</doc>
<doc id="1448068" url="https://pl.wikipedia.org/wiki?curid=1448068" title="Milano Quarto Oggiaro">
Milano Quarto Oggiaro

Milano Quarto Oggiaro (włoski: "Stazione di Milano Quarto Oggiaro") – stacja kolejowa w Mediolanie, w regionie Lombardia, we Włoszech. Znajdują się tu 2 perony.
Na stacji zatrzymują się pociągi przewoźnika Trenord.

</doc>
<doc id="1448069" url="https://pl.wikipedia.org/wiki?curid=1448069" title="Rhynchops niger">
Rhynchops niger



</doc>
<doc id="1448072" url="https://pl.wikipedia.org/wiki?curid=1448072" title="Milano Repubblica">
Milano Repubblica

Milano Repubblica (włoski: "Stazione di Milano Repubblica") – przystanek kolejowy w Mediolanie, w regionie Lombardia, we Włoszech. Znajdują się tu 2 perony.
Znajduje się tu również stacja metra.

</doc>
<doc id="1448075" url="https://pl.wikipedia.org/wiki?curid=1448075" title="Birger Malling">
Birger Malling

Birger Malling (ur. 1884, zm. 1989) – norweski lekarz okulista, profesor oftalmologii na Uniwersytecie w Oslo w latach 1939-1954. Wcześniej, od 1913 do 1922 roku praktykował w Tromsø. 

</doc>
<doc id="1448080" url="https://pl.wikipedia.org/wiki?curid=1448080" title="Université de Strasbourg I">
Université de Strasbourg I

Université de Strasbourg I jest to francuski uniwersytet publiczny z siedzibą w mieście Strasburgu. Uczelnia jest popularnie nazywana ULP albo Strasbourg I. Na uniwersytecie uczy się ponad 19 000 studentów w tym około 3 000 pochodzących z wymiany międzynarodowej. Uczelnia jest znaną instytucją kształcącą uczniów głównie w kierunkach medycznych, technicznych oraz nauk przyrodniczych.
Uniwersytet został założony w 1970 roku i stanowi jedną z trzech uczelni wchodzących w Strasburgu. Patronem uczelni jest francuski naukowiec Ludwik Pasteur.
W 2006 roku uczelnia zajęła 96 miejsce na liście 100 najlepszych uniwersytetów świata.
Od 1 stycznia 2009 roku uniwersytet już nie istnieje, a jego wydziały są częścią zjednoczonego Uniwersytetu w Strasburgu (Université de Strasbourg, UNISTRA).

</doc>
<doc id="1448081" url="https://pl.wikipedia.org/wiki?curid=1448081" title="Quảng Bình">
Quảng Bình



</doc>
<doc id="1448083" url="https://pl.wikipedia.org/wiki?curid=1448083" title="Paradoks grawitacyjny">
Paradoks grawitacyjny

Paradoks grawitacyjny – paradoks występujący w statycznym modelu Wszechświata, postrzeganym wyłącznie przez pryzmat fizyki newtonowskiej.
Był znany już Newtonowi i dyskutowany w korespondencji z Bentleyem.
Rozpatrywany był przez królewskiego astronoma, Hugona Seeligera i matematyka Karola Neumanna. W latach od 1894 do 1896 publikowali oni swoje rozważania nad sprzecznościami występującymi w newtonowskich modelach kosmologicznych. Z rozważań wynikało, że jeśli Wszechświat byłby skończony, to po dostatecznie długim czasie powinien się zapaść w jedno miejsce: środek masy wszystkich gwiazd. Z kolei w nieskończonym i jednorodnym, statycznym Kosmosie mielibyśmy do czynienia z paradoksem, który obrazuje poniższy eksperyment myślowy:
Rozpatrzmy zależność, w której siła grawitacji maleje odwrotnie proporcjonalnie do kwadratu odległości, a Kosmos jest nieskończony i ma nieskończoną ilość jednorodnie rozmieszczonych gwiazd. Wybierzmy dowolny punkt A, odległy od Ziemi o "r" i wyobraźmy sobie kulę o promieniu "r " i o środku w tamtym wybranym punkcie. Dla "r" dostatecznie dużego, miliardy gwiazd, które znalazły się we wnętrzu tej kuli przyciągałyby Ziemię z siłą proporcjonalną do trzeciej potęgi "r", a wynikającą z masy kuli i odwrotnie proporcjonalną do kwadratu "r", co jest wynikiem działania prawa Newtona. Gwiazdy znajdujące się poza wybraną kulą działałyby na Ziemię z siłą wzajemnie się równoważącą. W wyniku tego, łączna siła działająca na Ziemię skierowana ku wybranemu punktowi miałaby wartość proporcjonalną do "r". Jeżeli teraz wybierzemy inny punkt B (w kierunku innym, niż punkt A), odległy od Ziemi o 2"r", to otrzymana z analogicznych rozważań wtedy siła byłaby dwa razy większa od poprzedniej i działająca w innym kierunku.
Powyższe rozumowanie dowodzi sprzeczności przyjętych założeń. Zatem albo prawo powszechnego ciążenia, sformułowane przez Newtona jest błędne, albo przyjęty model kosmologiczny, zakładający jednorodny, statyczny rozkład masy we Wszechświecie i jego nieskończoność jest błędny. Korzystając z wyników ogólnej teorii względności uważa się, iż tym błędnym założeniem jest statyczność Wszechświata.

</doc>
<doc id="1448084" url="https://pl.wikipedia.org/wiki?curid=1448084" title="Arkadiusz Kampka">
Arkadiusz Kampka

Arkadiusz Kampka (ur. 12 października 1970 w Lubomi) – polski piłkarz, grający na pozycji napastnika. Występował m.in. w Górniku Zabrze i Odrze Wodzisław Śląski.
W polskiej I lidze rozegrał 129 spotkań i zdobył 19 bramek.

</doc>
<doc id="1448088" url="https://pl.wikipedia.org/wiki?curid=1448088" title="Plac Kataloński">
Plac Kataloński

Plac Kataloński ("Plaça de Catalunya" lub "Plaça Catalunya", obie nazwy mają status oficjalnych) – plac położony w centrum Barcelony, na którym stykają się dzielnice Barri Gòtic, Raval, Ciutat Vella (stare miasto) i Eixample. Jest to równocześnie ważny węzeł metra, autobusów i punkt zbiegu kilku ważniejszych ulic i pasaży miasta. Łączna powierzchnia placu wynosi około 50 tys. metrów kwadratowych. W budynkach dookoła placu mieszczą się dziś hotele, eleganckie sklepy oraz siedziby ważnych instytucji finansowych.
Historia.
Plac powstał po generalnej przebudowie Barcelony w XIX w., kiedy wyburzone zostały m.in. średniowieczne mury miejskie. W 1859 po raz pierwszy na planach miejskich pojawił się projekt placu o nazwie Plaça Rovira, jednak w praktyce projekt ten został zrealizowany dopiero w 1888, kiedy Barcelona organizowała wystawę światową. W 1902 rozpoczęto otaczanie placu budynkami, zaś dalsze modyfikacje jego kształtu i wyglądu (które uformowały dzisiejszy wygląd tego miejsca) miały miejsce w 1929, kiedy miasto ponownie gościło wystawę światową. Wtedy po raz pierwszy pod placem przeprowadzono linię metra. Dyrektorem tych prac był Francisco Nebot. 
Dekoracja rzeźbiarska placu.
Na terenie placu Katalońskiego umieszczone są następujące awangardowe rzeźby, wszystkie pochodzące z pocz. XX w.: 
Ponadto wnętrza stacji metra i Ferroviarils de la Generalitat położonych na placu pokryte są dekoracją mozaikową. 
Instytucje położone przy placu.
Kultura.
W przeszłości przy placu Katalońskim swoją siedzibę miały następujące teatry:
Restauracje i kawiarnie.
Obecnie przy placu znajduje się tylko jedna historyczna kawiarnia, Cafe Zurich, znana z tego, że brat belgijskiej królowej Fabioli pracował w niej jako pianista. Znane lokale istniejące na placu przed hiszpańską wojną domową to:

</doc>
<doc id="1448089" url="https://pl.wikipedia.org/wiki?curid=1448089" title="Marcin Gadomski">
Marcin Gadomski

Marcin Gadomski (ur. 8 czerwca 1977), polski piłkarz, grający na pozycji pomocnika. Znany głównie z występów w Odrze Wodzisław Śląski, Ruchu Radzionków oraz Koszarawie Żywiec.

</doc>
<doc id="1448098" url="https://pl.wikipedia.org/wiki?curid=1448098" title="Ronald Šiklić">
Ronald Šiklić

Ronald Šiklić (ur. 24 listopada 1980 w Zagrzebiu) – były chorwacki piłkarz, grający na pozycji bocznego obrońcy. Znany głównie z występów w Dinamie Zagrzeb, Dyskobolii Grodzisk Wielkopolski, Odrze Wodzisław Śląski, Górniku Łęczna oraz Lechii Gdańsk. Grał także w czeskiej Slavii Praga, z którą zdobył mistrzostwo Czech.

</doc>
<doc id="1448100" url="https://pl.wikipedia.org/wiki?curid=1448100" title="Fighting and Entertainment Group">
Fighting and Entertainment Group

Fighting and Entertainment Group (FEG Inc.) – założona w 2003 roku japońska spółka działająca w branży sportowej. Swego czasu była jednym z czołowych promotorów sportów walki w Japonii i na świecie. Kierowała takimi organizacjami oraz markami jak: K-1 (K-1 World GP, K-1 MAX, K-1 Koshien), HERO'S, DREAM, Dynamite!!, WRESTLE-1. W 2011 roku, w związku z trawiącym ją poważnym kryzysem finansowym, zmuszona była pozbyć się większości swoich aktywów. W kwietniu 2012 roku prezydent FEG, Sadaharu Tanikawa potwierdził wielomilionowe długi spółki oraz formalnie zrzekł się stanowiska producenta K-1. W maju tokijski sąd orzekł o bankructwie spółki i ustanowił dla niej syndyka. Jej długi oceniane były wtedy na około 30 milionów dolarów.
Linki zewnętrzne.
Oficjalna strona 

</doc>
<doc id="1448101" url="https://pl.wikipedia.org/wiki?curid=1448101" title="Eumenes coarctatus">
Eumenes coarctatus



</doc>
<doc id="1448103" url="https://pl.wikipedia.org/wiki?curid=1448103" title="FEG">
FEG



</doc>
<doc id="1448105" url="https://pl.wikipedia.org/wiki?curid=1448105" title="Błotniszek wełnisty">
Błotniszek wełnisty

Błotniszek wełnisty ("Helodium blandowii" (Web. et Mohr.) Warnst.) – gatunek mchu należący do rodziny błotniszkowatych ("Helodiaceae").
Rozmieszczenie geograficzne.
Gatunek stwierdzany na Pomorzu Zachodnim i Wschodnim i w Wielkopolsce. Na południu Polski m.in. reliktowe stanowiska w dorzeczu Przemszy i w dolinie Wisły w okolicach Krakowa.
Morfologia.
Darnie luźne, blado-żółto-zielone, łodygi główne wzniesione w górę, o długości 10 cm (niekiedy dłuższe), najczęściej pojedyncze. Łodygi w przekroju poprzecznym bez wiązki środkowej. Na łodygach liczne nibylistki i gęsta okrywa chwytników. Liście łodyg głównych o dł. 2 mm, szerokosercowate, w środku blaszki mają głęboki fałd. Obrzeże liścia drobno ząbkowane. Seta o długości do 6 cm, czerwonopomarańczowa, skręcona. Puszka cylindryczna, o dł. 2 mm, zgięta, koloru czerwonobrunatnego.
Ekologia.
Występuje na torfiastych, mocno alkalicznych łąkach, w dolinach rzek i w niższych górach.
Ochrona.
Roślina objęta w Polsce ścisłą ochroną gatunkową od 2004 roku.

</doc>
<doc id="1448106" url="https://pl.wikipedia.org/wiki?curid=1448106" title="Zig Zap">
Zig Zap



</doc>
<doc id="1448107" url="https://pl.wikipedia.org/wiki?curid=1448107" title="Mini Mini">
Mini Mini



</doc>
<doc id="1448108" url="https://pl.wikipedia.org/wiki?curid=1448108" title="Ringu">
Ringu



</doc>
<doc id="1448115" url="https://pl.wikipedia.org/wiki?curid=1448115" title="Waal (rzeka)">
Waal (rzeka)

Waal – jedno z głównych ramion ujściowych Renu (dł. 82 km, przepływ: 1 500 m³/s), w Holandii. Łączy się z ramieniem Mozy. Od Waalu odchodzi Kanał Amsterdam–Ren. Główne miasto nad Waalem to Nijmegen.

</doc>
<doc id="1448119" url="https://pl.wikipedia.org/wiki?curid=1448119" title="Cyanide">
Cyanide



</doc>
<doc id="1448121" url="https://pl.wikipedia.org/wiki?curid=1448121" title="Philippe Delerm">
Philippe Delerm

Philippe Delerm (ur. 27 listopada 1950 w Auvers-sur-Oise) – francuski pisarz.
Pochodzi z nauczycielskiej rodziny. Studiował literaturę w Nanterre, a następnie sam został nauczycielem. W 1975 ożenił się i przeprowadził do Beaumont-le-Roger. Uczył literatury francuskiej w Collège Marie Curie w Bernay. Pierwsze rękopisy wysłał do wydawców w 1976, jednak zostały one przez nich odrzucone. Jego pierwszym znaczącym sukcesem był wydany w 1997 tomik opowiadań składających się z jednej lub dwóch stron, "Pierwszy łyk piwa i inne drobne przyjemności". Jego sprzedaż we Francji osiągnęła ponad milion egzemplarzy. W tym samym roku otrzymał nagrodę Prix des libraires za powieść "Sunborn ou Les Jours de lumière". W 2007 zrezygnował z pracy nauczyciela, by móc w pełni poświęcić się twórczości literackiej.
Jego synem jest muzyk Vincent Delerm

</doc>
<doc id="1448130" url="https://pl.wikipedia.org/wiki?curid=1448130" title="Marcin Pawłowski (piłkarz)">
Marcin Pawłowski (piłkarz)

Marcin Pawłowski (ur. 27 listopada 1977 w Knurowie), polski piłkarz, grający na pozycji pomocnika. Znany głównie z występów w Odrze Wodzisław Śląski i Polonii Bytom.

</doc>
<doc id="1448136" url="https://pl.wikipedia.org/wiki?curid=1448136" title="Gregory Benford">
Gregory Benford

Gregory Benford (ur. 30 stycznia 1941 w Mobile, Alabama) – amerykański pisarz science fiction, a także astrofizyk. Laureat nagród Nebula i Campbella dla najlepszej powieści sf.
Życiorys.
Uzyskał licencjat z fizyki na University of Oklahoma w 1963 r., a następnie magisterium na Uniwersytecie Kalifornijskim w San Diego w 1965; tamże doktoryzował się w 1967 r. Obecnie pracuje na Wydziale Fizyki i Astronomii Uniwersytecie Kalifornijskim w Irvine.
Jako pisarz sf debiutował w 1965 r. opowiadaniem "Stand-In" opublikowanym w „The Magazine of Fantasy &amp; Science Fiction“. Od 1969 rozpoczął prowadzenie kolumny naukowej w "Amazing Stories". Zgodnie ze swym wykształceniem tworzy głównie hard science fiction. Najbardziej znanym jego dziełem jest cykl "Saga Centrum Galaktyki", opowiadająca o nierównej walce niedobitków ludzkości ze sztuczną inteligencją.
Powieść "Timescape" (1980) została nagrodzona Nebulą i nagrodą Campbella. Drugą Nebulę (wspólnie z ) otrzymał za nowelę "If the Stars Are Gods" (1984).
Benford twierdzi, że w latach 60., po raz pierwszy opisał wirus komputerowy.
W 1967 r. ożenił się z Joan Abbe. Ma brata bliźniaka, Jima, z którym współpracuje przy tworzeniu prozy fantastycznej.

</doc>
<doc id="1448141" url="https://pl.wikipedia.org/wiki?curid=1448141" title="Long Term Evolution">
Long Term Evolution

Long Term Evolution (LTE) – standard bezprzewodowego przesyłu danych będący następcą systemów trzeciej generacji, rozwijany przez konsorcjum 3GPP. Głównymi celami nowego standardu jest zwiększenie możliwości telefonii komórkowej poprzez zwiększenie prędkości przesyłania danych, zmniejszenie opóźnień, zwiększenie efektywności spektralnej łączy radiowych, zmniejszenie kosztów transmisji danych, uproszczenie architektury.
Interfejs radiowy LTE używa technologii OFDM do transmisji danych od stacji bazowej do telefonu. Transmisja w kierunku przeciwnym (od telefonu w górę) wykorzystuje SC-FDMA (DFTS-FDMA). Jest to jedna z najbardziej widocznych różnic w stosunku do UMTS, który bazuje na WCDMA.
Wersje standardu LTE.
Pierwsza wersja standardu została wydana w grudniu 2008 roku jako "Release 8", "Release 9" został wydany w grudniu 2009, natomiast zgodność z IMT-Advanced, czyli zbiorem wymagań dla czwartej generacji sieci radiowych, została osiągnięta wraz z wydaniem LTE-Advanced oznaczonego "Release 10".
Specyfikacja LTE (według dokumentu 3GPP Release 8):
Modulacja.
System LTE stosuje 3 rodzaje modulacji:
Rodzaj modulacji, którą wykorzystuje się w kierunku uplink, jest QAM (Quadrature Amplitude Modulation). Jej zaletą jest to, że im większa liczba bitów na Symbol, tym większa ilość przesyłanych informacji i lepsze wykorzystanie pasma. Wadą QAM jest to, że im większa liczba bitów na symbol, tym mniejsza odporność na zakłócenia. Drugą modulacją stosowaną w LTE jest QPSK. Jej zaletą jest zwiększenie efektywności wykorzystania pasma, przy jednoczesnym braku negatywnego wpływu na bitową stopę błędów (BER).
Konstelacje modulacji w LTE:
LTE Advanced.
Konsorcjum 3GPP pracuje aktualnie nad technologią, która ma spełniać wymogi ITU względem technologii IMT-Advanced, a jest nią technologia LTE-Advanced. Prace nad LTE-A rozpoczęły się w kwietniu 2008 r. Operatorzy i producenci uzgodnili podczas wstępnych prac podstawowe założenia LTE-Advanced:
Wymagania techniczne LTE-A.
W czerwcu 2008 roku ukazał się dokument TR 36.913, w którym ustalono wymagania techniczne LTE-A. Główne wymagania względem technologii LTE-A zaprezentowane są poniżej w tabeli.
Agregacja pasm.
Agregacja pasma to rozwiązanie, które pozwala na zapewnienie m.in. wyższych prędkości transferu danych w sieci 4G LTE. Oznacza ona łączenie kilku częstotliwości nośnych w jeden kanał o większej szerokości. Maksymalna szerokość pasma określona w wydaniu 8 i 9 standardu, wynosząca 20 MHz uniemożliwiała spełnienie wymagań IMT-Advanced dotyczących przepustowości łącza radiowego. Definiując LTE-Advanced, 3GPP zaproponowało rozwiązanie tego problemu w postaci agregacji pasma – operator ma możliwość agregacji do pięciu, niekoniecznie sąsiednich, pasm o maksymalnej szerokości 20 MHz, formując w ten sposób jedno szerokie pasmo o maksymalnej szerokości 100 MHz, co pozwoli na przesyłanie danych w kierunku urządzenia mobilnego z prędkością do 1 Gb/s.
Charakterystyka.
Agregacja nośnych w LTE Advanced umożliwia korzystanie przez terminal użytkownika z szerszego pasma co przekłada się na większe możliwe do uzyskania prędkości transmisji danych. Mechanizm agregacji nośnych w LTE został wprowadzony w standardzie 3GPP Rel-10. Aby uzyskać pełną kompatybilność wstecz każda agregowana nośna jest zgodna z poprzednimi wersjami standardu LTE – 3GPP Rel-8 i Rel-9.
Początkowo zakładano agregację do 5 nośnych LTE (w sumie do 100 MHz pasma) co zostało rozszerzone w ramach 3GPP Rel-13 do 32 nośnych LTE (do 640 MHz agregowanego pasma).
Możliwe są 3 podstawowe konfiguracje CA:
Poszczególne nośne w agregacji pasm nie są równorzędne, dzielimy je na:
Agregacja nośnych osobno traktuje łącze w dół i w górę. Zdecydowanie bardziej popularna jest agregacja w łączu w dół gdzie terminale są już w stanie agregować do 4 nośnych (jedna downlink PCC, trzy downlink SCC). Taki terminal używa do 4 nośnych w łączu do terminala, ale tylko jednego w łączu do stacji bazowej (tego, na którym ma PCC).
Kombinacje agregacji pasm.
Standard 3GPP Rel-10 zakładał agregację do 100 MHz pasma na 5 nośnych jednak zdefiniowane kombinacje nośnych ograniczały realne implementacje do 40 MHz agregacji. W ramach testów przeprowadzonych przez Orange Polska w 2016 roku w oparciu o pasma szerokości 20 MHz na częstotliwościach 800 MHz, 900 MHz, 1800 MHz, 2100 MHz i 2600 MHz połączonych w jeden „superkanał” o szerokości 100 MHz udało się osiągnąć prędkość 1,91 Gb/s. Każda konfiguracja agregacji pasm LTE musi być zdefiniowana w standardzie 3GPP TS 36.101 aby była wspierana przez urządzenia różnych producentów. Jednocześnie dla agregacji pasm jako funkcjonalności ustalono zasadę, że kombinacje agregacji pasm są niezależne od wersji standardu 3GPP. Oznacza to, że kombinacja CA wyspecyfikowana w ramach standardu 3GPP Release N (gdzie N&gt;10) może być wspierana przez terminal zgodny z wcześniejszym standardem 3GPP Release (N-x).
Standard 3GPP.
W kolejnych wersjach standardu 3GPP dodawało nowe funkcjonalności związane z CA:

</doc>
<doc id="1448143" url="https://pl.wikipedia.org/wiki?curid=1448143" title="Arkadiusz Bałuszyński">
Arkadiusz Bałuszyński

Arkadiusz Bałuszyński (ur. 13 lutego 1974 w Nowym Sączu) – polski piłkarz, grający na pozycji napastnika. Znany głównie z występów w Odrze Wodzisław Śląski, Włókniarzu Kietrz i Odrze Opole.

</doc>
<doc id="1448144" url="https://pl.wikipedia.org/wiki?curid=1448144" title="Bat Ajin">
Bat Ajin

Bat Ajin (hebr. בת עין; oficjalna pisownia w ang. Bat Ayin) - wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon w górach Judzkich, pośrodku drogi z Jerozolimy do Hebronu, w Judei w otoczeniu terytoriów Autonomii Palestyńskiej.
Historia.
Osada została założona w 1989 przez grupę religijnych żydowskich osadników.

</doc>
<doc id="1448146" url="https://pl.wikipedia.org/wiki?curid=1448146" title="Gewa’ot">
Gewa’ot

Gewa’ot (hebr. גבעות) - wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon w Górach Judzkich, pośrodku drogi z Jerozolimy do Hebronu, w Judei w otoczeniu terytoriów Autonomii Palestyńskiej.
Historia.
W 1984 w miejscu tym powstał wojskowy punkt obserwacyjny, w którym w 1997 osiedlili się cywilni żydowscy osadnicy.

</doc>
<doc id="1448148" url="https://pl.wikipedia.org/wiki?curid=1448148" title="FV432 Trojan">
FV432 Trojan

FV432 Trojan – brytyjski transporter opancerzony należący do serii wozów bojowych FV430.
W latach 50. w Wielkiej Brytanii opracowano serię pojazdów pancernych oznaczonych jako FV420. Nie trafiły one do produkcji seryjnej, ale wyniki prób tych pojazdów zostały wykorzystane podczas prac nad kolejną serią pojazdów, oznaczonych zbiorczo jako FV430. Należał do niej m.in. transporter opancerzony FV432 (początkowo oznaczany jako FV432 Trojan, później zrezygnowano z tej nazwy). Pierwsze pojazdy FV432 trafiły do jednostek British Army w 1961 roku. Do 1973 roku wyprodukowano około 3000 pojazdów tego typu. Zastąpiły one kołowe transportery opancerzone Alvis Saracen i do końca lat 80. stanowiły podstawowe wyposażenie brytyjskiej piechoty zmechanizowanej. Po 1988 roku stopniowo zastępował je bojowy wóz piechoty MCV-80 Warrior, ale wozy specjalistyczne wykorzystujące podwozie FV432 używane są nadal.
Opis.
FV432 jest transporterem opancerzonym przeznaczonym do transportu drużyny piechoty. Zapewnia jej zabezpieczenie przed pociskami broni ręcznej oraz wsparcie, gdy przystępuje ona do działania poza pojazdem. FV432 może pływać po uprzednim przygotowaniu polegającym na podniesieniu składanych ekranów, falochronu oraz montażu króćca odprowadzającego spaliny nad ekrany, ale w jednostkach z większości wozów zdemontowano wyposażenie do pływania. Podczas pływania wóz napędzany jest poprzez przewijanie gąsienic.
Załoga FV432 składa się z kierowcy, dowódcy i dziesięciu żołnierzy desantu. Kierowca i dowódca zajmują miejsce w przedziale kierowania (jeden za drugim), żołnierze desantu w tylnej części pojazdu. Kadłub FV432 stanowi sztywna skrzynia zespawana ze stalowych blach. W przedniej części kadłuba znajdują się przedziały kierowania i napędowy z silnikiem K60 No4 Mk4F, a w tylnej – przedział desantu.
W przedziale napędowym umieszczony jest silnik i układ przeniesienia mocy. Napęd FV432 stanowi 6-cylindrowy, dwusuwowy, wielopaliwowy silnik K60 No4 Mk4F. Moc przy 3750 obr/min wynosi 175 kW. Moc z silnika na koła napędowe jest przenoszona przy pomocy skrzyni przekładniowej Allison Division TX-200-4A produkowanej przez Rolls-Royce'a na licencji firmy General Motors. Skrzynia biegów siedmiobiegowa (sześć biegów do przodu i bieg wsteczny).
FV432 posiada zawieszenie niezależne na wałkach skrętnych. Każde z 10 kół jezdnych jest połączone za pomocą wahacza z wałkiem skrętnym. Napęd z silnika jest przekazywany na znajdujące się w przedniej części pojazdu koła napędowe. Z tyłu pojazdu znajdują się koła napinające. Koła napinające i napędowe mają identyczna konstrukcję. Górna gałąź każdej gąsienicy jest podtrzymywana przez dwie rolki. Gąsienice stalowe, z przegubami stalowo-gumowymi i nakładkami gumowymi. Gąsienice mają szerokość 34,3 cm,
W przedziale kierowania stanowiska mają kierowca i dowódca. Kierowca obserwuje teren przed wozem za pomocą peryskopu AFV No 33 Mk1 zamocowanego w pokrywie otwieranego na lewą stronę włazu. W nocy peryskop może być zastąpiony noktowizorem MELL 5A1. Dowódca dysponuje trzema peryskopami AVF No32 Mk1 zamocowanymi w pokrywie jego wieżyczki. Na wieżyczce dowódcy znajduje się stanowiący jedynie uzbrojenie pojazdu karabin maszynowy. Transportery opancerzone są uzbrojone w ukm L7 GPMG, wozy dowodzenia w rkm L4 LMG. Część transporterów wyposażono w obracane elektrycznie wieżyczki umieszczone nad przedziałem desantowym. Pojazdy tej wersji są wyposażone w ukm L7 GPMG. Powstałą także krótka seria pojazdów wyposażonych w wieże przejęta z pojazdu rozpoznawczego FV721 Fox.
W przedziale tylnym miejsca zajmują miejsce żołnierze desantu. Opuszczają oni pojazd przez duże drzwi z tyłu pojazdu lub przez właz w górnej płycie kadłuba. Po złożeniu ławek desantu w pojeździe można przewieźć do 3670 kg ładunku.
W muzeach.
Pojazdy FV432 Trojan są eksponowane m.in. w następujących muzeach:

</doc>
<doc id="1448149" url="https://pl.wikipedia.org/wiki?curid=1448149" title="FV432">
FV432



</doc>
<doc id="1448163" url="https://pl.wikipedia.org/wiki?curid=1448163" title="Christina McHale">
Christina McHale

Christina McHale (ur. 11 maja 1992 w Teaneck) – amerykańska tenisistka, medalistka igrzysk panamerykańskich z Guadalajary (2011) w konkurencjach gry pojedynczej i podwójnej, olimpijka, triumfatorka Australian Open w grze podwójnej dziewcząt.
Kariera tenisowa.
McHale zwyciężyła w dwóch singlowych i trzech deblowych turniejach rangi ITF. We wszystkich turniejach wielkoszlemowych dochodziła do trzeciej rundy singla.
Klasyfikowana była najwyżej na 24. miejscu w rankingu gry pojedynczej (20 sierpnia 2012) i na 35. pozycji w zestawieniu deblistek (9 stycznia 2017).
W 2009 roku zwyciężyła w rywalizacji deblowej dziewcząt podczas wielkoszlemowego Australian Open. W finale razem z Ajlą Tomljanović pokonały wynikiem 6:1, 2:6, 10–4 debel Aleksandra Krunić–Sandra Zaniewska.
W 2012 roku reprezentowała Stany Zjednoczone w rozgrywkach singlowych na XXX Letnich Igrzysk Olimpijskich, ale przegrała w pierwszej rundzie z Aną Ivanović 4:6, 5:7.
W sezonie 2014 awansowała do pierwszego w karierze finału zawodów singlowych WTA Tour – w Acapulco przegrała z Dominiką Cibulkovą 6:7(3), 6:4, 4:6.
W 2016 roku odniosła pierwsze zwycięstwo w deblu w Hobart, dokonując tego w duecie z Chinką Han Xinyun

</doc>
<doc id="1448169" url="https://pl.wikipedia.org/wiki?curid=1448169" title="Toei Chikatetsu">
Toei Chikatetsu

 – jedna z dwóch sieci metra w Tokio, eksploatowana przez . Toei zajmuje się również eksploatacją systemu autobusów miejskich i jednej linii tramwajowej, która pozostała z wielkiej sieci funkcjonującej przed budową metra.
Linie.
Sieć "Toei Chikatetsu" liczy 109 km tras, na których znajduje się 106 stacji (średnio stacja co 1,0 km). Dziennie przewozi się średnio 2,09 mln osób (2004/05). Roczna praca przewozowa: 5294 mln pasażerokm. Dzięki różnym rozstawom szyn oraz sposobom napędu, tabor żadnej z powyższych linii nie jest kompatybilny z inną linią metra "Toei".

</doc>
<doc id="1448172" url="https://pl.wikipedia.org/wiki?curid=1448172" title="Kristie Ahn">
Kristie Ahn

Kristie Haerim Ahn (ur. 15 czerwca 1992) – amerykańska tenisistka.
Kariera tenisowa.
Ma na koncie sześć wygranych turniejów singlowych i dwa deblowe rangi ITF. W 2008 roku wygrała kwalifikacje do turnieju wielkoszlemowego, US Open, pokonując w nich Jewheniję Sawranśką, Jelenę Pandžić i Annę Łapuszczenkową. W turnieju głównym przegrała jednak w pierwszej rundzie z Dinarą Safiną.

</doc>
<doc id="1448173" url="https://pl.wikipedia.org/wiki?curid=1448173" title="Sławutycz Arena">
Sławutycz Arena

Sławutycz Arena (ukr. Славутич Арена, ang. "Slavutych Arena Stadium") – piłkarski stadion w Zaporożu na Ukrainie.
Centralny Stadion Metałurh został wybudowany w latach 1931–1938. W 2001 r. Federacja Piłki Nożnej Ukrainy zakazała prowadzenie meczów na stadionie Metałurh i klub przeniósł się na stadion AutoZAZ, który należał do upadłego klubu Torpedo. Wkrótce potem klub zatwierdził plan budowy nowego stadionu dla zespołu. Budowa rozpoczęła się w 2004, stary stadion został zburzony, a na jego miejscu powstał nowy. 29 lipca 2006 roku na stadionie odbył się pierwszy po rekonstrukcji mecz pomiędzy Metałurhem Zaporoże a Dynamem Kijów.

</doc>
<doc id="1448174" url="https://pl.wikipedia.org/wiki?curid=1448174" title="Stadion Sławutych Arena w Zaporożu">
Stadion Sławutych Arena w Zaporożu



</doc>
<doc id="1448176" url="https://pl.wikipedia.org/wiki?curid=1448176" title="Kristie Haerim Ahn">
Kristie Haerim Ahn



</doc>
<doc id="1448177" url="https://pl.wikipedia.org/wiki?curid=1448177" title="Przysłowia niderlandzkie">
Przysłowia niderlandzkie

Przysłowia niderlandzkie (), znany także jako Świat do góry nogami – obraz namalowany w 1559 przez Pietera Bruegla (starszego) – niderlandzkiego malarza, jednego z głównych przedstawicieli północnego renesansu. Dzieło to należy do Staatliche Museen Preußischer Kulturbesitz i prezentowane jest w Gemäldegalerie przy Kulturforum w Berlinie.
Opis i analiza.
Forma.
Jest to obraz olejny na desce o wymiarach 117 × 163 cm, przedstawiający wiejski krajobraz, w który wpisane są liczne grupy postaci i przedmioty, tworzące oddzielne wątki rodzajowe. Na pierwszym planie widoczne jest rozległe podwórze, przy którym stoi wielka chałupa, pręgierz i stara szopa. Drugi plan tworzy ceglana wieża z przybudówkami i drewniana stajnia. Pomiędzy nimi płynie rzeka tworząca dolinę, zaś w oddali widać ujście rzeki do morza, na którym płynie rybacki statek z żaglem. Kompozycja obrazu oparta jest na osi, która prowadzi z przodu po lewej stronie do tyłu po prawej ku morzu. Niektóre elementy przedstawione są niezgodnie z zasadami perspektywy, co nie jest bynajmniej wynikiem braku znajomości zasad budowania przestrzeni przez autora, lecz świadomym podporządkowaniem formy treści.
Treść.
Treść utworu to zbiór scen rodzajowych będących ilustracjami przysłów. Wiadomo, iż w XVI wieku w Niderlandach przysłowia cieszyły się dużą popularnością, a ich zbieranie stanowiło jedno z wielu encyklopedycznych zadań. Znaczenie przysłowia wzrosło, kiedy w 1500 Erazm z Rotterdamu wydał zbiór przysłów i słynnych maksym łacińskich autorów. W ślad za nim poszli Flamandowie i Niemcy, którzy wydali podobne publikacje, zaś w roku 1564 ukazały się dzieła takie, jak powieść "Gargantua i Pantagruel" Rabelais’ego.
Na obrazie zidentyfikowano ponad sto przysłów i wyrażeń idiomatycznych, przedstawiających ówczesne społeczeństwo i świat, który zdaniem wielu był wówczas "przewrócony do góry nogami". Stąd też wywodzi się jedna z alternatywnych nazw dzieła: "Świat do góry nogami". W sposób świadomy Pieter Bruegel połączył sztukę mowy ze sztuką obrazowania, eksponując głupotę, amoralność i regres społeczny. Centrum kompozycji stanowi ganek, na którym diabeł słucha spowiedzi, obok zaś mnich ostentacyjnie kpi z Chrystusa i „przyprawia mu brodę”. Stojąca przy stodole postać pozwala światu kręcić się na czubku palca, zaś obok stoi chłop rzucający perły świniom. Wszystko ma swoją wymowę, która odzwierciedla ówczesny świat i dystans artysty do swoich współczesnych.

</doc>
<doc id="1448181" url="https://pl.wikipedia.org/wiki?curid=1448181" title="Stefanie Vogele">
Stefanie Vogele



</doc>
<doc id="1448182" url="https://pl.wikipedia.org/wiki?curid=1448182" title="Metalo-β-laktamazy">
Metalo-β-laktamazy



</doc>
<doc id="1448183" url="https://pl.wikipedia.org/wiki?curid=1448183" title="Emma Bull">
Emma Bull

Emma Bull (ur. 3 stycznia 1954 w Torrance, Kalifornia) – amerykańska pisarka fantasy, pionierka gatunku urban fantasy. 
Życiorys.
Ukończyła literaturę angielską w Beloit College w Wisconsin. Następnie pracowała jako dziennikarka w Minneapolis. Obecnie mieszka w Tucson w Arizonie z mężem, również pisarzem .
Uczestniczyła, jako instruktor, w warsztatach Clarion West. Wraz z mężem stworzyła uniwersum „Liavek”, o którym wydała kilka antologii. Pisze także eseje na temat fantastyki.
Była także muzykiem - grała na gitarze i śpiewała w goth-folkowym duecie „Flash Girls”, była także członkiem zespołu grającego psychodeliczny folk-jazz „Cats Laughing”.

</doc>
<doc id="1448190" url="https://pl.wikipedia.org/wiki?curid=1448190" title="Ogólnorosyjskie Centrum Wystawowe">
Ogólnorosyjskie Centrum Wystawowe

Ogólnorosyjskie Centrum Wystawowe () – kompleks wystawowy w północno-wschodnim okręgu administracyjnym Moskwy w pobliżu stacji metra WDNCh linii Kałużsko-Ryskiej. Powierzchnia ogólna wystawy to 237,5 ha, a łączna powierzchnia pawilonów 134 000 m².
Początkiem wystawy było rozporządzenie Stalina z 17 lutego 1935. Wybrano teren na peryferiach Moskwy przy Szosie Jarosławskiej. Wystawę, wówczas noszącą nazwę „Wszechzwiązkowa Wystawa Rolnicza” (ros. Всесоюзная сельскохозяйственная выставка – ВСХВ), otwarto oficjalnie 1 sierpnia 1939. Obok jej wschodniego wejścia umieszczono pomnik robotnika i kołchoźnicy autorstwa Wiery Muchinej. Po wybuchu wojny z Niemcami w 1941 została zamknięta na kilka lat. 
W 1959 nazwę wystawy zmieniono na „Wystawa Osiągnięć Gospodarki Narodowej ZSRR” (ros. Выставка достижений народного хозяйства – ВДНХ). Obok głównego wejścia w 1964 umieszczono Pomnik Zdobywców Kosmosu. W 1992 kompleks otrzymał obecną nazwę i status spółki akcyjnej, ale często nazywany jest do dziś poprzednią nazwą, w szczególności w jej wersji skrótowej tj. WDNCh, czemu sprzyja jej pozostawienie w nazwie pobliskiej stacji metra. Obecnie nie są już czynne wystawy poszczególnych republik, a sam kompleks mieści głównie zwykłe sklepy. Tym niemniej w niektórych dawnych pawilonach „republikańskich” są to sklepy z towarami i pamiątkami pochodzącymi z owych dawnych republik radzieckich, a dziś niepodległych państw (np. pawilon armeński). Na terenie centrum znajduje się park rozrywki i atrakcje turystyczne takie jak repliki pojazdów kosmicznych, m.in. makieta radzieckiego promu kosmicznego Buran.
Przy budowie pawilonów wystawy przestrzegano wymagań socrealizmu. Pawilony były obficie zdobione szczegółami zaczerpniętymi z architektury klasycznej i z budownictwa poszczególnych republik związkowych. Na obszarze wystawy rozmieszczono elementy dekoracyjne, m.in. pozłacane fontanny. Bogata oprawa wystawy miała wywrzeć silne wrażenie na zwiedzających.

</doc>
<doc id="1448191" url="https://pl.wikipedia.org/wiki?curid=1448191" title="Stadion Awanhard w Ługańsku">
Stadion Awanhard w Ługańsku

Stadion Awanhard (ukr. "Стадіон "Авангард"", ang. "Avanhard Stadium") - wielofunkcyjny stadion w Ługańsku na Ukrainie.
Do 2000 roku stadion był własnością największego zakładu w Ługańsku - "Łuhańsktepłowoz", a od lutego 2002 roku został własnością komunalną obwodu ługańskiego.
Ostatnia rekonstrukcja miała miejsce w marcu 2003 roku.

</doc>
<doc id="1448197" url="https://pl.wikipedia.org/wiki?curid=1448197" title="Hon’inbō (tytuł)">
Hon’inbō (tytuł)

Hon’inbō – najstarszy z siedmiu najważniejszych tytułów japońskiego go.
Do lat trzydziestych XX wieku był to tytuł głowy szkoły Hon’inbō, który w 1936 roku został przekazany przez ostatniego z nich Shūsaia, instytutowi Nihon Ki-in. 
Począwszy od 1941 roku rozgrywany jest turniej o ten tytuł składający się z dwóch etapów – eliminacji oraz meczu finałowego, w którym zwycięzca eliminacji rozgrywa kilka gier z broniącym tytułu. Począwszy od piątego turnieju jest to mecz do czterech zwycięstw. Sponsorem turnieju jest gazeta Mainichi Shimbun. Zwycięzca oprócz tytułu uzyskuje nagrodę pieniężną.

</doc>
<doc id="1448199" url="https://pl.wikipedia.org/wiki?curid=1448199" title="Stadion Łokomotyw w Symferopolu">
Stadion Łokomotyw w Symferopolu

Republikański Stadion Łokomotyw (ukr. Республіканський Спортивний Комплекс „Локомотив”, ang. "Lokomotiv Stadium") – wielofunkcyjny stadion w Symferopolu na Ukrainie.
W latach 1979–1989 cztery spotkania w roli gospodarza rozegrała na tym stadionie piłkarska reprezentacja Związku Radzieckiego.
Ostatnia renowacja obiektu nastąpiła w 2004 roku.

</doc>
<doc id="1448201" url="https://pl.wikipedia.org/wiki?curid=1448201" title="Danae (obraz Gustava Klimta)">
Danae (obraz Gustava Klimta)

Danae – obraz Gustava Klimta powstały w latach 1907–1908. Obraz ma temat mitologiczny: przedstawiona na nim Danae to córka króla Argos Akrizjosa, będąca obiektem uczuć Zeusa. Zeus by nie budzić zazdrości Hery odwiedzając Danae przybrał postać złotego deszczu; ta, zapłodniona deszczem, urodziła później Perseusza. Danae była też tematem obrazów m.in. Tycjana, Correggia, Rembrandta i Gustava Klimta.
Klimt przedstawił Danae nagą, zwiniętą w kłębek i przeżywającą rozkosz w momencie gdy spada na nią złoty deszcz. Kompozycja obrazu jest bardzo geometryczna: kręta linia ciała Danae wyznacza deformującą perspektywę obrazu. Lewe udo kobiety zajmuje blisko czwartą część płótna, a brodawka lewej piersi stanowi centralny punkt obrazu. Lewa dłoń Danae jest niewidoczna, co wzmacnia jeszcze wymowę obrazu, uważanego za jedno z najbardziej przepełnionych erotyzmem dzieł Klimta. Tak jak wiele innych kobiecych postaci malowanych przez niego, Danae jest ruda; włosy unoszą się swobodnie, jakby były pod wodą.

</doc>
<doc id="1448203" url="https://pl.wikipedia.org/wiki?curid=1448203" title="Jan Zygmunt Berek">
Jan Zygmunt Berek

Jan Zygmunt Emil Berek (ur. 19 sierpnia 1896 w Nowym Sączu, zm. 18 czerwca 1986 w Londynie) – pułkownik dyplomowany piechoty Wojska Polskiego II RP i Polskich Sił Zbrojnych, w 1983 roku mianowany przez Prezydenta RP na Uchodźstwie generałem brygady.
Życiorys.
W 1915 ukończył gimnazjum w Nowym Sączu. Był członkiem Polskich Drużyn Strzeleckich, w latach 1915–1918 oficerem rezerwy piechoty cesarskiej i królewskiej armii. W maju 1918 podjął studia medyczne na Uniwersytecie Jagiellońskim w Krakowie oraz rozpoczął służbę w Polskiej Organizacji Wojskowej.
W listopadzie 1918 dowodził kompanią w 5 pułku piechoty Legionów. Walczył w odsieczy Lwowa. Od lutego 1919 do kwietnia 1921 był dowódcą kompanii w 9 pułku piechoty Legionów w wojnie polsko-bolszewickiej, następnie od kwietnia 1921 do września 1926 dowódcą kompanii i batalionu w 9 pp Leg. w Lublinie. 1 czerwca 1919 został awansowany na majora. We wrześniu 1926 roku został przeniesiony do 83 pułku piechoty w Kobryniu na stanowisko dowódcy batalionu. 16 grudnia tego roku powrócił do 9 pp Leg. na stanowisko kwatermistrza. 23 grudnia 1929 roku został przydzielony do Wyższej Szkoły Wojennej w Warszawie, w charakterze słuchacza Kursu 1929/1931. Z dniem 1 września 1931 roku, po ukończeniu kursu i otrzymaniu dyplomu naukowego oficera dyplomowanego, został przeniesiony do dowództwa 4 Dywizji Piechoty w Toruniu na stanowisko szefa sztabu. W listopadzie 1934 roku objął dowództwo 1 batalionu strzelców w Chojnicach. 27 czerwca 1935 roku awansował na podpułkownika ze starszeństwem z dniem 1 stycznia 1935 roku i 11. lokatą w korpusie oficerów piechoty. Od października 1936 do lipca 1939 służył w Sztabie Głównym w Warszawie, następnie dowodził 3 pułkiem piechoty Legionów, aż do kapitulacji Twierdzy Modlin. Po kapitulacji Modlina przebywał w niewoli niemieckiej w oflagu II C Woldenberg. Po uwolnieniu pozostawał w 2 Korpusie Polskim we Włoszech, z którym został przebazowany do Wielkiej Brytanii.
Po demobilizacji osiadł w Londynie. Udzielał się w życiu społecznym i politycznym uchodźców polskich, m.in. w 1958 zainicjował działalność i stanął na czele Związku Filatelistów Polskich w Wielkiej Brytanii. 26 maja 1978 został w miejsce Władysława Zaleskiego prezesem Najwyższej Izby Kontroli na uchodźstwie; ze stanowiska tego został odwołany 13 maja 1980 (zastąpił go płk Franciszek Szystowski). 27 maja 1978 został mianowany członkiem Wojskowej Komisji Orzekającej. 15 maja 1980 roku Prezydent RP na Uchodźstwie, Edward Raczyński mianował go Ministrem Spraw Wojskowych w gabinecie Kazimierza Sabbata. W 1983 roku Prezydent RP na Uchodźstwie mianował go generałem brygady. 17 grudnia 1983 roku Prezydent RP na Uchodźstwie zwolnił go z urzędu Ministra Spraw Wojskowych i powierzył mu pełnienie obowiązków do czasu powołania nowego rządu, co nastąpiło w dniu 17 stycznia 1984 roku. Do śmierci był Kanclerzem Kapituły Orderu Odrodzenia Polski na uchodźstwie.
Zmarł 18 czerwca 1986 roku w Londynie. Został pochowany na cmentarzu Gunnersbury.

</doc>
<doc id="1448206" url="https://pl.wikipedia.org/wiki?curid=1448206" title="Asenizacja">
Asenizacja

Asenizacja (ang. "sanitation", fr. "assainissement") – zabieg sanitarny polegający na usuwaniu płynnych nieczystości z dołów kloacznych i wywożeniu ich za pomocą pojazdów asenizacyjnych na tzw. pola asenizacyjne, gdzie pod nadzorem, dzięki możliwości samooczyszczania się gleby, wykorzystywane są jako nawóz. Asenizacja traci na znaczeniu w miarę rozbudowywania sieci kanalizacyjnej. Dawniej wyraz "asenizacja" oznaczał również poprawę warunków zdrowotnych w skupiskach ludzkich.

</doc>
<doc id="1448208" url="https://pl.wikipedia.org/wiki?curid=1448208" title="Wołk-Lewanowicz">
Wołk-Lewanowicz

Wołk-Lewanowicz – nazwisko należące do polskiej rodziny szlacheckiej, mającej litewsko-rosyjskie korzenie. Protoplastą rodu był Leon Wołk wzmiankowany około 1500 roku.

</doc>
<doc id="1448211" url="https://pl.wikipedia.org/wiki?curid=1448211" title="Ichnologia">
Ichnologia

Ichnologia (gr. "íchnos – trop, ślad stopy + lógos – nauka") – dział paleozoologii, nauka zajmująca się badaniem skamieniałych śladów zwierząt kopalnych. Na podstawie analizy tych śladów czyniono próby ich rekonstrukcji.
Podobną dziedziną badającą nowoczesne ślady jest neoichnologia

</doc>
<doc id="1448215" url="https://pl.wikipedia.org/wiki?curid=1448215" title="Zamek Pszczyński">
Zamek Pszczyński



</doc>
<doc id="1448217" url="https://pl.wikipedia.org/wiki?curid=1448217" title="Kalifornia (film)">
Kalifornia (film)

Kalifornia – amerykański thriller sensacyjny z 1993 z Bradem Pittem i Davidem Duchovnym w rolach głównych.
Opis fabuły.
Historia młodego absolwenta psychologii, Briana Kesslera (Duchovny), który w ramach prac nad książką o seryjnych mordercach wyrusza ze swoją dziewczyną, Carrie (Forbes), do Kalifornii. By obniżyć koszty podróży, zapraszają dwoje przypadkowych ludzi, Early'ego (Pitt) i jego dziewczynę Adele (Lewis). Żadne z nich nie zdaje sobie sprawy, kim naprawdę jest Early.

</doc>
<doc id="1448220" url="https://pl.wikipedia.org/wiki?curid=1448220" title="Shikken">
Shikken

 – regent sioguna w Japonii w okresie Kamakura, który "de facto" sprawował władzę zamiast sioguna.
Po śmierci sioguna Yoritomo Minamoto w 1199 roku wybuchła walka o władzę pomiędzy jego synami: Yori'ie i Sanetomo. W tej sytuacji większość władzy wojskowej zaczął przejmować teść Yoritomo, Tokimasa Hōjō. 
W 1202 roku siogunem został Yori'ie. Próbował on odsunąć od władzy Tokimasę, jednak ostatecznie sam został pozbawiony władzy w 1203 roku. Nowym siogunem został Sanetomo, zaś Tokimasa Hōjō otrzymał tytuł "shikkena", regenta sioguna.
Od tego czasu tytuł shikkena pozostawał w rękach rodu Hōjō. Mimo iż formalnie byli tylko regentami, podporządkowali sobie armię i sprawowali faktyczną władzę, podczas gdy siogunowie pełnili jedynie rolę marionetek.
Ród Hōjō utracił władzę wraz z likwidacją siogunatu Kamakura w 1333 roku. Urząd shikkena został zlikwidowany.

</doc>
<doc id="1448221" url="https://pl.wikipedia.org/wiki?curid=1448221" title="Jarosław Matusiak">
Jarosław Matusiak

Jarosław Matusiak (ur. 15 lutego 1965 w Ostrowi Mazowieckiej) – polski piłkarz, grający na pozycji bramkarza i trener piłkarski.
Kariera piłkarska.
Wychowanek Ostrovii Ostrów Mazowiecka. W swej niezwykle bogatej karierze klubowej 18 razy wystąpił na boiskach Ekstraklasy w barwach klubów: GKS Jastrzębie, Olimpia Poznań, Warta Poznań i Szczakowianka Jaworzno. Po pobycie w Piaście Gliwice, grał już tylko na poziomie amatorskim. Karierę piłkarską zakończył w 2006, jednak dwa lata później występował jeszcze w Górniku Brzeszcze. 16 maja 2009, już jako trener bramkarzy GKS-u Jastrzębie, niespodziewanie wystąpił w meczu ligowym, 31. kolejki I ligi sezonu 2008/2009, przeciwko Podbeskidziu Bielsko Biała. Powodem jego występu była niedyspozycja podstawowego i rezerwowego bramkarza. Matusiak w ostatniej minucie meczu popisał się paradą, dzięki której mecz zakończył się remisem 2:2.
Kariera trenerska.
W 2003 i 2005 był grającym trenerem kolejno: Sokoła Zabrzeg i Górnika Brzeszcze.
Od 2009 do 2014 Matusiak był trenerem bramkarzy GKS-u Jastrzębie.
12 stycznia 2013 został trenerem bramkarzy w Podbeskidziu Bielsku-Biała. Po dwóch miesiącach, w marcu 2013, zrezygnował z przyczyn osobistych, z obejmowanej funkcji w klubie, jednak w mediach pojawiły się informacje, że może mieć to związek z zarzutami prokuratorskimi. 
25 czerwca 2019 dołączył do sztabu trenerskiego Łukasza Surmy, w Garbarni Kraków, jako trener bramkarzy. Z klubu odszedł 27 sierpnia 2020.

</doc>
<doc id="1448225" url="https://pl.wikipedia.org/wiki?curid=1448225" title="Falowa">
Falowa

Falowa (968 m n.p.m.) – szczyt w Bieszczadach Zachodnich.
Jest drugim pod względem wysokości szczytem masywu Falowej i Czereniny w Paśmie Łopiennika i Durnej. Znajduje się na północny zachód od Czereniny, z którą łączy go boczny, wyrównany grzbiet. Stoki oraz wierzchołek są zalesione i dość strome. Północne zbocze opada do doliny Bowańskiego, północno-zachodnie do doliny Solinki, zaś zachodnie – ku dolinie Dołżyczki.

</doc>
<doc id="1448226" url="https://pl.wikipedia.org/wiki?curid=1448226" title="Marian Jasiński">
Marian Jasiński

Marian Jasiński (ur. 25 listopada 1859 w Hajworonce, zm. po 1939) – tytularny generał brygady Wojska Polskiego.
Życiorys.
Marian Jasiński urodził się 25 listopada 1859 roku w Hajworonce, w ówczesnym powiecie podhajeckim, w rodzinie Piotra i Anny z Łepków. Ukończył ośmioklasowe gimnazjum, a w 1882 roku studia na Wydziale Filozoficznym Uniwersytetu Franciszkańskiego we Lwowie. Od 1 października 1879 roku pełnił służbę w cesarskiej i królewskiej armii. Pełnił służbę w c. i k. 80 pułku piechoty we Lwowie. 1 maja 1884 roku został mianowany podporucznikiem piechoty (niem. "Leutnant"). W latach 1887–1888 był adiutantem pułku. 1 listopada 1888 roku został mianowany porucznikiem piechoty (niem. "Oberleutnant"). 1 maja 1895 roku został mianowany kapitanem I klasy (niem. "Hauptmann 1. Klasse"). Po ukończeniu kursu oficerskiego w 1907 oficer Sztabu Generalnego. Pełnił także służbę na stanowiskach liniowych. W czasie I wojny światowej w Ministerstwie Wojny Austrii, m.in. w zespole redagującym regulaminy.
16 czerwca 1919 minister spraw wojskowych zezwolił mu nadal zajmować stanowisko komendanta Domu Inwalidów we Lwowie. 6 października 1919 został przyjęty do Wojska Polskiego z byłej armii austro-węgierskiej, z zatwierdzeniem posiadanego stopnia pułkownika, zaliczony do Rezerwy armii z równoczesnym powołaniem do służby czynnej na czas wojny i przydzielony do Sekcji Opieki Ministerstwa Spraw Wojskowych. Potem komendant Korpusu Kadetów we Lwowie. 22 maja 1920 roku został zatwierdzony z dniem 1 kwietnia 1920 roku w stopniu pułkownika piechoty, w „grupie byłej armii austro-węgierskiej”. Pełnił wówczas służbę w Departamencie V Szkolnictwa Wojskowego Ministerstwa Spraw Wojskowych w Warszawie. 1 czerwca 1921 roku pełnił służbę w Oddziale III Naukowo-Szkolnym Sztabu Generalnego w Warszawie. Jego oddziałem macierzystym był wówczas 19 pułk piechoty Odsieczy Lwowa stacjonujący we Lwowie.
Z dniem 1 października 1921 roku został przeniesiony „w stały stan spoczynku z prawem noszenia munduru, w stopniu tytularnego generała podporucznika”. 26 października 1923 roku Prezydent RP Stanisław Wojciechowski zatwierdził go w stopniu tytularnego generała brygady. Osiadł we Lwowie, gdzie mieszkał do 1939 roku. Dalsze losy nieznane.

</doc>
<doc id="1448228" url="https://pl.wikipedia.org/wiki?curid=1448228" title="Czarna wojna">
Czarna wojna

Czarna wojna – konflikt pomiędzy brytyjskimi kolonistami a Aborygenami tasmańskimi, jaki miał miejsce na Ziemi van Diemena (obecnie Tasmania) na początku XIX wieku. Konflikt zyskał opinię ludobójstwa ze względu na niemal całkowitą zagładę rdzennych mieszkańców. Jednakże współcześnie liczna grupa mieszkańców Tasmanii deklaruje swoje aborygeńsko-tasmańskie pochodzenie.
Nigdy nie nastąpiło formalne wypowiedzenie wojny, w związku z czym występują rozbieżności w źródłach odnośnie do dat rozpoczęcia i zakończenia konfliktu. Niektóre źródła jako datę rozpoczęcia konfliktu podają rok 1803, w którym miało miejsce założenie pierwszej stałej osady przez kolonistów. Z największą intensywnością walki przebiegały w latach 20. XIX wieku, który to okres najczęściej jest określany mianem „czarnej wojny”. Konflikt zasadniczo wygasł na początku lat 30., kiedy pozostałych przy życiu Aborygenów stopniowo przesiedlono na Wyspę Flindersa.
Odniesienia w kulturze.
O konflikcie wspomina H.G. Wells w pierwszym rozdziale „Wojny światów”: 

</doc>
<doc id="1448230" url="https://pl.wikipedia.org/wiki?curid=1448230" title="Ołeksandr Ławrynowycz">
Ołeksandr Ławrynowycz

Ołeksandr Wołodymyrowycz Ławrynowycz, ukr. Олександр Володимирович Лавринович (ur. 28 czerwca 1956 w Owruczu w obwodzie żytomierskim) – ukraiński polityk, długoletni minister sprawiedliwości w różnych rządach (2002–2005, 2006–2007, 2010–2013), parlamentarzysta.
Życiorys.
W 1978 ukończył studia z zakresu fizyki na Uniwersytecie Kijowskim. W latach 90. został absolwentem prawoznawstwa Narodowej Akademii Prawniczej Ukrainy.
Do 1991 pracował w ukraińskiej Akademii Nauk, w latach 1990–1992 wykładał na Politechnice Kijowskiej. Później przez dwa lata przebywał na stażach w USA.
W 1989 przystąpił do Ludowego Ruchu Ukrainy. W 1994 i 1998 z rekomendacji tej partii uzyskiwał mandat posła do Rady Najwyższej. W 2001 powołano go na stanowisko wiceministra sprawiedliwości, a rok później ponownie wybrano parlamentarzystą (z ramienia Naszej Ukrainy).
Wkrótce przeszedł na stronę rządową, obejmując stanowisko ministra sprawiedliwości w rządzie Wiktora Janukowycza, które zajmował w latach 2002–2005. Po odwołaniu do 2006 pracował w biznesie, w tym samym roku przez kilka miesięcy był zastępcą ministra bez teki, a w listopadzie został ponownie ministrem sprawiedliwości. Pełnił tę funkcję do grudnia 2007. W tym samym roku kolejny raz wszedł do parlamentu, tym razem z ramienia Partii Regionów. W 2008 został pierwszym wiceprzewodniczącym Rady Najwyższej. 12 listopada 2008, po dymisji marszałka Arsenija Jaceniuka, pełnił przez cztery tygodnie obowiązki przewodniczącego Rady.
11 marca 2010 po raz kolejny został ministrem sprawiedliwości w gabinecie Mykoły Azarowa. W 2012 również został wybrany do Rady Najwyższej. Utrzymał stanowisko rządowe w drugim rządzie tego premiera (od 24 grudnia 2012), zajmując je do 2 lipca 2013.

</doc>
<doc id="1448234" url="https://pl.wikipedia.org/wiki?curid=1448234" title="Carl Kaufmann">
Carl Kaufmann

Carl Kaufmann (ur. 25 marca 1936 w Nowym Jorku, zm. 1 września 2008 w Karlsruhe) – niemiecki lekkoatleta reprezentujący RFN, dwukrotny wicemistrz olimpijski z 1960.
Początkowo specjalizował się w biegu na 200 metrów, ale później skoncentrował się na dystansie 400 metrów. Na mistrzostwach Europy w 1958 w Sztokholmie wystąpił we wspólnej reprezentacji państw niemieckich. Zdobył srebrny medal w sztafecie sztafecie 4 × 400 metrów (w składzie: Kaufmann, Manfred Poerschke, Johannes Kaiser i Karl-Friedrich Haas). Był również czwarty w finale biegu na 400 metrów.
Na igrzyskach olimpijskich w 1960 w Rzymie Kaufmann również startował we wspólnej reprezentacji Niemiec. Zdobył srebrny medal indywidualnie w biegu na 400 metrów (przegrał z Otisem Davisem z USA) po pościgu, kiedy niemal dogonił go na ostatnim metrze. O zwycięstwie Davisa zadecydowała analiza fotokomórki. Obaj zawodnicy osiągnęli czas 44,9, który był nowym rekordem świata. Drugi srebrny medal wywalczył Kaufmann w sztafecie 4 × 400 metrów, która biegła w składzie: Hans-Joachim Reske, Manfred Kinder, Kaiser i Kaufmann.
Kaufmann czterokrotnie ustanawiał rekord Europy na 400 metrów: 45,8 (19 września 1959, Kolonia), 45,7 (14 czerwca 1960, Kolonia), 45,4 (24 lipca 1960, Berlin) i 44,9 (5 września 1960, Rzym).
Był mistrzem RFN w biegu na 200 metrów w 1955, wicemistrzem w 1957 i brązowym medalistą w 1956, a także mistrzem w biegu na 400 metrów w latach 1958-1960. Był również mistrzem RFN w sztafecie 4 × 100 metrów w 1955. Startował w klubie Karlsruher SC.

</doc>
<doc id="1448237" url="https://pl.wikipedia.org/wiki?curid=1448237" title="Kierowany pocisk rakietowy ziemia-powietrze">
Kierowany pocisk rakietowy ziemia-powietrze



</doc>
<doc id="1448240" url="https://pl.wikipedia.org/wiki?curid=1448240" title="Wojska balonowe (II RP)">
Wojska balonowe (II RP)

Wojska balonowe – część lotnictwa Wojska Polskiego II RP.
Geneza.
Początki organizacji wojsk balonowych sięgały czasów tworzenia na terenie Rosji oddziałów formacji wschodnich. W I Korpusie Polskim gen. Józefa Dowbór-Muśnickiego, jesienią 1917 utworzony został 1 Polski Oddział Balonowy. Jego twórcą był ppłk Hipolit Łossowski, a dowódcą został kpt. Hulewicz. Oddział aeronautyczny zorganizowany był również na froncie rumuńskim. Próby te nie powiodły się ze względu na brak powłok balonowych, dźwigarek, gazu i sprzętu niezbędnego do wyposażenia oddziałów. Oddziały zostały rozwiązane, a oficerów i żołnierzy przydzielono do jednostek saperów i wojsk samochodowych. Oddziały I i II Korpusu Polskiego, Legiony Polskie i Armia Polska we Francji nie posiadały w swym składzie oddziałów aeronautycznych.
Organizację lotnictwa zapoczątkowało utworzenie Dowództwa Wojsk Lotniczych podległych Sztabowi Generalnemu WP i Sekcji Żeglugi Napowietrznej Ministerstwa Spraw Wojskowych. Dowódcą Wojsk Lotniczych został ppłk Hipolit Łossowski. Sekcji Żeglugi Napowietrznej Ministerstwa Spraw Wojskowych podlegały sprawy organizacyjne, mobilizacyjne i szkoleniowe. Szefem Sekcji został ppłk Aleksander Wańkowicz.
W związku z całkowitym brakiem wyposażenia i sprzętu nadającego się do utworzenia oddziałów balonowych, specjalistów pochodzących z wojsk balonowych z byłych armii zaborczych i korpusów wschodnich przydzielono do lotnictwa.
Sytuacja polskich wojsk balonowych zmieniła się w związku z wyzwoleniem Wielkopolski. W hali sterowcowej na Winiarach w Poznaniu znaleziono dwie powłoki balonów obserwacyjnych (jedna typu Parseval-Sigsfeld "Drachen"), dźwigarkę konną Alpina oraz kilkaset butli z wodorem. Sprzęt ten posłużył do utworzenia wojsk aeronautycznych. 
Formowanie wojsk aeronautycznych rozpoczęło się w kwietniu 1919.
Pierwsze pododdziały wojsk aeronautycznych sformowano w Poznaniu. 5 maja 1919 zorganizowano 1 polową kompanię aeronautyczną, następnie Ruchomy Park Aeronautyczny i dalsze dwie polowe kompanie aeronautyczne. 
Kompanie aeronautyczne były podporządkowane I Grupie Aeronautycznej, utworzonej 15 lipca 1919.
21 maja 1919 rozpoczęła działalność Oficerska Szkoła Aeronautyczna. Pierwszy kurs ukończyło 27 aspirantów oficerskich, mianowanych później podporucznikami aeronautyki. 
Pierwszego wzlotu wojskowego balonu obserwacyjnego dokonał 23 lipca 1919 płk Aleksander Wańkowicz. 
Zakupy wyposażenia balonowego we Francji oraz wyszkolony personel umożliwiły zimą 1919/1920 rozbudowę i rozwój wojsk aeronautycznych. Zorganizowano je w trzy grupy aeronautyczne.
Grupa aeronautyczna składała się z dwóch kompanii aeronautycznych i Ruchomego Parku Aeronautycznego.
1 marca 1920 przemianowano Inspektorat Wojsk Lotniczych na Departament III Żeglugi Powietrznej Ministerstwa Spraw Wojskowych. Szefem Departamentu III Żeglugi Powietrznej został gen. bryg. pil. Gustaw Macewicz. Departamentowi podporządkowano Sekcję Żeglugi Napowietrznej Ministerstwa Spraw Wojskowych.
Departament składał się z trzech sekcji:
Wojna polsko-rosyjska 1920 r..
W wojnie polsko-rosyjskiej 1920 obok eskadr lotniczych zostały użyte na froncie także nowo sformowane jednostki wojsk balonowych.
Grupy aeronautyczne przemianowano po przybyciu na front na bataliony aeronautyczne.
W związku z niemożnością wykonywania zadań, ze względu na manewrowy charakter walki, bataliony aeronautyczne (wraz z nowo sformowanym w Poznaniu IV batalionem aeronautycznym) zostały połączone czasowo w pułk aeronautyczny, który został użyty na froncie w składzie 4 Armii jako pułk piechoty.
Okres międzywojenny.
Po zakończeniu działań wojennych 1920 i reorganizacji, wojska balonowe dysponowały trzema batalionami aeronautycznymi:
W latach 1921-1923 utworzono dodatkowo: 
Batalion Sterowcowy szkolił się na zakupionym we Francji sterowcu ciśnieniowym firmy Zodiac VZ—11 Vedette, któremu w Polsce nadano nazwę „Lech”. Bataliony aeronautyczne dysponowały balonami obserwacyjnymi produkcji francuskiej typu Caquot M2 i R2.
W 1921 w skład wojsk balonowych obok trzech batalionów aeronautycznych, wchodziła również Oficerska Szkoła Aeronautyczna oraz Centralne Składy Balonowe. Podlegały one bezpośrednio Wydziałowi Aeronautycznemu Departamentu III Żeglugi Powietrznej Ministerstwa Spraw Wojskowych. 
Oficerska Szkoła Aeronautyczna przeniesiona z Poznania do Torunia, istniała do 1924.
Po jej rozwiązaniu do 1932 istniała przy 1 Batalionie Balonowym w Toruniu Szkoła Podchorążych Wojsk Balonowych. Po likwidacji w 1934, utworzono Pluton Podchorążych Rezerwy, który przejął zadania szkolenia specjalistów na doraźnie organizowanych kursach.
W 1922 na bazie Centralnych Składów Balonowych utworzono Centralne Zakłady Aerostatyczne w Jabłonnie. Miały one za zadanie, m.in.: przechowywanie sprzętu balonowego, jego naprawy oraz wytwarzanie wodoru na potrzeby jednostek aeronautycznych. W 1924 Centralne Zakłady Aerostatyczne zostały przemianowane na Centralne Zakłady Balonowe, które dokonywały napraw sprzętu balonowego, a następnie rozpoczęły własną produkcję. 1 kwietnia 1929 Centralne Zakłady Balonowe przekształcono w Wojskową Wytwórnię Balonów, a w 1935 w Wytwórnię Balonów i Spadochronów. Wyprodukowała do 1939 200 balonów zaporowych, 50 obserwacyjnych i 25 sportowych. W 1939 zatrudniała 165 osób. Jako Zakłady Sprzętu Technicznego i Turystycznego wznowiła działalność po II Wojnie Światowej, produkując m.in. spadochrony wojskowe. Kierownikami zakładów byli: ppłk Marceli Chybczyński (1923 – X 1926), mjr Aleksander Wilcz-Wilsz (XI 1926 – VII 1929) i kpt. inż. Stanisław Sergiusz Mazurek (od VII 1929).
W 1924 przystąpiono do redukcji wojsk balonowych, w wyniku której pozostawiono jedynie jeden batalion w Toruniu. Reorganizację przeprowadzono z dniem 20 czerwca tego roku, przenosząc do baonu balonowego w Toruniu oficerów z likwidowanych oddziałów wojsk balonowych. Później w składzie baonu balonowego znalazła się też „Detaszowana Kompania Balonów Zaporowych” w Jabłonnie, którą od lutego 1925 dowodził kpt. Konstanty Kamieński.
W 1929 nastąpiły zmiany w organizacji lotnictwa wojskowego w tym i w wojskach balonowych. W 1929 na bazie Detaszowanej Kompanii Balonów Zaporowych z toruńskiego batalionu sformowano 2 batalion balonowy w Jabłonnie. Równocześnie toruński batalion został przemianowany na 1 batalion balonowy. Wiosną tego roku 1 batalion balonowy został podporządkowany dowódcy 2 Grupy Aeronautycznej w Poznaniu, natomiast 2 batalion balonowy – dowódcy 1 Grupy Aeronautycznej w Warszawie. W 1931 została zlikwidowana 2 Grupa Aeronautyczna, a 1 batalion balonowy podporządkowany dowódcy 1 Grupy Aeronautycznej. Z dniem 1 stycznia 1936 zmiano składy grup aeronautycznych. 1 Batalion Balonowy został przeniesiony do 3 Grupy Aeronautycznej w Krakowie, natomiast 2 Batalion Balonowy pozostał w składzie 1 Grupy Aeronautycznej. W tym samym roku obie grupy aeronautyczne zostały przemianowano na grupy lotnicze. Podległość batalionów balonowych względem grup lotniczych do wybuchu wojny w 1939 nie uległa zmianie.
Inspektorat Obrony Powietrznej Państwa (IOPP) powołano dekretem Prezydenta RP w 1936. Inspektorem Obrony Powietrznej Państwa został gen. dyw. Gustaw Orlicz-Dreszer, a po jego śmierci gen. bryg. Józef Zając. Inspektorat był ośrodkiem kierującym sprawami obrony przeciwlotniczej. Do jego zadań należało między innymi ustalenie potrzeb w zakresie ilości balonów zaporowych.
Mobilizacja 1939 r..
Do sierpnia 1939 oddziały balonowe podlegały Dowództwu Lotnictwa Ministerstwa Spraw Wojskowych. 30 sierpnia 1939 kompanie balonów zaporowych zostały przeniesione z lotnictwa do obrony przeciwlotniczej i podporządkowane dowódcy obrony przeciwlotniczej Ministerstwa Spraw Wojskowych. 
Wydział Balonowy Dowództwa Lotnictwa Ministerstwa Spraw Wojskowych został przeniesiony do Dowództwa Obrony Przeciwlotniczej Ministerstwa Spraw Wojskowych, natomiast Referat Balonów Instytutu Technicznego Lotnictwa pozostał w jego składzie. Oficerowie kompanii balonów obserwacyjnych nadal zostali pozostawieni w korpusie osobowym oficerów lotnictwa. 
Plany mobilizacyjne przewidywały powołanie 7 kompanii balonów obserwacyjnych i 5 kompanii balonów zaporowych oraz Komendy Bazy Balonowej nr 1 wraz z kwatermistrzostwem, Głównej Składnicy Balonowej nr 1, batalionu szkolnego Bazy Balonowej i Parku Bazy Balonowej.
Do 1 września 1939 zdołano zmobilizować 12 kompanii balonowych.
Wykaz zmobilizowanych kompanii balonowych oraz ich przydziały:
Kompania balonów obserwacyjnych liczyła 6 oficerów obserwatorów balonowych oraz 190 podoficerów i szeregowych. Według etatu posiadała na stanie dwie powłoki balonowe (typu BD), dwie dźwigarki oraz tabor samochodowy. 
Kompania balonów zaporowych składała się z: drużyny dowódcy, 2 plutonów balonów zaporowych typu N i NN po 5 tandemów oraz plutonu transportowego i plutonu parkowego.
Wszystkie kompanie balonów zaporowych podporządkowano dowódcy Zgrupowania Balonów Zaporowych, które liczyło ogółem 50 tandemów, czyli 100 balonów zaporowych.
Wojna obronna 1939 r..
Zapory balonowe osłaniały w Warszawie mosty na Wiśle i lotnisko Okęcie do 5 września 1939. Ewakuacja środków obrony przeciwlotniczej spowodowała coraz większe straty sprzętu balonowego, który był niszczony w powietrzu i na ziemi przez samoloty Luftwaffe.
Kompanie balonów obserwacyjnych przydzielone do poszczególnych jednostek nie miały możliwości realizacji swoich zadań. 
Prowadzenie obserwacji z balonów uniemożliwiały szybkie zmiany sytuacji na froncie oraz brak możliwości sprawnego wycofywania z zagrożonych pozycji przez zatłoczone drogi. 
Jedyną kompanią, która dokonała bojowego wzlotu balonu obserwacyjnego była 5 kompania balonów obserwacyjnych. 10 września 1939 w rejonie miejscowości Wólka Radzymińska wzlotu dokonano dwukrotnie. Z powodu złych warunków atmosferycznych pierwszy raz balon ściągnięto na ziemię, w czasie drugiego wzlotu balon został ostrzelany i zniszczony przez niemieckie lotnictwo.
Pozostałe kompanie balonów obserwacyjnych nie odegrały znaczącej roli w działaniach wojennych. 1 i 4 kompania balonów obserwacyjnych wycofując się dotarły do Warszawy, gdzie z powodu braku sprzętu weszły w skład sformowanego 2 batalionu lotniczego. Do Warszawy dotarła również 5 kompania balonów obserwacyjnych. Personel pozostałych oddziałów wojsk balonowych skierowany został nad granicę rumuńską, po przekroczeniu której został internowany.
PSZ na Zachodzie.
Żołnierze oddziałów balonowych po przedostaniu się do Wielkiej Brytanii weszli w skład Polskiej Eskadry Balonowej, utworzonej 20 grudnia 1940 przy 945 brytyjskim dywizjonie balonów zaporowych w Glasgow. 
Jej dowództwo objął ppłk obserwator balonowy Hilary Grabowski. Polska Eskadra Balonowa obsługiwała balony zaporowe w systemie obrony przeciwlotniczej Wielkiej Brytanii. 
Do działań bojowych weszła 15 lipca 1944. 
Była ona wykorzystywana do osłony obiektów wojskowych i przemysłowych oraz Londynu przed rakietami V1 i V2. Polacy obsługiwali też balon obserwacyjny służący do skoków ćwiczebnych żołnierzy 1 Samodzielnej Brygady Spadochronowej. W 1944 zreorganizowana została w Polski Oddział Balonowy, który został rozwiązany 
w 1946 roku.

</doc>
<doc id="1448242" url="https://pl.wikipedia.org/wiki?curid=1448242" title="Pomnik Zdobywców Kosmosu">
Pomnik Zdobywców Kosmosu

Pomnik Zdobywców Kosmosu (ros. монумент «Покорителям космоса») – pomnik odsłonięty w 1964 podkreślający osiągnięcia narodu radzieckiego w zdobywaniu przestrzeni kosmicznej, znajdujący się w północno-wschodnim okręgu administracyjnym Moskwy w pobliżu stacji metra WDNCh linii Kałużsko-Ryskiej, tuż obok głównego wejścia do Ogólnorosyjskiego Centrum Wystawowego.
W marcu 1958, kilka miesięcy po wystrzeleniu pierwszego sztucznego satelity, ogłoszono konkurs na projekt obelisku ku czci zdobywców kosmosu. Z ponad 350 propozycji wybrano wspólny projekt rzeźbiarza A. P. Fajdysz-Krandiewskiego i architektów A. N. Kolczina i M. O. Barszcza. Uroczyste odsłonięcie pomnika odbyło się 4 listopada 1964.
Główną część pomnika stanowi pokryty tytanowymi panelami obelisk o wysokości 107 metrów, przedstawiający smugę pozostawioną przez rakietę znajdującą się na jego szczycie.
Przed pomnikiem umieszczono posąg teoretyka kosmonautyki Konstantina Ciołkowskiego.
W stylobacie pomnika w 1981 umiejscowiono Muzeum Kosmonautyki (ros. "Мемориальный музей космонавтики"). W 2007 rozpoczęto remont wnętrza monumentu, a na ten czas jego ekspozycję przeniesiono do 33. pawilonu Ogólnorosyjskiego Centrum Wystawowego. Wśród eksponatów muzeum znajdują się pamiątki po kosmonautach, ich skafandry i przedmioty, którymi posługiwali się w czasie podróży w kosmos, a także makiety rosyjskich pojazdów kosmicznych.
W 2006 główny architekt Moskwy Aleksandr Kuźmin ogłosił, iż w pobliżu pomnika zostanie wytyczony okrągły plac z wyobrażeniami architektonicznymi planet układu słonecznego i pomnikiem Siergieja Korolowa.

</doc>
<doc id="1448244" url="https://pl.wikipedia.org/wiki?curid=1448244" title="Grupa Aeronautyczna">
Grupa Aeronautyczna

Grupa Aeronautyczna – jednostka organizacyjna lotnictwa Wojska Polskiego II RP w latach 1930-1936.
Formowanie i zmiany organizacyjne.
W związku z reorganizacją lotnictwa wojskowego utworzono w 1929 roku: 
W 1931 roku rozformowano 2 Grupę Aeronautyczną, a jej jednostki wcielono do pozostałych grup aeronautycznych. 
Grupy aeronautyczne przemianowane zostały w 1936 roku na grupy lotnicze.

</doc>
<doc id="1448246" url="https://pl.wikipedia.org/wiki?curid=1448246" title="Ryszard Chodźko">
Ryszard Chodźko

Ryszard Chodźko (ur. 16 marca 1950 w Ełku, zm. 3 lutego 2023) – polski pisarz i krytyk literacki, wykładowca akademicki.
Ukończył filologię polską na Uniwersytecie Warszawskim, uzyskał stopień doktora za rozprawę o twórczości Kazimierza Truchanowskiego. Debiutował na łamach prasy jako eseista w 1974 r. Był adiunktem filii Uniwersytetu Warszawskiego w Białymstoku.

</doc>
<doc id="1448252" url="https://pl.wikipedia.org/wiki?curid=1448252" title="1 Batalion Balonowy">
1 Batalion Balonowy

1 Batalion Balonowy (1 bbalon) – oddział Wojsk Balonowych II RP w latach 1920–1939.
Geneza i skład.
Początki 1 Batalionu Balonowego sięgają roku 1919, kiedy to w Poznaniu sformowano pierwsze pododdziały wojsk aeronautycznych. Pododdziały te zimą 1919/1920 zorganizowano w grupy aeronautyczne.
W związku z trwającą wojną polsko-bolszewicką grupy aeronautyczne skierowano w 1920 na front, gdzie przemianowane zostały na bataliony aeronautyczne.
Grupa aeronautyczna składała się z dwóch kompanii balonów obserwacyjnych o stanie: 6 oficerów oraz 187 podoficerów i szeregowych każda. Etatowe wyposażenie kompanii stanowiły 2 powłoki balonowe, 2 dźwigarki, 19 samochodów ciężarowych, 2 samochody osobowe, radio, kuchnia i 6 przeciwlotniczych ciężkich karabinów maszynowych oraz polowa wytwórnia wodoru.
Wojna polsko-bolszewicka.
Początkowo, zimą i wiosną 1920, sytuacja na froncie sprzyjała użyciu balonów obserwacyjnych do współpracy z artylerią i utrzymaniu stałego dozoru wojsk nieprzyjaciela.
25 stycznia 1920 III Batalion Aeronautyczny por. obs. bal. Konstantego Kamieńskiego został włączony w skład Dywizji Pomorskiej płk. Skrzyńskiego. Otrzymał zadanie, polegające na natychmiastowym przejęciu pozostawionych przez Niemców w Toruniu urządzeń balonowych.
W trakcie ofensywy kijowskiej batalion przydzielono do grupy operacyjnej płk. Józefa Rybaka.
Do momentu odwrotu 3 Armii spod Kijowa balony batalionu wykonały niewielką liczbę wzlotów ze względu na niekorzystną sytuację terenową.
Z chwilą rozpoczęcia ofensywy Armii Czerwonej podstawowa działalność batalionów aeronautycznych stała się niemożliwa ze względu na ruchomość frontu i dużą ruchliwość wojsk nieprzyjaciela. Również znaczne rozproszenie własnej artylerii oraz utrudnione przesuwanie ciężkich balonów poszczególnych kompanii aeronautycznych uniemożliwiły ich zasadnicze wykorzystanie.
W czasie odwrotu kompania z dowódcą batalionu por. K. Kamieńskim wycofywała się wraz ze sztabem grupy artylerii płk. Aleksandrowicza. Osłaniała ona dowództwo grupy artylerii. Druga z kompanii wycofywała się wraz z taborem samochodowym. Kompanie scalono w batalion w miejscowości Korosteń, skąd wycofany został do Poznania.
Na początku lipca 1920, po reorganizacji, batalion wszedł w skład sformowanego 1 pułku aeronautycznego, a po jego rozwiązaniu działał w składzie wojsk 5 Armii. Po rozejmie skierowany został do Torunia.
Okres międzywojenny.
Zawarcie traktatu rozejmowego w 1920 rozpoczęło proces przechodzenia oddziałów Wojska Polskiego na organizację pokojową. Po zakończeniu działań wojennych wojska balonowe nie zostały zredukowane. Zamiast redukcji personelu i sprzętu jak to miało miejsce w innych broniach, w wojskach balonowych nastąpiło zwiększenie liczby jednostek. W 1923 korpus wojsk aeronautycznych (jednostki lotnicze i balonowe) składał się z: 3 pułkowników, 21 podpułkowników, 28 majorów, 112 kapitanów, 218 poruczników i 11 podporuczników. 
Z dniem 20 czerwca 1924 została przeprowadzona reirganizacja wojsk balonowych, w wyniku której pozostawiono Baon Balonowy w Toruniu, a pozostałe zlikwidowano. W składzie Baonu Balonowego oprócz kompanii balonów obserwacyjnych znalazła się też jedna wydzielona kompania balonów zaporowych w Jabłonnie.
Po rozwiązaniu Centralnej Szkoły Balonowej w 1924, od 1927 przy Batalionie Balonowym (później – nr 1) w Toruniu funkcjonowała Szkoła Podchorążych Rezerwy Wojsk Balonowych, przemianowana w 1933 na Szkołę Podchorążych Rezerwy Balonów. W sumie w latach 1927–1939 szkołę podchorążych rezerwy ukończyło ponad 250 absolwentów, w tym około 70% zostało oficerami zarówno służby stałej, jak i rezerwy.
W 1929 nastąpiły zmiany w organizacji lotnictwa wojskowego, w tym i w wojskach balonowych. W 1929 na bazie wydzielonej kompanii balonów zaporowych z toruńskiego 1 Batalionu Balonowego sformowano 2 Batalion Balonowy w Jabłonnie.
Wiosną 1929 batalion został włączony w skład 2 Grupy Aeronautycznej. Dwa lata później, po likwidacji 2 Grupy Aeronautycznej, batalion został podporządkowany dowódcy 1 Grupy Aeronautycznej. Z dniem 1 stycznia 1936 batalion został włączony do składu 3 Grupy Aeronautycznej, która w tym samym roku została przemianowana na 3 Grupę Lotniczą. W składzie 3 Grupy Lotniczej pozostał do 1939.
Wyposażenie.
W 1924 we Francji skonstruowano balon obserwacyjny na uwięzi – Caquot BD. Rok później zapadła decyzja o wyposażeniu w balony tego typu polskiej armii. Umowę podpisano 23 kwietnia 1925. Pod koniec lat 20. uruchomiono w Wojskowej Wytwórni Balonów produkcję seryjną, pod oznaczeniem CZB-BD, a później WWB-BD i WBS-BD. Stanowiły one, wraz ze starszymi balonami CZB R-1 i CZB R-2 podstawowy sprzęt 1 batalionu balonowego w Toruniu i 2 batalionu balonowego w Legionowie.
Żołnierze i święto.
Święto batalionu przypadało na dzień 5 maja.
Mobilizacja 1939.
Podczas mobilizacji batalion zmobilizował następujące kompanie balonowe z przydziałami do:
Zmobilizowana kompania balonów obserwacyjnych liczyła 6 oficerów obserwatorów balonowych oraz 190 podoficerów i szeregowych. Kompania balonów obserwacyjnych według etatu powinna była posiadać na stanie dwie powłoki balonowe (typu BD), dwie dźwigarki oraz tabor samochodowy.
Kompania balonów zaporowych składała się z drużyny dowódcy, 2 plutonów balonów zaporowych typu N i NN po 5 tandemów oraz plutonu transportowego i plutonu parkowego. w 1939 roku na jej bazie zmobilizowano:

</doc>
<doc id="1448254" url="https://pl.wikipedia.org/wiki?curid=1448254" title="2 Batalion Balonowy">
2 Batalion Balonowy

2 Batalion Balonowy (2 bbal) – pododdział Wojsk Balonowych II RP w latach 1929-1939.
Historia.
W 1929 nastąpiły zmiany w organizacji lotnictwa wojskowego w tym i wojskach balonowych. W 1929 w Jabłonnie, na bazie wydzielonej kompanii balonów zaporowych z toruńskiego 1 batalionu balonowego sformowany został 2 batalion balonowy. Wiosną tego roku batalion został podporządkowany dowódcy 1 Grupy Aeronautycznej w Warszawie, która w 1936 została przemianowana na 1 Grupę Lotniczą.
Święto batalionu obchodzono 15 września, w rocznicę sformowania jednostki w 1929. 
Batalion nie posiadał sztandaru.
Żołnierze 2 batalionu balonowego brali udział w prestiżowych zawodach o Puchar Gordona Bennetta. Byli nimi: Władysław Pomaski, Franciszek Hynek, Zbigniew Burzyński, Władysław Wysocki, Bronisław Koblański.
Mobilizacja 1939.
Podczas mobilizacji batalion zmobilizował następujące kompanie balonowe:
Zmobilizowana kompania balonów obserwacyjnych liczyła 6 oficerów obserwatorów balonowych oraz 190 podoficerów i szeregowych. Kompania balonów obserwacyjnych według etatu powinna była posiadać na stanie dwie powłoki balonowe (typu BD), dwie dźwigarki oraz tabor samochodowy.
Kompania balonów zaporowych składała się z: drużyny dowódcy, 2 plutonów balonów zaporowych typu N i NN po 5 tandemów oraz plutonu transportowego i plutonu parkowego.
Plan mobilizacyjny „W" przewidywał zmobilizowanie przez 2 batalion balonowy również: 
Obsada Bazy Balonowej po mobilizacji:
Główna Składnica Balonowa nr 1:
Wyposażenie.
W 1924 we Francji skonstruowano balon obserwacyjny na uwięzi Caquot BD. Rok później zapadła decyzja o wyposażeniu w balony tego typu polskiej armii. Umowę podpisano 23 kwietnia 1925 roku. Pod koniec lat 20 uruchomiono w Wojskowej Wytwórni Balonów produkcję seryjną, pod oznaczeniem CZB-BD, a później WWB-BD i WBS-BD. Stanowiły one, wraz ze starszymi balonami CZB R-1 i CZB R-2 podstawowy sprzęt 1 Batalionu Balonowego w Toruniu i 2 Batalionu Balonowego w Legionowie.

</doc>
<doc id="1448255" url="https://pl.wikipedia.org/wiki?curid=1448255" title="Krzysztof Choiński">
Krzysztof Choiński

Krzysztof Michał Choiński (ur. 12 października 1940 w Lublinie) – polski dramaturg, tłumacz oraz znawca literatury i historii Francji. 
Życiorys.
w 1965 ukończył filologię romańską na Uniwersytecie Warszawskim, po czym podjął tam pracę naukową. Kolejno był stażystą, doktorantem, starszym asystentem, adiunktem i starszym wykładowcą. W 1972 uzyskał stopień doktora nauk humanistycznych. W 2007 przeszedł na emeryturę.
Debiutował w 1961 na łamach miesięcznika "Dialog", jako autor sztuki "Krucjata". Jest autorem sztuk teatralnych wystawianych na deskach teatrów w Polsce i za granicą, autorem słuchowisk Teatru Polskiego Radia. Kilka jego sztuk było przetłumaczonych na język łotewski, rosyjski i węgierski. Jako prozaik zadebiutował powieścią "Daleka jazda pośród wrzosowisk", jest też autorem powieści dla dzieci "Stary pies i siedem szczeniaków". 
Jest członkiem Stowarzyszenia Pisarzy Polskich, którego był dwukrotnie sekretarzem zarządu głównego w latach 1993-1996 oraz 2011-2014 i dwukrotnie wiceprezesem w latach 2005-2008 oraz 2008-2011. Jest też członkiem Polskiego Oddziału PEN Clubu.

</doc>
<doc id="1448263" url="https://pl.wikipedia.org/wiki?curid=1448263" title="IRR">
IRR



</doc>
<doc id="1448264" url="https://pl.wikipedia.org/wiki?curid=1448264" title="Puchar Świata w skokach narciarskich 1987/1988">
Puchar Świata w skokach narciarskich 1987/1988

Puchar Świata w skokach narciarskich 1987/1988 – 9. edycja Pucharu Świata mężczyzn w skokach narciarskich, która rozpoczęła się 5 grudnia 1987 w Thunder Bay, a zakończyła 27 marca 1988 w Planicy.

</doc>
<doc id="1448267" url="https://pl.wikipedia.org/wiki?curid=1448267" title="Har Gillo">
Har Gillo

Har Gillo (hebr. הר גילה) - wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon w górach Judzkich, w odległości 5 km na południe od Jerozolimy, w Judei w otoczeniu terytoriów Autonomii Palestyńskiej.
Historia.
Osadę założyli w 1968 żydowscy osadnicy. Jej nazwa nawiązywała do starożytnego miasta Gillo, które było położone w tej okolicy.

</doc>
<doc id="1448268" url="https://pl.wikipedia.org/wiki?curid=1448268" title="1 Pułk Aeronautyczny (II RP)">
1 Pułk Aeronautyczny (II RP)

1 Pułk Aeronautyczny – Jednostka Wojsk Aeronautycznych II RP sformowana i użyta w czasie wojny polsko-bolszewickiej 1920 roku.
Ze względu na manewrowy charakter walk na froncie polsko-bolszewickim 1 pułk aeronautyczny został użyty jako formacja piechoty, bez użycia specjalistycznego sprzętu.
Formowanie i skład.
Koncentracja pułku zarządzona została w Siedlcach.
Ze względu na różne miejsca przebywania batalionów (I na froncie, II w Brześciu Litewskim, III i IV w Poznaniu) organizacja nie przebiegała planowo.
Bataliony rozlokowane zostały około 10 km na południe od Siedlec we wsiach: Wiśniew, Kaczory i Gostchorz i tam ostatecznie 28 lipca 1920 roku połączono je w pułk.
Przez kilka dni odbywały się ćwiczenia z zakresu musztry piechoty i szkoły walki, ponieważ połowa pułku składała się z rekrutów, którzy przeszli tylko dwutygodniowe przeszkolenie.
Stan pułku w momencie koncentracji wynosił 23 oficerów, około 1200 szeregowych, 240 koni i 10 karabinów maszynowych.
Z samochodów ciężarowych utworzono kolumnę do obsługi tyłów frontu. Brakowało bagnetów do około 1000 karabinów i sprzętu saperskiego.
Pułk składał się z 4 batalionów po 2 kompanie każdy i po 1 Ruchomym Parku Aeronautycznym:
Ogółem liczył 8 kompanii, 4 polowe wytwórnie wodoru, tabor samochodowy i konny oraz specjalistyczny sprzęt techniczny.
Do pułku wcielono również cały personel (poza 1 oficerem i 1 urzędnikiem wojskowym) Sekcji Aeronautyki Departamentu III Żeglugi Powietrznej Ministerstwa Spraw Wojskowych oraz Sekcji Aeronautyki Szefostwa Lotnictwa Naczelnego Dowództwa Wojska Polskiego.
Sprzęt i personel Ruchomych Parków Aeronautycznych został ześrodkowany na tyłach frontu. Pozostawiono strukturę batalionów w ramach zatwierdzonych etatów aby po rozformowaniu pułku mogły one wrócić do właściwej służby.
Dowództwo pułku podlegało dowódcy frontu.
Sprawy zaopatrzenia kierowane były do Centralnych Zakładów Aerostatycznych.
Walki na froncie polsko-bolszewickim.
1 Pułk Aeronautyczny podlegał Dowództwu Frontu Północno-Wschodniego i działał w składzie 4 Armii.
Brał czynny udział w walkach obronnych i natarciu w rejonie Siedlce – Sokołów – Sarnaki – Ostromęczyn – Platerów w dniach 24 lipca do 15 sierpnia 1920 roku. Za czyny bojowe jego żołnierze otrzymali 3 ordery Virtuti Militari i 66 Krzyży Walecznych. W czasie walk poległo 19 oficerów i żołnierzy.
Ze względu na działania piesze pułk aeronautyczny otrzymał przydomek „pułk aeropiechurów”.
Rozformowanie.
W związku z ustabilizowaniem linii frontu na linii Wisły i Wieprza, możliwy okazał się powrót oddziałów pułku do zadań pierwotnie dla nich przewidzianych. W ciągu tygodnia bataliony mogły powrócić do służby specjalnej ponieważ tyle czasu potrzebowano na sprowadzenie sprzętu z Poznania i Jabłonny. Dowództwo 4 Armii zwróciło się do Naczelnego Dowództwa WP w sprawie rozwiązania pułku jako jednostki taktyczno-bojowej. 1 pułk aeronautyczny został rozformowany we wrześniu 1920 roku.
Po rozwiązaniu pułku bataliony aeronautyczne skierowano do Poznania, Jabłonny i Torunia. IV batalion został rozformowany.

</doc>
<doc id="1448271" url="https://pl.wikipedia.org/wiki?curid=1448271" title="Honorata Chróścielewska">
Honorata Chróścielewska

Honorata Chróścielewska (ur. 26 września 1924 w Łodzi, zm. 16 czerwca 2007 tamże) – polska pisarka, autorka utworów dla dzieci.
Życiorys.
Studiowała filologię polską na Uniwersytecie Łódzkim. W latach 1940–1945 była pracowniczką poczty oraz konduktorką tramwajową. W latach 1948–1952 była urzędniczką Wydziału Oświaty w Łodzi.
Debiutowała w 1957 na łamach „Świerszczyka” jako autorka utworów dla dzieci.
Żona Tadeusza Chróścielewskiego – pisarza; matka Doroty Chróścielewskiej – pisarki i prof. dr. Wojciecha Chróścielewskiego – prawnika.
Pochowana na cmentarzu na Radogoszczu w Łodzi.

</doc>
<doc id="1448272" url="https://pl.wikipedia.org/wiki?curid=1448272" title="Kefar Eldad">
Kefar Eldad

Kefar Eldad (hebr. כפר אלדד) - wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon na Wyżynie Judzkiej, w pobliżu starożytnej fortecy Herodion na południe od Jerozolimy w Judei, w otoczeniu terytoriów Autonomii Palestyńskiej.
Historia.
Osadę założyli w 1994 żydowscy osadnicy.

</doc>
<doc id="1448273" url="https://pl.wikipedia.org/wiki?curid=1448273" title="Katastrofa lotu Thai Airways International 261">
Katastrofa lotu Thai Airways International 261

Katastrofa lotu Thai Airways 261 wydarzyła się 11 grudnia 1998 roku w Surat Thani w Tajlandii. Samolot Airbus A310-300 (nr rej. HS-TIA) linii Thai Airways (lot nr 261), lecący ze 146 osobami na pokładzie rozbił się w czasie podchodzenia do lądowania. W katastrofie zginęło 101 osób (90 pasażerów i 11 członków załogi), a 45 osób zostało rannych.
Samolot wystartował z portu lotniczego Bangkok-Don Muang o godzinie 19:10. Lot do Surat Thani miał trwać dwie godziny. Gdy samolot dolatywał do lotniska Surat Thani Airport, kapitan zmniejszył wysokość lotu w celu podjęcia próby podchodzenia do lądowania. W okolicach lotniska panowały bardzo złe warunki atmosferyczne - padał ulewny deszcz, a widoczność była mocno ograniczona. Pierwsze dwie próby podchodzenia do lądowania zakończyły się fiaskiem. W czasie trzeciej próby samolot rozbił się dwie mile na południowy zachód od lotniska. Jak ustalono, przyczyną katastrofy była dezorientacja przestrzenna pilotów, wywołana złymi warunkami atmosferycznymi.

</doc>
<doc id="1448275" url="https://pl.wikipedia.org/wiki?curid=1448275" title="Hugo Lemcke">
Hugo Lemcke

Hugo Lemcke (ur. 5 grudnia 1835 w Pasewalku, zm. 8 sierpnia 1925 w Szczecinie) – niemiecki historyk i nauczyciel zaangażowany w badania i ochronę pomorskiego dziedzictwa kulturowego.
W 1850 przybył do Szczecina, gdzie rozpoczął naukę w Gimnazjum Miejskim (Mariackim). Następnie studiował filologię klasyczną, germanistykę i historię na uniwersytetach w Lipsku, Bonn i Greifswaldzie. W czasie studiów interesował się również archeologią.
W 1858 otrzymał etat nauczyciela w prywatnej szkole w Bytowie, a w 1860 objął funkcję wykładowcy (później także bibliotekarza) w Gimnazjum Mariackim w Szczecinie. Piastował wiele odpowiedzialnych stanowisk w szczecińskich władzach i organizacjach społecznych. Był m.in. członkiem komisji oświatowej w Radzie Miasta Szczecina, dyrektorem Gimnazjum Miejskiego (od 1881), pierwszym urzędowym konserwatorem zabytków (funkcję tę pełnił przez 30 lat). Był również sekretarzem honorowym i wieloletnim prezesem .
Hugo Lemcke interesował się historią Pomorza Zachodniego, a zwłaszcza Szczecina. Był autorem wielu prac z tego tematu. M.in. opracował najstarszą sieć ulic i placów w Szczecinie. Jego staraniom zawdzięczamy uratowanie przed rozbiórką bram: Królewskiej i Portowej, a także kościoła św. Jana Ewangelisty. Jako pierwszy organizował wycieczki krajoznawcze po Pomorzu.
W 1898 otrzymał tytuł doktora honoris causa Uniwersytetu w Greifswaldzie.
Po śmierci pochowany został na szczecińskim Cmentarzu Centralnym.

</doc>
<doc id="1448276" url="https://pl.wikipedia.org/wiki?curid=1448276" title="Karme Cur">
Karme Cur

Karme Cur (hebr. כרמי צור) - wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon w górach Judzkich, na północ od Hebronu w Judei, w otoczeniu terytoriów Autonomii Palestyńskiej.
Historia.
Osadę założyli w 1984 żydowscy osadnicy.

</doc>
<doc id="1448279" url="https://pl.wikipedia.org/wiki?curid=1448279" title="Krajowy znak jakości ZSRR">
Krajowy znak jakości ZSRR

Krajowy znak jakości ZSRR (ros. "Государственный знак качества СССР") - oficjalne oznaczenie używane w Związku Socjalistycznych Republik Radzieckich potwierdzające jakość wyrobów ustanowione w 1967.
Był używany do oznaczania dóbr konsumpcyjnych i produkcyjno-technicznych, w celu potwierdzenia ich wysokiej jakości oraz, w założeniu, przyczynić się do wzrostu efektywności produkcji w ZSRR.
Prawo używania znaków przyznawano przedsiębiorstwom na okres od dwóch do trzech lat na podstawie rezultatów atestacji jakości produkowanych przez nie wyrobów. 
Zasady używania znaku regulowała norma GOST 1.9-67 z 7 kwietnia 1967. Znak symbolizował człowieka.

</doc>
<doc id="1448283" url="https://pl.wikipedia.org/wiki?curid=1448283" title="Bitwa nad rzeką Semois">
Bitwa nad rzeką Semois

Bitwa nad rzeką Semois – bitwa stoczona na terytorium starożytnej Galii w 53 p.n.e. pomiędzy armią rzymską dowodzoną przez legata Tytusa Labienusa a wojownikami galijskiego plemienia Trewerów. 
Bitwa.
W 53 p.n.e., podczas gdy prokonsul rzymski Gajusz Juliusz Cezar dokonywał pacyfikacji plemienia Menapiów, Trewerowie po zgromadzeniu pokaźnych sił piechoty i jazdy, przygotowali się do uderzenia na obóz legata Tytusa Labienusa, zimującego z jednym legionem w ich kraju. Podczas przemarszu w kierunku rzymskiego obozu dowiedzieli się, że niedawno nadeszły dwa legiony przysłane przez Cezara. Trewerowie zatem po rozłożeniu się obozem w odległości 15 tys. kroków (ok. 22 km) postanowili zaczekać na spodziewane posiłki germańskie. 
Labienus po rozpoznaniu sił i zamiarów nieprzyjaciela, spodziewając się sprowokować go do stoczenia bitwy zanim nadejdą Germanie, pozostawił przy taborach pięć kohort, a sam na czele dwudziestu pięciu kohort i jazdą ruszył w kierunku obozu Trewerów i stanął w odległości tysiąca kroków (ok. 1,5 km) zataczając natychmiast zgodnie z regulaminem warowny obóz. Między obozami przepływała trudna do przeprawy ze względu na urwiste brzegi rzeka Semois wpadająca do Mozy. Z tego względu, ani Labienus nie zamierzał przekraczać rzeki, ani też nie sądził, żeby i Trewerowie byli skłonni ją forsować pod bokiem jego legionów. Wśród Galów z każdym upływającym dniem rosły nadzieje na rychłe nadejście posiłków. Wobec takiego stanu rzeczy Labienus rozmyślnie ujawnił swe plany podczas narady wojennej licząc na to, że sprzymierzeni z Rzymianami Galowie służący w jeździe szybko przekażą jego zamiary Trewerom. Oświadczył, że w związku z wieściami o zbliżaniu się Germanów nie zamierza narażać na niebezpieczeństwo siebie i swego wojska i następnego dnia o brzasku nakazuje zwinąć obóz. Wiadomość ta bardzo szybko dotarła do powstańców galijskich. W czasie nocnej narady w ścisłym dowództwie rzymskiej armii Labienus wyjawił swoje rzeczywiste zamiary sprowokowania Galów do bitwy i przekazał swym trybunom i centurionom pierwszej rangi nowe rozkazy. Żeby łatwiej wywołać u nieprzyjaciela podejrzenie o przerażeniu Rzymian, nakazał, by zwijać obóz w jeszcze większym, niż to zazwyczaj bywa u narodu rzymskiego, zgiełku i zamieszaniu. Z tych względów odmarsz legionów robił wrażenie gotowania się do ucieczki. I to także, wskutek tak znacznej bliskości wrogich obozów, jeszcze przed świtem zwiadowcy przekazali wodzom Trewerów. 
Zaledwie tylna straż wyszła poza umocnienia obozu, gdy Galowie zaczęli się nawzajem napominać, by nie wypuścić z rąk spodziewanej zdobyczy. Według niektórych z nich za długo byłoby czekać przy takim popłochu Rzymian na pomoc Germanów i w dodatku nie licowałoby to z ich godnością, gdyby przy tak wielkich siłach nie odważyli się uderzyć na tak szczupłą garstkę, w dodatku uciekającą i objuczoną taborami. Zapał Galów spowodował, że nie wahali się przekroczyć rzeki i wszcząć bitwę na niedogodnych dla siebie pozycjach. Trewerowie przechodząc na drugi rzymski brzeg mieli za sobą rzekę o wysokich i stromych brzegach, co stanowiło poważną przeszkodę w wypadku konieczności wycofania się, a ponadto pozycje ich znajdowały się niżej od pozycji Rzymian, którym w takim przypadku łatwiej było razić ich pociskami. Labienus, który spodziewał się, że to nastąpi, wciąż pozorując pośpieszny odmarsz, spokojnie posuwał się dalej, aby wszystkich nieprzyjaciół zwabić na swoją stronę rzeki. Kiedy uznał, że cała armia Galów znalazła się na zajmowanym przez jego legiony brzegu nakazał wysunąć tabory nieco do przodu i umieścić na jednym ze wzniesień dla łatwiejszej obrony. Sam zaś przemawiając do żołnierzy powiedział - „ Żołnierze ! Macie sposobność, której wyczekiwaliście : nieprzyjaciel w miejscu do walki nieodpowiednim i niedogodnym jest w waszych rękach; okażcie nam dowódcom taką samą odwagę, jaką tak często okazywaliście naczelnemu wodzowi, i niech wam się zdaje, że on jest tutaj obecny i że walczycie na jego oczach ”. Po tej przemowie Labienus wydał rozkaz zwrócenia się frontem do nieprzyjaciela i ustawienia się w szyku bojowym przeciw niemu, i po wysłaniu kilku oddziałów jazdy do ochrony taboru, resztę konnicy rozmieścił na skrzydłach. Legioniści wydawszy okrzyk bojowy obrzucili gradem pilum nadbiegających Trewerów. Ci, gdy wbrew swemu oczekiwaniu ujrzeli idących do ataku legionistów, o których sądzili, że właśnie uciekają, nie potrafili sprostać sile ich ataku i już w pierwszym starciu zmuszeni do ucieczki rzucili się ku najbliższym lasom. Labienus rzuciwszy w pościg za nimi konnicę, pokaźną liczbę wybił, a wielu wziął do niewoli. W kilka dni plemię Trewerów zostało spacyfikowane i poddane rzymskiemu dyktatowi. Idący z pomocą Germanie na wiadomość o klęsce Trewerów zawrócili do swego kraju. 

</doc>
<doc id="1448284" url="https://pl.wikipedia.org/wiki?curid=1448284" title="Asfar">
Asfar

Asfar (hebr. אספר) - wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon w górach Judzkich, na północ od Hebronu w Judei, w otoczeniu terytoriów Autonomii Palestyńskiej.
Historia.
Osadę założyli w 1983 żydowscy osadnicy.

</doc>
<doc id="1448285" url="https://pl.wikipedia.org/wiki?curid=1448285" title="Żaby australijskie">
Żaby australijskie



</doc>
<doc id="1448290" url="https://pl.wikipedia.org/wiki?curid=1448290" title="Ma’ale Amos">
Ma’ale Amos

Ma’ale Amos (hebr. מעלה עמוס) - wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon na Wyżynie Judzkiej, na północ od Hebronu w Judei, w otoczeniu terytoriów Autonomii Palestyńskiej.
Historia.
Osadę założyli w 1981 żydowscy osadnicy.

</doc>
<doc id="1448292" url="https://pl.wikipedia.org/wiki?curid=1448292" title="Mantellidae">
Mantellidae



</doc>
<doc id="1448298" url="https://pl.wikipedia.org/wiki?curid=1448298" title="Żaby wąskopyskie">
Żaby wąskopyskie



</doc>
<doc id="1448301" url="https://pl.wikipedia.org/wiki?curid=1448301" title="Pipidae">
Pipidae



</doc>
<doc id="1448304" url="https://pl.wikipedia.org/wiki?curid=1448304" title="Jules Breton">
Jules Breton

Jules Adolphe Aime Louis Breton (ur. 1 maja 1827, zm. 5 lipca 1906) – francuski malarz realista, poeta i pisarz.
Życiorys.
Urodził się w Courrières, w regionie Nord-Pas-de-Calais. Jego ojciec, Louis-Marie Breton był burmistrzem Courrières, matka zmarła, gdy miał cztery lata. Został wychowany w szacunku dla tradycji i miłości do ziemi, co później wpłynęło jego karierę artystyczną. Uczył się w kolegium Saint-Bertin w Saint-Omer, a następnie Royal College de Douai. W 1853 podjął studia w Akademii Sztuk Pięknych w Gandawie, które kontynuował w Antwerpii i Ecole des Beaux-Arts w Paryżu.
W 1858 poślubił Élodie de Grapevine, z którą miał córkę Virginię Demont-Breton, również malarkę.
Twórczość.
Jules Breton malował głównie chłopów i tematy rustykalne, jego realistyczne obrazy poruszały społeczne i humanitarne problemy Francji XIX w. Działał w prowincji Artois, i tylko trzy razy wyjechał na krótkie wycieczki: w 1864 do Prowansji, w 1865 i 1873 do Bretanii, skąd pochodzą niektóre jego sceny religijne. Wystawiał z powodzeniem m.in. w paryskim Salonie. Był popularny także w Anglii i Stanach Zjednoczonych. Wielokrotnie wykonywał na zamówienie kopie swoich najpopularniejszych obrazów. Jego twórczość krytykowali naturaliści m.in. Émile Zola, za idealizowanie tematyki chłopskiej. Pod koniec życia twórczość artysty ewoluowała w stronę symbolizmu.
Jules Breton był autorem zbioru wierszy, dwóch autobiografii i kilku książek na temat życia na wsi.

</doc>
<doc id="1448307" url="https://pl.wikipedia.org/wiki?curid=1448307" title="Twilight film">
Twilight film



</doc>
<doc id="1448309" url="https://pl.wikipedia.org/wiki?curid=1448309" title="Antoni Bukaluk">
Antoni Bukaluk

Antoni Bukaluk (ur. 9 lutego 1951 w Legnicy) – polski fizyk, nauczyciel akademicki, profesor nauk technicznych, rektor Uniwersytetu Technologiczno-Przyrodniczy im. Jana i Jędrzeja Śniadeckich w Bydgoszczy w kadencjach 2008–2012 i 2012–2016.
Życiorys.
W 1974 ukończył studia na Wydziale Podstawowych Problemów Techniki Politechniki Wrocławskiej. W 1983 uzyskał stopień doktora na Politechnice Gdańskiej. Habilitował się w 1992 na podstawie rozprawy zatytułowanej "Analiza mechanizmów dyfuzji w cienkich warstwach metodą spektroskopii el. Augera" na Wydziale Matematyki, Fizyki i Chemii Uniwersytetu Wrocławskiego. W 2016 otrzymał tytuł profesora nauk technicznych. Specjalizuje się w zakresie fizyki ciała stałego i fizyce technicznej.
Od ukończenia studiów związany z Akademią Techniczno-Rolniczą w Bydgoszczy i następnie z Uniwersytetem Technologiczno-Przyrodniczym. W 1993 objął stanowisko profesora nadzwyczajnego w Instytucie Matematyki i Fizyki. W latach 1992–1993 i 2002–2008 pełnił funkcję prorektora ds. nauki. W 2008 wybrany na rektora Uniwersytetu Technologiczno-Przyrodniczego, w 2012 uzyskał reelekcję na kolejną czteroletnią kadencję na tej funkcji.
Po wydarzeniach w kampusie z 15 października 2015, gdzie w wyniku paniki doszło do stratowania kilku studentów, minister nauki i szkolnictwa wyższego złożyła wniosek o odwołanie go z funkcji rektora. Wniosek ten nie uzyskał jednak większości 3/4 głosów w uczelnianym kolegium elektorskim. Wyrok w sprawie wypadku zapadł 10 grudnia 2019; Antoni Bukaluk został skazany za niedopełnienie obowiązków na 6 miesięcy pozbawienia wolności w zawieszeniu na 2 lata. Sąd drugiej instancji utrzymał orzeczenie w mocy.
W 2000 odznaczony Złotym Krzyżem Zasługi.

</doc>
<doc id="1448310" url="https://pl.wikipedia.org/wiki?curid=1448310" title="Royal Aircraft Establishment">
Royal Aircraft Establishment

Royal Aircraft Establishment (w skrócie RAE) – brytyjskie przedsiębiorstwo badawcze, ostatnio (2007) pod kontrolą Ministerstwa Obrony Wielkiej Brytanii.
Na początku usytuowana na lotnisku Farnborough pod Londynem („RAE Farnborough”) w Hampshire, później utworzono drugi ośrodek w Bedford „RAE Bedford”.
Royal Aircraft Factory.
W 1892 w Aldershot powstała pierwsza wytwórnia Her Majesty Balloon Factory ("Fabryka Balonów Jej Królewskiej Mości") będący częścią armii brytyjskiej. W 1905 ośrodek ten przeniesiono do Południowego Farnborough. W tym samym roku na lotnisku fabryki Samuel Cody jako pierwszy w Wielkiej Brytanii wykonał przelot samolotem.
W 1911 ośrodek został przemianowany na "Fabrykę Samolotów Armii" (ang. Army Aircraft Factory), a rok później na "Królewską Fabrykę Samolotów" (ang. Royal Aircraft Factory w skrócie RAF). Wśród pracujących w ośrodku konstruktorów byli Geoffrey de Havilland, który później założył własną wytwórnię lotniczą, i Henry Folland późniejszy główny konstruktor w wytwórni Gloster Aircraft Company i założyciel własnego przedsiębiorstwa lotniczego Folland Aircraft.
Projekty wytwórni RAF.
Od 1911 do 1918 w Royal Aircraft Factory powstało kilka projektów samolotów, głównie eksperymentalnych, chociaż niektóre z nich zostało wdrożonych do produkcji, zwłaszcza w okresie trwającej wówczas I wojny światowej. Produkcja tych maszyn tylko w nieznacznym stopniu odbywała się w zakładach RAF w Farnborough – budowę większości zlecono prywatnym firmom brytyjskim, które nigdy wcześniej nie budowały samolotów.
Do 1913 do oznaczania typów samolotów używano liter oznaczających typ konstrukcji samolotu w odniesieniu do producenta francuskiego lub nazwiska konstruktora, który tę konstrukcję opracował:
Na przełomie lat 1913–1914 zmieniono oznaczenie samolotów tym razem za kryterium przyjmując ich przeznaczenie:
Samolot B.S.1 z 1913 był jedyną maszyną oznaczoną kombinacją obu standardów jako Bleriot (ze śmigłem ciągnącym) Scout (myśliwiec).
Samoloty produkcyjne.
System oznaczeń stosowany przez Royal Aircraft Factory jest niespójny i niejednokrotnie mylący. Przykładowo symbol F.E.2 wykorzystywano do oznaczenia różnych maszyn opartych na podobnych założeniach konstrukcyjnych: F.E.2 z 1911, F.E.2 z 1913 i ostatni wykorzystywany podczas I wojny światowej F.E.2 z 1914. Jedynie ostatnia z wymienionych maszyn weszła do produkcji masowej i to w trzech odmianach: F.E.2a, F.E.2b i F.E.2d. Dodatkowo występował również samolot oznaczony jako F.E.2c, który nie był uważany za oficjalną odmianę F.E.2, a jedynie zmodernizowany samolot, w którym eksperymentalnie zamieniono pozycje pilota i obserwatora.
Podobnie B.E.1 był prototypem rozpoznawczego B.E.2, ale B.E.2c to już całkiem nowy samolot bardzo nieznacznie podobny do wczesnych wersji B.E.2. Z kolei samoloty oznaczone symbolami od B.E.3 do B.E.7 były kolejnymi prototypami dla B.E.8 bardzo podobnymi i różniącymi się jedynie małymi modyfikacjami wprowadzanymi sukcesywnie podczas produkcji seryjnych B.E.8. Wersja B.E.8a różniła się również bardzo nieznacznie od B.E.8.
Także S.E.4a nie ma nic wspólnego z S.E.4, chociaż S.E.5a był jedynie wyposażoną w mocniejszy silnik późniejszą odmianą S.E.5 o identycznej konstrukcji.
Wiele wczesnych konstrukcji RAF było określano oficjalnie jako „odbudowane” rozbite maszyny, ponieważ początkowo wytwórnia nie posiadała pozwolenia na budowę samolotów własnego projektu. W większości przypadków żadna z części rozbitych maszyn nie została wykorzystana do budowy nowego samolotu, często nie odzyskiwano z wraku nawet silnika. Poniższa lista samolotów zawiera maszyny zaprojektowane, a także jedynie testowane przez Cody’ego i Dunne’a na lotnisku w Farnborough wraz z datami pierwszego lotu.
Zmiana nazwy na RAE.
W 1918 postanowiono zmienić nazwę wytwórni na Royal Aircraft Establishment, aby uniknąć mylenia nazwy przedsiębiorstwa z powstałymi 1 kwietnia 1918 Królewskimi Siłami Powietrznymi (Royal Air Force).
Po zakończeniu I wojny światowej prace projektowe i rozwojowe nad samolotami zakończono, skupiając się na opracowaniu kierowanych pocisków rakietowych takich jak:
Podczas II wojny światowej w RAE Farnborough pracowano nad rozwiązaniem problemów z silnikami lotniczymi. To właśnie tam będąca wówczas młodym inżynierem Beatrice Shilling opracowała „zwężkę panny Shilling” nazywaną też „zwężką Tilly” (Tilly to zdrobnienie od Beatrice), mały metalowy krążek z otworem, który zapobiegał odpływowi paliwa, a następnie zalewaniu nim gaźników silników lotniczych Rolls-Royce Merlin. Silniki te wykorzystywano ówcześnie do napędu myśliwców Hurricane i Spitfire walczących podczas bitwy o Anglię. Nieco później w skład struktur RAE weszła firma Marine Aircraft Experimental Establishment zajmująca się rozwojem wodnosamolotów, a następnie całe połączone przedsiębiorstwo zostało przeniesione z Anglii Wschodniej do Szkocji.
W 1946 rozpoczęto przebudowę bazy lotniczej RAF Thurleigh dla potrzeb RAE Bedford.
Od końca lat 50. do końca 60. prowadzono w RAE projekty budowy niekierowanych pocisków rakietowych, z których ostatecznie żaden nie wszedł do produkcji seryjnej. Niektóre z nich to:
W 1988 zmieniono nazwę wytwórni na Royal Aerospace Establishment (DRA), a 1 kwietnia 1991 wytwórnia RAE została włączone do Defence Research Agency nowej organizacji brytyjskiego Ministerstwa Obrony. Dokładnie 4 lata później, 1 kwietnia 1995 DRA i inne organizacje tego ministerstwa zostały połączone w jedną agencję Defence Evaluation and Research Agency (DERA).
W 2001 DERA została częściowo sprywatyzowana przez i w rezultacie powstały dwie osobne organizacje, należąca do państwa Defence Science and Technology Laboratory (DSTL) i publiczno-prywatne partnerstwo QinetiQ.
Funkcje.
W Farnborough znajdują się obecnie siedziby firm QinetiQ, DSTL, Air Accidents Investigation Branch i British National Space Centre, a oddział w Bedford został zamknięty w 1994.
W wytwórni RAE zaprojektowano i przetestowano wiele typów samolotów włącznie z takimi maszynami jak B.E.2, F.E.2, R.E.8, S.E.5, Hawker Siddeley Harrier i Concorde.
W historycznych budynkach wytwórni znajdują się trzy tunele aerodynamiczne. Tunel o średnicy 24 stóp do badań przy niskich prędkościach znajduje się w budynku Q121 i został oddany do użytku na początku lat 30., natomiast mniejszy o średnicy 11,5 stopy, również do badań przy niskich prędkościach w budynku R136. Trzeci tunel o wymiarach 8 na 6 stóp znajduje się w budynku R133 jest przeznaczony do testów przy prędkościach naddźwiękowych i został w połowie lat 50. przebudowany z oddanego do użytku na początku lat 40. tunelu do testów prędkości bliskich barierze dźwięku. Jego pierwotne wymiary to 10 na 7 stóp. W tym samym budynku znajduje się jeszcze drugi mniejszy tunel naddźwiękowy o wymiarach 2 na 1,5 stopy. W budynku oznaczonym symbolem R52 umieszczono początkowo dwa tunele do badań w niskich prędkościach, których wymiary to 10 na 7 stóp. Obecnie w tym miejscu znajdują się dwa nowsze tunele, jeden o średnicy 11,5 stopy, a drugi o wymiarach 4 na 3 stopy i przeznaczony do badań w strugach powietrza o niskich turbulencjach. Wcześniej mieścił się tam jeszcze mały, pracujący w otwartym obiegu tunel o średnicy 5 stóp przeznaczony do badań przy niskich prędkościach pomniejszonych modeli samolotów, które później już w pełnych rozmiarach testowano w największym tunelu o średnicy 24 stóp. Później przekształcono go w urządzenie do badania hałasu. Obecnie dwa najstarsze budynki wytwórni RAE o numerach Q121 i R133 zostały zapisane w brytyjskim rejestrze zabytków jako obiekty I klasy.
Na zachód od Farnborough znajduje się 5 metrowy ciśnieniowy tunel aerodynamiczny do badań przy niskich prędkościach, który został oddany do użytku pod koniec lat 70. Jest on obecnie wykorzystywany przez QinetiQ.

</doc>
<doc id="1448311" url="https://pl.wikipedia.org/wiki?curid=1448311" title="Muzeum Zagłębia w Będzinie">
Muzeum Zagłębia w Będzinie

Muzeum Zagłębia w Będzinie udostępnia zwiedzającym dobra kultury i materiały dokumentujące z zakresu historii regionu. Mieści się w dwóch obiektach: zamku przy ul. Zamkowej i pałacu przy ulicy Gzichowskiej. Ponadto obiektami muzeum są: Podziemia Będzińskie, dawny żydowski Dom Modlitwy "Mizrachi", przy ul. Potockiego 3, Mury Miejskie oraz Wzgórze Zamkowe. Placówka funkcjonuje na podstawie statutu uchwalonego przez Radę Miasta w Będzinie i zatwierdzonego przez Ministra Kultury i Dziedzictwa Narodowego. W obiektach muzeum działają również: Fundacja im. Jana Dormana, Polskie Towarzystwo Numizmatyczne – Oddział Zagłębiowski, Związek Kombatantów RP i b. Więźniów Politycznych, Karczma i I Chorągiew Czarnego Rycerza Kasztelanii Będzińskiej.
Historia.
Muzeum Zagłębia w Będzinie zostało utworzone w 1956 roku z inicjatywy Towarzystwa Opieki nad Górą Zamkową, Towarzystwa Muzeum Zagłębia Dąbrowskiego w Będzinie i Miejskiego Społecznego Komitetu
Odbudowy Zamku. Otwarcie placówki nastąpiło z okazji 600. rocznicy uzyskania praw miejskich przez
Będzin. W latach 1945–1983 muzeum mieściło się tylko w zamku i była to pierwsza placówka muzealna na terenie Zagłębia Dąbrowskiego. W 1983 otwarto drugą placówkę w XVIII wiecznym zespole pałacowo-parkowym rodziny Mieroszewskich w Będzinie – Gzichowie. Obecnym dyrektorem placówki jest Wioletta Lisowska.
Zadania.
Do podstawowych zadań Muzeum Zagłębia należy:
Działy w muzeum.
W skład struktury organizacyjnej muzeum wchodzą następujące działy:

</doc>
<doc id="1448312" url="https://pl.wikipedia.org/wiki?curid=1448312" title="Beijing Media">
Beijing Media

Grupa mediowa Beijing Youth Daily (北京青年报社) – jedna z dużych chińskich grup mediowych, skoncentrowana wokół „Pekińskiego Dziennika Młodzieżowego” („Beijing Youth Daily”). Pod względem redakcyjnym jest w całości zarządzana przez Pekiński Komitet Ligi Młodzieży Komunistycznej, a pod względem gospodarczym – przez Beijing Media Corp. Ltd.
Działalność gospodarcza grupy.
Z grupy mediowej zostały wyodrębnione działy nie związane bezpośrednio z redakcją gazet, do komercyjnej Beijing Media Corp. Ltd., notowanej od 22 grudnia 2004 na giełdzie w Hongkongu pod numerem 1000. Wśród jej zadań zapisanych w statucie jest sprzedaż ogłoszeń, druk gazet i czasopism, handel artykułami drukowanymi, a także jako działalność poboczna – dystrybucja gazet, atramentu oraz artykułów biurowych. Organizuje też imprezy sportowe.
W 2007 firma przyniosła 837,7 mln RMB (ok. 85 mln euro) przychodu wobec 792,5 mln RMB w 2006, a zysk netto wyniósł 10,64 mln RMB (1,08 mln euro) wobec 21,92 mln RMB w 2006.
Prezesem zarządu jest Zhang Yanping, a dyrektorem zarządzającym Sun Wei.
Gazety i czasopisma grupy.
Grupa obejmuje między innymi:

</doc>
<doc id="1448317" url="https://pl.wikipedia.org/wiki?curid=1448317" title="Juan Antonio Flecha">
Juan Antonio Flecha

Juan Antonio Flecha Giannoni (ur. 17 września 1977 w Junín, Argentyna) – były hiszpański kolarz szosowy, zawodnik profesjonalnej ekipy Vacansoleil-DCM Pro Cycling Team.
Zawodowym kolarzem został w roku 2000 występując w hiszpańskiej grupie Relax-Fuenlabrada. Trzy lata później, będąc zawodnikiem grupy iBanesto.com odniósł największy sukces w swojej karierze zwyciężając na 11. etapie Tour de France. W 2004 roku wygrał prestiżowy klasyk Mistrzostwa Zurychu. Karierę zakończył po Tour of Beijing w 2013 roku.

</doc>
<doc id="1448318" url="https://pl.wikipedia.org/wiki?curid=1448318" title="SubEdit-Player">
SubEdit-Player

SubEdit-Player – program pełniący funkcję głównie edytora napisów do filmów, ale także odtwarzacza filmów na licencji typu freeware. Umożliwia automatyczne włączanie kolejnych odcinków serialu oraz wyłączenie komputera po zakończeniu filmu lub po określonym czasie. Użytkowanie na Windows Vista i Windows 7 wymaga instalacji odpowiedniego patcha.
Oprogramowanie wykorzystywane przez m.in. Grupę Hatak do tworzenia napisów dialogowych do filmów i seriali.
Program aktualizowany był do końca roku 2008. Mimo późniejszych zapowiedzi autor nie wydał jednak nowej wersji.

</doc>
<doc id="1448322" url="https://pl.wikipedia.org/wiki?curid=1448322" title="Powiat południowo-warszawski">
Powiat południowo-warszawski

Powiat południowo-warszawski – powiat istniejący w II Rzeczypospolitej na terenie miasta stołecznego Warszawy, która była wówczas miastem na prawach województwa. Utworzony 24 sierpnia 1928 r.. 1 kwietnia 1931 r. z części powiatu utworzono powiat śródmiejsko-warszawski.

</doc>
<doc id="1448326" url="https://pl.wikipedia.org/wiki?curid=1448326" title="Promieniste">
Promieniste

Promieniste (Radiata) – dwuwarstwowe zwierzęta zaliczane do tkankowców właściwych (Eumetazoa) wykazujące symetrię pierwotnie promienistą.
Termin Radiata posiadał w historii klasyfikacji różne znaczenia. Był stosowany do szkarłupni, mimo że należą one do Bilateria, gdyż wykazują symetrię dwuboczną we wczesnych stadiach rozwoju.
Thomas Cavalier-Smith w 1983 zdefiniował podkrólestwo Radiata składające się z typów Porifera, Myxozoa, Placozoa, Cnidaria i Ctenophora, czyli wszystkich zwierząt poza Bilateria.
Klasyfikacja pięciu królestw Lynn Margulis i K. V. Schwartza zachowuje w Radiata tylko Cnidaria i Ctenophora. Klasyfikacje kladystyczne nie uznają Radiata za klad. W tym znaczeniu są to dwuwarstwowce, czyli zwierzęta posiadające dwa pierwotne listki zarodkowe: endodermę i ektodermę. (Użycie Cavaliear-Smitha włącza zwierzęta z jednym listkiem zarodkowym takie jak gąbki.)
Mimo że symetria promienista jest zwykle podawana jako cecha definiujące Radiata, kilku członków gromady Anthozoa, która jest obecnie uznawana za najbardziej bazalną i najstarszą z parzydełkowców, są właściwie dwubocznie symetryczne. Przykładem jest "Nematostella vectensis". Nowsze badania wyraźnie wskazują, że symetria dwuboczna powstała przed rozdziałem parzydełkowców i dwubocznie symetrycznych, a promieniście symetryczne parzydełkowce są wtórnie promieniście symetryczne, czyli symetria dwuboczna gatunków takich jak "N. vectensis" jest pierwotna. Również wolnożyjące planule (larwy) parzydełkowców wykazują symetrię dwuboczną. Żebropławy wykazują symetrię dwupromienistą.
W jednej z klasyfikacji, prezentowanej m.in. przez zespół pod redakcją prof. Czesława Błaszaka (2009), opartej na hipotezie jam ciała i jego symetrii, do Radiata zaliczane są:
Żebropławy (Ctenophora) wyróżniane są jako dwupromieniste, choć autorzy zastrzegają, że jest to kwestia dyskusyjna, takiego podziału nie potwierdzają badania filogenomiczne. Żebropławy wykazują natomiast pewne cechy wspólne z trójwarstwowcami.
Pozycja myksosporidiowców jest niejasna. Morfologia i niektóre badania genetyczne oparte na małej podjednostce rybosomu (SSU) wskazują na ich bliskie pokrewieństwo z parzydełkowcami, natomiast pozostałe badania molekularne plasują je u korzeni drzewa Bilateria lub w jego pobliżu.

</doc>
<doc id="1448327" url="https://pl.wikipedia.org/wiki?curid=1448327" title="Powiat północno-warszawski">
Powiat północno-warszawski

Powiat północno-warszawski – powiat istniejący w II Rzeczypospolitej na terenie miasta stołecznego Warszawy, która była wówczas miastem na prawach województwa. Utworzony 24 sierpnia 1928 na podstawie rozporządzenia Rady Ministrów z 5 lipca 1928 o organizacji i zakresie działania władz administracji ogólnej na obszarze miasta stołecznego Warszawy. 1 kwietnia 1931 z części powiatu utworzono powiat śródmiejsko-warszawski. Na czele powiatu stał starosta grodzki mianowany przez ministra spraw wewnętrznych.

</doc>
<doc id="1448328" url="https://pl.wikipedia.org/wiki?curid=1448328" title="Powiat prasko-warszawski">
Powiat prasko-warszawski

Powiat prasko-warszawski – powiat istniejący w II Rzeczypospolitej na terenie miasta stołecznego Warszawy, która była wówczas miastem na prawach województwa. Utworzony 24 sierpnia 1928 r.

</doc>
<doc id="1448330" url="https://pl.wikipedia.org/wiki?curid=1448330" title="Powiat śródmiejsko-warszawski">
Powiat śródmiejsko-warszawski

Powiat środmiejsko-warszawski – powiat istniejący w II Rzeczypospolitej na terenie miasta stołecznego Warszawy, która była wówczas miastem na prawach województwa. Utworzony 1 kwietnia 1931 r. z części powiatów południowo-warszawskiego i północno-warszawskiego.

</doc>
<doc id="1448331" url="https://pl.wikipedia.org/wiki?curid=1448331" title="Helodium blandowii">
Helodium blandowii



</doc>
<doc id="1448338" url="https://pl.wikipedia.org/wiki?curid=1448338" title="Université de Strasbourg III">
Université de Strasbourg III

Université de Strasbourg III, Université Robert Schuman, URS jest to francuski uniwersytet publiczny mający swoją siedzibę w Strasburgu. Na uniwersytecie kształci się ponad 10 000 studentów z czego 1 500 pochodzi z wymiany międzynarodowej. Uczelnia specjalizuje się w kształceniu uczniów wydziału prawa, politologii a także stosunków międzynarodowych. 
W skład uczelni wchodzą także trzy Grandes écoles: , Institut européen d'études commerciales supérieures de Strasbourg (IECS) a także (CUEJ).
Patronem uniwersytetu jest słynny francuski polityk Robert Schuman.
Od 1 stycznia 2009 roku uniwersytet już nie istnieje, a jego wydziały są częścią zjednoczonego Uniwersytetu w Strasburgu (Université de Strasbourg, UNISTRA).

</doc>
<doc id="1448343" url="https://pl.wikipedia.org/wiki?curid=1448343" title="Ulrich von Hassell">
Ulrich von Hassell

Ulrich von Hassell (ur. 12 listopada 1881, zm. 8 września 1944) – niemiecki dyplomata w okresie II wojny światowej. Należał do niemieckiego antyhitlerowskiego ruchu oporu. Za domniemany udział w zamachu na Hitlera został skazany na śmierć.
Hassell urodził się w Anklam na Pomorzu, w rodzinie porucznika Ulricha von Hassella i jego 
żony, Margarete. W roku 1899 Hassell zdał maturę w gimnazjum im. księcia Henryka. W latach 
1899-1903 studiował prawo oraz ekonomię na uniwersytecie w Lozannie, uniwersytecie w Tybindze oraz w Berlinie. Działał w uczelnianej organizacji Studentenverbindung. Po krótkim pobycie w Qingdao w Chinach (wówczas była to niemiecka kolonia o nazwie Tsingtao) oraz w Londynie, rozpoczął w roku 1909 pracę na stanowisku asesora w Ministerstwie Spraw Zagranicznych.
W roku 1911 Hassell poślubił Ilse von Tirpitz, córkę wielkiego admirała Alfreda von Tirpitza. Para miała czworo dzieci. W tym samym roku Hassell został wicekonsulem Cesarstwa Niemieckiego w Genui.
W okresie I wojny światowej Hassell odniósł ranę w klatki piersiową podczas pierwszej bitwy nad Marną (8 września 1914 roku). Do końca wojny pozostał doradcą oraz osobistym sekretarzem Alfreda von Tirpitza. Napisał biografię swojego teścia. Po wojnie w 1918 Hassell wstąpił do Niemieckiej Narodowej Partii Ludowej ("Deutschnationale Volkspartei" – DNVP). W następnych latach powrócił do pracy w Auswärtiges Amt. Do początku lat 30. XX wieku służył w placówkach dyplomatycznych w Rzymie, Barcelonie, Kopenhadze oraz w Belgradzie. W roku 1932 Hassell został niemieckim ambasadorem we Włoszech.
W roku 1933 wstąpił do NSDAP. W roku 1937 opowiadał się za zawarciem paktu antykominternowskiego pomiędzy III Rzeszą, faszystowskimi Włochami oraz imperialną Japonią. 
Przedkładał taki układ ponad proponowaną unię katolicką w Europie. W roku 1938, w wyniku afery Werner von Blomberg–Fritscha, Hassell został odwołany przez Hitlera ze stanowiska w rzymskiej ambasadzie. Nie stracił jednak całkowicie pracy w dyplomacji. Po niemieckim ataku na Polskę 1 września 1939 roku, Hassell przewodniczył niemieckiej delegacji do krajów Europy północnej, której zadaniem było uśmierzenie strachu przed ewentualną niemiecką inwazją na te państwa. 
Po wybuchu II wojny światowej Hassell brał udział w spisku mającym na celu obalenie Hitlera. Hassell pośredniczył w kontaktach pomiędzy konserwatywnymi ugrupowaniami opozycyjnymi, skupionymi wokół Carla Friedricha Goerdelera i Ludwiga Becka (sam ironicznie nazywał to ugrupowanie (nawiązując do angielskiej terminologii) "Najbardziej lojalną opozycją Jego Królewskiej Mości") oraz tzw. Kręgiem z Krzyżowej.
W ciągu kilku kolejnych lat Hassell wykorzystywał swoje stanowisko w komitecie wykonawczym Ekonomicznego Kongresu Europy Środkowej, by omówić z urzędnikami alianckimi przyszłość Niemiec po ewentualnym zamachu stanu. Razem z Beckiem i Johannesem Popitzem przewidywał wewnętrzną organizację pohitlerowskich Niemiec po udanym zamachu stanu. Hassell miał pełnić funkcję ministra spraw zagranicznych w przyszłym rządzie tymczasowym. Wówczas, począwszy od roku 1943, nie należał już do głównych przywódców ruchu oporu, nie brał również udziału w 
przygotowaniach Clausa von Stauffenberga do zabójstwa Hitlera.
Niemniej jednak, 29 lipca 1944 roku, Hassell został aresztowany przez Gestapo za udział w zamachu z 20 lipca. 8 września, po dwudniowym procesie przed Sądem Ludowym (Volksgerichtshof), któremu przewodniczył Roland Freisler, został skazany na śmierć. Tego samego dnia wykonano wyrok w więzieniu Plötzensee w Berlinie.
Ulrich von Hassell był dziadkiem Agostino von Hassella, znanego pisarza historii wojennej.
Pakt angielsko-niemiecki.
W roku 1940 von Hassell spotkał się z dyplomatą amatorem Jamesem Lonsdale-Bryansem, by omówić ewentualne postanowienia paktu pomiędzy Niemcami a Imperium Brytyjskim. Zawarcie traktatu miało poparcie kilku brytyjskich polityków, m.in. Lorda Halifaxa. Głównym założeniem paktu miało być podzielenie stref wpływów: Niemcy mieli utrzymać kontrolę nad Europą, podczas gdy Wielka Brytania miała uzyskać panowanie nad resztą świata.

</doc>
<doc id="1448344" url="https://pl.wikipedia.org/wiki?curid=1448344" title="RAF FE.2">
RAF FE.2



</doc>
<doc id="1448347" url="https://pl.wikipedia.org/wiki?curid=1448347" title="RAF RE.8">
RAF RE.8



</doc>
<doc id="1448349" url="https://pl.wikipedia.org/wiki?curid=1448349" title="Royal Aircraft Factory FE.8">
Royal Aircraft Factory FE.8



</doc>
<doc id="1448351" url="https://pl.wikipedia.org/wiki?curid=1448351" title="Royal Aircraft Factory">
Royal Aircraft Factory



</doc>
<doc id="1448352" url="https://pl.wikipedia.org/wiki?curid=1448352" title="Powiat bóbrecki">
Powiat bóbrecki

Powiat bóbrecki – powiat województwa lwowskiego II Rzeczypospolitej. Jego siedzibą było miasto Bóbrka. 1 sierpnia 1934 r. dokonano nowego podziału powiatu na gminy wiejskie.

</doc>
<doc id="1448353" url="https://pl.wikipedia.org/wiki?curid=1448353" title="RAF SE.5">
RAF SE.5



</doc>
<doc id="1448356" url="https://pl.wikipedia.org/wiki?curid=1448356" title="Powiat drohobycki">
Powiat drohobycki

Powiat drohobycki – powiat województwa lwowskiego II Rzeczypospolitej. Jego siedzibą było miasto Drohobycz. 1 sierpnia 1934 r. dokonano nowego podziału powiatu na gminy wiejskie.

</doc>
<doc id="1448358" url="https://pl.wikipedia.org/wiki?curid=1448358" title="Webkit">
Webkit



</doc>
<doc id="1448359" url="https://pl.wikipedia.org/wiki?curid=1448359" title="Powiat gródecki">
Powiat gródecki

Powiat gródecki – powiat województwa lwowskiego II Rzeczypospolitej. Jego siedzibą było miasto Gródek Jagielloński. 1 sierpnia 1934 r. dokonano nowego podziału powiatu na gminy wiejskie.
Miasta.
W 1921 r. w miastach powiatu mieszkało 12 299 mieszkańców (17,0%), we wsiach 59 959 (83,0%). Wówczas Polacy stanowili ok. 40% mieszkańców powiatu, Ukraińcy ok. 56%, Żydzi blisko 4%.
Miejscowości.
Decyzją Ministra Spraw Wewnętrznych zostały zmienione nazwy miejscowości z niemieckich na polskie od 11 marca 1939:

</doc>
<doc id="1448361" url="https://pl.wikipedia.org/wiki?curid=1448361" title="Żaby latające">
Żaby latające



</doc>
<doc id="1448365" url="https://pl.wikipedia.org/wiki?curid=1448365" title="Emil Macieliński">
Emil Macieliński

Emil Macieliński ps. "Kornel", "Rey", "Odrowąż", "Sas", "Pomian" (ur. 8 kwietnia 1892 w Stryju, zm. 17 grudnia 1941 w Warszawie) – major kawalerii Wojska Polskiego, komendant Obszaru ZWZ Nr 3 we Lwowie.
Życiorys.
W okresie od lipca 1919 r. do października 1923 r. dowodził szwadronem karabinów maszynowych 17 pułku ułanów. W lutym 1924 został przeniesiony z 8 do 16 pułku ułanów w Bydgoszczy, w którym pełnił służbę na stanowiskach: oficera broni gazowej, dowódcy szwadronu karabinów maszynowych i referenta wyszkolenia. W kwietniu 1925 roku został przeniesiony do 18 pułku ułanów w Grudziadzu na stanowisko kwatermistrza. Następnie był komendantem Szkoły Podoficerów Zawodowych i dowódcą Szwadronu Szkolnego Kawalerii Nr 3 3 Dywizji Kawalerii w Biedrusku. We wrześniu 1926 powrócił do macierzystego 18 puł na stanowisko kwatermistrza. Z dniem 6 marca 1929 roku został przeniesiony do kadry oficerów kawalerii z równoczesnym przeniesieniem służbowym do Inspektoratu Armii w Warszawie na stanowisko referenta, a w lipcu tego roku do Inspektoratu Armii we Lwowie. Od stycznia 1931 r. do lutego 1932 r. pełnił funkcję Rejonowego Inspektora Koni w Gródku Jagiellońskim (przed nim tę funkcję sprawował mjr Zygmunt Wrześniowski, a po nim mjr Edward Baranowicz). W kwietniu 1932 przeniesiony został w stan spoczynku.
Od schyłku 1939 działał w ZWZ we Lwowie. W kwietniu 1940 mianowany komendantem Obszaru Nr 3 we Lwowie, p.o. dowódcy lwowskiego ZWZ (ZWZ-1). Dwa (lub więcej) razy był zatrzymywany przez NKWD i trzymany w więzieniu, a następnie wypuszczany, co było standardową metodą kontaktu NKWD z agentem. Podejrzewany był, że wydał NKWD szereg działaczy ZWZ, m.in. Komendanta ZWZ okupacji sowieckiej gen. Leopolda Okulickiego, Karolinę Lanckorońską i księdza Włodzimierza Cieńskiego.
Po ataku Niemiec na ZSRR i okupacji Lwowa przez Wehrmacht, 11 września 1941 r. prokurator Sądu Kapturowego przy Komendzie Głównej ZWZ w Warszawie kpt. Lucjan Milewski ps. Baczyński skierował przeciwko niemu akt oskarżenia do sądu, w którym zarzucił mu, że od stycznia 1940 r. do czerwca 1941 r. współpracował z władzami sowieckimi ujawniając informacje o stanie ZWZ oraz ujawniając nazwiska członków organizacji przez to spowodował m.in. aresztowania ppłk. dypl. Stanisława Pstrokońskiego ps.„ Łoziński”, kpt. Romana Kędzierskiego ps. „Sosna”, szefa wywiadu ZWZ-1 i Włodzimierza Kordeckiego ps. „Marcyniuk” - kuriera Komendy Głównej ZWZ tj. popełnienie czynu z art. 12 par. 2 rozporządzenia prezydenta Rzeczypospolitej Polskiej z 24.10.1934 r. o niektórych przestępstwach przeciwko bezpieczeństwu państwa (Dz. U. R. P. z 1934 r., Nr 94, poz. 851). Sprawa karna E. Macielińskiego została zarejestrowana za nr K I 2/41. Po przeprowadzeniu rozprawy Sąd Kapturowy przy Komendzie Głównej ZWZ w Warszawie, w składzie płk Konrad Zieliński ps. „Karola”, „Andrzej” (NN) i por. Wacław Osiński ps. „Kos”, wyrokiem z dnia 26 września 1941 uznał E. Macielińskiego za winnego zarzucanego czynu i skazał go na karę śmierci. Wyrok, po zatwierdzeniu 25 października 1941 r. przez komendanta głównego ZWZ Stefana Grota-Roweckiego, wykonał w dniu 17 grudnia 1941 r. Warszawie ppor. Leszek Kowalewski ps. „Twardy” z komórki 993/W tj. oddziału likwidacyjnego Wydziału Bezpieczeństwa i Kontrwywiadu Komendy Głównej ZWZ. Rozkazem oficerskim nr 56 z dnia 18 grudnia 1941 r. gen. Stefan Rowecki ps. „Grot” wskazał, że ppłk E. Macieliński popełnił zdradę Polski i akcję wojskowo-niepodległościową przechodząc na służbę wroga, za co skazano go na karę śmierci.
Jerzy Węgierski twierdził, że w sprawie Emila Macielińskiego doszło do pomyłki sądowej. Wojskowy Sąd Specjalny orzekając karę śmierci miał oprzeć się na fałszywych dowodach dostarczonych przez kpt. Edwarda Metzgera i por. Edwarda Golę, agentów NKWD, zdemaskowanych i skazanych na śmierć wyrokami Wojskowego Sądu Specjalnego ZWZ, zatwierdzonych przez Komendanta ZWZ Stefana Grota-Roweckiego 20 listopada 1941, a także na meldunkach składanych przez mjr. Aleksandra Klotza, który miał żywić osobistą niechęć do Emila Macielińskiego. Jerzy Węgierski zarzucał Macielińskiemu skrajną nieudolność, ale nie zdradę. W sprzeczności z tą teorią jest treść meldunku pułkownika Leopolda Okulickiego, który otwarcie pisze o Macielińskim jako o agencie NKWD, a także wspomnienia Karoliny Lanckorońskiej i Aleksandra Klotza i raport ppłk. dypl. Stanisława Pstrokońskiego ps.„ Lubicz” sporządzony w 1941 po uwolnieniu z więzienia sowieckiego.

</doc>
<doc id="1448367" url="https://pl.wikipedia.org/wiki?curid=1448367" title="Żaby seszelskie">
Żaby seszelskie



</doc>
<doc id="1448368" url="https://pl.wikipedia.org/wiki?curid=1448368" title="Morze Deszczów">
Morze Deszczów



</doc>
<doc id="1448371" url="https://pl.wikipedia.org/wiki?curid=1448371" title="Michał Rękas (duchowny)">
Michał Rękas (duchowny)

Michał Rękas (ur. 28 września 1895 w Łanach Polskich, zm. 15 lutego 1964 w Katowicach) − polski ksiądz katolicki, działacz społeczny.
Życiorys.
Ukończył z odznaczeniem gimnazjum we Lwowie. W 1919 ukończył studia na Wydziale Teologicznym Uniwersytetu Jana Kazimierza we Lwowie, po czym 31 maja tego roku otrzymał sakrament święceń kapłańskie z rąk abp. Józefa Bilczewskiego. Następnie był wikarym w Tarnopolu, Złoczowie oraz w bazylice katedralnej we Lwowie. Pełnił też funkcję prefekta w Arcybiskupim Seminarium Duchownym we Lwowie i kapelana Zakładu dla Chorych Umysłowych na Kulparkowie. Był kapelanem w lwowskich szpitalach i redaktorem czasopisma „Apostolstwo Chorych”.
W 1929 założył we Lwowie stowarzyszenie Apostolstwo Chorych. Był też kierownikiem redakcji katolickiej Radia Lwów, które - dzięki jego inicjatywie - nadawało audycję "Radio chorym" (pierwsza audycja 31 października 1930) i transmitowało msze w trzech obrządkach katolickich: łacińskim, greckim i ormiańskim.
W okresie II wojny światowej nauczał w tajnym seminarium duchownym i był aktywnym organizatorem pomocy dla polskich i żydowskich więźniów niemieckich więzień we Lwowie. Współdziałał wówczas z Komitetem Opieki i Pomocy.
Po zakończeniu wojny i wygnaniu Polaków ze Lwowa przybył do Katowic, gdzie od września 1945 działała przeniesiona ze Lwowa krajowa centrala Apostolstwa Chorych. Wznowił też (w 1946) audycje radiowe dla chorych, jednak po krótkim czasie zostały one przez komunistyczne władze zakazane.
Uchwałą Rady Państwa z 19 lipca 1954 został odznaczony Złotym Krzyżem Zasługi "za zasługi w pracy społecznej".
Został pochowany na cmentarzu przy ul. Francuskiej w Katowicach.

</doc>
<doc id="1448372" url="https://pl.wikipedia.org/wiki?curid=1448372" title="Ewolucja (film)">
Ewolucja (film)

Ewolucja (ang. "Evolution") – amerykańska komedia fantastyczna w reżyserii Ivana Reitmana z roku 2001. W ramach jego kontynuacji powstał krótkotrwały serial animowany "".
Fabuła.
Dwóch naukowców odkrywa meteoryt, który spadł na okoliczną pustynię w Arizonie. Znajdują oni na nim zalążki tajemniczych organizmów. Początkowo pozornie niegroźne bakterie później zaczynają stanowić poważne zagrożenie. Gdy amerykański rząd nie może sobie z nimi poradzić, dwóch profesorów zbiera kolegów i razem postanawiają za wszelką cenę ocalić planetę.

</doc>
<doc id="1448374" url="https://pl.wikipedia.org/wiki?curid=1448374" title="Halina Wohlfarth">
Halina Wohlfarth

Halina Wohlfarth (ur. w 1916, zm. 5 stycznia 1945 w Ravensbrück) – polska działaczka podziemia w czasie II wojny światowej więźniarka niemieckiego obozu koncentracyjnego w Ravensbrück.
Prowadziła drukarnię konspiracyjną w Warszawie, zdemaskowana przez Gestapo w 1940, wywieziona do Ravensbrück i po kilkuletnim pobycie rozstrzelana w ostatniej egzekucji na terenie obozu. Jej grób symboliczny znajduje się na cmentarzu ewangelicko-augsburskim przy ulicy Młynarskiej (aleja 6, grób 25).

</doc>
<doc id="1448383" url="https://pl.wikipedia.org/wiki?curid=1448383" title="Algieria Francuska">
Algieria Francuska

Algieria Francuska (fr. "Algérie française", arab. الجزائر المستعمرة) – byłe terytorium na północy kontynentu afrykańskiego i południu basenu Morza Śródziemnego, które w 1830 roku zostało zajęte przez Francję i następnie stopniowo kolonizowane przez jej osadników.
Historia.
W 1830 Francja najechała i krwawo podbiła Algierię. W 1848 roku Algieria została "de iure" włączona do Francji i pozostawała jej częścią aż do 1962 roku (de facto stanowiła terytorium zależne z osobnymi władzami i prawodawstwem), kiedy to w wyniku wojny algierskiej ostatecznie przyznano Algierii niepodległość.
Status Algierii był wielokrotnie zmieniany. Po początkowej okupacji wojskowej, w 1834 roku nadano jej status kolonii. W 1848 roku Konstytucja II Republiki uznała Algierię za integralną część terytorium francuskiego. Choć od tego czasu formalnie stanowiła integralną część Francji, faktycznie nadal była kolonią, w której tylko część praw metropolii było wprowadzane, znaczna część prawodawstwa była zaś uchwalana osobno dla Algierii (początkowo jedynym "francuskim" prawem Algierii było prawo wyboru deputowanych do parlamentu francuskiego, co obecnie posiada każde francuskie terytorium zależne). Algieria, podzielona na departamenty, miała wspólnego gubernatora generalnego, mianowanego przez Paryż i mającego reprezentować interesy Francji, a do 1898 roku obieralne zgromadzenie kolonialne. W 1900 roku Algieria otrzymała osobną od Francji osobowość prawną i osobny budżet. Znaczna część prawodawstwa algierskiego dyskryminowała ludność autochtoniczną (m.in. ograniczano prawo własności, utrudniano otrzymanie obywatelstwa francuskiego, zakazywano wyjazdów do Francji).
W czasie II wojny światowej stacjonujące w Algierii wojska francuskie zdeklarowały posłuszeństwo rządowi Vichy. W listopadzie 1942 na algierskim wybrzeżu miała miejsce amerykańsko-brytyjska operacja desantowa pod kryptonimem operacja Torch. Po krótkotrwałych walkach wojska francuskie poddały się, a terytorium Algierii znalazło się pod okupacją aliancką. Po wojnie Algierię oddano znów pod kontrolę francuską.
W 1962 roku Algieria ogłosiła niepodległość.
Demografia.
Na skutek długotrwałej, wynoszącej 132 lata przynależności do Francji, Algieria nie była traktowana przez społeczeństwo francuskie jak kolonia tylko jak integralna, zamorska część kraju. Wpływ też miało na to osadnictwo Francuzów oraz innych białych Europejczyków nieporównywalne z innymi koloniami Francji. Według danych z 1958 roku na ok. 10 mln mieszkańców Algierii było:
Natomiast podział religijny w roku 1954 w stosunku do populacji wynoszącej ok. 9,5 mln wyglądał następująco:
Dane zaprezentowane powyżej odnoszą się do całego terytorium dzisiejszej Algierii, podzielonej w omawianym czasie na Algierię (210 tys. km² i ok. 8,7 mln ludności) i Saharę (1 mln 981 tys. km² i ok. 812 tys. mieszkańców).

</doc>
<doc id="1448392" url="https://pl.wikipedia.org/wiki?curid=1448392" title="Panorama (TVP3 Gdańsk)">
Panorama (TVP3 Gdańsk)

Panorama – główny program informacyjny emitowany od 2 marca 1970 codziennie na antenie TVP3 Gdańsk o godzinach: 14:30 (poniedziałek-piątek) oraz 18:30 i 21:30 (codziennie). Flesze są emitowane od poniedziałku do piątku o godzinie 17:30. Obecnym szefem Panoramy jest Małgorzata Mrozowska-Krawczyk. Obecna czołówka i oprawa istnieje od 3 kwietnia 2017 i przedstawia punkty oznaczające miasta i wsi łączące się przez linie.
Programy Panoramy.
W latach 2003-2005 w każdy poniedziałek o 21.45, zamiast wydania wieczornego, była emitowana Panorama Parlamentarna. Prowadzącym był Wojciech Suleciński, który rozmawiał z pomorskimi politykami o polityce lokalnej, jak i krajowej.
W latach 1993-2006 po "Panoramie" był emitowany program publicystyczny "Punkt" (później w latach 2008-2011 w rozszerzonej formule emitowano "Komentarze dnia", a od 2012 r. emitowane jest "Forum Panoramy").
Panorama Warmii i Mazur.
Przed powstaniem Informacji TVP3 Olsztyn, TVP3 Gdańsk (w Olsztynie) od 1 lipca 2000 do 2 stycznia 2005 emitowała o 07:45 i 21:45 Panoramę Warmii i Mazur.

</doc>
<doc id="1448401" url="https://pl.wikipedia.org/wiki?curid=1448401" title="Lagonda">
Lagonda

Lagonda – brytyjskie przedsiębiorstwo wytwarzające luksusowo-sportowe samochody założone w 1909 roku. Lagonda w 1947 roku została zakupiona przez koncern Aston Martin i funkcjonowała jako jej część pod nazwą: Aston Martin Lagonda. Pomimo rezygnacji z samodzielnego stosowania marki na rynku cyklicznie pojawiają się prototypy marki Lagonda oraz do prasy przedostają się informacje o planach wprowadzenia jej do sprzedaży obok aut marki Aston Martin. Najbardziej znany powojenny model to Aston Martin Lagonda montowany od połowy lat 70. do początku lat 90.

</doc>
<doc id="1448403" url="https://pl.wikipedia.org/wiki?curid=1448403" title="Pokochać">
Pokochać

Pokochać – amerykański dramat z 1998 roku na podstawie powieści Toni Morrison.
Fabuła.
1873 rok. Sethe była niewolnicą. Mieszka z córką w domu, który odziedziczyła po teściowej. Mieszka z Paulem D – swoją miłością. Pewnego dnia w domu pojawia się dziewczyna o imieniu Beloved. Jej obecność zburzy rodzinny spokój.

</doc>
<doc id="1448404" url="https://pl.wikipedia.org/wiki?curid=1448404" title="Curling na zimowych igrzyskach olimpijskich">
Curling na zimowych igrzyskach olimpijskich

Curling był konkurencją olimpijską już na I Zimowych Igrzyskach Olimpijskich, które odbyły się w Chamonix, rywalizowały ze sobą wówczas tylko drużyny męskie. Zawody te przez długi czas nie były uznawane przez Międzynarodowy Komitet Olimpijski, medale zostały przyznane dopiero w lutym 2006. Następnie curling nie znajdował się w programie olimpijskim, pojawiał się jednak jako dyscyplina pokazowa w 1932, 1988 i 1992. Turniej kobiet został zaprezentowany w 1988. Curling powrócił do grona dyscyplin olimpijskich podczas ZIO 1998 w Nagano.
W 1936 i 1964 dyscypliną pokazową było Stockschießen (tzw. "niemiecki" lub "bawarski curling"), zawody te nie są jednak wliczane jako curling.
Kwalifikacjami do igrzysk olimpijskich (Soczi 2014) są mistrzostwa świata kobiet i mężczyzn odbywające się na rok i dwa lata przed igrzyskami. Za uzyskanie danego miejsca otrzymuje się odpowiednią liczbę punktów, co prezentuje poniższa tabela. 
W mistrzostwach świata wyłania się po 7 drużyn, do rywalizacji automatycznie kwalifikuje się gospodarz. Dodatkowo organizowany jest specjalny turniej kwalifikacyjny, mogą w nim wystąpić reprezentacje, które nie zdołały awansować ze zdobytą liczbą punktów oraz te, które uczestniczyły w mistrzostwach świata trzy lata przed zimowymi igrzyskami olimpijskimi. Z tego turnieju kwalifikują się dwie najlepsze reprezentacje.
Turniej olimpijski rozgrywany jest systemem kołowym, każda z drużyn rozgrywa wówczas 9 meczów. Do fazy medalowej awansują cztery najlepsze drużyny, przy czym pod uwagę bierze się jedynie bilans wygranych i przegranych meczów. W przypadku większej liczby drużyn z takimi samymi wynikami rozgrywany jest mecz barażowy. W półfinale rywalizuje ze sobą pierwsza drużyna z czwartą i trzecia z drugą. Zwycięzcy spotykają się w finale i walczą o złoty medal, drużyny, które przegrały swoje półfinały grają o medal brązowy.

</doc>
<doc id="1448406" url="https://pl.wikipedia.org/wiki?curid=1448406" title="Albertosaurinae">
Albertosaurinae



</doc>
<doc id="1448407" url="https://pl.wikipedia.org/wiki?curid=1448407" title="Zhenbao">
Zhenbao

Zhenbao (chin. trad. 珍寶, chin. upr. 珍宝, pinyin "Zhēnbǎo"), znana też pod rosyjską nazwą Damanskij (ros. "Дама́нский") – wyspa na rzece Ussuri o powierzchni 0,74 km² na pograniczu rosyjsko-chińskim będąca w latach 1969-1991 przedmiotem sporu terytorialnego pomiędzy oboma krajami (konflikt nad Ussuri).
W porozumieniu zawartym 19 maja 1991 Rosja zrzekła się roszczeń terytorialnych do wyspy i przekazała ją pod kontrolę chińską.

</doc>
<doc id="1448408" url="https://pl.wikipedia.org/wiki?curid=1448408" title="Związek Narodowców">
Związek Narodowców

Związek Narodowców (lit. "Tautininkų sąjunga", TS), w latach 1924–1940 i 1989–2008 "Lietuvių tautininkų sąjunga", LTS – "Litewski Związek Narodowców". W literaturze historycznej zwany popularnie tautininkami (lit. "tautininkai") – litewska partia polityczna o programie nacjonalistycznym założona w 1924, reaktywowana po odzyskaniu przez Litwę niepodległości. W latach 2008–2011 frakcja narodowa w ramach konserwatywnego Związku Ojczyzny.
Historia.
Ugrupowanie powstało w 1924 w wyniku fuzji Partii Postępu Narodowego z Litewskim Stowarzyszeniem Rolników. Po zamachu z 17 grudnia 1926 mimo niewielkiej reprezentacji w Sejmie III kadencji (trzech posłów w latach 1926–1927) stało się partią rządzącą Litwą w sposób autorytarny. W rządzie objęła główne resorty, realna władza znajdowała się jednak w rękach związanego z narodowcami prezydenta Smetony. Do liderów narodowców, poza prezydentem, należał wówczas wieloletni premier i minister spraw zagranicznych Litwy Augustinas Voldemaras, który ostatecznie popadł w konflikt ze Smetoną i został odsunięty od władzy. 
Po wkroczeniu na Litwę wojsk sowieckich w 1940 działalność tautininków została zakazana, a ich działacze zostali poddani represjom. 
Ugrupowanie w niepodległej Litwie.
Związek Litewskich Narodowców został założony na nowo po odzyskaniu przez Litwę niepodległości w 1990, jednak nie odzyskał dawnej pozycji ani na ogólnolitewskiej scenie partyjnej, ani wśród partii prawicowych. W wyborach sejmowych z 1992 partia wywalczyła 4 mandaty, cztery lata później – 3, posłem został wówczas m.in. jej lider Rimantas Smetona. Większe sukcesy partia odnosiła w wyborach samorządowych – w 1995 zdobyła 49 miejsc, w 1997 – 23, w 2000 – 13, w 2002 – 14, w wyborach z 2007 – 3. Przez długi czas merem rejonu okmiańskiego był członek LTS Anicetas Lupeika. 
Kolejnymi przewodniczącymi ugrupowania po odzyskaniu przez Litwę niepodległości byli m.in. Rimantas Matulis (1989–1990), Rimantas Smetona (1990–1997), Gediminas Rapolas Sakalnikas (1999–2003) oraz Gintaras Songaila (2005–2013), który doprowadził do przekształcenia narodowców we frakcję narodową Związku Ojczyzny, z list którego uzyskał mandat poselski w wyborach parlamentarnych 2008. W kwietniu 2011 Songaila został wykluczony z TS-LKD, a członkostwo dwóch innych działaczy zawieszono. 19 czerwca 2011 frakcja postanowiła o opuszczeniu Związku Ojczyzny. Powołano wówczas do życia odnowiony "Związek Narodowców", na czele którego od 2013 stoi Julius Panka. 
W wyborach parlamentarnych w 2012 partia uzyskała w ramach koalicji "Už Lietuvą Lietuvoje" ("O Litwę na Litwie") 0,94% głosów. W wyborach do Parlamentu Europejskiego w 2014 na Związek Narodowców padło 2,00% głosów.

</doc>
<doc id="1448412" url="https://pl.wikipedia.org/wiki?curid=1448412" title="Jamarber Marko">
Jamarber Marko

Jamarber Marko - (ur. 19 marca 1951 w Tiranie, zm. 4 września 2010 w Tiranie) - albański dziennikarz i poeta.
Życiorys.
Pochodził z rodziny zalbanizowanych Arumunów. Syn znanego pisarza Petro Marko i malarki Safo Marko. Ukończył studia dziennikarskie na uniwersytecie w Tiranie w 1974 r. W tym czasie zaczął pisać wiersze, których jednak nie mógł publikować w okresie rządów Envera Hodży. W 1975 skazany na siedem lat więzienia za "uprawianie propagandy kontrrewolucyjnej". Spędził 3 lata w więzieniu w Spaçu. Po wyjściu na wolność pracował jako robotnik, ale także i tę pracę stracił po wypadku samochodowym. Pierwszy tomik wierszy opublikował w roku 1991 dzięki pomocy Fatosa Lubonji. Za swoje utwory był kilkakrotnie laureatem nagród państwowych.

</doc>
<doc id="1448415" url="https://pl.wikipedia.org/wiki?curid=1448415" title="Co z oczu, to z serca">
Co z oczu, to z serca

Co z oczu, to z serca (ang. "Out of Sight") – amerykańska komedia kryminalna z 1998 roku w reżyserii Stevena Soderbergha, na podstawie powieści Elmore’a Leonarda.
Fabuła.
Jack Foley to przystojny złodziej. Niestety, ma dużego pecha i po raz trzeci zostaje schwytany. Grozi mu 30 lat więzienia. Zbiec pomaga mu jego kumpel, Buddy. Podczas ucieczki Buddy porywa policjantkę Karen Sisco. I ona i Jack zaczynają do siebie coś czuć. Ale Jack ma „skok” do wykonania, a Karen będzie go ścigać.
Nagrody.
Amerykańska Gildia Scenarzystów 1999:
Amerykańskie Stowarzyszenie Krytyków Filmowych 1999:
Bostońskie Stowarzyszenie Krytyków Filmowych 1998:

</doc>
<doc id="1448416" url="https://pl.wikipedia.org/wiki?curid=1448416" title="Tadeusz Kozłowski">
Tadeusz Kozłowski



</doc>
<doc id="1448418" url="https://pl.wikipedia.org/wiki?curid=1448418" title="Red Sky Coven">
Red Sky Coven

Red Sky Coven – angielska grupa muzyczna powstała w Bradford (Yorkshire). Zespół tworzą: Justin Sullivan – lider grupy New Model Army, oraz Rev Hammer i Brett Selby, a także Joolz Denby – angielska malarka i poetka.

</doc>
<doc id="1448419" url="https://pl.wikipedia.org/wiki?curid=1448419" title="DXD">
DXD



</doc>
<doc id="1448421" url="https://pl.wikipedia.org/wiki?curid=1448421" title="Jules Adolphe Aime Louis Breton">
Jules Adolphe Aime Louis Breton



</doc>
<doc id="1448422" url="https://pl.wikipedia.org/wiki?curid=1448422" title="Goło i wesoło">
Goło i wesoło

Goło i wesoło (ang. "The Full Monty") – brytyjska komedia filmowa z 1997 roku w reżyserii Petera Cattaneo. Zdjęcia do niej kręcono w Sheffield.
Fabuła.
Dwaj kumple stracili pracę w stalowni w Sheffield z powodu redukcji etatów. Kiedy przybywa do miasta zespół striptizerów, wchodzą do środka i obserwują entuzjastyczne reakcje damskiej publiczności. Razem z czterema kolegami, których też wyrzucono z pracy postanawiają założyć zespół chippendalesów. Ponieważ nie są już młodymi ludźmi, aby odnieść sukces decydują się na rozebranie do naga.
Obsada.
i inni

</doc>
<doc id="1448423" url="https://pl.wikipedia.org/wiki?curid=1448423" title="Université de Mulhouse">
Université de Mulhouse

Université de Mulhouse – francuski uniwersytet publiczny założony w 1975 w Miluzie.
Obecnie na uniwersytecie studiuje ponad 8000 studentów wszystkich kierunków oraz wydziałów oraz zatrudnionych jest ponad 500 pracowników naukowych.
Wydziały.
Uczelnia jest podzielona na trzy wydziały rozlokowane na przestrzeni miasta Miluza, a także okolicznych miejscowości. W skład uczelni wchodzą następujące wydziały:

</doc>
<doc id="1448427" url="https://pl.wikipedia.org/wiki?curid=1448427" title="Rimantas Smetona">
Rimantas Smetona

Rimantas Smetona (ur. 28 marca 1945 w m. Užulėnis koło Wiłkomierza) – litewski reżyser i polityk, były przewodniczący Związku Litewskich Narodowców, poseł na Sejm.
Życiorys.
Urodził się w rodzinie żołnierza litewskiego ruchu oporu wobec sowieckiej władzy (zabitego w 1945), który był bratankiem przedwojennego prezydenta Litwy Antanasa Smetony.
W 1965 ukończył technikum rolnicze w Wiłkomierzu, później studiował w leningradzkim instytucie teatru, muzyki i kinematografii (później przekształconym w Rosyjski Państwowy Instytut Sztuk Scenicznych). W latach 1967–1972 pracował jako asystent reżysera filmowego, później jako reżyser filmowy w Państwowym Komitecie Radia i Telewizji Litewskiej SRR (1972–1991).
W 1990 zaangażował się w działalność polityczną po stronie narodowców; przez dwa lata redagował prawicowy tygodnik „Viltis”. Od 1990 do 1997 stał na czele Związku Litewskich Narodowców, później przewodniczył Litewskiemu Narodowo-Demokratycznemu Ruchowi Niepodległości (1997–1999) i Partii Narodowo-Demokratycznej (1999–2001).
W 1996 został wybrany do Sejmu w okręgu Wiłkomierz, został przewodniczącym Komisji Sprawiedliwości. Rok później bez powodzenia kandydował w wyborach prezydenckich, uzyskując około 6,5 tys. głosów (poniżej 0,5%). W 2000 bezskutecznie startował w wyborach parlamentarnych.
Na krótko związał się ze Związkiem Partii Chłopskiej i Nowej Demokracji (2003–2004), z którego listy w 2004 został ponownie wybrany na posła. W 2006 wstąpił do ugrupowania Porządek i Sprawiedliwość, zasiada w jego frakcji parlamentarnej. W wyborach parlamentarnych w 2008 z jego listy partyjnej po raz trzeci uzyskał mandat deputowanego. W 2012 nie ubiegał się o reelekcję.

</doc>
<doc id="1448434" url="https://pl.wikipedia.org/wiki?curid=1448434" title="Pamiętnik Czerwonego Pantofelka">
Pamiętnik Czerwonego Pantofelka

Pamiętnik Czerwonego Pantofelka (oryg. "Red Shoe Diaries") – amerykański serial erotyczny, z elementami dramatu i komedii romantycznej. 
Każdy odcinek cyklu stanowi odrębną całość. Postacią łączącą wszystkie jest narrator; Jake Winters (David Duchovny). Przed serialem, w maju 1992 telewizja wyemitowała wersję filmową, będącą pilotem późniejszego serialu. Dodatkowo, poszczególne odcinki były i są na bieżąco wydawane na nośnikach VHS i DVD.

</doc>
<doc id="1448436" url="https://pl.wikipedia.org/wiki?curid=1448436" title="Litewska Partia Narodowo-Demokratyczna">
Litewska Partia Narodowo-Demokratyczna

Litewska Partia Narodowo-Demokratyczna (lit. "Lietuvos nacionaldemokratų partija", LNDP) - litewska nacjonalistyczna partia polityczna założona w 1999 roku. 
Powstała w 1999 roku z inicjatywy Rimantasa Smetony, który został jej pierwszym przewodniczącym. Później funkcję tę pełnili kolejno: Kazimieras Uoka (2001-02) i Mindaugas Murza (2000-07). Obecnie na jej czele stoi Žilvinas Razminas. 

</doc>
<doc id="1448442" url="https://pl.wikipedia.org/wiki?curid=1448442" title="Roger Frison-Roche">
Roger Frison-Roche

Roger Frison-Roche (ur. 10 lutego 1906 w Paryżu, zm. 17 grudnia 1999 w Chamonix-Mont-Blanc) – francuski dziennikarz i pisarz, podróżnik, polarnik i alpinista, autor 15 książek i ogromnej liczby reportaży w prasie francuskiej. Komandor Legii Honorowej.

</doc>
<doc id="1448447" url="https://pl.wikipedia.org/wiki?curid=1448447" title="Tokyo Metro">
Tokyo Metro

 – (obok Toei Chikatetsu) jedna z dwóch sieci metra tokijskiego. Do 2004 roku była nazywana "Eidan Chikatetsu" (営団地下鉄). Przedsiębiorstwo należy w 53,4% do państwa i 46,6% do miasta.
Linie.
Sieć Tokyo Metro liczy 203,4 km tras i 168 stacji (średnio stacja co 1,2 km). Dziennie przewozi średnio 5,9 mln pasażerów (2005/06). Roczna praca przewozowa: 16 506 mln pasażero/kilometrów (pkm). Przedsiębiorstwo, jako jeden z bardzo niewielu systemów metra, jest rentowne – w roku 2004/05 przyniosło ponad 43,5 mld jenów zysku.

</doc>
<doc id="1448456" url="https://pl.wikipedia.org/wiki?curid=1448456" title="Tōkyō Chikatetsu">
Tōkyō Chikatetsu



</doc>
<doc id="1448466" url="https://pl.wikipedia.org/wiki?curid=1448466" title="Liga Republikańska (Litwa)">
Liga Republikańska (Litwa)

Liga Republikańska (lit. "Respublikonų lyga"; do 2010 Polska Partia Ludowa, lit. "Lietuvos lenkų liaudies partija") – polska partia polityczna powstała w 2002, mająca reprezentować interesy zamieszkałych na Litwie Polaków. Istniała do 2017. 
Historia.
Polska Partia Ludowa powstała jako konkurencja wobec krytykowanej przez część środowisk polskich Akcji Wyborczej Polaków na Litwie. W wyborach samorządowych z 2002 ugrupowanie zdobyło jeden mandat w radzie rejonu wileńskiego, który przypadł jego założycielowi i nieformalnemu liderowi Ryszardowi Maciejkiańcowi. Prezesem partii pozostawała w latach 2002–2007 Antonina Połtawiec, następnie zastąpił ją w tej funkcji Ryszard Maciejkianiec. W 2010 zmieniono nazwę partii na Ligę Republikańską. Jej szefem został Jan Szybakowski. 
W 2016 media poinformowały o planowanej likwidacji partii. Ugrupowanie formalnie istniało do 2017. 
Do działaczy Polskiej Partii Ludowej ze znanych osób na Litwie należał m.in. Antoni Radczenko, w latach 2013–2019 redaktor naczelny portalu Radia „Znad Wilii” zw.lt.

</doc>
<doc id="1448467" url="https://pl.wikipedia.org/wiki?curid=1448467" title="Newe Danijjel">
Newe Danijjel

Newe Danijjel (hebr. נווה דניאל; oficjalna pisownia w ang. Neve Daniel) - wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon w górach Judzkich, pomiędzy Jerozolimą a Hebronem w Judei, w otoczeniu terytoriów Autonomii Palestyńskiej.
Historia.
Osadę założyli w 1982 żydowscy osadnicy, na miejscu wcześniejszej osady Cohen Farm, którą zniszczyli w 1948 Jordańczycy.

</doc>
<doc id="1448468" url="https://pl.wikipedia.org/wiki?curid=1448468" title="Nokedim">
Nokedim

Nokedim (hebr. נוקדים) - wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon na Wyżynie Judzkiej, w pobliżu starożytnej twierdzy Herodion w Judei, w otoczeniu terytoriów Autonomii Palestyńskiej.
Historia.
Osadę założyli w 1982 żydowscy osadnicy.
Rozbudowa osiedla.
31 stycznia 2013 Ministerstwo Obrony ogłosiło budowę 146 nowych domów w Nokedim. Z decyzją o budowie nie zgadza się organizacja Peace Now, która żąda zaprzestania budowania osiedli żydowskich na terenie Zachodniego Brzegu Joradanu

</doc>
<doc id="1448470" url="https://pl.wikipedia.org/wiki?curid=1448470" title="Antonina Połtawiec">
Antonina Połtawiec

Antonina Połtawiec (lit. "Antonina Poltavec"; ur. 24 lipca 1956 w Wilnie) – działaczka mniejszości polskiej na Litwie, była prezes nieistniejącej Polskiej Partii Ludowej. 
Życiorys.
W 1991 ukończyła Instytut Kultury w Leningradzie z dyplomem pracownika oświaty i kultury oraz reżysera filmowego. Jako dziennikarka współpracowała m.in. z Tygodnikiem Wileńszczyzny. Po wygranych przez Akcję Wyborczą Polaków na Litwie wyborach samorządowych z 1995 pracowała w samorządzie rejonu wileńskiego, m.in. jako kierownik Wydziału Informacji, Turystyki i Sportu, następnie zaś związała się ze spółką "Vilniaus Prochemas", pracując jako jej dyrektorka. 
W 2002 związała się z Polską Partią Ludową, której została przewodniczącą. W wyborach parlamentarnych z 2004 kandydowała w jednomandatowym okręgu Wilno–Szyrwinty jako konkurentka Leokadii Poczykowskiej z AWPL. Trzy lata później próbowała swoich sił jako liderka listy PPL w wyborach do rady miejskiej Wilna – w obu przypadkach bez powodzenia.
Zamężna, ma dwie córki. 

</doc>
<doc id="1448475" url="https://pl.wikipedia.org/wiki?curid=1448475" title="Alexander Koester">
Alexander Koester

Alexander Max Koester (ur. 10 lutego 1864 w Bergneustadt, zm. 21 grudnia 1932 w Monachium) – niemiecki malarz naturalista.
Studiował w prestiżowej akademii w Karlsruhe, mieszkał w Monachium, później przeniósł się do Klausen w południowym Tyrolu. Głównym tematem jego obrazów były kaczki, które malował przez całe życie. Swoje wczesne obrazy podpisywał "Enten-Koester" ("Kaczka Koester"). Jego prace cieszyły się dużym powodzeniem, były nagradzane złotymi medalami na wystawach w Berlinie, Monachium i St. Louis, kupowała je m.in. włoska rodzina królewska i francuski prezydent.
Artysta malował również nostalgiczne sceny rodzajowe i pejzaże, wyobrażenia dzieci i chłopów. Pod koniec życia częstym tematem jego prac były martwe natury i kwiaty. Był członkiem komitetu spółdzielni artystycznej w Monachium ("Münchner Künstlergenossenschaft"). Prace Koestera znajdują się w licznych zbiorach na terenie Niemiec, m.in. w Ketterer Kunst w Monacjium.

</doc>
<doc id="1448477" url="https://pl.wikipedia.org/wiki?curid=1448477" title="Władysław Michał Zaleski">
Władysław Michał Zaleski

Władysław Michał Bonifacy Zaleski (ur. 26 maja 1852 w Wielonie, zm. 5 października 1925 w Rzymie) – duchowny rzymskokatolicki, łaciński patriarcha Antiochii, delegat apostolski na Indie, podróżnik i przyrodnik.
Życiorys.
Młodość i edukacja.
Był synem Leona Zaleskiego i Gabrieli z Dombrowiczów; ojciec był obywatelem ziemskim i prezesował sądom w Kownie. 
Władysław Zaleski odebrał staranne wykształcenie w polskim duchu patriotycznym, szkołę średnią ukończył w Kownie, odbył też w młodości szereg podróży. W 1880 wstąpił do Warszawskiego Seminarium Duchownego, skąd w 1881 przeniósł się na dalszą naukę na akademię duchowną w Rzymie. Rzymską Academia dei Nobili Ecclesiastici, kształcącą szlachecką młodzież na dyplomatów papieskich, ukończył w 1885, uczęszczając jednocześnie na kurs teologiczny w Collegium Romanum.
Dyplomata Stolicy Apostolskiej.
Po przyjęciu święceń w 1885 wysłany został z misją dyplomatyczną do Hiszpanii, a rok później po raz pierwszy trafił do Indii Wschodnich, towarzysząc tytularnemu arcybiskupowi Cesarei Agliardiemu, delegatowi apostolskiemu w Indiach. W 1887 odebrał nominację na prałata papieża Leona XIII, który mianował go jednocześnie swoim osobistym przedstawicielem na jubileuszu 50-lecia panowania królowej brytyjskiej Wiktorii. Przez pewien czas Zaleski pozostawał zatrudniony w Kurii Rzymskiej, jako konsultor spraw wschodnich w Kongregacji Rozkrzewiania Wiary ("Propaganda Fide"). W tym też charakterze w 1890 wyjechał ponownie do Indii, gdzie w marcu 1892 zastąpił arcybiskupa Aiuti, dotychczasowego delegata apostolskiego. O nominację dla Zaleskiego wnioskował dopiero co mianowany prefekt Kongregacji "Propaganda Fide", kardynał Mieczysław Ledóchowski.
Delegat Apostolski dla Indii.
Wraz z nominacją na delegata apostolskiego w Indiach Wschodnich Zaleski wyniesiony został do godności arcybiskupiej i otrzymał stolicę tytularną w Tebach. Teren jego oficjalnej działalności sięgał od Afganistanu i Himalajów na północy, po Cejlon i sąsiednie wyspy Oceanu Indyjskiego na południu. Z inicjatywy arcybiskupa powstało na tym terenie osiem metropolii i dwadzieścia siedem biskupstw, a w Kandy na Cejlonie (gdzie Zaleski oficjalnie rezydował) rozpoczęło działalność Centralne Seminarium Duchowne dla Indii. Zaleski zainicjował też powstanie wielu niższych seminariów oraz wyświęcił kilku biskupów, w tym miejscowych księży Augustine Kandathila (1911) i Alexandra Chulaparambila (1914). Pracę misyjną Zaleski wykonywał w nieustannej niemal podróży, łącznie przebywając ponad 175 tysięcy mil, w tym także poza terytorium swojej delegatury; gościł m.in. w Chinach, Japonii, Indochinach, na Jawie, na Filipinach. Był najwybitniejszych polskim podróżnikiem tego rejonu u schyłku XIX stulecia. W czasie pełnienia funkcji delegata apostolskiego poszerzył swoje umiejętności poligloty, do opanowanych już wcześniej ośmiu języków europejskich dokładając tamilski i syngaleski. 
Łącznie podczas swojej misji w Indiach założył 8 metropolii, 27 biskupstw, Centralne Seminarium Duchowne w Kandy na Cejlonie i wiele seminariów niższych. 
Określany mianem "apostoła Indii", już po śmierci został uhonorowany nadaniem jednej z dzielnic miasta Colombo nazwy Zaleskitown (w 1937). Swoją misję Zaleski zakończył w 1916, po niemal trzydziestoletnim pobycie w Azji. Po powrocie do Rzymu od papieża Benedykta XV odebrał nominację na patriarchę Antiochii. Papież Benedykt rozważał w 1919 jego kandydaturę do nominacji kardynalskiej, ostatecznie jednak na konsystorzu w tymże roku purpurę otrzymali inni polscy biskupi - Edmund Dalbor i Aleksander Kakowski. Zaleski przebywał w Rzymie do końca życia, tam też zmarł 5 października 1925; życzenie pochówku w Kandy na Cejlonie spełniono w 1956. Przez całe życie Zaleski utrzymywał kontakt z rodzinnym krajem, często podkreślając przywiązanie do Polski.
Botanik.
Pobytu w Indiach Zaleski nie ograniczał do działalności duszpasterskiej i misyjnej. Zajmował się naukowo botaniką, gromadząc wielki zbiór tropikalnych roślin, których wizerunki zwoził niemal z wszystkich podróży. Zbiór ten, liczący około 35 tysięcy wizerunków flory indyjsko-malajskiej, trafił do Zakładu Systematyki i Geografii Roślin Uniwersytetu Warszawskiego (profesor tegoż zakładu Bolesław Hryniewiecki nazwał zbiór arcybiskupa "prawdziwym skarbem"). Wątki botaniczne Zaleski poruszał także w swoich książkach o tematyce podróżniczej, opisując m.in. ogrody botaniczne w Buitenzorgu (na Jawie) i w Penangu (Malezja) oraz napotkane w czasie wędrówek egzotyczne rośliny.
Publikacje.
Patriarcha Zaleski był autorem szeregu dzieł podróżniczo-etnograficznych. Ogłaszał je po polsku, francusku, angielsku i włosku (polskie książki doczekały się ponadto wielu przekładów). Jego dorobek opublikowany przekracza siedem i pół tysiąca stron druku, a w rękopisie pozostawił dalsze siedem tysięcy stron. Z książek tych wymienić można "Podróż po Indyach w roku 1896" (1897), "Wycieczka do Dardżylingu" (1897), "Podróż po Indo-Chinach, Jawie i wybrzeżach chińskich w roku 1897 i 1898" (1898) czy dwutomowe pamiętniki "Trzydzieści lat w Indyach i w Azji południowej od 1886 do 1916" (1917-1921), a z pozycji zagranicznych "Voyage à Ceylon et aux Indes" (1888), "Ceylon et les Indes" (1891), "History of Ceylon" (1913), "The Saints of India" (1915). Część książek ogłaszał pod pseudonimami, w tym "History of Ceylon" z 1913 jako G. Francis; z kolei pod pseudonimem Pierre Courtenay wydał kilka książek przygodowych dla młodzieży ("La decouverte de l'Atlantide", "L'Île Deserte"). Miał także w dorobku poezje.

</doc>
<doc id="1448479" url="https://pl.wikipedia.org/wiki?curid=1448479" title="Cmentarz Leśny w Jełgawie">
Cmentarz Leśny w Jełgawie

Cmentarz Leśny w Jełgawie (łot. Jelgavas Meža kapi) – cmentarz miejski położony w Jełgawie.
Historia.
Nekropolia powstała w 1913 jako cmentarz garnizonowy należący do lokalnej parafii św. Mikołaja. Na jej terenie wzniesiono kamienną kaplicę, w której odbywały się nabożeństwa pożegnalne. W czasie I wojny światowej na cmentarzu chowano m.in. żołnierzy brytyjskich, stąd też od 1994 utrzymanie grobów jest współfinansowane przez ambasadę Wielkiej Brytanii w Rydze.

</doc>
<doc id="1448486" url="https://pl.wikipedia.org/wiki?curid=1448486" title="Śruba molekularna">
Śruba molekularna

Śruba molekularna – cząsteczka o specjalnie zaprojektowanym kształcie, przypominającym śrubę okrętową, która może pompować płyny w trakcie swojej rotacji. Składa się ona z regularnie rozmieszczonych pod odpowiednim kątem sztywnych fragmentów o kształcie zbliżonym do łopat wirnika, przyłączonych do centralnej, zwartej części cząsteczki pełniącej funkcję centralnej osi śruby.
Symulacje dynamiki molekularnej dowodzą, że śruby molekularne oparte na nanorurkach węglowych mogą pełnić rolę pomp, gdy umieści się je w objętości niskolepkich cieczy lub na ich powierzchni. Ich efektywność pompowania zależy od siły i natury oddziaływań międzycząsteczkowych między "łopatami" śrub i cząsteczek cieczy. Np.: jeśli "łopaty" mają własności hydrofobowe cząsteczki wody są przez nie odpychane, dzięki czemu pompowanie jest efektywne. Gdy łopaty mają charakter hydrofilowy cząsteczki wody tworzą z nimi wiązania wodorowe, co powoduje blokowanie możliwości pompowania.
Sterowanie i zasilanie.
Śruby molekularne mogą być obracane przez motory molekularne napędzane elektrycznie, optycznie lub biochemicznie albo rozmaitymi mechanizmami przypominającymi urządzenia zębatkowo-zapadkowe. 
Rodzajem śrub molekularnych są napędzane niektóre organella komórkowe, np: wici, które są złożonymi kompleksami białek takich jak miozyna, kinezyna i syntaza ATP, łącznie tworzącymi zespół nanomaszyn przypominający kombinację motoru i śruby.
Zastosowania.
W 2000 r. ukazała się publikacja naukowa opisująca otrzymaną sztucznie i efektywnie działającą nanomaszynę składającą się z motoru i śruby molekularnej. Autorzy sugerują, że tego rodzaju maszyny mogą znaleźć zastosowanie jako nowe narzędzia do rozdzielania złożonych mieszanin w chemii analitycznej i fizycznej, jako systemy selektywnego dozowania leków, manipulowania genami oraz jako napęd dla mikroskopijnych robotów wykonujących najrozmaitsze prace w skali nano.

</doc>
<doc id="1448487" url="https://pl.wikipedia.org/wiki?curid=1448487" title="A.C. Milan w sezonie 2004/2005">
A.C. Milan w sezonie 2004/2005

Osiągnięcia i skład piłkarskiego zespołu A.C. Milan w sezonie 2004/05.
Skład zespołu.
Bramkarze:
Obrońcy:
Pomocnicy:
Napastnicy:

</doc>
<doc id="1448490" url="https://pl.wikipedia.org/wiki?curid=1448490" title="A.C. Milan w sezonie 2003/2004">
A.C. Milan w sezonie 2003/2004

Osiągnięcia i skład piłkarskiego zespołu A.C. Milan w sezonie 2003/04.
Skład zespołu.
Bramkarze:
Obrońcy:
Pomocnicy:
Napastnicy:
Transfery w sesji zimowej.
Przybyli:
Odeszli:

</doc>
<doc id="1448491" url="https://pl.wikipedia.org/wiki?curid=1448491" title="ETPC">
ETPC



</doc>
<doc id="1448494" url="https://pl.wikipedia.org/wiki?curid=1448494" title="7,5 cm FK 18">
7,5 cm FK 18

7,5 cm Feldkanone 18 (7,5 cm FK 18) – niemiecka armata polowa z okresu II wojny światowej. Armata miała zastąpić wcześniejsze działo 7,5 cm FK 16 n.A., które było przekalibrowanym działem 7,7 cm FK 16 wywodzącym się jeszcze z I wojny światowej. Pierwsze armaty 7,5 cm FK 18 weszły do służby w 1938.
Armaty FK 18 była znacznie lżejsze od dział które zastąpiły (choć w niektórych jednostkach 7,5 cm FK 16 n. A. były używane do końca wojny), ale nie wyróżniały się niczym szczególnym, za to, z niewyjaśnionych powodów, wnętrze luf armat tego typu było szczególnie podatne na uszkodzenia i armaty te wymagały wizualnej inspekcji wnętrza lufy po praktycznie każdym strzale. 

</doc>
<doc id="1448511" url="https://pl.wikipedia.org/wiki?curid=1448511" title="Tucydydes (polityk)">
Tucydydes (polityk)



</doc>
<doc id="1448512" url="https://pl.wikipedia.org/wiki?curid=1448512" title="Wielki Biały Staw">
Wielki Biały Staw

Wielki Biały Staw, Biały Staw Kieżmarski, Biały Staw (, , ) – największy ze stawów znajdujących się w Dolinie Białych Stawów w północno-wschodniej części Tatr Wysokich na Słowacji.
Opis.
Staw znajduje się w dolnej części doliny, na poziomie 1613 m n.p.m. Jego powierzchnia według pomiarów przeprowadzonych przez TANAP w latach 1961–1966 wynosi niecały hektar (0,95 ha), starsze pomiary Józefa Szaflarskiego podają 1,056 ha. Wielki Biały Staw ma 195 m długości i 70 m szerokości (według Szaflarskiego odpowiednio 227 m i 82 m) oraz 1 m głębokości. Nad staw opadają z północy zbocza Bielskiej Kopy, od wschodu góruje nad nim sylwetka Jagnięcego Szczytu. W północno-zachodniej części zbiornika uchodzą do niego dwa drobne cieki wodne. Z jeziora wypływa Biały Potok Kieżmarski, będący głównym dopływem Zielonego Potoku Kieżmarskiego, do którego wpada w Dolinie Kieżmarskiej na wysokości ok. 1350 m n.p.m.
Wielki Biały Staw jest otoczony osadami morenowymi. Jego dno od południowej strony jest muliste, odpływ zaś zaścielony dużymi kamieniami. Wskutek małej głębokości poziom wody w stawie i jej temperatura ulegają dużym wahaniom, co odróżnia to jezioro od innych tatrzańskich jezior tej wielkości.
Staw jest największym z jeziorek i oczek wodnych w Dolinie Białych Stawów, obejmowanych wspólną nazwą Białych Stawów. Kilkaset metrów na południe od niego znajduje się drugi pod względem wielkości w dolinie Stręgacznik (Trójkątny Staw), pozostałe stawy to Małe Białe Stawy, Niżni i Wyżni Rzeżuchowy Stawek oraz Żółty Stawek.
Historia.
W 1851 r. jezioro malował Maciej Bogusz Stęczyński, napisał też o nim wiersz, a miejsce to łączył z legendami o zaklętym rubinie. Od 1897 r. przez kilka lat obok stawu działała fabryczka olejku kosodrzewinowego, która na cele produkcji wyniszczyła w okolicy duże ilości limby i kosodrzewiny. Po 1955 r. dokonano nasadzeń limby, kosodrzewina odnowiła się już samoistnie.
Nad stawem w 1922 r. z inicjatywy generała Votruby zostało wybudowane małe schronisko, które miało służyć jako awaryjna baza noclegowa dla żołnierzy na wypadek konfliktu granicznego z Polską. Schronisko od założyciela zwane było "Votrubova chata". Dwa lata później schronisko zostało przejęte przez czechosłowackie towarzystwo turystyczne KČST, którego działacze próbowali nadać mu imię Janosika, jednego z najgroźniejszych zbójników karpackich, do czego jednak nie doszło. Chata straciła swoje znaczenie i została rozebrana po wybudowaniu nieopodal w 1942 r. Schroniska Kieżmarskiego. Miało ono dwa piętra i istniało do 1974 r., kiedy zostało zniszczone w wyniku pożaru.
Dziś nad Wielkim Białym Stawem znajduje się koniec najdłuższego szlaku w Tatrach – znakowanej czerwono Magistrali Tatrzańskiej. Dawniej ścieżka prowadziła dalej granią Tatr Bielskich, końcowy odcinek został jednak zamknięty pod pretekstem ochrony przyrody i funkcjonował jako teren polowań dla dygnitarzy rządu czechosłowackiego. Przy stawie widać obecnie jeszcze fundamenty Schroniska Kieżmarskiego, postawiono tu też ławy dla turystów.
Zanikanie stawu.
Biały Staw Kieżmarski jest klasycznym przykładem wysokogórskiego jeziora w zaawansowanym stadium rozwojowym. Już w latach 80. XIX w. polski botanik Bolesław Kotula pisał o Wielkim Białym Stawie, że jest to "„brudna kałuża turzycami porosła”". Bardzo płytki, przepływowy, stale zasilany przez dwa wpadające do niego potoki drobnym materiałem mineralnym, jest jednym z najszybciej zanikających stawów tatrzańskich. Według danych z 2018 r. jego wymiary wynoszą już tylko 177 × 65 m, zaś powierzchnia skurczyła się do 0,79 ha. Maksymalna głębokość wynosi tylko 0,8 m, a średnia – jedynie 0,44 m. Przybrzeżne części stawu są zdecydowanie płytsze, a pod głęboką na kilka-kilkanaście centymetrów warstwą wody znajdują się dość grube warstwy drobnych osadów mineralno-organicznych. Zapewnia to doskonałe warunki rozwoju roślinności, w tym zwłaszcza turzycy dzióbkowatej.
Ekspansja roślinności ogranicza szybkość przepływu wody i zwiększa ilość zatrzymywanego osadu. Jednocześnie wzrastająca ilość martwej masy organicznej, pochodząca z obumarłych fragmentów roślin użyźnia osad, stwarzając jeszcze korzystniejsze warunki dla turzyc. W ten sposób szybkość zarastania zbiornika nieustannie się zwiększa. W latach 1949–1986 staw zarastał w tempie ok. 12 m² na rok. Natomiast w latach 2009–2018 tempo zarastania wynosiło już 61 m² na rok, co oznacza, że wzrosło ono pięciokrotnie. Utrata powierzchni lustra wody jest tu największa w porównaniu ze stratami powierzchni wszystkich innych stawów tatrzańskich. W przypadku przyjęcia najbardziej optymalnego modelu matematycznego możemy się spodziewać, że staw straci ostatnie fragmenty lustra wody do ok. 2350 r. Jest jednak bardziej prawdopodobne, że stanie się to jeszcze przed końcem naszego stulecia. Na miejscu stawu przez pewien czas istnieć będzie podmokła łąka turzycowa, przecięta ciekami wspomnianych dwóch potoków, na którą z czasem zacznie wkraczać kosodrzewina.

</doc>
<doc id="1448518" url="https://pl.wikipedia.org/wiki?curid=1448518" title="Filharmonia Warszawska">
Filharmonia Warszawska



</doc>
<doc id="1448519" url="https://pl.wikipedia.org/wiki?curid=1448519" title="Won’t Go Home Without You">
Won’t Go Home Without You

Won’t Go Home Without You – singel grupy Maroon 5, trzeci singel z drugiej płyty tego zespołu "It Won't Be Soon Before Long".
Singel został wydany w Wielkiej Brytanii 19 grudnia 2007, a w Australii i Stanach Zjednoczonych 1 stycznia 2008.
Utwór był nominowany do nagrody Grammy w kategorii "Best Pop Performance by a Duo or Group with Vocals" za rok 2009.

</doc>
<doc id="1448525" url="https://pl.wikipedia.org/wiki?curid=1448525" title="Silvestro Lega">
Silvestro Lega

Silvestro Lega (ur. 8 grudnia 1826 w Modigliana, zm. 21 września 1895 we Florencji), włoski malarz należący do grupy Macchiaioli.

</doc>
<doc id="1448530" url="https://pl.wikipedia.org/wiki?curid=1448530" title="Google Street View">
Google Street View

Google Street View – funkcja Google Maps i Google Earth, która zapewnia panoramiczne (prawie cała sfera) widoki z poziomu ulicy i pozwala użytkownikom na wyświetlanie wybranych części świata. 
Gra wideo "GeoGuessr" bazuje na zdjęciach z Google Street View.
Historia.
Funkcja ta jest dostępna od dnia 25 maja 2007 i początkowo obejmowała tylko pięć amerykańskich miast: San Francisco, Las Vegas, Denver, Miami, Nowy Jork, do których w kolejnych miesiącach dołączyły kolejne.
Z okazji odbywającego się w lipcu 2008 roku wyścigu Tour de France w usłudze Street View znalazły się poszczególne etapy wyścigu. Od sierpnia 2008 roku dostępne są również zdjęcia Japonii i Australii oraz w późniejszym okresie Nowej Zelandii. Od października 2008 są dostępne cztery miasta hiszpańskie i cztery miasta włoskie. 18 marca 2009 roku zostały w usłudze udostępnione większe miasta w Wielkiej Brytanii i Holandii. 18 sierpnia 2009 udostępniono widoki ze Szwajcarii i kilku miast w Portugalii. Od 7 października 2009 można oglądać widoki z ośmiu miast w Czechach.
Do grudnia 2009 dołączyły zdjęcia wielu miejsc w następujących krajach: Stany Zjednoczone, Wielka Brytania, Czechy, Francja, Włochy, Meksyk, Holandia, Portugalia, Hiszpania, Szwajcaria, Kanada, Japonia, Tajwan, Singapur, Australia i Nowa Zelandia.
Na początku działania usługi zdjęcia do Google Street View zostały zrobione z poziomu ulicy przez kamery zamontowane na samochodach. Później wprowadzono także inne pojazdy: trójkołowy rower, wózek pchany przez operatora, skuter śnieżny, czy zwierzę - wielbłąda a także urządzenie noszone przez człowieka na plecach, dzięki czemu dostępne są panoramy z budynków, gór, parków i innych miejsc, do których nie ma dostępu zwykłym samochodem. Do poruszania się używa się klawiszy strzałek na klawiaturze i myszy, aby zmienić kierunek i kąt. Wzdłuż ulic wyświetlane są linie pomocnicze wskazujące możliwy kierunek dalszego poruszania.
Kontrowersje.
Japonia.
Grupa dziennikarzy, profesorów i prawników zwróciła się do japońskiego oddziału Google z żądaniem usunięcia usługi Street View.
Uważają oni, że łamie ona w sposób zasadniczy prawo ludzi do prywatności.
Władze Tokio i Osaki jednocześnie zwróciły się do władz państwa o podjęcie prawnych kroków, żeby ustrzec się przed Google Street View i innych tego typu usług w przyszłości. Obecnie stosowane metody uniemożliwiające identyfikację osób nie znalazły uznania u Japończyków, których prawo w tej kwestii jest o wiele surowsze niż amerykańskie. Google podporządkowało się żądaniom.
Wielka Brytania.
Brytyjska organizacja Privacy International skierowała oficjalną skargę do komisarza ds. informacji (Information Commissioner). Skargę oparto na 200 zgłoszeniach od osób, które zidentyfikowały się na zdjęciach widocznych w sieci. Privacy International domaga się zamknięcia brytyjskiej wersji Street View do czasu, aż sytuacja zostanie ostatecznie wyjaśniona.
Stany Zjednoczone.
Miasto North Oaks w stanie Minnesota jest prywatną własnością, łącznie z drogami, po których nie można się poruszać bez pozwolenia, chociaż nie ma tam żadnych bram. Władze miasta zażądały usunięcia wszystkich obrazów miasta dostępnych w ramach usługi Street View, w przeciwnym razie zagroziły konsekwencjami za wtargnięcie na teren prywatny. Google podporządkowało się żądaniom.
Problemy związane z prywatnością.
Wysoka rozdzielczość zdjęć (można było rozpoznać na nich twarze sfotografowanych osób) wywołała zarzuty o pogwałcenie prywatności przez Google. Na obecnie publikowanych zdjęciach twarze przechodniów są rozmyte.
W 2010 poinformowano o zbieraniu danych z otwartych sieci Wi-Fi przez samochody Street View. Google było w posiadaniu 300 GB informacji, jakie te sieci wysyłały oraz pobierały, pochodzące z ponad trzydziestu krajów. Firma tłumaczyła się błędem w kodzie.

</doc>
<doc id="1448531" url="https://pl.wikipedia.org/wiki?curid=1448531" title="Friedrich August Wolf">
Friedrich August Wolf

Fryderyk August Wolf (ur. 15 lutego 1759, zm. 8 sierpnia 1824) – niemiecki filolog, podniósł kwestię autorstwa "Iliady" i "Odysei".

</doc>
<doc id="1448532" url="https://pl.wikipedia.org/wiki?curid=1448532" title="Hugo von Seeliger">
Hugo von Seeliger

Hugo von Seeliger (ur. 23 września 1849 w Białej, zm. 2 grudnia 1924 w Monachium) – niemiecki astronom, związany przede wszystkim z Uniwersytetem Ludwika i Maksymiliana w Monachium i tamtejszym obserwatorium, autor prac poświęconych paradoksowi grawitacyjnemu i odkrywca tzw. zjawiska Seeligera.
Życiorys.
Urodził się w Białej (dziś Bielsko-Biała) na pograniczu Galicji i Śląska Austriackiego jako drugie dziecko Rudolfa Seeligera, zamożnego posiadacza ziemskiego, lokalnego polityka i długoletniego burmistrza Białej. Jego bratem był historyk Gerhard Seeliger. Hugo po skończeniu w 1867 szkoły średniej w Cieszynie studiował astronomię i matematykę na uniwersytetach w Heidelbergu i Lipsku. W roku 1872 uzyskał doktorat z astronomii pod kierunkiem Carla Christiana Bruhnsa.
Przez krótki czas pracował w obserwatorium astromicznym w Lipsku, po czym przeniósł się do Bonn, gdzie został asystentem Friedricha Wilhelma Argelandera. W 1874 przewodził niemieckiej ekspedycji na Wyspy Auckland w celu obserwacji tranzytu Wenus. Po habilitacji w roku 1877 zrezygnował ze stanowiska i przez kilka lat utrzymywał się z pracy prywatnego nauczyciela. W 1881 został dyrektorem obserwatorium w Gothcie, skąd we wrześniu 1882 przeniósł się do Monachium. Został profesorem astronomii na Uniwersytecie Ludwika i Maksymiliana i dyrektorem Królewskiego Obserwatorium Astronomicznego Bogenhausen. W stolicy Bawarii pozostał już na zawsze. Do jego studentów należał m.in. pionier nowoczesnej astrofizyki, Karl Schwarzschild.
W 1882 Seeliger został członkiem Niemieckiej Akademii Przyrodników Leopoldina, dziesięć lat później przyjęto go do londyńskiego Królewskiego Towarzystwa Astronomicznego. W latach 1897–1921 był przewodniczącym Astronomische Gesellschaft (niemieckiego towarzystwa astronomicznego), a w latach 1919–1923 pełnił funkcję prezydenta Bawarskiej Akademii Nauk. Został odznaczony szeregiem odznaczeń państwowych: pruskim Orderem Orła Czerwonego (1896), Orderem Zasługi Korony Bawarskiej (1902), szwedzkim Orderem Gwiazdy Polarnej (1912), pruskim Pour le Mérite (1915) oraz bawarskim Orderem św. Michała. Wraz z otrzymaniem bawarskiego Orderu Zasługi został w 1902 podniesiony do stanu szlacheckiego (tytuł "Ritter"). Zmarł w grudniu 1924 w wieku 75 lat.
W swej pracy naukowej Seeliger skupiał się na czterech dziedzinach: mechanice nieba (m.in. badania układu wielogwiezdnego Zeta Cancri), fotometrii (prace poświęcone pierścieniom Saturna i światłu zodiakalnemu), teorii nowych (obalona później teoria o powstawaniu nowych poprzez zderzenie gwiazdy z chmurą gazową) oraz statystyce stelarnej (uczestniczył w tworzeniu Bonner Durchmusterung). W 1895 sformułował wyjaśnienie paradoksu grawitacyjnego, zwanego też paradoksem Seeligera. W trakcie obserwacji Saturna zaobserwował tzw. efekt opozycji, nazwany później zjawiskiem Seeligera. W 1888 zmodyfikował opracowaną przez Eugena von Lommela formułę opisującą odbicie światła na nierównych powierzchniach, znaną odtąd jako formuła Lommela-Seeligera.
Nazwiskiem astronoma zostały nazwane krater księżycowy Seeliger oraz planetoida (892) Seeligeria.

</doc>
<doc id="1448536" url="https://pl.wikipedia.org/wiki?curid=1448536" title="Urs (ujednoznacznienie)">
Urs (ujednoznacznienie)



</doc>
<doc id="1448545" url="https://pl.wikipedia.org/wiki?curid=1448545" title="Mervyn MacDonnell">
Mervyn MacDonnell

Mervyn Sorley MacDonnell (ur. 24 lipca 1880 w Sligo, zm. 22 marca 1949 w Bath) – brytyjski dyplomata, Wysoki Komisarz Ligi Narodów w Wolnym Mieście Gdańsku.
Wychowanek szkół w Elstree i Cheltenham. Po ukończeniu Trinity College w Dublinie, w l. 1905-1912 w brytyjskiej służbie w Sudanie, 1912-1923 w Egipcie, 1920-23 zarządzał jedną z prowincji (Western Desert Province). 22 lutego 1923 objął urząd Wysokiego Komisarza Ligi Narodów w Gdańsku na miejsce gen. Richarda Hakinga. Po zakończeniu misji w Gdańsku (21 lutego 1926) był m.in. specjalnym komisarzem ds. osadnictwa granicznego w Transjordanii (1931) i reprezentantem BBC na plebiscycie w Terytorium Saary. Odznaczony Orderem Imperium Brytyjskiego (OBE).

</doc>
<doc id="1448546" url="https://pl.wikipedia.org/wiki?curid=1448546" title="Urs (imię)">
Urs (imię)



</doc>
<doc id="1448553" url="https://pl.wikipedia.org/wiki?curid=1448553" title="Jānis Šmits">
Jānis Šmits

 
Jānis Šmits (ur. 1 kwietnia 1968 w Rydze, zm. 23 września 2019 tamże) – łotewski pastor, działacz społeczny, polityk i samorządowiec, poseł na Sejm, radny Rygi, przewodniczący antygejowskiej organizacji NoPride.
Życiorys.
Ukończył studia na Wydziale Teologicznym Uniwersytetu Łotewskiego. Od 1993 sprawował posługę pastora w parafiach na terenie kraju. W latach 1994–1995 odbył kursy w protestanckich instytucjach USA. W 2002 znalazł się wśród założycieli chrześcijańsko-demokratycznej Pierwszej Partii Łotwy. W 2004 uzyskał mandat poselski z jej list na miejsce Ēriksa Jēkabsonsa. Pełnił obowiązki przewodniczącego frakcji LPP i sekretarza Sejmu. W 2006 ponownie znalazł się w Sejmie z listy LPP/LC, stając na czele Komisji Praw Człowieka. Jego wybór na to stanowisko spotkał się z krytyką organizacji broniących praw człowieka oraz Rady Europy. W latach 2006–2009 reprezentował Łotwę w Zgromadzeniu Parlamentarnym NATO.
W 2009 utracił mandat poselski. W tym samym roku został wybrany radnym Rygi. W wyborach samorządowych w 2013 uzyskał reelekcję. W wyborach w 2017 nie został ponownie wybrany do rady. 
W wyborach w 2010 bez powodzenia ubiegał się o wybór na posła do Sejmu z listy koalicji O lepszą Łotwę, zaś w następnym roku z ramienia LPP/LC. Następnie wszedł w skład władz ugrupowania Honor Służyć Rydze. 
Pozostawał jednym z najaktywniejszych przeciwników ruchu LGBT na Łotwie. Wielokrotnie wypowiadał się za zakazem zgromadzeń i marszów homoseksualistów w Rydze. W czerwcu 2009 przejął z rąk Igorsa Masļakovsa kierownictwo nad organizacją NoPride. Należał do zwolenników ponownego otwarcia debaty publicznej na temat kary śmierci. 
Zmarł jesienią 2019.

</doc>
<doc id="1448554" url="https://pl.wikipedia.org/wiki?curid=1448554" title="Mervyn Mac Donnell">
Mervyn Mac Donnell



</doc>
<doc id="1448557" url="https://pl.wikipedia.org/wiki?curid=1448557" title="Forteca Yedikule">
Forteca Yedikule



</doc>
<doc id="1448565" url="https://pl.wikipedia.org/wiki?curid=1448565" title="Jānis Vanags">
Jānis Vanags

Jānis Vanags (ur. 25 maja 1958 w Lipawie) – łotewski duchowny, arcybiskup Kościoła Ewangelicko-Luterańskiego Łotwy (LELB).
Życiorys.
Ukończył szkołę średnią w rodzinnej Lipawie. W latach 1976–1982 studiował na Wydziale Chemii Łotewskiego Uniwersytetu Państwowego. W okresie 1982–1985 pracował w szkole średniej w Rydze jako nauczyciel chemii. Został zwolniony z powodów światopoglądowych. Podjął studia w seminarium Kościoła Ewangelicko-Luterańskiego Łotwy w Rydze (1984–1989). 1 listopada 1985 został ordynowany na duchownego Kościoła. 26 stycznia 1993 został wybrany przez Synod Kościoła Ewangelicko-Luterańskiego Łotwy (łot. "Latvijas Evaņģēliski Luteriskā Baznīca", LELB) arcybiskupem ryskim. 29 sierpnia 1993 przyjął sakrę biskupią z rąk biskupa Sztokholmu, Larsa Svenungssona.
Żonaty, ma córkę i syna. Odznaczony m.in. Orderem Trzech Gwiazd II klasy (1998), a także Orderem Krzyża Ziemi Maryjnej III klasy (2006).

</doc>
<doc id="1448567" url="https://pl.wikipedia.org/wiki?curid=1448567" title="Decemviri">
Decemviri

Decemviri (łac. "dziesięciu mężów") - kolegium urzędnicze w republice rzymskiej składające się z 10 członków, w latach 451 - 449 p.n.e. sprawujące najwyższą władzę w państwie.
W 452 p.n.e. plebejusze i patrycjusze porozumieli się w sprawie stworzenia dziesięcioosobowego kolegium, które miałoby zająć się kodyfikacją prawa. Kolegium decemvirów zostało powołane w roku 451 p.n.e. Ne jego czele stanęli wybrani na ten rok na konsulów Appius Claudius Crassus i Titus Genucius Augurinus. Decemvirom przekazano całkowitą władzę w państwie i pełnili oni kompetencje wszystkich urzędników państwowych. Co 10 dni każdy decemvir miał prawo do liktorów. Decemvirowie powołali wówczas komicja centurialne.
W roku 450 p.n.e. przedłużono na kolejny rok kadencję decemvirów. Dokonali oni wówczas kodyfikacji prawa (prawo dwunastu tablic).
W roku 449 p.n.e. decemvirowie bezprawnie przedłużyli swoją kadencję o kolejny rok. Zaczęli sprawować rządy tyrańskie i doczekali się przydomku "dziesięciu Tarkwiniuszy". Zamordowanie jednego z plebejuszy i zgwałcenie dziewczyny imieniem Werginia przez Appiusa Claudiusa doprowadziło do zbrojnego powstania plebejuszy, w wyniku którego decemvirowie zostali obaleni.
Skład kolegium decemvirów.
451 p.n.e.
450 i 449 p.n.e.

</doc>
<doc id="1448570" url="https://pl.wikipedia.org/wiki?curid=1448570" title="Jazda na suwak">
Jazda na suwak

„Jazda na suwak” – metoda dojazdu do zwężenia jezdni, polegająca na kontynuowaniu ruchu na obu pasach do samego momentu zwężenia, a następnie przepuszczania przez każdy pojazd jednego pojazdu z pasa, który się kończy.
W wielu państwach zasadę jazdy na suwak regulują przepisy, np. w art. 7 pkt 4 Prawa o Ruchu Drogowym (StVO) w Niemczech:
„Jazda na suwak” w Polsce.
Znaki zalecające ten sposób zachowania na drodze pojawiły się w Polsce po 2000.
Zasada została uregulowana w kodeksie drogowym przez ustawę z dnia 16 października 2019 r. o zmianie ustawy Prawo o ruchu drogowym. Zgodnie z art. 22 ust. 4a i 4b znowelizowanej ustawy:
Innymi słowy, w przypadku gdy droga dwupasmowa zwęża się do jednego pasa, kierowca jadący pasem, który nie zanika, musi wpuścić jedno auto z pasa zanikającego; po nim ten sam manewr wykonuje każdy kolejny kierowca. W przypadku drogi trzypasmowej każdy kierowca jadący pasem głównym ma obowiązek wpuścić naprzemiennie dwa auta (zgodnie z ogólną zasadą pierwszeństwo ma tutaj auto z prawego pasa). Beneficjentami „jazdy na suwak” są wyłącznie pojazdy z zanikającego pasa, które dojechały już do krytycznego punktu (nie mają możliwości kontynuowania jazdy).
Zasada „jazdy na suwak” ma zastosowanie w sytuacji, kiedy wskutek zwężenia utworzył się korek, i wszystkie pojazdy poruszają się w określonych w art. 22 ust. 4a i 4b „warunkach znacznego zmniejszenia prędkości”. Zasada nie obowiązuje więc m.in. na wjazdach na trasy szybkiego ruchu i stacjach paliw, tj. na pasach pozwalających na płynne włączanie się do ruchu.
Złamanie zasady „jazdy na suwak” jest zagrożone mandatem.
Prawidłowe wykonanie.
Pojazd wpuszczany:
Pojazd wpuszczający:

</doc>
<doc id="1448572" url="https://pl.wikipedia.org/wiki?curid=1448572" title="Brytyjskie okręty podwodne typu S">
Brytyjskie okręty podwodne typu S

Okręty podwodne typu S – brytyjskie jednokadłubowe okręty podwodne z okresu II wojny światowej, skonstruowane do przeprowadzania operacji o niewielkim zasięgu. Wyposażone były w zewnętrzne zbiorniki balastowe, zaś zbiorniki paliwa umieszczone były wewnątrz okrętu. Jednostki zaczęły wchodzić do służby w Royal Navy w 1932 roku. Powstały trzy nieznacznie różniące się od siebie wersje produkcyjne. Łącznie zbudowano 62 okręty. 
Prace nad nowymi okrętami podwodnymi przystosowanymi do działania w rejonie Morza Północnego i Morza Śródziemnego rozpoczęły się na początku lat 30. XX wieku. Okręty miały zastąpić w służbie jednostki typu "H". Dwa pierwsze okręty typu "S" należące do pierwszej grupy produkcyjnej zostały zamówione w 1929 roku. Dwie kolejne jednostki zamówiono w 1930 roku. Pierwszy okręt tej wersji wszedł do służby w listopadzie 1932 roku. Okręty tego typu służyły głównie w ramach Home Fleet. Podczas II wojny światowej zatonęło 9 okrętów tego typu. 10 okrętów zostało przekazanych Holandii, Związkowi Radzieckiemu, Francji, Portugalii oraz Izraelowi.

</doc>
<doc id="1448574" url="https://pl.wikipedia.org/wiki?curid=1448574" title="PUD">
PUD



</doc>
<doc id="1448576" url="https://pl.wikipedia.org/wiki?curid=1448576" title="Bielska Kopa">
Bielska Kopa

Bielska Kopa lub Kopa Bielska (, , ) – szczyt na północno-wschodnim krańcu Tatr Wysokich, w krótkiej bocznej grani odchodzącej od grani głównej w dolnej części Koperszadzkiej Grani. Bielska Kopa ma wysokość 1835 m, 1832 m, 1833 m lub 1836. Od Koperszadzkiego Zwornika – bocznego wierzchołka Koperszadzkiej Czuby – na południowym zachodzie oddziela ją Wyżnia Przełęcz pod Kopą.
Bielska Kopa ma charakter trawiasto-skalisty, a jej wierzchołek jest stosunkowo rozłożysty i znajduje się w północno-zachodniej części grani. Ok. 400 m na południowy wschód od głównego wierzchołka znajduje się drugi niższy (1816 m), trawiasty i szeroki tak jak wyższy. Grzbiet prowadzi dalej na wschód, gdzie stosunkowo ostrymi zboczami opada na Bielską Rówień. Północne stoki Bielskiej Kopy opadają łagodnie do Doliny Przednich Koperszadów, południowe nieco stromiej do Doliny Białych Stawów. Obie te doliny są górnymi piętrami Doliny Kieżmarskiej i łączą się w rejonie Bielskiej Równi.
Góra ta jako jedyna w południowej i wschodniej części Tatr Wysokich jest zbudowana w całości ze skał osadowych – górne partie tworzone są przez wapienie i dolomity triasu, dolne także przez triasowe łupki.
Od Bielskiej Kopy pochodzi nazwa pobliskiej Przełęczy pod Kopą (Niżniej), położonej w grani głównej i stanowiącej granicę między Tatrami Wysokimi a Bielskimi. Ze względu na swe położenie i układ grani Kopa bywa niekiedy zaliczana błędnie do Tatr Bielskich.
Na szczyt nie prowadzą szlaki turystyczne, turyści jednak czasami wchodzą na Bielską Kopę. Z jej wierzchołka rozlegają się widoki na otoczenie Doliny Kieżmarskiej. Najdogodniejsza droga prowadzi z Wyżniej Przełęczy pod Kopą, łatwe jest też wejście z sąsiednich dolin.
Szczyt był odwiedzany już na przełomie XVIII i XIX wieku. Dokładnie został opisany przez Christiana Genersicha. W 1851 r. na Bielskiej Kopie był Maciej Bogusz Stęczyński, który poświęcił jej wiersz i ją narysował. Maria Steczkowska w 1872 r. pisała o widoku z Bielskiej Kopy: „"Mamy przed sobą jeden z najwspanialszych górskich widoków, a najmajestatyczniej występują groźne spiskie olbrzymy"”. Już w roku 1751 naukowcy z Wiednia badali tutejsze sztolnie i wyrobiska. Geograf Joseph Liesganig spadł wtedy z Bielskiej Kopy i o mało nie stracił życia.
W zimie jako pierwsi na Kopie Bielskiej byli Gyula Komarnicki i István Laufer 18 kwietnia 1908 r.
Dawniej Bielską Kopę określano też innymi nazwami: Twarożna, Kopa w Koperszadach, Kopa Bialska czy po prostu Kopa.

</doc>
<doc id="1448580" url="https://pl.wikipedia.org/wiki?curid=1448580" title="Porządek i Sprawiedliwość (Liberalni Demokraci)">
Porządek i Sprawiedliwość (Liberalni Demokraci)



</doc>
<doc id="1448583" url="https://pl.wikipedia.org/wiki?curid=1448583" title="Gleby deluwialne">
Gleby deluwialne

Gleby deluwialne to typ gleb powstałych z osadów wymytych ze zboczy wzniesień i odłożonych u ich podnóży. Wartość gospodarcza gleb deluwialnych zależy od typu skały macierzystej i zespołu czynników glebotwórczych.

</doc>
<doc id="1448584" url="https://pl.wikipedia.org/wiki?curid=1448584" title="Miłość i śmierć w Wenecji">
Miłość i śmierć w Wenecji

Miłość i śmierć w Wenecji – amerykańsko-brytyjski melodramat z 1997 roku na podstawie powieści Henry’ego Jamesa.
Opis fabuły.
Londyn, początek XX wieku. Kate Croy po śmierci matki jest wychowywana przez ciotkę Maude. Jej ojciec powydawał pieniądze na alkohol. Ciotka postanawia wyswatać ją z bogatym lordem Markiem. Tymczasem Kate zakochała się w ubogim dziennikarzu Mertonie Denscherze. Zaręczają się w tajemnicy, ale ten związek nie ma przyszłości. Pewnego dnia poznają Millie Theale, bogatą Amerykankę, która przybywa do Europy pozwiedzać i zaznać miłości przed śmiercią. Kate i Merton planują intrygę i oboje ruszają za nią do Wenecji. Merton ma ożenić się z Mille, a po jej śmierci będąc bogatym człowiekiem poślubić Kate.
Obsada.
i inni
Nagrody i nominacje.
Oscary za rok 1997
Złote Globy 1997
Nagrody BAFTA 1997
Nagroda Satelita 1997

</doc>
<doc id="1448587" url="https://pl.wikipedia.org/wiki?curid=1448587" title="Hugh Childers">
Hugh Childers

Hugh Culling Eardley Childers (ur. 25 czerwca 1827 w Londynie, zm. 29 stycznia 1896) – brytyjski polityk, członek Partii Liberalnej, minister w rządach Williama Ewarta Gladstone’a.
Kształcił się zarówno w Trinity College na Uniwersytecie Oksfordzkim, jak i w Trinity College na Uniwersytecie Cambridge. Tę ostatnią uczelnię ukończył w 1850 r. Następnie wyjechał do australijskiego kolonii Wiktoria, gdzie został inspektorem ds. szkół i emigracji. W 1852 r. złożył projekt ustawy powołującej do życia drugi uniwersytet w kolonii – Uniwersytet Melbourne. Childers został jego pierwszym wicekanclerzem. Pozostał na tym stanowisku do marca 1857 r., kiedy to powrócił do Wielkiej Brytanii.
W 1860 r. został wybrany do Izby Gmin jako reprezentant okręgu Pontefract. W 1864 r. został cywilnym lordem Admiralicji. W latach 1865–1866 był finansowym sekretarzem skarbu. W 1868 r. otrzymał stanowisko pierwszego lorda Admiralicji. Na tym stanowisku zyskał opinię człowieka ciężko pracującego, ale autokratycznego i nienadającego się do tej funkcji. Dążył do redukcji kosztów utrzymania floty oraz zmniejszenia jej personelu. Ograniczył znaczenie Rady Admiralicji.
Działaniom Childersa opinia publiczna przypisała winę za zatonięcie HMS "Captain", który zatonął we wrześniu 1870 r. z powodu wad konstrukcyjnych. Childers próbował się bronić i obciążał winą trzeciego lorda i kontrolera floty, sir Roberta Robinsona. Ostatecznie jednak w marcu 1871 r. podał się do dymisji z powodu złego stanu zdrowia.
Po rezygnacji wyjechał na kontynent europejski, ale powrócił po kilku miesiącach i w 1872 r. został Kanclerzem Księstwa Lancaster i Paymaster-General. Pozostał na tych stanowiskach do 1873 r. Po powrocie Partii Liberalnej do władzy w 1880 r. został ministrem wojny. Prowadził na tym stanowisku politykę cięć w wydatkach na utrzymanie armii, co wzbudzało liczne kontrowersje, jako że w tym czasie Wielka Brytania toczyła I wojnę burską, a w 1882 r. dokonała inwazji na Egipt. W 1881 r. przeprowadził reformę armii, zmieniając organizację pułków piechoty oraz ujednolicając umundurowanie.
W 1882 r. został kanclerzem skarbu. W 1885 r. przedstawił projekt budżetu, w którym znalazły się plany podniesienia podatku dochodowego i akcyzy od alkoholi. Projekt budżetu został odrzucony przez parlament w wyniku czego gabinet podał się do dymisji. W grudniowych wyborach 1885 r. Childers utracił miejsce w parlamencie. W styczniu 1886 r. powrócił jednak do Izby Gmin, wygrywając wybory uzupełniające w okręgu Edinburgh South.
Przez kilka miesięcy 1886 r. był ministrem spraw wewnętrznych w czasie, kiedy rząd Gladstone’a przedstawiał pierwszą "Home Rule Bill". Na skutek nalegań Childersa, który groził rezygnacją, usunięto z projektu przepisy finansowe. Projekt ustawy został jednak odrzucony przez parlament i rząd podał się do dymisji.
Childers zasiadał w Izbie Gmin do 1892 r. Jego ostatnim publicznym stanowiskiem był funkcja przewodniczącego królewskiej komisji irlandzkich spraw finansowych. Zmarł w 1896 r.

</doc>
<doc id="1448590" url="https://pl.wikipedia.org/wiki?curid=1448590" title="Słodkie jutro">
Słodkie jutro

Słodkie jutro – kanadyjski dramat obyczajowy z 1997 roku na podstawie powieści Russell Banks.
Opis fabuły.
W małym miasteczku dochodzi do tragedii: autobus szkolny wiozący dzieci do szkoły wypada z jezdni, wtacza do oblodzonego jeziora i tonie. Większość dzieci ginie. Do miasteczka przybywa prawnik Mitchell Stevens, który namawia mieszkańców do procesu o odszkodowanie.
Nagrody.
Oscary za rok 1997
MFF w Cannes w 1997

</doc>
<doc id="1448591" url="https://pl.wikipedia.org/wiki?curid=1448591" title="Historia odkryć i badań nad chorobą wrzodową i Helicobacter pylori">
Historia odkryć i badań nad chorobą wrzodową i Helicobacter pylori

W tym haśle opisano historię odkryć i badań nad chorobą wrzodową i Helicobacter pylori. W 2005 Barry Marshall i Robin Warren otrzymali nagrodę Nobla w dziedzinie fizjologii i medycyny za odkrycie, że powstawanie choroby wrzodowej jest spowodowane głównie przez zakażenie Helicobacter pylori, bakterię preferującą kwaśne środowisko, jakie występuje w żołądku. W wyniku tych odkryć, wrzody trawienne związane z zakażeniem H. pylori są obecnie leczone antybiotykami, które stosuje się w celu eradykacji zakażenia. Przez 30 lat przed ich odkryciem powszechnie uważano, że powstawanie wrzodów trawiennych jest wywoływane przez nadmiar kwasu solnego w żołądku. W tym czasie kontrolowanie kwasowości środowiska było podstawową metodą leczenia wrzodów trawiennych, co przynosiło tylko częściowy sukces.
Przed 1950 podano wiele opisów mikrobiologicznych bakterii obecnych w żołądku i soku żołądkowym, co uwiarygodniało teorię infekcyjną i nadkwaśności jako przyczyny choroby wrzodowej. W jednym badaniu, przeprowadzonym w 1954, nie odnaleziono dowodów na obecność bakterii w bioptatach żołądka barwionych tradycyjnymi metodami, co sprawiło, że teoria nadkwaśności stała się dogmatem. Ten paradygmat został zmieniony, gdy Warrenowi i Marshallowi udało się spełnić postulaty Kocha w serii doświadczeń w latach 1980., jednakże potrzebne były znaczne wysiłki, aby przekonać środowisko medyczne do znaczenia ich odkrycia. H. pylori powiązano dodatkowo z chłoniakami i gruczolakorakami żołądka i został zaklasyfikowany przez Światową Organizację Zdrowia jako czynnik rakotwórczy.

</doc>
<doc id="1448592" url="https://pl.wikipedia.org/wiki?curid=1448592" title="Żupania varażdińska">
Żupania varażdińska

Żupania varażdińska (chorw. "Varaždinska županija") – komitat w północnej Chorwacji ze stolicą w Varaždinie. W 2011 roku liczył 175 951 mieszkańców.
Podział administracyjny.
Żupania varażdińska jest podzielona na następujące jednostki administracyjne:

</doc>
<doc id="1448595" url="https://pl.wikipedia.org/wiki?curid=1448595" title="Żupania virowiticko-podrawska">
Żupania virowiticko-podrawska

Żupania virowiticko-podrawska (chorw. "Virovitičko-podravska županija") – komitat w Chorwacji, w północnej Slawonii, ze stolicą w Viroviticy. W 2011 roku liczył 84 836 mieszkańców
Podział administracyjny.
Żupania virowiticko-podrawska jest podzielona na następujące jednostki administracyjne:

</doc>
<doc id="1448597" url="https://pl.wikipedia.org/wiki?curid=1448597" title="Świadectwo szkolne">
Świadectwo szkolne

Świadectwo szkolne – zwykle oficjalny dokument poświadczający ukończenie określonego stopnia nauczania bądź ukończenia danej klasy (przeważnie wystawiane jest za dany rok szkolny). Zawiera spis przedmiotów objętych nauką i osiągnięte z nich oceny końcowe na semestr (półrocze) i na koniec roku szkolnego. 
Świadectwo ukończenia ostatniej klasy może także potwierdzać wykształcenie, kwalifikacje lub stopień wyszkolenia danej osoby, odbyte kursy i zdane testy oraz oceny otrzymane w czasie tych egzaminów (np. maturalne świadectwo dojrzałości).
Świadectwo szkolne z pozytywnymi ocenami oznacza, że uczeń zaliczył co najmniej minimum programowe wymagane na tym etapie edukacji i otrzymuje promocję do następnej (wyższej) klasy. Świadectwo, w którym występują oceny niedostateczne, może oznaczać pozostanie w tej samej klasie (o tym samym poziomie nauczania) na następny rok szkolny w celu powtórzenia i opanowania zalecanego materiału dydaktycznego.
Świadectwa szkolne dzielą się na promocyjne i ukończenia szkoły (otrzymują je absolwenci szkół).
Świadectwa szkolne w Polsce.
W Polsce świadectwa szkolne wydają szkoły: podstawowe, ponadpodstawowe, policealne i inne. 
Szkoły wyższe, uniwersytety i politechniki zwykle wydają dyplomy ukończenia studiów (na końcu edukacji, po zaliczeniu wszystkich wymaganych egzaminów i obronieniu pracy dyplomowej, np. magisterskiej). Ponadto wydaje się zaświadczenia o studiowaniu na uczelni.
Rozdanie świadectw następuje w ostatnim dniu roku szkolnego. Świadectwa wręczane są zwykle przez nauczyciela – wychowawcę danej klasy. Rozdanie świadectw wiąże się z podziękowaniami składanymi nauczycielom przez ich uczniów za poniesiony trud oraz wręczeniem im drobnych upominków.
Świadectwo z wyróżnieniem.
Wyróżniający się w nauce uczniowie są promowani poprzez wręczenie im świadectwa szkolnego z wyróżnieniem, które posiada dodatkowo nadrukowaną wzdłuż świadectwa flagę polską w postaci biało-czerwonego pasa, zwaną popularnie "czerwonym paskiem". Czasami odbywa się to na uroczystym apelu kończącym rok szkolny, w którym udział bierze cała społeczność szkolna, a także specjalnie przybyli na tę uroczystość goście (w tym rodzice).
By uzyskać świadectwo z wyróżnieniem, należy dotrzymać dwóch warunków:  
Kolory giloszy.
Świadectwa szkolne drukowane są na kolorowych giloszach w następujących barwach:
Wszystkie gilosze są drukowane w formacie A4, z wyjątkiem niektórych (np. technikum i szkół artystycznych) (A3).
Następujące dokumenty są drukowane na specjalnym giloszu:
Przed 2005 rokiem świadectwo dojrzałości było dodawane do świadectwa ukończenia liceum ogólnokształcącego, liceum zawodowego i technikum.

</doc>
<doc id="1448601" url="https://pl.wikipedia.org/wiki?curid=1448601" title="Okręg wyborczy Pontefract">
Okręg wyborczy Pontefract

Okręg wyborczy Pontefract – wysyłał swoich przedstawicieli do parlamentów w latach 1295 i 1298, ale na stałe był reprezentowany od 1621 roku. Wysyłał do angielskiej, a następnie brytyjskiej, Izby Gmin dwóch deputowanych. W roku 1885 liczbę mandatów przypadających na okręg zmniejszono do jednego. Okręg obejmował miasto Pontefract w hrabstwie West Yorkshire. Został zlikwidowany w 1974 roku.

</doc>
<doc id="1448602" url="https://pl.wikipedia.org/wiki?curid=1448602" title="Żupania kopriwnicko-kriżewczyńska">
Żupania kopriwnicko-kriżewczyńska

Żupania kopriwnicko-kriżewczyńska (chorw. "Koprivničko-križevačka županija") – komitat w północnej Chorwacji ze stolicą w Koprivnicy. W 2011 roku liczył 115 584 mieszkańców.
Podział administracyjny.
Żupania kopriwnicko-kriżewczyńska jest podzielona na następujące jednostki administracyjne:

</doc>
<doc id="1448603" url="https://pl.wikipedia.org/wiki?curid=1448603" title="Narodowo-Demokratyczny Ruch na rzecz Niepodległej Litwy">
Narodowo-Demokratyczny Ruch na rzecz Niepodległej Litwy

Narodowo-Demokratyczny Ruch na rzecz Niepodległej Litwy (lit. "Nacionaldemokratinio judėjimo už nepriklausomą Lietuvą") - litewska partia polityczna o charakterze narodowym i eurosceptycznym założona w 1997 roku. 
Jej głównym celem było niedopuszczenie do członkostwa w Unii Europejskiej, choć partia opowiadała się np. za integracją z NATO. Inicjatorem i wieloletnim przywódcą ugrupowania był Rimantas Smetona. 

</doc>
<doc id="1448604" url="https://pl.wikipedia.org/wiki?curid=1448604" title="Stan sferoidalny">
Stan sferoidalny

Przez stan sferoidalny rozumie się istnienie warstwy pary, powstałej w wyniku silnego wrzenia, pomiędzy gorącą powierzchnią i czynnikiem, którym jest albo płyn, albo mieszanina dwufazowa płynu i pary.
Dzięki istnieniu stanu sferoidalnego można np. na chwilę włożyć rękę do ciekłego azotu bez odniesienia obrażeń.

</doc>
<doc id="1448607" url="https://pl.wikipedia.org/wiki?curid=1448607" title="Prydynol">
Prydynol

Prydynol, pridinol – wielofunkcyjny organiczny związek chemiczny zawierający dwie aromatyczne grupy fenylowe, grupę cykloheksyloaminową oraz grupę hydroksylową. 
Wykazuje aktywność fizjologiczną, jest miorelaksantem. Stosuje się go, między innymi, w leczeniu choroby Parkinsona. 
Prydynol jest dostępny w handlu jako chlorowodorek ("Pridinol") lub metanosulfonian ("Polmesilat").

</doc>
<doc id="1448609" url="https://pl.wikipedia.org/wiki?curid=1448609" title="Prospero Colonna (zm. 1463)">
Prospero Colonna (zm. 1463)

Prospero Colonna (ur. ok. 1410 w Rzymie, zm. 24 marca 1463 tamże) – włoski duchowny z potężnego rzymskiego rodu arystokratycznego Colonna, kardynał.
Życiorys.
Był bratankiem papieża Marcina V (1417-1431). W latach 1424-1434 był archidiakonem Canterbury. Jego wuj Marcin V na konsystorzu 24 maja 1426 mianował go kardynałem, jednak nominację tę ogłosił dopiero 8 listopada 1430, przyznając mu wówczas tytuł diakona San Giorgio in Velabro. Uczestniczył w konklawe 1431. Nowy papież Eugeniusz IV był nieprzychylny rodowi Colonna, co doprowadziło do konfliktu papieża z kardynałem. W 1433 Prospero Colonna został nawet ekskomunikowany, szybko jednak doszło do pojednania między nim a Eugeniuszem IV (pozostał wobec niego lojalny także w okresie schizmy bazylejskiej). Protodiakon Świętego Kolegium od września 1437. Był faworytem konklawe 1455, nie został jednak wybrany z powodu opozycji ze strony wrogiego wobec Colonnów rodu Orsini i jego sojuszników. Na konklawe 1458 jego głos okazał się decydujący dla wyboru Piusa II, który następnie mianował go archiprezbiterem bazyliki laterańskiej. Był protektorem humanistów (m.in. Leone Battista Alberti), wspierał też przedsięwzięcia archeologiczne w okolicach Rzymu. Zmarł na podagrę w wieku około 53 lat.

</doc>
<doc id="1448611" url="https://pl.wikipedia.org/wiki?curid=1448611" title="Lista szkół w Wieluniu">
Lista szkół w Wieluniu

Szkoły ponadgimnazjalne.
Nieistniejące:
Szkoły podstawowe.
Ponadto:

</doc>
<doc id="1448612" url="https://pl.wikipedia.org/wiki?curid=1448612" title="Mistrzostwa Polski Strongman 2008">
Mistrzostwa Polski Strongman 2008

Mistrzostwa Polski Strongman 2008 – doroczne, indywidualne zawody polskich siłaczy.
Kwalifikacje.
Data: 16 sierpnia 2008 r.
Miejsce: Częstochowa 
Wyniki kwalifikacji:
Do finału kwalifikuje się ośmiu najlepszych zawodników.
Finał.
Data: 16 sierpnia 2008 r.
Miejsce: Częstochowa 
Wyniki zawodów:

</doc>
<doc id="1448613" url="https://pl.wikipedia.org/wiki?curid=1448613" title="Radu Eliasz">
Radu Eliasz

Radu VIII Eliasz, rum. "Radu Ilie Haidăul –" hospodar wołoski w latach 1552 - 1553 z dynastii Basarabów. Syn hospodara Radu z Afumați.
Panowanie Radu Eliasza trwało jedynie kilka miesięcy i związane było z udaną wyprawą na Wołoszczyznę bojarów, którzy uciekli lub zostali wygnani do Siedmiogrodu przez Mirczę Pastucha. Po bitwie pod Măneşti, która miała miejsce 16 listopada 1552 roku, Mircza Pastuch musiał się wycofać z kraju. Już wiosną 1553 roku obalony hospodar powrócił z siłami turecko-tatarskimi by restaurować swoją władzę i mimo odniesionego nad nimi zwycięstwa Radu Eliasz nie był w stanie utrzymać się na tronie, będąc zmuszonym do powrotu do Siedmiogrodu. Próbował jeszcze raz podjąć próbę zdobycia władzy na Wołoszczyźnie w sierpniu 1553 roku, prowadząc kolejną wyprawę skierowaną przeciwko Mirczy Pastuchowi. Tym razem jednak zakończyła się ona niepowodzeniem.

</doc>
<doc id="1448614" url="https://pl.wikipedia.org/wiki?curid=1448614" title="Sabinas">
Sabinas



</doc>
<doc id="1448615" url="https://pl.wikipedia.org/wiki?curid=1448615" title="Gintaras Songaila">
Gintaras Songaila

Gintaras Songaila (ur. 27 października 1962 w Wilnie) – litewski dziennikarz, przedsiębiorca, menedżer i polityk, były lider Związku Narodowców, od 2008 do 2012 poseł na Sejm.
Życiorys.
W 1980 został absolwentem szkoły średniej w Kłajpedzie z rozszerzonym językiem angielskim. Studiował w Instytucie Medycznym w Kownie, później na wydziale medycznym Uniwersytetu Wileńskiego, który ukończył w 1986 ze specjalnością w zakresie psychiatrii. W trakcie studiów występował m.in. jako aktor teatru uniwersyteckiego w Wilnie.
W latach 1987–1989 pracował w instytucie higieny i epidemiologii. W maju 1988 wybrano go na członka grupy inicjatywnej Sąjūdisu, później był członkiem Sejmu Sąjūdisu. W latach 1989–1990 był doradcą ministra zdrowia. Od 1990 do 1991 pracował jako konsultant przy komitecie spraw obywatelskich litewskiego parlamentu oraz sekretarz rządowej komisji ds. problemów Litwy wschodniej.
W 1990 wszedł w skład rady miejskiej Wilna, w której zasiadał do 1995. W 1991 znalazł się wśród twórców Partii Niepodległości, pracował również jako redaktor tygodnika "Kovo 11" oraz jako menedżer w branży medalnej. Od 1993 do 2000 pełnił funkcję dyrektora generalnego Baltijos TV. Był wiceprezesem i prezesem litewskiego stowarzyszenia radia i telewizji oraz wiceprezesa i prezesa litewskiego oddziału Międzynarodowego Stowarzyszenia Reklamy. Przewodniczył komisji etyki dziennikarzy i wydawców (2001–2004). Był współwłaścicielem spółki "Litevita", a w 2005 został dyrektorem spółki "Ateities centras".
W 2004 wstąpił do Związku Litewskich Narodowców, zostając jego przewodniczącym w wileńskiej dzielnicy Antokol. W 2005 wybrano go przewodniczącym całej organizacji. W 2008 doprowadził do przyłączenia się LTS do Związku Ojczyzny, w ramach którego stanął na czele frakcji narodowej.
W wyborach parlamentarnych w tym samym roku z ramienia TS-LKD bez powodzenia kandydował w okręgu Kiejdany, mandat poselski uzyskał natomiast z listy partyjnej (zajmował na niej 10. miejsce, uzyskał 24. wynik). W trakcie kadencji został usunięty z TS-LKD, reaktywował partię narodowców i stanął na jej czele. W 2012 bez powodzenia ubiegał się o poselską reelekcję.
W 2015 został dyrektorem Funduszu Wspierania Prasy, Radia i Telewizji.

</doc>
<doc id="1448617" url="https://pl.wikipedia.org/wiki?curid=1448617" title="Sabinas (miasto)">
Sabinas (miasto)

Sabinas – miasto i siedziba gminy Meksyku w północnym Meksyku, w stanie Coahuila, w dolinie rzeki Sabinas. W 2005 r. miasto o powierzchni 2 345,2 km² zamieszkiwało 53 042 osób.

</doc>
<doc id="1448619" url="https://pl.wikipedia.org/wiki?curid=1448619" title="Jacques Joseph Ebelmen">
Jacques Joseph Ebelmen

Jacques Joseph Ebelmen (ur. 10 lipca 1814, zm. 31 marca 1852) – francuski chemik.
Był dyrektorem fabryki porcelany w Sèvres. Dokonał syntezy kamieni szlachetnych. W 1844 r. jako pierwszy uzyskał syntetyczny związek krzemoorganiczny – ester etylowy kwasu ortokrzemowego.
Był autorem licznych rozpraw naukowych.
Jego nazwisko pojawiło się na liście 72 nazwisk na wieży Eiffla.

</doc>
<doc id="1448620" url="https://pl.wikipedia.org/wiki?curid=1448620" title="Parafia św. Joachima i Anny w Annopolu">
Parafia św. Joachima i Anny w Annopolu

Parafia pw. św. Joachima i Anny w Annopolu - parafia w Annopolu w dekanacie Zawichost diecezji sandomierskiej.
Zasięg parafii.
Do parafii należą wierni z miejscowości: Annopol, Dąbrowa, Huta (3 km), Jakubowice (2 km), Józefin, Nowy Rachów, Stary Rachów (4 km), Opoczka Mała (3 km), Opoka Duża (2-5 km) i Wymysłów (5-6 km).

</doc>
<doc id="1448621" url="https://pl.wikipedia.org/wiki?curid=1448621" title="Kopa Bielska">
Kopa Bielska



</doc>
<doc id="1448625" url="https://pl.wikipedia.org/wiki?curid=1448625" title="Zeltweg Airfield">
Zeltweg Airfield



</doc>
<doc id="1448626" url="https://pl.wikipedia.org/wiki?curid=1448626" title="John Ramsay (13. hrabia Dalhousie)">
John Ramsay (13. hrabia Dalhousie)

John William Ramsay, 13. hrabia Dalhousie KT (ur. 29 stycznia 1847 we Fraserburgh, zm. 25 listopada 1887 w Le Havre) – brytyjski arystokrata i polityk, członek Partii Liberalnej, minister w trzecim rządzie Williama Ewarta Gladstone’a.
Życiorys.
Był synem George’a Ramsaya, 12. hrabiego Dalhousie, i Sarah Robertson, córki Williama Robertsona. W latach 1861-1879 służył w Royal Navy. W 1875 r. ukończył Balliol College na Uniwersytecie Oksfordzkim. W 1880 r. został wybrany do Izby Gmin jako reprezentant okręgu Liverpool, ale jeszcze w tym samym roku zmarł jego ojciec i John, jako 13. hrabia Dalhousie, zasiadł w Izbie Lordów.
W latach 1880-1885 był Lordem-in-Waiting. W 1881 r. otrzymał Order Ostu. W 1886 r. był przez kilka miesięcy ministrem ds. Szkocji. Zmarł w 1887 r. podczas drogi powrotnej ze Stanów Zjednoczonych, dzień po śmierci swojej żony.
6 grudnia 1877 w Londynie poślubił lady Idę Bennet (22 czerwca 1857 - 24 listopada 1887), córkę Charlesa Benneta, 6. hrabiego Tankerville, i lady Olivii Montagu, córki 6. księcia Manchester. John i Ida mieli razem pięciu synów:

</doc>
<doc id="1448627" url="https://pl.wikipedia.org/wiki?curid=1448627" title="Baza tarczy antyrakietowej w Redzikowie">
Baza tarczy antyrakietowej w Redzikowie

Baza tarczy antyrakietowej w Redzikowie – znajdująca się w budowie amerykańska baza sił powietrznych oraz europejskiej infrastruktury NATO w okolicach Redzikowa na terytorium Rzeczypospolitej Polskiej. Obok analogicznej, mającej już status operacyjny bazy przeciwrakietowej w rumuńskim Deveselu, stanowić ma część amerykańskiego systemu antybalistycznego służącego obronie przed pociskami balistycznymi średniego i pośredniego zasięgu, w ramach jego natowskiego naziemnego komponentu obrony antybalistycznej Aegis Ashore. Po kilkuletnich opóźnieniach w budowie, przewidywane jest osiągnięcie statusu operacyjnego bazy w roku 2022.
Podstawę prawną bazy stanowi umowa zawarta pomiędzy Stanami Zjednoczonymi a Polską jako "teren zamknięty na terytorium Polski w miejscowości Słupsk-Redzikowo" na terenie dawnego lotniska wojskowego Słupsk-Redzikowo. Oficjalna nazwa bazy nie została dotąd ustalona przez amerykański Departament Obrony.

</doc>
<doc id="1448638" url="https://pl.wikipedia.org/wiki?curid=1448638" title="Marek Gancarczyk">
Marek Gancarczyk

&lt;onlyinclude&gt;* Marek Gancarczyk (ur. 1966) – polski ksiądz katolicki, redaktor naczelny tygodnika „Gość Niedzielny”

</doc>
<doc id="1448639" url="https://pl.wikipedia.org/wiki?curid=1448639" title="Nobuteru Ishihara">
Nobuteru Ishihara

 – japoński polityk, obecnie minister ds. środowiska (od 26 grudnia 2012 r.)
Życiorys.
Nobuteru Ishihara urodził się w Zushi w prefekturze Kanagawa. Jest synem pisarza i byłego gubernatora Tokio, Shintarō Ishihary. 
Ishihara uczęszczał do "Keio Gijuku High School". W 1981 r. ukończył literaturę na Uniwersytecie Keiō. Po studiach pracował jako reporter polityczny w telewizji NTV.
W 1990 r. Ishihara dostał się po raz pierwszy do Izby Reprezentantów z ramienia Partii Liberalno-Demokratycznej. W wyborach w latach: 1993, 1996, 2000 oraz w 2005, uzyskiwał reelekcję. 
W 1996 r. został mianowany wiceministrem handlu międzynarodowego i przemysłu. W 2001 r. objął stanowisko ministra stanu ds. reformy administracyjnej w gabinecie premiera Jun’ichirō Koizumiego. W latach 2003-2004 pełnił w jego rządzie funkcję ministra ziemi, infrastruktury i transportu. W 2006 r. został przewodniczącym partyjnej Komisji Badań ds. Autostrad oraz przewodniczącym PLD w regionie tokijskim.
Po rezygnacji Yasuo Fukudy ze stanowiska premiera we wrześniu 2008 r., Ishihara ogłosił swój zamiar ubiegania się o przywództwo w partii. W wyborach nowego lidera w dniu 22 września 2008 r. zdobył 37 głosów, przy przytłaczającym zwycięstwie Tarō Asō (351 głosów).
26 grudnia 2012 r. został ministrem ds. środowiska w drugim gabinecie Shinzō Abe.

</doc>
<doc id="1448642" url="https://pl.wikipedia.org/wiki?curid=1448642" title="Ann Harding">
Ann Harding

Dorothy Walton Gatley (ur. 7 sierpnia 1902 w Fort Sam Houston, zm. 1 września 1981 w Sherman Oaks) − amerykańska aktorka, nominowana do Oscara za rolę w filmie "Wakacje". 
Życiorys.
Ann Harding urodziła się w rodzinie oficera armii amerykańskiej George’a C. Gatley oraz jego żony. Razem wiele razy się przeprowadzali, m.in. na Kubę, gdyż wymagała tego praca ojca. Po przeprowadzce do Nowego Jorku Ann zainteresowała się teatrem. Kilka lat później po zrezygnowaniu z dotychczasowych prac jakimi były Agencja ubezpieczeń i pisanie artykułów do Famous Players - Laskey Company Ann Harding wystąpiła w swojej pierwszej wystawianej w teatrze sztuce „"Inheritors"” z 1921 roku. Rola została oceniona bardzo dobrze. Przez następne kilka lat Ann grywała na Broadwayu stając się jego popularną gwiazdą. Wówczas wytwórnia Pathe Studios postanowiła podpisać z nią kontrakt. Jej pierwszy film to "„Paris Bound”" z 1929 roku u boku Fredrica Marcha. Na planie poznała swojego pierwszego męża Harry’ego Bannistera, któremu urodziła córkę. Małżeństwo jednak nie przetrwało i po 6 latach Ann była znów wolna. W 1931 roku została wykupiona przez wytwórnie 20th Century Fox i zagrała w kilku jego produkcjach. Za film "Wakacje" została nominowana do Oscara za najlepszą rolę pierwszoplanową. W 1937 roku powtórnie wyszła za mąż za kompozytora Wernera Janssena, jednak i to małżeństwo nie przetrwało i w 1962 roku zostało rozwiązane. 
Wystąpiła w serialu "Prawo Burke’a" (1963).
Ann Harding zmarła w wieku 79 lat w Sherman Oaks w stanie Kalifornia.

</doc>
<doc id="1448643" url="https://pl.wikipedia.org/wiki?curid=1448643" title="Karol Plage">
Karol Plage

Karol Henryk Plage (ur. 8 października 1857, zm. w lutym 1927) – warszawski numizmatyk, urzędnik kolejowy, kolekcjoner, w latach 1925-1926 pierwszy kustosz muzeum powstałego przy Mennicy Państwowej, autor cenionych monografii numizmatycznych monet Stanisława Augusta Poniatowskiego oraz okresu porozbiorowego.
Był pierwszym numizmatykiem–publicystą, który poświęcił się wyłącznie zagadnieniu mennictwa polskiego przełomu XVIII i XIX w. We wcześniejszej literaturze pojawiały się wyłącznie wzmianki na temat tego okresu, w zasadzie niepełne, czasami wręcz błędne. Publikacja jego prac nastąpiła na przełomie XIX i XX w. Problematyka poruszona przez Karola Plagego musiała szczególnie zainteresować galicyjskie środowisko naukowo-kolekcjonerskie, gdyż natychmiast po ukazaniu się kolejnych pozycji na rynku wydawniczym były one wnikliwie recenzowane w naukowych czasopismach numizmatycznych przez znawców tej rangi co M.Gumowski (w Wiadomościach Nurnizmatyczno-Archeologicznych z 1907 r. nr 1) oraz A.Hniłko (w Wiad. Num. Arch. zr, 1916, nr 6). Pochowany na cmentarzu ewangelicko-augsburskim przy ulicy Młynarskiej (aleja 8, grób 10).

</doc>
<doc id="1448645" url="https://pl.wikipedia.org/wiki?curid=1448645" title="Okręg wyborczy Liverpool">
Okręg wyborczy Liverpool

Okręg wyborczy Liverpool powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. W 1868 r. liczbę mandatów przypadających na okręg zwiększono do trzech. Okręg obejmował miasto Liverpool. Został zlikwidowany w 1885 roku.

</doc>
<doc id="1448648" url="https://pl.wikipedia.org/wiki?curid=1448648" title="Rokuhara-tandai">
Rokuhara-tandai

 – stanowisko i urząd w Japonii w okresie Kamakura, zorganizowany na tych samych zasadach co Kamakura-bakufu.
Urząd Rokuhara-tandai został utworzony w 1221 roku po zamieszkach ery Jōkyū w miejsce stanowiska gubernatora wojskowego "shugo". Nowe stanowisko miało charakter zastępstwa sioguna w roli nadzorcy/inspektora politycznego, wojskowego i prawnego na terenie Kioto i południowo-zachodniej Japonii. Miało to na celu zabezpieczenie siogunatu przed ponownymi próbami ponownego ustanowienia władzy cesarkiej. 
Siedzibą urzędu była Rokuhara. W jego skład wchodziły dwa zespoły: północny (Hokuden) i południowy (Naden). Nazwa Rokuhara-tandai została wprowadzona już po upadku siogunatu Kamakura. W okresie Kamakura nosił m.in. nazwy: Rokuhara-shugo, Rokuhara-nampō, Hokuhō. Stanowisko zostało zniesione wraz z likwidacją Kamakura-bakufu w 1333 roku.
Wyjaśnienie.
Rokuhara to nazwa rejonu miasta i dawnej rezydencji rodu Taira w Kioto, przekształcona na siedzibę urzędu tandai. Tworzyły go dwa zespoły: północny (Hokuden) i południowy (Naden). Słowo "tandai" jest tłumaczone jako namiestnik (lokalny komisarz). Funkcję tę pełniło dwóch ludzi: tandai północny i tandai południowy.
Lista Rokuhara-tandai.
Kitakata (tandai północny)
Minamikata (tandai południowy)

</doc>
<doc id="1448651" url="https://pl.wikipedia.org/wiki?curid=1448651" title="Kampaku">
Kampaku



</doc>
<doc id="1448652" url="https://pl.wikipedia.org/wiki?curid=1448652" title="Sessho">
Sessho



</doc>
<doc id="1448653" url="https://pl.wikipedia.org/wiki?curid=1448653" title="Wyciskanie belki">
Wyciskanie belki

Wyciskanie belki (ang. Log Lift) – konkurencja zawodów siłaczy.
Wyciskanie belki w pozycji stojącej.
Zadaniem zawodnika jest podniesienie oburącz belki, z podłoża i uniesienie jej nad głowę, do pełnego wyprostowania rąk. Stopy zawodnika muszą być unieruchomione na podłożu.
Belka posiada dwa otwory z umieszczonym wewnątrz każdego z nich uchwytem, dla każdej dłoni. Długość belki wynosi najczęściej około 180 cm, średnica około 35 cm, przekrój okręgu.
Konkurencja jest rozgrywana w trzech wariantach:
W określonym czasie zawodnik unosi belkę o stałej masie, starając się wykonać jak największą liczbę powtórzeń. Po każdym powtórzeniu zawodnik odkłada lub nie musi odkładać belki na podłoże. Wygrywa zawodnik, który wykonał największą liczbę powtórzeń.
Przykładowe parametry konkurencji: masa belki 130 kg, czas 60 s.
Konkurencja rozpoczyna się od określonego ciężaru, który wzrasta po każdej zaliczonej próbie, w wyniku dodatkowego obciążania belki na każdym z końców. W określonym czasie na każde powtórzenie zawodnik podnosi belkę tylko jeden raz. Wygrywa zawodnik, który wykonał powtórzenie z największym ciężarem.
Przykładowe parametry konkurencji: masa belki od 130 kg, czas 30 s na każde obciążenie.
Jest to jedyny wariant tej konkurencji, w którym jeden zawodnik używa więcej niż jednej belki (najczęściej czterech). Każda z belek ma inną stałą masę. Zawodnik, w jak najkrótszym czasie, podnosi każdą z belek tylko raz, od ciężaru najmniejszego, do największego. Wygrywa zawodnik, który wykonał konkurencję w najkrótszym czasie.
Przykładowe parametry konkurencji: masa belek 130 kg, 140 kg, 150 kg i 160 kg.
Wyciskanie belki w pozycji półleżącej.
Konkurencja jest rozgrywana w jednym wariancie:
W określonym czasie zawodnik unosi belkę o stałej masie, starając się wykonać jak największą liczbę powtórzeń. Zawodnik przez cały znajduje się w pozycji półleżącej, z twarzą skierowaną do góry i po powtórzeniu nie odkłada belki na podłoże. Wygrywa zawodnik, który wykonał największą liczbę powtórzeń.
Jest to wariant rozgrywany najrzadziej ze względu na najmniejszą "widowiskowość", ponieważ ciężar belki nie może być zbyt wielki. Najczśęciej używa się belki o wadze około 100 kg.
Rekordy świata.
Aktualny rekord świata należy do Žydrūnasa Savickasa ():
13 marca 2010, belkę o ciężarze 160 kg podniósł sześciokrotnie z podłoża, w czasie 60 sekund.

</doc>
<doc id="1448655" url="https://pl.wikipedia.org/wiki?curid=1448655" title="Mistrzostwa Świata w Piłce Siatkowej Mężczyzn 2014">
Mistrzostwa Świata w Piłce Siatkowej Mężczyzn 2014

Mistrzostwa Świata w Piłce Siatkowej Mężczyzn 2014 – 18. edycja międzynarodowego turnieju o tytuł mistrza świata siatkarzy, zorganizowana w dniach 30 sierpnia 2014 – 21 września 2014 w Polsce przez Polski Związek Piłki Siatkowej (PZPS) i telewizję Polsat, pod patronatem Międzynarodowej Federacji Piłki Siatkowej (FIVB). Były to pierwsze siatkarskie mistrzostwa świata rozgrywane w Polsce.
Tytuł mistrzowski po raz drugi w historii zdobyła reprezentacja Polski, która w meczu finałowym pokonała Brazylię 3:1. Zwycięzcy uzyskali awans do Pucharu Świata 2015, stanowiącego pierwszą z kwalifikacji olimpijskich.
Tło wydarzeń.
Pomysł zorganizowania w Polsce turnieju finałowego siatkarskich mistrzostw świata po raz pierwszy pojawił się w 2005 r. Wspominano wówczas o perspektywie najbliższego wolnego terminu tej imprezy (tj. MŚ 2010), bądź kolejnego – czyli MŚ 2014. Na skutek zmian organizacyjnych – związanych z wyborem nowych władz PZPS – pomysł ten nie został jednak skonkretyzowany i ostatecznie do walki o turniej w 2010 Polska nawet nie przystąpiła. Zresztą w kontekście czempionatu 2010 FIVB rozpatrywał już wtedy wyłącznie trzy oferty: japońską (mimo że kilka lat wcześniej Japonii przyznano już mistrzostwa 2006), portorykańską i włoską, a w grudniu 2005 prezydent Ruben Acosta ogłosił, że MŚ 2010 odbędą się w Italii. Udany występ "biało-czerwonych" podczas MŚ 2006 spowodował, że niemal od razu przystąpiono do starań o zorganizowanie turnieju mistrzowskiego w 2014. Głównymi inicjatorami działań były władze telewizji Polsat, co doskonale wpisywało się w politykę tej stacji dotyczącą promocji i popularyzacji piłki siatkowej, a Polska od samego początku była najpoważniejszym kandydatem do goszczenia imprezy. Do zgłoszenia kandydatury i decydujących negocjacji doszło w połowie 2008, a na przełomie sierpnia i września pewnym było, że to Polsce FIVB przyzna prawo zorganizowania MŚ 2014. Fakt ten ogłosił 4 września 2008, podczas konferencji w Warszawie honorowy prezydent FIVB Ruben Acosta, jednak do podpisania oficjalnej zgody na organizację turnieju w Polsce doszło 16 marca 2012 w siedzibie FIVB w Lozannie, gdy stosowne dokumenty podpisali prezes PZPS Mirosław Przedpełski i prezydent FIVB Jizhong Wei.
Eliminacje.
Chęć wzięcia udziału w procesie kwalifikacyjnym do Mistrzostw Świata siatkarzy 2014 pierwotnie wyraziły 154 federacje krajowe, co było rekordową liczbą w dotychczasowej historii imprez o światowy czempionat. Ostatecznie jednak do rozgrywek eliminacyjnych przystąpiło 149 reprezentacji ze wszystkich pięciu konfederacji kontynentalnych: 33 w Afryce, 6 w Ameryce Południowej, 39 w Ameryce Północnej, Centralnej i Karaibach, 28 w Azji i Oceanii oraz 43 w Europie. Etap kwalifikacyjny trwał ponad 2 lata – od kwietnia 2012 do czerwca 2014. Do obsadzenia były 23 miejsca w turnieju finałowym, bowiem jedno z nich – zgodnie z tradycją – automatycznie przyznano reprezentacji gospodarza mistrzostw. Poszczególne konfederacje kontynentalne miały do obsadzenia następującą liczbę miejsc w turnieju finałowym MŚ 2014:
Obiekty sportowe.
Podczas gali, zorganizowanej 24 kwietnia 2013 w Teatrze Narodowym w Warszawie, Komitet Organizacyjny Mistrzostw Świata Polska 2014 oficjalnie zaprezentował miasta-gospodarzy imprezy. Status taki przyznano 6 miastom: Bydgoszczy, Gdańskowi, Katowicom, Krakowowi, Łodzi i Wrocławiowi. Turniej został jednak przeprowadzony w siedmiu miastach. W sześciu z nich (miastach-gospodarzach) spotkania rozegrały się w halach widowiskowo-sportowych, a w jednym (Warszawie) – na obiekcie piłkarskim (Stadionie Narodowym). Ów wyjątek stanowił mecz otwarcia mistrzostw, pomiędzy Polską i Serbią.
Logotypy poszczególnych miast-gospodarzy nawiązują do symboli tych miast, które zostały przez nie wybrane:
Po raz pierwszy na mistrzostwach świata w siatkówce wprowadzono oficjalną piosenkę rozgrywek. Specjalnie na tę okazję Margaret nagrała utwór Start a Fire.
System rozgrywek.
W pierwszej rundzie fazy grupowej 24 drużyny zostały podzielone na cztery grupy (A, B, C i D) po 6 zespołów w każdej. Polskę, jako gospodarza rozstawiono w pierwszym szeregu grupy A. Następnych 11 reprezentacji było przydzielanych kolejno do każdej z grup tzw. "metodą serpentyny" na podstawie rankingu FIVB z dnia 7 października 2013. W sumie ekipy te utworzyły więc trzy pierwsze szeregi każdej grupy. Kolejne trzy szeregi poszczególnych grup stworzyły drużyny nierozstawione (tj. z miejsc rankingu FIVB dalszych, niż 12.), dolosowane do nich z 3 koszyków (przyporządkowanie do danego koszyka odbywało się na podstawie miejsca w rankingu FIVB) z zastrzeżeniem, że w jednej grupie nie mogły się znaleźć więcej niż trzy zespoły z tego samego kontynentu. Awans do drugiej rundy fazy grupowej uzyskały po 4 najlepsze drużyny, które utworzyły dwie 8-zespołowe grupy (E i F), poprzez połączenie grupy A z grupą D i grupy B z grupą C wraz z uwzględnieniem wyników spotkań drużyn, które awansowały. W fazie tej zespoły zagrały po 4 mecze z ekipami drugiej z łączących się grup. Do trzeciej rundy fazy grupowej awans wywalczyły po 3 najlepsze zespoły z grup E i F. W tej rundzie zostały utworzone dwie 3-zespołowe grupy (G i H). Zwycięzcy grup E i F zostali rozstawieni do osobnych grup, a do nich zostały dolosowane z jednego koszyka pozostałe drużyny. Drużyny zagrały po 2 spotkania, systemem każdy z każdym. Awans uzyskały 2 najlepsze drużyny z grupy i zagrały one w fazie finałowej (dwa półfinały i wielki finał). Pozostałe dwa zespoły walczyły w meczu o 5. miejsce.
Losowanie.
Ceremonia losowania pierwszej fazy grupowej miała miejsce podczas uroczystej gali, zorganizowanej 27 stycznia 2014 r. w Sali Kongresowej Pałacu Kultury i Nauki w Warszawie, transmitowanej przez telewizję Polsat. Po raz pierwszy w historii losowanie grup siatkarskich MŚ odbyło się w takiej formule (zaczerpniętej z ceremonii losowania rozgrywek piłkarskich). W roli "sierotek" wystąpili Lorenzo Bernardi, Vladimir Grbiċ oraz Tomasz Wójtowicz.
Pierwsze trzy pozycje w grupach przydzielono na podstawie rankingu FIVB z dnia 7 października 2013 r. stosując system serpentyny. Zespoły z Ameryki Płn. i Środkowej oraz z Afryki były w trakcie eliminacji, więc brano pod uwagę najwyżej sklasyfikowane zespoły.
Pozostałe trzy miejsca w grupach losowano według następującego podziału koszyków:
Oficjalny hymn.
MŚ 2014 były pierwszymi w historii, które posiadały oficjalny hymn. Był nim utwór "Start a Fire", autorstwa Thomasa Karlssona, Matsa Tärnforsa i Margaret, zaśpiewany przez tę ostatnią.
Rozgrywki.
Pierwsza faza grupowa.
Grupa A.
 Warszawa, Wrocław
Tabela
Wyniki
Grupa B.
 Katowice
Tabela
Wyniki
Grupa C.
 Gdańsk
Tabela
Wyniki
Grupa D.
 Kraków
Tabela
Wyniki
Druga faza grupowa.
Grupa E.
 Łódź, Bydgoszcz
Tabela
Wyniki
Grupa F.
 Katowice, Wrocław
Tabela
Wyniki
Trzecia faza grupowa.
Grupa G.
 Katowice
Tabela
Wyniki
Grupa H.
 Łódź
Tabela
Wyniki
Faza finałowa.
Mecz o 5. miejsce.
 Łódź
Półfinały.
 Katowice
Mecz o 3. miejsce.
 Katowice
Finał.
 Katowice
Wokół mistrzostw.
Rezygnacja sponsora generalnego.
Początkowo sponsorem generalnym Mistrzostw Świata w Siatkówce Mężczyzn 2014 wybrano PKN Orlen. Jednak w dniu ceremonii losowania grup (27 stycznia 2014) przedsiębiorstwo wycofało się z tego przedsięwzięcia.
Sponsorzy.
Nowym sponsorem generalnym został Polkomtel, operator sieci Plus, który jest także sponsorem polskiej reprezentacji w piłce siatkowej mężczyzn oraz Plusligi.
Drugim sponsorem strategicznym, obok telewizji Polsat, została spółka KGHM Polska Miedź, a patronat medialny objęli Radio ZET i Wirtualna Polska.
Transmisja telewizyjna.
Prawa do transmisji mistrzostw świata zakupiła Telewizja Polsat. Przedsiębiorstwo kupiło prawa do transmisji za 15 milionów euro. Transmisja w otwartych kanałach Polsatu była ściśle związana ze sponsorem. Po rezygnacji PKN Orlen telewizja podjęła decyzję o kodowaniu mistrzostw (wszystkich meczów, z wyjątkiem meczu otwarcia). Darmowy dostęp mieli tylko abonenci Cyfrowego Polsatu. Natomiast 20.09.2014, przed spotkaniem półfinałowym Polska – Niemcy, Telewizja Polsat zadecydowała o transmisji meczu finałowego na kanale otwartym, pod warunkiem że reprezentacja Polski dostanie się do finału. Decyzja została podjęta wskutek apelu Prezydenta RP Bronisława Komorowskiego. Po wygranym półfinale Polski z Niemcami warunek ten został spełniony i tym samym finał Polska – Brazylia można było obejrzeć na otwartym (niekodowanym) kanale Polsatu. 
Mecz finałowy Polska – Brazylia na antenach Polsatu oglądało 9,62 miliona widzów, natomiast ceremonię medalową oglądało 7,58 mln widzów.
Specjalnie na czas mistrzostw stacja utworzyła dodatkowe 4 kanały Polsat Volleyball 1-4.
Protesty przeciw kodowaniu transmisji.
Decyzja o zakodowaniu mistrzostw wywołała mocną krytykę wśród kibiców, którzy zaczęli wzywać do bojkotu Telewizji Polsat w komentarzach internautów. Swoje niezadowolenie z braku dostępności meczów mistrzostw w telewizji ogólnodostępnej wyraził m.in. prezes WOŚP Jerzy Owsiak, który wystosował list otwarty do prezesa TVP Juliusza Brauna. W liście wyraża żal, że telewizja publiczna nie zakupiła praw do transmisji mistrzostw świata.
Trener reprezentacji Bułgarii, Płamen Konstantinow, odmówił wywiadu ze stacją Polsat, na znak protestu wobec kodowania transmisji mistrzostw świata w piłce siatkowej mężczyzn 2014 w Polsce.
Skutkiem zakodowania mistrzostw było wydane przez Krajową Radę Radiofonii i Telewizji rozporządzenie nakazujące transmisję m.in. meczów reprezentacji Polski w piłce siatkowej na Mistrzostwach Europy i Mistrzostwach Świata w telewizji ogólnodostępnej
Kradzież pucharów.
W Brazylii odbyła się prezentacja pucharów dla Mistrzów i Mistrzyń Świata w siatkówce w 2014 roku. W czasie przewożenia pucharów z São Paulo do Siedziby Brazylijskiej Federacji Siatkarskiej, furgonetka z trofeami zatrzymała się około 300 metrów przed celem dojazdu i właśnie wtedy skradziono puchary. W Szwajcarii zostały odtworzone oryginały trofeów.

</doc>
<doc id="1448656" url="https://pl.wikipedia.org/wiki?curid=1448656" title="Mirabela">
Mirabela



</doc>
<doc id="1448657" url="https://pl.wikipedia.org/wiki?curid=1448657" title="Wyżnia Przełęcz pod Kopą">
Wyżnia Przełęcz pod Kopą

Wyżnia Przełęcz pod Kopą (słow. "Predné Kopské sedlo", niem. "Vorderer Kopper Pass", "Weißseesattel", "Schächtenpass", "Schächtensattel", węg. "Elülső-Kopa-hágó", "Fehér-tavi-nyereg", 1778 m) – szeroka, trawiasta przełęcz na północno-wschodnim krańcu Tatr Wysokich. Wspólnie z Niżnią Przełęczą pod Kopą ("Kopské sedlo", 1750 m) i Pośrednią Przełęczą pod Kopą ("Zadné Kopské sedlo", ok. 1770 m) tworzy szerokie obniżenie Przełęczy pod Kopą.
W przeciwieństwie do Niżniej i Pośredniej, Wyżnia Przełęcz pod Kopą nie leży w grani głównej Tatr, lecz w bocznym grzbiecie Bielskiej Kopy, którą oddziela od Koperszadzkiej Grani. Grzbiet ten łączy się z główną granią ok. 100 m na południe od Pośredniej Przełęczy pod Kopą. Najbliższym wzniesieniem w Koperszadzkiej Grani jest Koperszadzki Zwornik – niższy wierzchołek Koperszadzkiej Czuby. Bielska Kopa góruje bezpośrednio na zachód od Wyżniej Przełęczy pod Kopą. Pomiędzy Wyżnią, Pośrednią i Niżnią Przełęczą pod Kopą rozciąga się trawiasta ubocz nazywana Koperszadzką Płaśnią ("Kopská pláň").
Przez przełęcz Niżnią i Wyżnią poprowadzono znakowany szlak turystyczny, łączący Dolinę Zadnich Koperszadów ("Zadné Meďodoly", odgałęzienie Doliny Jaworowej) z Doliną Białych Stawów ("dolina Bielych plies", odgałęzienie Doliny Kieżmarskiej). Sama Wyżnia Przełęcz pod Kopą oddziela od siebie Dolinę Białych Stawów na południu oraz Dolinę Przednich Koperszadów ("Predné Meďodoly") na północy. Na Wyżniej Przełęczy pod Kopą stoi drewniany stół z ławami.
Nazwa przełęczy pochodzi od Bielskiej Kopy. Przejście przez siodło było znane od bardzo dawna i używane przez pasterzy.

</doc>
<doc id="1448658" url="https://pl.wikipedia.org/wiki?curid=1448658" title="Niżnia Przełęcz pod Kopą">
Niżnia Przełęcz pod Kopą



</doc>
<doc id="1448660" url="https://pl.wikipedia.org/wiki?curid=1448660" title="Actio hypotecaria">
Actio hypotecaria



</doc>
<doc id="1448667" url="https://pl.wikipedia.org/wiki?curid=1448667" title="Actiones in rem">
Actiones in rem

Actiones in rem (znane również jako vindicationes lub petitionis) – powództwa o charakterze rzeczowym. W prawie rzymskim grupa powództw służących do ochrony praw podmiotowych bezwzględnych (rzeczowych).
Cechy charakterystyczne.
Gaius opisywał powództwa rzeczowe następująco:
W powództwach "in rem" roszczenie powód mógł kierować – w odróżnieniu od "actiones in personam" – ku każdemu kto naruszał chronione przez dane powództwo prawo rzeczowe (skuteczne "erga omnes"). Z tego powodu osoba pozwanego nie była wymieniana w "intentio" formułki, w której znajdowało się jedynie stwierdzenie, że sporna rzecz jest własnością powoda (bądź przysługuje mu inne prawo rzeczowe). Różnica między "actiones in personam" i "actiones in rem" stała się podstawą podziału praw podmiotowych na względne i bezwzględne. Poza prawami rzeczowymi powództwa "in rem" chroniły niektóre stany faktyczne, np. "actio Publiciana" chroniąca posiadanie.
Podział powództw na "in rem" i "in personam" był podstawowym sposobem systematyzowania skarg w prawie rzymskim.
"Actiones in rem" a "actiones arbitrariae".
W procesie formułkowym obowiązywała zasada pieniężnej kondemnacji ("condemnatio pecuniaria"). Oznaczało to iż powód mógł w zasadzie domagać się tylko pieniężnego odszkodowania za utraconą rzecz. Aby jednak powód mógł rzecz odzyskać, pretor upoważniał sędziego do zasądzenia kwoty pieniężnej od pozwanego dopiero wtedy, jeżeli na wezwanie sędziego ("arbitrum") pozwany nie wydał (nie okazał) rzeczy powodowi. Takie powództwa nazywano arbitralnymi.
Bierna postawa pozwanego.
Pozwany powództwem rzeczowym nie miał obowiązku wdawania się w spór – mógł się nie bronić. W takiej sytuacji pretor przyznawał posiadanie spornej rzeczy powodowi, bez przekazywania sprawy sądowi. Było to często wykorzystywane jako element innych czynności prawnych, np. "in iure cessio" (które było pozornym procesem o rzecz).
Skutki "litis contestatio".
W procesach o prawa rzeczowe, dokonanie "litis contestato" nie powodowało konsumpcji skargi. Oznaczało to, iż powód mógł w przyszłości ponownie wnieść skargę w tej samej sprawie. Chcąc jednak przeciwdziałać powtarzaniu procesów, pretor udzielał pozwanemu – którego ponownie by zaskarżono w sprawie już poprzednio przeprowadzonej przez "litis contestatio" lub osądzonej – specjalnych zarzutów procesowych ("exceptio rei in iudicium deductae" lub "exceptio rei iudicatae"). Zarzuty te można było podnosić w obu stadiach ("in iure" i "apud iudicem") i powodowały oddalenie powództwa.
Przykłady powództw rzeczowych.
Do najbardziej charakterystycznych skarg rzeczowych należały:

</doc>
<doc id="1448672" url="https://pl.wikipedia.org/wiki?curid=1448672" title="Sesshō i kampaku">
Sesshō i kampaku

 i – regenci w dawnej Japonii.
Sesshō sprawował regencję w okresie małoletności cesarza, zaś kampaku pełnił funkcję doradcy i pierwszego ministra. Oba urzędy nosiły wspólną nazwę sekkan (摂関).
Od okresu Heian do 1868 (okres Meiji) sesshō i kampaku sprawowali władzę w imieniu cesarza. Początkowo musiała to być osoba z rodziny cesarskiej, od XII wieku urzędy te były obsadzane przez pięć rodów.
Po obaleniu siogunatu Tokugawa cesarz odzyskał pełnię władzy. Urząd kampaku został oficjalnie zlikwidowany w 1862, zaś tytuł sesshō został zastrzeżony tylko dla rodziny cesarskiej.

</doc>
<doc id="1448677" url="https://pl.wikipedia.org/wiki?curid=1448677" title="Dissostichus">
Dissostichus

Dissostichus – rodzaj ryb z rodziny nototeniowatych (Nototheniidae).
Klasyfikacja.
Gatunki zaliczane do tego rodzaju:

</doc>
<doc id="1448682" url="https://pl.wikipedia.org/wiki?curid=1448682" title="Redzikowo AFB">
Redzikowo AFB



</doc>
<doc id="1448684" url="https://pl.wikipedia.org/wiki?curid=1448684" title="James Stansfeld">
James Stansfeld

James Stansfeld (ur. 5 października 1820 w Halifaksie, zm. 17 lutego 1898 w Rotherfield w hrabstwie Sussex) – brytyjski polityk, członek partii radykałów, minister w rządach Williama Ewarta Gladstone’a.
Był synem Jamesa Stansfelda, sędziego sądu hrabstwa. Wykształcenie odebrał na University College w Londynie. W 1849 r. rozpoczął praktykę adwokacką. Związany z kręgami radykalnymi zasiadał w latach 1859–1895 w Izbie Gmin jako reprezentant okręgu Halifax z ramienia radykałów. Był przyjacielem Giuseppe Mazziniego i w swoich wystąpieniach często poruszał kwestię włoską. W 1862 r. towarzyszył Giuseppe Garibaldiemu podczas jego wizyty w Wielkiej Brytanii. W 1863 r. zgłosił projekt uchwały wyrażającej solidarność z powstaniem styczniowym.
Dwa miesiące później został cywilnym lordem Admiralicji. W 1864 r. francuskie władze oskarżyły go o kontakty ze spiskiem przeciwko cesarzowi Napoleonowi III. Na forum Izby Gmin Benjamin Disraeli oskarżył Stansfelda o kontakty z buntownikami całej Europy. W obronie Stansfelda stanęli jego partyjni koledzy, John Bright i William Edward Forster. Poparł go też premier Palmerston. Jednak w Izbie Gmin Stansfeld uzyskał wotum zaufania różnicą 10 głosów i podał się do dymisji.
W 1866 r. został na krótko podsekretarzem stanu w Ministerstwie ds. Indii. Po powrocie Partii Liberalnej do władzy w 1868 r. został młodszym lordem skarbu. W 1869 r. objął stanowisko finansowego sekretarza skarbu. W 1871 r. został ostatnim przewodniczącym Rady Praw Ubogich i pierwszym przewodniczącym Rady Samorządu Lokalnego. Sprawował to stanowisko do 1874 r. i ponownie w 1886 r. Zmarł w 1898 r.

</doc>
<doc id="1448689" url="https://pl.wikipedia.org/wiki?curid=1448689" title="Redl ezredes">
Redl ezredes



</doc>
<doc id="1448691" url="https://pl.wikipedia.org/wiki?curid=1448691" title="3 Wielkopolska Eskadra Lotnicza">
3 Wielkopolska Eskadra Lotnicza



</doc>
<doc id="1448696" url="https://pl.wikipedia.org/wiki?curid=1448696" title="Hanna Lemańska-Węgrzecka">
Hanna Lemańska-Węgrzecka



</doc>
<doc id="1448698" url="https://pl.wikipedia.org/wiki?curid=1448698" title="SummerSlam (2008)">
SummerSlam (2008)

SummerSlam 2008 odbyło się 17 sierpnia 2008 w Conseco Fieldhouse, Indianapolis. Odbyły się tam walki między zawodnikami WWE. Największą atrakcją była walka między The Undertakerem i Edge’em. Hymn SummerSlam: Jet Black Stare-Ready To Roll.

</doc>
<doc id="1448700" url="https://pl.wikipedia.org/wiki?curid=1448700" title="Polski Przegląd Dyplomatyczny">
Polski Przegląd Dyplomatyczny

Polski Przegląd Dyplomatyczny () – kwartalnik o nakładzie 450 egz., wydawany od 2001 do 2012 przez Polski Instytut Spraw Międzynarodowych. Wydawanie pisma wznowiono w 2016 roku. Pismo podejmuje zagadnienia stosunków międzynarodowych, dyplomacji oraz problematykę europejską itp. w kontekście spraw polskich. Swym tytułem nawiązuje do „Polskiego Przeglądu Dyplomatycznego” wydawanego w latach 1919–1921. Publikowane teksty powstają na zamówienie redakcji, z inicjatywy autorów oraz z zapisów dyskusji przeprowadzonych w redakcji.

</doc>
<doc id="1448706" url="https://pl.wikipedia.org/wiki?curid=1448706" title="Benedetto Aloisi Masella">
Benedetto Aloisi Masella

Benedetto Aloisi Masella (ur. 29 czerwca 1879 w Pontecorvo, zm. 30 września 1970 w Rzymie) – włoski duchowny katolicki, wysoki urzędnik Kurii Rzymskiej, kardynał, kamerling Świętego Kościoła Rzymskiego.
Jego stryjem był kardynał Gaetano Aloisi Masella. Ukończył seminarium w Ferentino, a następnie studia na Uniwersytecie gregoriańskim i Ateneum "S. Apolinare". Święcenia kapłańskie przyjął 1 lipca 1902 w Rzymie. Był sekretarzem swego stryja, a następnie pracował w nuncjaturze w Portugalii.
20 listopada 1919 został mianowany nuncjuszem w Chile. Sakry udzielił kardynał Sekretarz Stanu Pietro Gasparri. W 1927 przeniesiony na placówkę do Brazylii. 18 lutego 1946 otrzymał kapelusz kardynalski. W czerwcu 1948 uzyskał awans na kardynała-biskupa Palestriny. Od 1951 archiprezbiter bazyliki laterańskiej, od 1954 prefekt Kongregacji Kultu Bożego i Dyscypliny Sakramentów. 9 października 1958 zmarł papież Pius XII. Ponieważ nie obsadził on stanowiska kamerlinga, który zarządzałby Kościołem po śmierci papieża, kardynałowie wybrali go na to stanowisko, które piastował już do swej śmierci. Z prefektury kongregacji zrezygnował w 1968 roku. Zmarł jako najstarszy wiekiem członek Kolegium kardynalskiego. Pochowany w katedrze w Pontecorvo.

</doc>
<doc id="1448709" url="https://pl.wikipedia.org/wiki?curid=1448709" title="Henry Herbert (4. hrabia Carnarvon)">
Henry Herbert (4. hrabia Carnarvon)

Henry Howard Molyneux Herbert, 4. hrabia Carnarvon (ur. 24 czerwca 1831 w Londynie, zm. 29 czerwca 1890 tamże) – brytyjski arystokrata i polityk, członek Partii Konserwatywnej, minister w rządach lorda Derby’ego, lorda Beaconsfielda i lorda Salisbury’ego.
Był najstarszym synem Henry’ego Herberta, 3. hrabiego Carnarvon, i Henrietty Anny Howard, córki lorda Henry’ego Howarda-Molyneux-Howarda. W latach 1833–1849 nosił tytuł grzecznościowy lorda Porchester. Tytuł parowski odziedziczył po śmierci ojca w 1849 r. Po osiągnięciu wymaganego prawem wieku zasiadł w Izbie Lordów. Wykształcenie odebrał w Eton College oraz w Christ Church na Uniwersytecie Oksfordzkim.
W latach 1858–1859 był podsekretarzem stanu w Ministerstwie Kolonii. W latach 1866–1867 stał na czele tego resortu. Przedstawił również projekt "British North America Act", który przyznawał Kanadzie ograniczoną suwerenność. Zrezygnował w 1867 r., kiedy Benjamin Disraeli przedstawił projekt reformy wyborczej.
Carnarvon powrócił do rządu w 1874 r. Ponownie został ministrem kolonii. Postulował nadanie autonomii na wzór kanadyjskim Afryce Południowej, ale zrealizował tego zamierzenia. Zrezygnował w 1878 r. w proteście przeciwko rządowej polityce wschodniej. W latach 1885–1886 był Lordem Namiestnikiem Irlandii.
Zmarł w 1890 r. i został pochowany w zamku Highclare w hrabstwie Berkshire.
Rodzina.
6 września 1861 r. w Opactwie Westminsterskim poślubił lady Evelyn Stanhope (3 listopada 1834–25 stycznia 1875), córkę George’a Stanhope'a, 6. hrabiego Chesterfield, i Anne Weld-Forester, córki 1. barona Forester of Willey Park. Henry i Evelyn mieli razem syna i trzy córki:
26 grudnia 1878 r. poślubił Elizabeth Catherine Howard (29 marca 1856–1 lutego 1929), córkę Henry’ego Howarda i Charlotte Long, córki Henry’ego Long. Henry i Elizabeth mieli razem dwóch synów:

</doc>
<doc id="1448711" url="https://pl.wikipedia.org/wiki?curid=1448711" title="Alfried Krupp">
Alfried Krupp



</doc>
<doc id="1448715" url="https://pl.wikipedia.org/wiki?curid=1448715" title="Co gryzie Jimmy’ego?">
Co gryzie Jimmy’ego?

Co gryzie Jimmy’ego? (ang. "Out of Jimmy’s Head") – amerykański serial fabularny.
Jest to kolejny serial fabularny emitowany w polskim Cartoon Network, a premierowy odcinek serialu został wyemitowany 6 października 2008 roku.
Opis fabuły.
Po zwariowanym wypadku Jimmy Roberts dostaje mózg legendarnego twórcy kreskówek – Milta Appleday. Od tego czasu może widzieć postacie z jego kreskówek w codziennym życiu.
Wersja polska.
Film.
Opracowanie wersji polskiej: Master Film na zlecenie Warner Bros.
Reżyseria: Elżbieta Jeżewska
Dialogi: Elżbieta Kowalska
Dźwięk: Urszula Ziarkiewicz-Kuczyńska
Montaż: Jan Graboś
Kierownictwo produkcji: Romuald Cieślak
Wystąpili:
i inni
Serial.
Wersja polska: Master Film na zlecenie WARNER BROS.
Reżyseria: Elżbieta Jeżewska
Dialogi:
Dźwięk: Urszula Ziarkiewicz
Montaż: Gabriela Turant-Wiśniewska
Kierownictwo produkcji: Romuald Cieślak
Teksty piosenek:
Opracowanie muzyczne: Piotr Gogol
Wystąpili:
i inni
Śpiewali:

</doc>
<doc id="1448716" url="https://pl.wikipedia.org/wiki?curid=1448716" title="Hrabia Carnarvon">
Hrabia Carnarvon

Hrabowie Carnarvon 1. kreacji (parostwo Anglii)
Hrabiowie Carnarvon 2. kreacji (parostwo Wielkiej Brytanii)
Hrabiowie Carnarvon 3. kreacji (parostwo Wielkiej Brytanii)
Najstarszy syn 8. hrabiego Carnarvon: George Kenneth Oliver Molyneux Herbert, lord Porchester

</doc>
<doc id="1448719" url="https://pl.wikipedia.org/wiki?curid=1448719" title="Dzianet">
Dzianet



</doc>
<doc id="1448721" url="https://pl.wikipedia.org/wiki?curid=1448721" title="A.C. Milan w sezonie 2002/2003">
A.C. Milan w sezonie 2002/2003

Osiągnięcia i skład piłkarskiego zespołu A.C. Milan w sezonie 2002/03.
Skład zespołu.
Bramkarze:
Obrońcy:
Pomocnicy:
Napastnicy:

</doc>
<doc id="1448737" url="https://pl.wikipedia.org/wiki?curid=1448737" title="Ciechanowskie skupisko skarbów">
Ciechanowskie skupisko skarbów

Ciechanów stanowił jeden z najważniejszych ośrodków osadniczych na północnym Mazowszu. 
Ciechanów II – skarb znany w literaturze jako tzw. "znalezisko Beyerowskie", odnaleziony w 1869 roku podczas robót ziemnych przy ul. Zakroczymskiej.
Ciechanów III – zawierał denary krzyżowe (około 103 sztuki) i ok. 24 sztuki srebra siekanego. Zakopany około 1002-1014 r. (ok. 1010 r.). Pierwsze informacje numizmatyków K. Stronczyńskiego (1883) i M. Gumowskiego (1905) prawidłowo lokalizowały skarb w Ciechanowie. M. Gupieniec oraz T. i R. Kiersnowscy (1965) opisali skarb mylnie pod hasłem "Mazowsze I", wyrażając opinię, że mogła to być część skarbu z 1868 r. (mimo odmiennej zawartości).
W 1982 r. przy ul. Gostkowskiej odkryto skarb z X w. Po znalezieniu znaczna część uległa rozproszeniu. Składał się on w większości z monet: 82 dirhamów (51 dirhamów pochodziło z emiratu Samanidzkiego) i ich siekańców (3798), oraz ok. 24 monet europejskich (denarów krzyżowych) i ich siekańców (ok. 207). Ponadto zawierał lunulę, trzy zausznice i kabłączki skroniowe, bransoletę, dwa duże i cztery mniejsze paciorki, oraz 293 fragmenty siekanego srebra. Łączna waga to 1553,85 g (monety z siekańcami: 1263,70 g, reszta: 290,15 g). Zakopany został zapewne w II poł. X w. (ok. 974-976).
Inne z najstarszych znalezisk archeologicznych w Ciechanowie to m.in. miecz z grobu szkieletowego z połowy XI w. oraz cmentarzysko z XII w. (rejon ul. Orylskiej).

</doc>
<doc id="1448740" url="https://pl.wikipedia.org/wiki?curid=1448740" title="Jenő Fock">
Jenő Fock

Jenő Fock (ur. 17 maja 1916 w Budapeszcie, zm. 22 maja 2001 tamże) – węgierski działacz komunistyczny.
W 1932 wstąpił do Komunistycznej Partii Węgier. W latach 1940–1943 przebywał w więzieniu za działalność komunistyczną. Od 1961 do 1967 był wicepremierem z ramienia Węgierskiej Socjalistycznej Partii Robotniczej. W latach 1967–1975 pełnił funkcję premiera Węgierskiej Republiki Ludowej. Jego rząd wprowadził elementy gospodarki wolnorynkowej. Zapoczątkowana 1 stycznia 1968 roku reforma była kontynuacją wprowadzonego w 1966 roku Nowego Mechanizmu Ekonomicznego i jest uważana za jedną z najbardziej wolnorynkowych w krajach Rady Wzajemnej Pomocy Gospodarczej. Program reform rozluźnił restrykcje związane z handlem międzynarodowym, dał ograniczoną wolność pracującym w handlu i pozwolił ograniczonej liczbie ludzi działać w sektorze usług.

</doc>
<doc id="1448743" url="https://pl.wikipedia.org/wiki?curid=1448743" title="Susch">
Susch

Susch − miasto we wschodniej Szwajcarii w kantonie Gryzonia przy skrzyżowaniu dróg 27 i 28. Ośrodek turystyczny. W rejonie miasta znajduje się wlot do Vereinatunnel.
W 2018 trwały prace przy przekształcaniu dawnego browaru w wystawę sztuki rodziny Kulczyków, którą otwarto w 2019 roku.

</doc>
<doc id="1448744" url="https://pl.wikipedia.org/wiki?curid=1448744" title="Flüelapass">
Flüelapass

Przełęcz Flüela (niem. "Flüelapass", romansz "Pass dal Flüela") – zlokalizowana na wysokości 2383 m n.p.m. szwajcarska przełęcz w Alpach Retyckich. Przez przełęcz biegnie droga nr 28 łącząca Davos z Susch. Oddziela szczyt Flüela Schwarzhorn (3147 m) od Flüela Weisshorn (3085 m). 
Od czasu otwarcia kolejowego tunelu Vereina w 1999 roku droga jest niedostępna przez część roku.

</doc>
<doc id="1448745" url="https://pl.wikipedia.org/wiki?curid=1448745" title="Ofenpass">
Ofenpass

Ofenpass (niem. "Ofenpass", wł. "Passo del Forno", romansz "Pass dal Fuorn") – przełęcz w Alpach Retyckich zlokalizowana we wschodniej Szwajcarii. Znajduje się na wysokości 2149 m n.p.m. Przez przełęcz przebiega droga nr 28 łącząca Zernez z Tschierv w dystrykcie Inn.

</doc>
<doc id="1448746" url="https://pl.wikipedia.org/wiki?curid=1448746" title="Ogród Botaniczny i Muzeum Botaniczne w Berlinie">
Ogród Botaniczny i Muzeum Botaniczne w Berlinie

Ogród Botaniczny i Muzeum Botaniczne w Berlinie (niem. "Botanischer Garten und Botanisches Museum Berlin") – ogród botaniczny w okręgu administracyjnym Steglitz-Zehlendorf, w berlińskiej dzielnicy Lichterfelde. Z ponad 43 hektarami powierzchni i około 22 tysiącami różnych gatunków roślin jest trzecim co do wielkości ogrodem botanicznym świata. Organizacyjnie należy do Wolnego Uniwersytetu Berlińskiego. Przy ogrodzie znajduje się też Muzeum Botaniczne. Zarówno ogród, jak i muzeum rocznie odwiedza pół miliona gości.
Historia.
Pierwszy znaczący zbiór roślin, mający na celu wzbogacenie rodzimych zasobów, pojawił się za sprawą ogrodnika dworskiego Desideriusa Corbianusa w sadzie oraz ogrodzie warzywno-ziołowym berlińskiego pałacu miejskiego w roku 1573, za panowania księcia elektora Jana Jerzego Hohenzollerna. Można powiedzieć, że był to pierwszy „ogród botaniczny” w Berlinie, nawet jeśli w tamtych czasach nie używano jeszcze tego określenia. Z tego ogrodu powstał później istniejący do dziś kompleks zielonych terenów Lustgarten.
W roku 1679 przy Potsdamer Straße założono ogród z chmielem, którego – po rezygnacji z książęcego browaru – używano jako sadu oraz ogrodu warzywno-ziołowego. Carl Ludwig Willdenow doprowadził do tego, że od roku 1809 ogród podlegał Uniwersytetowi Humboldtów, który rozwinął go do szanowanego na całym świecie ogrodu botanicznego o naukowym charakterze. Dziś znajduje się w tym miejscu park imienia Heinricha von Kleista.
Pierwsze impulsy do przeniesienia Ogrodu Botanicznego pojawiły się w 1888 roku. Wynikały z potrzeby rozszerzenia terenów pod wysadzanie roślin i założenia arboretum. Dodatkowo należało przeprowadzić gruntowne remonty w kilku starych szklarniach. Do tego doszedł niekorzystny wpływ otoczenia, które w tamtym czasie zostało gęsto zabudowane przez miasta Berlin i Schöneberg (obecnie dzielnica Berlina). Zanieczyszczenie powietrza i obniżenie się poziomu wód gruntowych szkodziły roślinom. Duże znaczenie miała również finansowa strona przeprowadzki na obrzeża miasta. Ze sprzedaży terenu obok nowego Ogrodu Botanicznego miały być sfinansowane inne budynki uniwersyteckie: rozbudowa szpitala Charité (Wydział Medycyny), Instytut Chorób Zakaźnych, Instytut Higieny oraz Instytut Farmaceutyczno-Chemiczny.
Ogród podlegał wtedy Ministerstwu wyznań, oświaty i zdrowia ("Ministerium der geistlichen, Unterrichts- und Medizinalangelegenheiten"). Friedrich Althoff z ramienia ministerstwa zlecił tymczasowemu dyrektorowi Ogrodu Botanicznego Ignazemu Urbanowi sprawdzenie i ocenienie terenów należących do Berlina, które brano pod uwagę przy przeniesieniu ogrodu. 41 hektarów terenów składających się na królewską domenę Dahlem, gdzie do tej pory były tylko pola ziemniaczane, Urban uznał za teren nadający się pod każdym względem pod planowaną inwestycję.
Althoff sprowadził również do Berlina wiodącego botanika Adolfa Englera. W roku 1895 Adolf Endler i Alfred Koerner stworzyli plan nowego kompleksu. Engler został w 1889 nowym dyrektorem Ogrodu Botanicznego, a dla równie dobrze wykwalifikowanego Urbana stworzono stanowisko zastępcy dyrektora. Dnia 26 czerwca 1897 pruski Landtag zgodził się na projekt. Jeszcze w tym samym roku rozpoczęły się prace na terenie. Po wyrażeniu zgody przez cesarza Wilhelma II 30 sierpnia 1899 rozpoczęto budowę ogrodzenia i budynków. Engler odpowiadał wtedy za botaniczny, a Koerner za architektoniczny wygląd nowego Ogrodu Botanicznego. W tym samym roku założono Botaniczny Urząd Centralny Kolonii Niemieckich ("Botanische Zentralstelle für die deutschen Kolonien") jako osobny oddział Ogrodu Botanicznego.
Teren miał dwa równorzędne wejścia przy Königin-Luise-Platz i od Straße Unter den Eichen (wtedy jeszcze Berliner Straße). Łączy je główna aleja o szerokości 8–10 metrów. Na wschód od niej znajduje się większość budynków, włącznie z budynkami, w których można oglądać rośliny; na zachód rozciągają się tereny otwarte.
Pierwsi goście weszli do ogrodu 13 kwietnia 1903, kiedy został otworzony na kilka godzin i przyciągnął około 2500 osób. W 1904 tereny otwarte zostały wykończone i od tego czasu są udostępnione zwiedzającym. Ta data została również wybrana na uroczystości setnej rocznicy w czerwcu 2004 roku. Jednak „oficjalne” otwarcie ogrodu i muzeum odbyło się dopiero 24 i 25 maja 1910 roku, po wykończeniu wszystkich budynków.
Błędnie mówi się często o Ogrodzie Botanicznym w Berlinie-Dahlem, mimo że najpóźniej od czasu założenia Wielkiego Berlina w roku 1920 ogród znajduje się całkowicie w części miejscowości Lichterfelde. Nawet w czasie założenia pod koniec XIX wieku tylko około jedna czwarta jego powierzchni znajdowała się na terenie dzielnicy Dahlem. O wiele większa część należała do „okręgu Groß-Lichterfelde” (patrz mapa hipsometryczna). Zamieszania dopełnia fakt, że pocztowo podlegał pod dzielnicę Berlina Steglitz.
Czasy narodowego socjalizmu były dla Ogrodu Botanicznego i Muzeum Botanicznego wielkim ciosem. Najpierw ograniczono konieczne dla pracy naukowej międzynarodowe kontakty i wymianę, potem skutki drugiej wojny światowej dosięgnęły również Berlina i pozostawiły po sobie zniszczenia.
Po wojnie Ogród Botaniczny został włączony przez aliantów pod administrację miejską i już jesienią 1945 był do dyspozycji gości. Po tym jak tereny otwarte używano do końca blokady Berlina do uprawy warzyw, w 1949 przy pomocy amerykańskiego finansowania można było zacząć odbudowę. Jako pierwszą spośród dużych szklarń w 1950 otworzono szklarnię z wiktoriami (niem. "Victoriahaus"). W 1968 odbudowa ogrodu została zakończona otworzeniem wielkiej szklarni z roślinami tropikalnymi. Odbudowa muzeum ciągnęła się do roku 1987. W ciągu 40 lat możliwe było naprawienie zniszczeń budynków, strata unikatowego materiału pozostaje jednak trwała.
W roku 1996 zarówno ogród, jak i muzeum zostały włączone w skład Wolnego Uniwersytetu Berlińskiego. Od tego czasu mają status niezależnej jednostki międzywydziałowej.
Rozległe cięcia środków ze strony senatu Berlina groziły uniwersytetowi na wiosnę 2003 koniecznością zamknięcia ogrodu. W odpowiedzi na ten stan w ciągu kilku miesięcy zebrano 78 tys. podpisów za zachowaniem Ogrodu Botanicznego, które dyrektor ogrodu przekazał 7 lipca 2003 przewodniczącemu parlamentu berlińskiego. W wyniku tego Ogród Botaniczny nadal istnieje, musiał jednak pogodzić się z cięciami budżetowym w latach 2004–2009 z miliona € do 6,8 miliona €.
Dyrektorzy „nowego” Ogrodu Botanicznego:
Park i rośliny.
Podział Ogrodu.
Teren otwarty Ogrodu Botanicznego został zaprojektowany przez Englera jako ogród krajobrazowy. Największą powierzchnię w jego obrębie zajmuje park geograficzny (12,9 ha) oraz arboretum (13,9 ha). Park geograficzny znajduje się bezpośrednio na zachód od głównej alei. Rośliny zaprezentowane są tu w skupieniach i warunkach typowych dla różnych części świata. Żeby to osiągnąć, dopasowano strukturę i rodzaj podłoża, przemieszczono 136 tys. m³ ziemi. Istniejący na tym terenie jeszcze przed budową Ogrodu Botanicznego staw z karpiami został powiększony, a obok zbudowano dodatkowo drugi staw, by umożliwić prezentację roślin strefy przybrzeżnej.
Południową i zachodnią część ogrodu zajmuje arboretum z bogatą i systematyczną kolekcją roślin rodzimych. Arboretum również graniczy ze stawami, tak więc w zbiorach znajdują się także rodzime rośliny ze strefy przybrzeżnej.
W północno-zachodnim krańcu ogrodu umiejscowiono dział systematyki roślin, w którym rośliny zostały uszeregowane pod względem pokrewieństwa. Ta część ogrodu uległa zniszczeniu w kwietniu i maju 1945 podczas nalotów i ostrzału artyleryjskiego w czasie bitwy o Berlin. Dział odbudowano w nieco zmienionej formie, dodając poddział z roślinami leczniczymi. Rośliny te rosną na obszarze mającym kształt ludzkiego ciała, przy czym posadzono je w miejscach odpowiadających organom, na które oddziałują. Dział ten przeniesiono z dawnego ogrodu aptekarskiego, który znajdował się kiedyś nieco bardziej na wschód razem z „działem ekonomicznym”, w którym pokazywano rośliny użytkowe.
Dwa „działy morfologiczne” znajdują się na wschód od głównej alei na ograniczonych budynkami wolnych przestrzeniach. Szczególnie godna uwagi jest kolekcja roślin wodnych i bagiennych w dziale II. Na jej potrzeby wybudowano 262 betonowe niecki z ciągłym dopływem i odpływem nadwyżki wody. Wielka niecka dla tropikalnych roślin bagiennych była podgrzewana. Cały kompleks nadal istnieje, przestano jednak o niego celowo dbać po otwarciu sąsiadującego nowego ogrodu z roślinnością wodną i bagienną. Obecnie rozwija się w nim biotop mający na celu ochronę naturalnej, rodzimej roślinności i zwierząt.
W miejscu „Morfologicznego działu I” od 1984 znajduje się „Ogród zapachu i dotyku”, w którym tabliczki z nazwami roślin zapisane są również w alfabecie Braille’a. Plany na wejściach do tego obszaru przedstawione przy pomocy reliefów ułatwiają niewidomym orientację. Dodatkowo można w kasach wypożyczyć zeszyty wydane alfabetem Braille’a. Również na wschód od głównej alei znajdował się ogród kolonialny, który został założony w celu badania roślin użytkowych nadających się do uprawy w koloniach niemieckich. W kolejnym dziale na wschód od głównej alei, w pobliżu południowego wejścia, prezentowane są od czasu otwarcia ogrodu rośliny jednoroczne, wieloletnie i ozdobne.
Biorąc pod uwagę najstarsze korzenie Ogrodu Botanicznego, względnie nowy jest tzw. „ogród książęcy” ("Kurfürstengarten") w północnym podwórzu między budynkami szklarni. Powstał tutaj ogród dworski i ziołowo-warzywny, taki jaki znajdował się przy berlińskim pałacu miejskim w XVII wieku. W wydanej przez Johanna Sigismunda Elsholtza w 1663 książce "Flora Marchica" zachowały się wzmianki o wykorzystaniu tamtych terenów pod zasiew i sadzenie roślin.
Podział budynków wystawowych.
Do dyspozycji zwiedzających są następujące szklarnie:
Rośliny wyjątkowe.
Pod względem różnorodności gatunków Ogród Botaniczny w Berlinie z 22 tys. gatunków znajduje się na trzecim miejscu na świecie. Najstarszą rośliną w Ogrodzie Botanicznym jest palma z klasy rodzin sagowcowych, która zieleniła się jeszcze w starym Ogrodzie Botanicznym w Schöneberg. Wielkie wrażenie robi rosnący w wielkiej szklarni olbrzymi bambus o wysokości 25 m, średnicy 15 cm i z przyrostem wysokości do 30 cm dziennie. Botaniczną rzadkością jest ponad dwudziestoletnia welwiczja przedziwna. Jest jedynym egzemplarzem na świecie, który wytwarza nasiona w ogrodzie botanicznym. Od 3 maja 2006 Ogród Botaniczny posiada kolejną rzadkość: wysoką na dwa metry wollemię ("Wollemia nobilis") w budynku z roślinnością Australii. Ten gatunek drzewa znany był jedynie ze skamieniałości sprzed milionów lat, dopóki w 1994 nie odkryto w Australii żywych egzemplarzy w znajdującym się na odludziu kanionie.
Wsparcie finansowe.
W celu finansowego wsparcia pracy Ogrodu Botanicznego istnieje możliwość przejęcia patronatu nad konkretną rośliną. Patronat zależnie od wielkości i częstości występowania rośliny wynosi od 250 € do 1500 € rocznie. Wśród patronów roślin znajdują się:
Nadal istnieje możliwość nadania alejce swojego imienia za 60 € za metr kwadratowy, przy czym kwota przeznaczona jest na utrzymanie alejki.
Sztuka.
W ciągu lat wystawiane były w Ogrodzie Botanicznym liczne dzieła sztuki, zwłaszcza w ozdobnym ogrodzie włoskim:
Budynki.
Szklarnie.
Szesnaście szklarń, z których obecnie istnieje piętnaście, zostało wybudowanych na południowo-zachodnim zboczu wzniesienia Fichtenberg. Czternaście budowli stanowi prostokątny kompleks, w którym dominuje wielka szklarnia. Zarówno ona, jak i inne duże szklarnie stoją w „drugim rzędzie”, te o bardziej płaskim dachu ze względu na ukształtowanie zbocza są trzy metry niżej, bezpośrednio przy głównej alei. W ten sposób wykorzystywane są optymalnie promienie słoneczne padające na szklarnie, a same szklarnie nie rzucają na siebie cienia. Wszystkie mają taką samą budowę, w czasach gdy powstawały – nowatorską. Charakteryzuje się tym, że metalowa konstrukcja nośna znajduje się całkowicie wewnątrz (na przykład szklarnia z roślinami tropikalnymi i subtropikalnymi) albo całkowicie na zewnątrz szklarni (na przykład wielka szklarnia). W ten sposób uniknięto straty ciepła przez konstrukcję nośną, jak i niekorzystne skraplania się wody na stalowych wspornikach.
Powierzchnia wszystkich pierwotnie zaplanowanych ocieplanych szklarni wynosiła 8192 m². Do tego dochodziły nieogrzewane budynki z rozsadami o powierzchni około 1500 m².
Wielka szklarnia o wymiarach 60,04 m długości, 29,34 m szerokości i wysokości około 25 metrów mimo 100 lat nadal należy do największych na świecie konstrukcji ze stali i szkła i jest najważniejszym dziełem architekta Alfreda Koernera. Konstruktorem i statykiem tej szklarni był Heinrich Müller-Breslau. Prace trwały od 1905 do 1907 roku. Powierzchnia wynosi 1728 m², a kubatura 36 200 m³. Same grządki na środku szklarni miały powierzchnię 1000 m² i głębokość 3,50 m. Pod środkową grządką wybudowano piwnicę z grzejnikami. Dodatkowo w szklanym dachu znajdowały się trzy pierścienie rur grzewczych, które nie szpeciły go jednak dzięki ich małej średnicy. W celu ułatwienia prac remontowych wielka szklarnia zaopatrzona została w trzy galerie opasujące ją dokoła, do których można wejść przez szklaną wieżę, na tylnej stronie budynku.
Stalowa konstrukcja szklarni nie uległa zniszczeniu podczas drugiej wojny światowej. Jednak większość szyb nie wytrzymała fali uderzeniowej wywołanej przez eksplozję bomby burzącej jesienią 1943 roku. Większość roślin tropikalnych wymarzła, niektóre przeżyły tylko dlatego, że zaangażowani pracownicy trzymali je w swoich kuchniach i pokojach dziennych.
Odbudowa po wojnie zaczęła się w 1949, a w następnym roku świętowano ponowne otwarcie szklarni z wiktoriami. Do dyspozycji zwiedzających w 1958 oddano dziewięć szklarń i dopiero 22 maja 1968 możliwe było otwarcie – jako ostatniej – wielkiej szklarni odbudowanej w ciągu pięciu lat za kwotę 3,45 miliona DM. Przy okazji odbudowy wykonano również modernizację instalacji technicznej budynku. Do pokrycia zamiast szkła krzemianowego użyto szkła akrylowego, ponieważ wykazuje ono korzystniejsze właściwości – absorbuje mniej ultrafioletu, ma mniejszą przewodność cieplną, jest lżejsze i bardziej wytrzymałe. Dzięki takim właściwościom możliwe było wykorzystanie większych tafli tworzywa (1 × 2 m). Wada tego materiału – palność – ujawniła się jednak 31 lipca 1969. Pożar, którego przyczyny nie są znane, wybuchł w górnej części kopuły i spowodował duże szkody w pokrywie z tworzywa sztucznego. Uszkodzone miejsca udało się zasłonić przed nastaniem chłodów, jednak ponowne otwarcie budynku nastąpiło dopiero 12 czerwca 1970. Jeszcze przed tym wydarzeniem przerobiono urządzenia grzewcze w czasie remontów w latach 60. W sklepieniu piwnicy zamontowano urządzenia wentylacyjne z szesnastoma wentylatorami. Ciepłe powietrze wdmuchiwane było przez szyby wentylacyjne na trzy różne wysokości budynku i przechodziło przez obieg od sześciu do ośmiu razy na godzinę. W celu podwyższenia wilgotności powietrza zainstalowano w kalenicy szklarni system zraszaczy z 66 dyszami, dzięki którym możliwe było rozpryskanie 130 litrów wody na minutę. Poza tym zamontowano 96 lamp rtęciowych, o mocy 400 W każda.
Ledwie 40 lat po ponownym otwarciu wielkiej szklarni konieczny był kolejny remont. W marcu 2004 musiano na krótko zamknąć budynek, bo przerdzewiały zawieszenia lamp pod kopułą i groziły zerwaniem. W styczniu 2006 doszło do awarii urządzeń grzewczych i z trudem udało się uratować przed zamarznięciem rośliny z sąsiedniego budynku z wiktoriami. Podobne uszkodzenie w wielkiej szklarni byłoby katastrofalne w skutkach. Wiele pękniętych szyb zaklejono tylko prowizorycznie. 16 lutego 2006 berliński Landtag zadecydował o kosztującym 16 mln € remoncie. Remont finansowany jest oprócz środków Freie Universität i Niemieckiej Fundacji Gier Losowych (niem. "Stiftung Deutsche Klassenlotterie") również ze środków programu kształtowania środowiska i gospodarowania zasobami przyrodniczymi (niem. "Umwetlentlastungprogramm") w ramach berlińskiej komisji senatu do spraw rozwoju miasta, z programu rozwoju szkół wyższych Federalnego Ministerstwa Edukacji i Badań i Europejskiego Funduszu Rozwoju Regionalnego Unii Europejskiej. Po przeniesieniu roślin do innych szklarń i do osobnej tymczasowej, w sierpniu 2006 rozpoczął się remont budynku. Do końca 2008 roku wielka szklarnia będzie zamknięta.
W środkowej osi przed wielką szklarnią znajdował się budynek O z tropikalnymi roślinami wodnymi. Miał długość dziesięciu i szerokość ośmiu metrów. Już w starym ogrodzie olbrzymie rośliny będące przedstawicielami grzybieniowatych przyciągały zwiedzających do szklarni znajdującej się w eksponowanym miejscu i również w nowym Ogrodzie Botanicznym znalazły swój dom w centrum kompleksu szklarń. Istniejące obecnie połączenie z wielką szklarnią wybudowano dopiero w latach 1966–1969. Budynek z wiktoriami powiększono z 214 m² do 254 m² i dobudowano szklarnię z roślinami bagiennymi. Powiększono również basen znajdujący się wewnątrz z 70,3 m² do 113 m².
Zwiększyła się też liczba wejść do budynków dla zwiedzających. Ten z wiktoriami udostępnił piętro podziemne z dwoma basenami z roślinnością bagienną i dwa akwaria z roślinami wodnymi z różnych zakątków świata. Na piętrze tym znajduje się obecnie również sklep (czasowo przeniesiony do muzeum z powodu remontu szklarni) i kawiarenka. Z podziemia można przejść bezpośrednio do wielkiej szklarni i do leżących po obu jej stronach szklarń G i H – punktów początkowych tras zwiedzania. Otwarcie nowych przejść i pomieszczeń nastąpiło 19 czerwca 1969.
Krańcowe punkty w tylnym rzędzie szklarń stanowią szklarnie C i M. Mają kształt kwadratu, powierzchnię 393 m² i maksymalną wysokość 11,50 m. Z wielką szklarnią łączyły je bardziej płaskie szklarnie B i N. Miały wysokość 4,50 m i powierzchnię 288 m². Połączenie między tylnym a przednim rzędem szklarń tworzą obecnie jeszcze bardziej płaskie szklarnie D i L o wysokości 3,30 m. Każda z nich ma powierzchnię 231 m².
W pierwszym rzędzie wybudowano cztery szklarnie o takiej samej wielkości (E, G, H i K) o maksymalnej wysokości 9,30 m i powierzchni 154 m². Pomiędzy każdą dwójką tych szklarń znajdowały się płaskie szklarnie F i I o wysokości 4,50 m i powierzchni 191 m² każda.
Od 1979 do 1987 wszystkie szklarnie z przedniego rzędu (od D do K) zostały zburzone i zastąpione nowymi budynkami według planu architekta i artysty Engelberta Kremsera. Jako powody nowej budowy wymienia się powolne zniszczenie i potrzebę zwiększenia powierzchni. Kremser wykorzystał możliwości nowoczesnego kształtowania materiałów i pracował z wieloma zaokrągleniami w nawiązaniu do form organicznych. Zaokrąglenia wykorzystał zarówno w projektowaniu frontów, jak i przejść ścian w dachy.
W oddaleniu od głównego kompleksu znajduje się drugi architektoniczny punkt kulminacyjny. Jest to szklarnia z roślinami subtropikalnymi, nazywana również szklarnią śródziemnomorską. Swoją trójnawową budową i dwoma wieżami portalowymi nabiera prawie charakteru katedry. Powierzchnia szklarni wynosi 878 m² przy maksymalnej wysokości 15,8 m. Jej usytuowanie wynikało z powodów „technicznych” – konieczna była większa odległość, żeby nawet przy padającymi zimą pod ostrym kątem promieniami słonecznymi uniknąć zacienienia innych szklarni. Gruntowny remont przeszła w latach 1989–1992.
Mała szklarnia z kolonialnymi roślinami użytkowymi znajdowała się z dala od innych, w ogrodzie kolonialnym w pobliżu kotłowni. Miała prosty kształt, wysokość 3,70 m i powierzchnię 134 m². Obecnie tej szklarni już nie ma.
Pawilony.
Na wolnym powietrzu liczne pawilony oferują możliwość wypoczynku, miejsce do czytania książek lub ochronę przed deszczem. Koerner zaprezentował tutaj swoje umiejętności architektoniczne, projektując budynki w różnych stylach, dopasowane do ich botanicznego sąsiedztwa. Częściowo pawilony tworzą małe zespoły ozdobne.
Na terenie zespołu geograficznego, który prezentuje florę Azji Wschodniej, w centralnym punkcie japońskiego ogrodu zdobnego znajduje się „japońska altana”.
W centralnym miejscu arboretum znajduje się „różana altana”. Ze skały magmowej Koerner stworzył tutaj półokrągłą, masywną budowlę z elementami architektury romańskiej. Otoczona jest dzikimi różami, które ją zarastają i tworzą kontrast z ciemną budowlą.
W dziale systematyki, obecnie na środku szeroko rozciągających się łąk, znajduje się otwarta sala wykładowa. Engler często przychodził do niej ze swoimi studentami i prowadził wykłady. Dlatego obecnie nosi również nazwę „pawilonu Englera”.
W byłym „dziale morfologicznym I”, obecnym „Ogrodzie zapachu i dotyku”, znajduje się budynek w kształcie grzyba z miejscami siedzącymi. Ten trochę niezdarny pawilon skrywa pod sobą zbiornik o pojemności 180 m³, w którym zbierana jest deszczówka z wszystkich szklanych dachów o łącznej powierzchni około 8000 m². Woda wykorzystywana jest do zasilania wrażliwych roślin.
Kombinacją pawilonu i budynku gospodarczego jest „domek alpejski”. Na skraju ogrodu alpejskiego postawiono go w stylu szwajcarskiego budynku drewnianego. Oprócz swojego podstawowego celu, czyli budynku do prac ogrodniczych, oferuje również miejsce do odpoczynku i osłonę przed opadami atmosferycznymi. Kolejne osłonięte pomieszczenia wybudowano przy obu wejściach do ogrodu, przy budyneczkach portierów.
Dość późno dodano „pawilon Dorothei” nad brzegiem górnego jeziora.
Budynki mieszkalne i gospodarcze.
Elektrociepłownia.
Ze względu na szczególne wymogi w zakresie zapewnienia roślinom odpowiednich warunków termicznych, ogród musiał mieć zapewnione odpowiednio wydajne i pewne źródło ciepła. W tym celu specjalnie na potrzeby ogrodu wybudowano elektrociepłownię. Zakład ten zaopatrywał ogród w ciepłą wodę służącą do ogrzewania i użytkową, zapewniał parę wodną do zamgławiania i utrzymywania odpowiedniej wilgotności szklarń z roślinami tropikalnymi, dostarczał energię elektryczną. Do czasu likwidacji elektrociepłownia zużywała 1500 ton węgla rocznie. 13 września 1967 roku ogród został przyłączony do sieci ciepłowni "Fernheizwerk Steglitz". Roczne zużycie energii w ogrodzie wynosi 8580 Gcal, z czego trzecią część pochłania wielka szklarnia z roślinami tropikalnymi. Remont tej szklarni rozpoczęty w 2006 r. ma spowodować zmniejszenie całkowitego zapotrzebowania energetycznego o jedną piątą.
Zaopatrzenie w wodę.
Podobnie ważne jak dostawy ciepła jest zaopatrzenie ogrodu w świeżą wodę. W ogrodzie wykopano dwie studnie głębinowe sięgające na głębokość 50 m. W celu zapewnienia odpowiedniego ciśnienia wody w wodociągach wybudowana została wieża ciśnień o pojemności 550 metrów sześciennych. Przez pompownię ogrodu dziennie tłoczonych jest 1000 metrów sześciennych wody. Po modernizacjach pompy obsługiwane są elektrycznie.
Zaopatrzenia w wodę budynków realizowane jest z sieci publicznej. Sieć ta w nagłych wypadkach stanowić może awaryjne źródło wody dla roślin.
Budynki mieszkalne.
Dla Englera i Urbana, dyrektora i kierownika, wybudowane zostały w sąsiedztwie ogrodu dwa domy mieszkalne, położone na zachód od wyjścia na Königin-Luise-Platz. Dom dla zastępcy dyrektora został podczas drugiej wojny światowej zniszczony, podczas gdy dom dyrektora zachował się do chwili obecnej. Zachował się również były budynek mieszkalny nadinspektora ogrodu położony w pobliżu południowego wyjścia na Unter den Eichen Straße, obecnie użytkowany jako ośrodek edukacyjny ogrodu – szkoła botaniczna (Pädagogische Beratungsstelle im Botanischen Garten /Botanikschule). Dwa z wielu budynków mieszkalnych dla pracowników ogrodu zostały również wybudowane w obrębie ogrodu, w jego południowej części między ogrodem publicznym i hodowlanym.
Muzeum, herbarium i biblioteka.
Muzeum, herbarium i biblioteka zostały wybudowane we wspólnym budynku na Königin-Luise-Straße w latach 1903–1906. Budynek składa się z części centralnej o długości 78,9 m i dwóch skrzydeł – zachodniego o długości 46,7 m i wschodniego o długości 28,2 m. W części centralnej znajdują się pomieszczenia administracji ogrodu, pracownie, a w narożniku północno-zachodnim także duże audytorium. W zachodnim skrzydle siedzibę ma Muzeum Botaniczne, znajdowało się tu także Centralne biuro badań botanicznych w koloniach niemieckich ("Botanische Zentralstelle für die deutschen Kolonien"). W skrzydle wschodnim ulokowane zostały zbiory zielnikowe i biblioteka. Skrzydła zostały zaprojektowane w taki sposób, by w razie potrzeby można było je powiększyć.
Wejście do budynku prowadzi do hali wysokiej na dwa piętra, z której można dostać się do różnych części budynku.
Podczas drugiej wojny światowej budynek został mocno uszkodzony. Podczas nalotu 1 marca 1943 roku bomba eksplodowała w skrzydle z herbarium i biblioteką, po czym stanęły one w ogniu. Pożar podsycony kolejną bombą fosforową wypalił do następnego dnia całe skrzydło i część budynku głównego. Skrzydło z muzeum stało nadal, choć ucierpiało od fal uderzeniowych po wybuchach. Budynek ucierpiał ponownie podczas ataku lotniczego z 29 stycznia 1944 roku.
Muzeum botaniczne.
W latach 1953–1959 przebudowany został budynek główny i skrzydło zachodnie, w którym umieszczono nie tylko muzeum, ale także bibliotekę i zbiory zielnikowe. W latach 1983–1987 odbudowane zostało skrzydło wschodnie według projektu Rainera G. Rümmlera, przy czym jego kubatura była większa niż w okresie przedwojennym.
Historia muzeum sięga roku 1879, kiedy udostępniono zainteresowanym zbiory herbarium w budynku znajdującym się jeszcze w starym ogrodzie. W kolejnym roku zorganizowana została pierwsza wystawa. Po przenosinach do Dahlem w 1907 roku muzeum otrzymało trzy piętra i znacznie większe powierzchnie wystawiennicze. Dzięki temu rozszerzona została wystawa fitogeograficzna i paleobotaniczna, przedstawiono przegląd systemów reprodukcji w królestwie roślin i prezentację o ważniejszych rodzajach roślin.
Po zniszczeniu muzeum w czasie wojny wznowiło ono swoją działalność w 1957 roku, organizując liczne ekspozycje, jednak na znacznie zredukowanej powierzchni, na jednym tylko piętrze. Dopiero po przeniesieniu zielnika i biblioteki do nowo odbudowanego skrzydła wschodniego, muzeum powiększono. 11 marca 1991 przekazano muzeum drugie piętro, a na przełomie 2004 i 2005 – pierwsze.
Muzeum stanowi ważne uzupełnienie dla ogrodu, przedstawiając zagadnienia związane z botaniką, których nie można lub trudno zaobserwować w ogrodzie. W muzeum można się zapoznać z historią rozwoju świata roślin, z jego przemianami w ciągu roku, z budową wewnętrzną, mechanizmami wzrostu i rozwoju, z zakresem zastosowań rozmaitych gatunków roślin użytkowych.
Herbarium i biblioteka.
Do najstarszych kolekcji w herbarium należą zbiory Elsholtza z 1657 roku. Znakomita większość zbiorów zielnikowych i bibliotecznych pochodzi z okresu po roku 1818. Wówczas to zaczęły trafiać tu zbiory rozmaitych botaników, przy czym do pierwszych i większych nabytków należały zbiory zielnikowe i biblioteka Willdenowa.
Gdy przenoszono bibliotekę do nowego budynku w Dahlem, zawierała ona około 37 000 woluminów. W herbarium w tym czasie znajdowało się 17 500 arkuszy zielnikowych, w tym 3200 roślin zarodnikowych. Niektóre ważne zbiory, na przykład Willdenowa lub pochodząca z Himalajów kolekcja księcia Waldemara, trzymane były oddzielnie, poza głównym herbarium.
Trafienie bomby 1 marca 1943 roku i pożar będący tego następstwem spowodowały zniszczenie niemal całego zbioru gromadzonego przez trzy wieki. W bibliotece spaliło się 80 000 książek i 200 000 odbitek. Natychmiast po utracie biblioteki rozpoczęło się jej odtwarzanie z darów i zakupów. Na początku 1945 roku stan biblioteki wynosił 20 000 woluminów i 50 000 odbitek. W końcu drugiej wojny światowej i ten zbiór został jednak w znacznym stopniu utracony.
Po odbudowaniu wschodniego skrzydła w 1987 roku przeniesiono tam zielniki i bibliotekę. W tym czasie w zbiorach znajdowało się ok. 85 600 książek i czasopism.
Wydawnictwa.
Ogród Botaniczny wspólnie z Muzeum Botanicznym wydaje dwa czasopisma naukowe: „Willdenowia” i „Englera”. Poza tym publikowany jest "Index seminum" oraz wydawnictwa dotyczące bieżącej działalności i ekspozycji tych placówek. W XIX w. wydawany był także „Jahrbuch des Königlichen Botanischen Gartens und des Botanischen Museums zu Berlin”.
Miejsca pochówku.
Przy wejściu od strony Königin-Luise-Platz, po lewej stronie kompleksu cieplarni znajduje się niewielki cmentarz. Jako pierwszy pochowany na własną prośbę w tym miejscu został w 1908 roku Friedrich Althoff, urzędnik odpowiedzialny za szkolnictwo wyższe w pruskim Ministerstwie Kultury. Grobowiec stworzony został w 1911 roku przez Hansa Krückeberga. Ma formę klasycznego sarkofagu, z marmurową rzeźbą rozpaczającej kobiety, symbolizującą smutek nauki.
Kolejny grób należy do badacza Afryki i kuratora ogrodu – Georga Schweinfurtha, który zmarł w 1925 roku.
Kolejne miejsce pochówku to grobowiec rodzinny Adolfa Englera zmarłego w 1930 roku oraz jego żony Marii, zmarłej w 1943 roku. Engler był pierwszym dyrektorem nowego ogrodu botanicznego i pochowany został w miejscu, które stworzył. Kilka metrów dalej znajduje się grób z końca 1945 roku, w którym pochowany został przyjaciel Englerów – Ludwig Diels.

</doc>
<doc id="1448747" url="https://pl.wikipedia.org/wiki?curid=1448747" title="Droga główna nr 28 (Szwajcaria)">
Droga główna nr 28 (Szwajcaria)

Droga główna nr 28 ("niem. Hauptstrasse 28") - droga krajowa przebiegająca przez terytorium Księstwa Liechtenstein oraz Szwajcarii wchodząca w skład szwajcarskiej sieci dróg głównych. Arteria zaczyna się na północ od Vaduz w miasteczku Schaan. Pierwszy etap trasy prowadzi przez Liechtenstein na południe do granicy ze Szwajcarią i miasta Landquart. Stąd droga biegnie na wschód doliną rzeki Landquart do zbudowanego w 2005 roku Gotschnatunnel stanowiącego obwodnicę miasta Klosters. Z Klosters trasa kieruje się do Davos i dalej na zachód przez Flüelapass do Susch (odcinek ten można ominąć korzystając z przewozu auta pociągiem przez Vereinatunnel z Klosters do Suchs). Ostatni fragment arterii od Zernez prowadzi na Ofenpass i dalej do granicy z Włochami, gdzie droga nr 28 spotyka się z trasą SS41. Na krótkim odcinku między Susch a Zernez biegnie wspólnym śladem z Hauptstrasse 27.

</doc>
<doc id="1448754" url="https://pl.wikipedia.org/wiki?curid=1448754" title="Dudley Ryder (3. hrabia Harrowby)">
Dudley Ryder (3. hrabia Harrowby)

Dudley Francis Stuart Ryder, 3. hrabia Harrowby (ur. 16 stycznia 1831, zm. 26 marca 1900) – brytyjski arystokrata i polityk, członek Partii Konserwatywnej, minister w rządach lorda Beaconsfielda i lorda Salisbury’ego.
Był najstarszym synem Dudleya Rydera, 2. hrabiego Harrowby, i lady Frances Stuart, córki Johna Stuarta, 1. markiza Bute. Od 1847 r. nosił tytuł grzecznościowy wicehrabiego Sandon.
W latach 1856–1859 zasiadał w Izbie Gmin jako reprezentant okręgu Lichfield. W latach 1868–1882 reprezentował okręg wyborczy Liverpool. Po śmierci ojca w 1882 r. odziedziczył tytuł 3. hrabiego Harrowby i zasiadł w Izbie Lordów.
Zajmował się sprawami edukacyjnymi. Był członkiem London School Board i wiceprzewodniczącym Komitetu Edukacji w latach 1874–1878. W latach 1878–1880 był przewodniczącym Zarządu Handlu. W latach 1885–1886 był Lordem Tajnej Pieczęci.
Zmarł w 1900 r. Był żonaty z lady Mary Cecil (córką 2. markiza Exeter), ale nie miał dzieci. Tytuł parowski odziedziczył jego młodszy brat, Henry.

</doc>
<doc id="1448755" url="https://pl.wikipedia.org/wiki?curid=1448755" title="Zernez">
Zernez

Zernez – gmina w Szwajcarii, w kantonie Gryzonia, w regionie Engiadina Bassa/Val Müstair. Ośrodek turystyczny i węzeł komunikacyjny. Zernez leży nad Innem. Siedziba władz Szwajcarskiego Parku Narodowego oraz zarządu firmy Engadiner Kraftwerke.
Demografia.
W Zernez mieszka 1 506 osób. W 2020 roku 19,3% populacji gminy stanowiły osoby urodzone poza Szwajcarią. 
Transport.
Przez teren gminy przebiegają drogi główne nr 27 i nr 28.

</doc>
<doc id="1448756" url="https://pl.wikipedia.org/wiki?curid=1448756" title="Final Cut Express">
Final Cut Express



</doc>
<doc id="1448757" url="https://pl.wikipedia.org/wiki?curid=1448757" title="Osiedle Jana Kilińskiego">
Osiedle Jana Kilińskiego

Osiedle Jana Kilińskiego – osiedle w centrum Nowego Sącza. Położone pomiędzy ulicami Młyńską, Śniadeckich, Rejtana, Klasztorną, Królowej Jadwigi a rzeką Kamienica Nawojowska.
Od 1906 roku była to dzielnica Młyny-Hamry.
Na osiedlu znajduje się m.in. cmentarz komunalny oraz Stadion Miejski im. O. Władysława Augustynka, na którym mecze rozgrywa MKS Sandecja.

</doc>
<doc id="1448759" url="https://pl.wikipedia.org/wiki?curid=1448759" title="Hanka Lemańska">
Hanka Lemańska



</doc>
<doc id="1448762" url="https://pl.wikipedia.org/wiki?curid=1448762" title="Lidia Bajkowska">
Lidia Bajkowska

Lidia Bajkowska – polska pedagog, pianistka, autorka muzycznych książek i podręczników.
Życiorys.
Edukacja.
Lidia Bajkowska uczyła się w klasie fortepianu prof. Natalii Hornowskiej, prof. Danuty Dworakowskiej, uczennicy prof. Marii Wiłkomirskiej oraz w klasie prof. Ryszarda Baksta.
W warszawskiej Akademii Muzycznej Lidia Bajkowska kształciła się pod kierunkiem m.in. Marii Kaczurbiny, Stanisława Kawalli, Tadeusza Maklakiewicza, Stanisława Prószyńskiego, Witolda Rudzińskiego, Antoniego Szalińskiego, Wita Zawirskiego, Ryszarda Zimaka i Andrzeja Rakowskiego).
W 1981 roku ukończyła studia doktoranckie przy Wydziale Kompozycji, Dyrygentury i Teorii Muzyki Akademii Muzycznej im. Fryderyka Chopina w Warszawie.
Praca pedagogiczno-artystyczna.
W 1980 r., w ramach swoich studiów doktoranckich na Akademii Muzycznej im. Fryderyka Chopina w Warszawie. otworzyła pierwszą w Polsce "zerówkę muzyczną". Ideą tej klasy zerowej było przygotowywanie dzieci do egzaminów wstępnych w szkołach muzycznych. Program edukacyjny oparty był na Pedagogice Zabawy Janusza Korczaka, który autora jako pierwsza wprowadziła do edukacji muzycznej. Ta prekursorska zerówka muzyczna stała się później inspiracją dla wielu innych, podobnych klas zerowych, które otwierane były w następnych latach przy Akademiach Muzycznych i Szkołach Muzycznych w wielu regionach kraju.
Przez wiele lat Lidia Bajkowska, autorka muzycznych książek dla dzieci, organizowała dla nich koncerty teatralne na podstawie własnych scenariuszy z udziałem widowni. Przygotowywała spektakle dziecięce i koncerty swoich uczniów.
Akompaniowała na scenie instrumentalistom, aktorom, śpiewakom w tym solistom opery i operetki, m.in. Aleksandrze Strugacz Leszczyńskiej, Ewie Gawrońskiej, Robertowi Saukowi. Współpracowała z Marią Fołtyn, śpiewaczką i popularyzatorką muzyki Stanisława Moniuszki i z aktorami, m.in. Stanisławem Jasiukiewiczem, Ryszardą Hanin, Danutą Nagórną.
Publikacje.
Za "Bajkę o Piosence i nutkach", wydaną w 1992 roku przez Wydawnictwo PWN, Lidia Bajkowska otrzymała nagrodę Ministra Kultury i Sztuki. Książkę rekomendowało Ministerstwo Edukacji Narodowej jako podręcznik. Objęta była Funduszem Wspierania Literatury Polskiej i wpisana jest na prestiżową listę Instytutu Książki. W 1995 roku "Bajka o piosence i nutkach", za szczególne walory edukacyjne przyjazne każdemu dziecku, walory merytoryczne, metodyczne, literackie i graficzne, została wyróżniona i sygnowana przez UNICEF wpisem i znakiem graficznym do książki. Książka została umieszczona na liście Pro Futuro, w Funduszu Wspierania. Kolejne publikacje: "Zaczarowane pianino", "Porwanie Królewny Nutki" i "Teatr Marzeń" wydało Wydawnictwo Prószyński i S-ka.
Bajka "Porwanie królewny Nutki" posłużyła jako scenariusz do sztuki teatralnej "Porwanie Nutki", której premiera odbyła się w 1998 roku w Teatrze Młodego Widza TVP2, w reż. Lena Szurmiej, z muzyką Piotra Rubika i scenografią Julity Sander. W spektaklu wystąpili m.in. Joanna Trzepiecińska, Artur Żmijewski, Karolina Dryzner, Paweł Deląg, Agnieszka Sitek oraz Ewa Porębska w roli królewny Nutki.

</doc>
<doc id="1448764" url="https://pl.wikipedia.org/wiki?curid=1448764" title="Hrabia Harrowby">
Hrabia Harrowby

Informacje ogólne.
Baronowie Harrowby 1. kreacji (parostwo Wielkiej Brytanii)
Hrabiowie Harrowby 1. kreacji (parostwo Zjednoczonego Królestwa)
Najstarszy syn 8. hrabiego Harrowby: Hugo Ryder, wicehrabia Sandon

</doc>
<doc id="1448768" url="https://pl.wikipedia.org/wiki?curid=1448768" title="Ryszard Mróz">
Ryszard Mróz

Ryszard Mróz (ur. 31 marca 1951 w Pruszkowie) – polski aktor teatralny i filmowy, działacz społeczny.
Życiorys.
W 1976 został absolwentem Wydziału Aktorskiego Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi; dyplom tejże uczelni uzyskał rok później. W latach dziewięćdziesiątych był radnym miasta Łodzi. Był także wykładowcą WSKSiM w Toruniu. Znany przede wszystkim z ról w filmach Krzysztofa Krauze i Joanny Kos-Krauze, w szczególności głównej roli w komedii "Nowy Jork, czwarta rano" (1988) oraz charakterystycznych epizodów w filmach "Mój Nikifor" (2004), "Plac Zbawiciela" (2006) oraz "Papusza" (2013).
Był aktorem Teatru im. Cypriana Kamila Norwida w Jeleniej Górze (1970−1972), Teatru Powszechnego w Łodzi (1976−1979), Teatru im. Stefana Jaracza w Łodzi (1981−1984), Teatru Nowego im. Kazimierza Dejmka w Łodzi (1979−1981, 1990−1993, 2010−2012) oraz Teatru Powszechnego im. Jana Kochanowskiego w Radomiu (2012−2017). W łódzkim Teatrze Nowym pełnił również funkcję asystenta dyrektora artystycznego.
Za rolę Randle'a Patricka McMurphy'ego w spektaklu "Lot nad kukułczym gniazdem", w adaptacji Dale'a Wassermana na deskach Teatru Powszechnego w Łodzi, otrzymał nagrodę redakcji Głosu Robotniczego za najlepszy debiut aktorski w sezonie 1978/1979.
W 2009 "za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej" został odznaczony Złotym Krzyżem Zasługi. W 2014 został odznaczony Złotym Krzyżem Zasługi Archidiecezji Łódzkiej.

</doc>
<doc id="1448770" url="https://pl.wikipedia.org/wiki?curid=1448770" title="3 Dywizja Piechoty (III Rzesza)">
3 Dywizja Piechoty (III Rzesza)

3 (Wschodniobrandenburska) Dywizja Piechoty – niemiecka dywizja z czasów II wojny światowej, sformowana w 1934 roku pod ukrytą nazwą Kommandant von Frankfurt, miejsce stacjonowania sztabu Frankfurt nad Odrą.
Na mocy rozkazu z dnia 15 października 1935 roku otrzymała oficjalną nazwę 3 Dywizja Piechoty. Stacjonowała w III. Okręgu Wojskowym. Od 27 października 1940 roku na poligonie Wander i w macierzystych garnizonach rozpoczęto przeformowywać jednostkę w 3 Dywizję Piechoty (zmotoryzowanej). Dywizja została utracona pod Stalingradem w styczniu 1943 r., odtworzono ją we Francji wiosną 1943 r. i 24 czerwca została przemianowana na 3 Dywizję Grenadierów Pancernych.
Dowództwo.
Dowódcy dywizji:
dowódca piechoty dywizyjnej: 
Szlak bojowy.
Dywizja 1 sierpnia 1939 roku rozpoczęła mobilizację i została przetransportowana w rejon Złotowa na północ od Piły. O godzinie 4.45 pierwszego września 1939 roku jednostka w strukturze II. szczecińskiego Korpusu Armijnego 4 Armii przekroczyła na odcinku między Kujanem a Werskiem polską granicę. W pierwszych dniach kampanii przeciwko Polsce, dywizja prowadziła działania bojowe doprowadzające do przełamania polskiej obrony opartej na łańcuchu jezior koronowskich, następnie zdobyła Koronowo i 3 września osiągnęła zachodni brzeg Wisły. Na odcinku między Topolnem a Grabowem przeprawiła się przez Wisłę i utworzyła wspólnie z 94 pułkiem piechoty z 32 Dywizji Piechoty przyczółek mostowy.
W następnych dniach rozpoczęła pościg prawym brzegiem Wisły w stronę Modlina, 7 września przekroczyła Drwęcę pod Golubiem Dobrzyniem. W wyniku niekorzystnego rozwoju sytuacji na lewym skrzydle 8 Armii, jednostka została skierowana do osłony północnego brzegu Wisły na odcinku długości 90 kilometrów, który ciągnął się od Włocławka przez Płock do Wyszogrodu.
12 września przekroczyła Wisłę i na południe od Płocka utworzyła przyczółek mostowy. Natomiast od 14 września rozpoczęła walki zaczepne na południowy zachód w stronę Gostynina, następnie dokonała zwrotu w stronę Łowicza i wzięła udział w wyniszczającej bitwie na południe od Wyszogrodu. Bitwa nad Bzurą dobiegała końca, w nocy 20 września rozkazem korpusu dywizja została zluzowana i rozpoczęła marsz powrotny w stronę Bydgoszczy. Od 1 października rozpoczęto odtransportowywać pododdziały dywizji przez Kostrzyn - Berlin - Dortmund - Kolonię w obszar Eifel.
Kampanię na zachodzie, dywizja rozpoczęła w strukturze III. brandenburskiego Korpusu Armijnego. Brała udział w zajmowaniu Luksemburga, walczyła m.in. w departamencie Aisne, pod Époye i Saint-Masmes. Później skierowała się na południe i kampanię zakończyła pod Le Creusot.
3 Dywizja walczyła początkowo w składzie Grupy Armii Północ w ofensywie na Leningrad i w bitwie pod Diemianskiem. Później znalazła się pod Moskwą i ostatecznie pod Stalingradem, gdzie poddała się 31 stycznia 1943 r.

</doc>
<doc id="1448774" url="https://pl.wikipedia.org/wiki?curid=1448774" title="A.C. Milan w sezonie 2001/2002">
A.C. Milan w sezonie 2001/2002

Osiągnięcia i skład piłkarskiego zespołu A.C. Milan w sezonie 2001/02.
Skład zespołu.
Bramkarze:
Obrońcy:
Pomocnicy:
Napastnicy:

</doc>
<doc id="1448776" url="https://pl.wikipedia.org/wiki?curid=1448776" title="Międzynarodowa Akademia Pokoju">
Międzynarodowa Akademia Pokoju

Międzynarodowa Akademia Pokoju (ang. "International Peace Institute" w skrócie IPI dawniej "International Peace Academy" IPA) – międzynarodowy ruch pokojowy z siedzibą w Nowym Jorku, utworzony w 1970 roku z inicjatywy ówczesnego sekretarza ONZ U Thanta.
Historia.
Międzynarodowa Akademia Pokoju powstała w 1970 roku. Inicjatorami jej powstania byli Ruth Forbes Young i sekretarz ONZ U Thant, a pierwszym prezydentem do 1990 roku został generał Indar Jit Rikhye. W 2008 roku Akademia zmieniła nazwę na Międzynarodowy Instytut Pokoju ("International Peace Institute)""." 
Zrzesza osoby fizyczne i komitety narodowe z ponad 130 państw świata. Za główny cel, uznaje szkolenie osób zawodowo związanych z polityką międzynarodową i dyplomacją w celu doskonalenia umiejętności negocjacji, mediacji i pokojowego rozstrzygania sporów. Obecnie, szefem organizacji jest norweski dyplomata i socjolog Terje Rød-Larsen. Organizacja angażuje się w spory na Bliskim Wschodzie jak choćby konflikt izraelsko-libański, w Sierra Leone, Iraku, Afganistanie, Kongo i Sudanie. Do stałych darczyńców organizacji należą m.in. 31 rządów państw świata, dwie korporacje i dziewięć fundacji.
Wybrane publikacje:

</doc>
<doc id="1448777" url="https://pl.wikipedia.org/wiki?curid=1448777" title="Jacek Kłosiński">
Jacek Kłosiński

Jacek Kłosiński (ur. 29 kwietnia 1955, zm. 2 grudnia 2014) – polski lekkoatleta specjalizujący się w rzucie oszczepem.
Brązowy medalista mistrzostw Polski w 1979. Reprezentant kraju w meczu międzypaństwowym przeciwko ZSRR i NRD w 1978. Bronił barw klubów: MKS Łowicz (1972–1974), AZS AWF Warszawa (1976–1982), Wawel Kraków (od 1983). Rekord życiowy: 79,76 (15 lipca 1980, Warszawa). Do 2014 roku był nauczycielem Wychowania Fizycznego w Szkole Podstawowej nr 4 w Skierniewicach.

</doc>
<doc id="1448778" url="https://pl.wikipedia.org/wiki?curid=1448778" title="Université de Strasbourg II">
Université de Strasbourg II

Université de Strasbourg II – francuski uniwersytet publiczny mający swoją siedzibę w Strasburgu. Uczelnia była popularnie nazywana UMB albo Strasbourg II, dawniej université des sciences humaines. Na uczelni studiowało ponad 13 000 studentów wszystkich kierunków wspartych ponad 900-osobową kadrą naukową. Uczelnia specjalizowała się w dziedzinie nauk humanistycznych a także nauk społecznych.
W 1998 roku patronem uczelni został mianowany Marc Bloch, francuski historyk, członek francuskiego ruchu oporu, rozstrzelany przez hitlerowców w 1944 roku.
Od 1 stycznia 2009 roku uniwersytet już nie istnieje, a jego wydziały są częścią zjednoczonego Uniwersytetu w Strasburgu (Université de Strasbourg, UNISTRA).
Wydziały.
Uczelnia dzieliła się na następujące wydziały:

</doc>
<doc id="1448784" url="https://pl.wikipedia.org/wiki?curid=1448784" title="Okręg wyborczy West Sussex">
Okręg wyborczy West Sussex

Okręg wyborczy West Sussex powstał w 1832 r. i wysyłał do brytyjskiej Izby Gmin dwóch deputowanych. Okręg obejmował zachodnią część hrabstwa Sussex. Został zlikwidowany w 1885 r.

</doc>
<doc id="1448785" url="https://pl.wikipedia.org/wiki?curid=1448785" title="Jerzy Gerżabek">
Jerzy Gerżabek

Jerzy Roman Czesław Gerżabek (ur. 22 kwietnia 1903 w Schodnicy, poległ 7 września 1939) – poeta, satyryk, podporucznik rezerwy broni pancernych Wojska Polskiego.
Życiorys.
Syn Władysława i Kazimiery z Wierzbickich. W 1928 ożenił się z Zofią Małachowską (artystką-malarką). Był związany z redakcją prawicowego "Kuriera Poznańskiego", od 1937 był kierownikiem Wydziału Prasowego Rozgłośni Poznańskiej Polskiego Radia. Autor tekstów piosenek (m.in. „"Wystarczy jedno słowo”" z repertuaru Hanki Ordonówny) i audycji radiowych.
W 1934 był oficerem rezerwy 2 pułku pancernego w Żurawicy. W 1939 jako dowódca plutonu samochodów pancernych 71 dywizjonu pancernego – 2 września brał udział w wypadzie Wielkopolskiej Brygady Kawalerii na terytorium Niemiec, gdzie we wsi Załęcze jego pluton zniszczył kilka pojazdów niemieckich. Poległ w walce z Niemcami w czasie bitwy nad Bzurą w rejonie szosy między Łęczycą a Gostkowem. Pośmiertnie odznaczony Krzyżem Srebrnym Orderu Wojennego Virtuti Militari.
Zmarł w szpitalu wojskowym. Pochowany został w Ostrzeszowie.

</doc>
<doc id="1448786" url="https://pl.wikipedia.org/wiki?curid=1448786" title="Parafia polskokatolicka Zmartwychwstania Pańskiego w Bydgoszczy">
Parafia polskokatolicka Zmartwychwstania Pańskiego w Bydgoszczy

Parafia Zmartwychwstania Pańskiego w Bydgoszczy – parafia Kościoła Polskokatolickiego w RP, położona w dekanacie pomorsko-warmińskim diecezji warszawskiej.
Historia parafii.
Parafia polskokatolicka (ówcześnie kościół ten nazywał się Polskim Narodowym Kościołem Katolickim) w Bydgoszczy powstała wiosną 1925. Jej założycielem i pierwszym proboszczem był ks. Stanisław Zawadzki. W okresie dwudziestolecia międzywojennego nabożeństwa odbywały się w lokalach prywatnych, a także, przez pewien okres, w kaplicy Kościoła Staroluterskiego. W latach trzydziestych z funduszu misyjnego Polskiego Narodowego Kościoła Katolickiego zakupiono działkę przy ulicy Dolina, jednak przygotowania do budowy kościoła zostały przerwane wybuchem II wojny światowej. W czasie okupacji hitlerowskiej parafia zawiesiła oficjalną działalność.
W 1946 parafii została przydzielona działka po niemieckojęzycznej gminie wyznaniowej Kościoła Nowoapostolskiego. W 1982 przy kościele zbudowano nową plebanię. Od 1986 proboszczem parafii był ks. dziekan dr Tadeusz Urban (w latach 1982-1984 posługiwał on w parafii jako wikariusz). W 2019 proboszczem parafii został ks. dr hab. Mirosław A. Michalski, prof. Chrześcijańskiej Akademii Teologicznej w Warszawie. W czerwcu 2022 roku parafię objął ks. mgr Piotr Kowalczyk. Przy parafii działa Towarzystwo Niewiast Adoracji Najświętszego Sakramentu (TNANS). 
Parafia jest też aktywna na niwie ekumenicznej, m.in. od kilku lat uczestniczy w Tygodniach Kultury Chrześcijańskiej (w kościele odbywają się koncerty operowe, występy chórów i recytacje poezji o tematyce biblijnej z udziałem artystów scen bydgoskich).

</doc>
<doc id="1448787" url="https://pl.wikipedia.org/wiki?curid=1448787" title="Motycz Leśny (przystanek kolejowy)">
Motycz Leśny (przystanek kolejowy)

Motycz Leśny – przystanek kolejowy w Motyczu Leśnym, w województwie lubelskim. Znajdują się tu 2 perony.
W roku 2017 przystanek obsługiwał 10–19 pasażerów na dobę.

</doc>
<doc id="1448788" url="https://pl.wikipedia.org/wiki?curid=1448788" title="Partia Rosyjska">
Partia Rosyjska

Partia Rosyjska (łot. "Krievu Partija", KP; ros. "Русская Партия") – łotewska partia polityczna reprezentująca interesy mieszkających na Łotwie Rosjan, istniejąca w latach 1995–2007. 
Historia.
Została założona w 1995 na bazie Łotewskiego Związku Towarzystw Rosyjskich przez byłego deputowanego do Rady Najwyższej Łotewskiej SRR Michaiła Gawriłowa, który został jej długoletnim przewodniczącym. W wyborach samorządowych w 1997 uzyskała dwa mandaty w Radzie Miejskiej Rygi, a w roku do Rady wszedł jej lider. Od 1998 do 2001 partia wchodziła w skład koalicji O Prawa Człowieka w Zjednoczonej Łotwie. W wyborach do Sejmu VIII kadencji w 2002 ugrupowanie startowało samodzielnie uzyskując 0,5% głosów. W 2005 Michaił Gawriłow ponownie znalazł się w Radzie Miejskiej Rygi, tym razem wybrany z list bloku wyborczego "Dzimtene". W 2009 uzyskał mandat jako kandysdat LPP/LC. W 2007 doszło do zjednoczenia Partii Rosyjskiej z Pierwszą Partią Łotwy, a Gawriłow został jej prezesem w Rydze. 
Program.
Partia kierowała swój program do ludności rosyjskiej i słowiańskiej. Opowiadała się za zagwarantowaniem jej praw w demokratycznym państwie łotewskim, które miało współpracować zarówno z Rosją, jak i państwami Zachodu. Partia sprzeciwiała się członkostwu Łotwy w NATO i Unii Europejskiej, opowiadając się za demilitaryzacją i neutralizacją Łotwy. Szczególną wagę przywiązywała do kwestii edukacji, którą ludność rosyjska powinna otrzymywać w szkołach finansowanych przez państwo (gdzie byłaby również nauczana religia prawosławna). Partia domagała się uznania dwujęzyczności Łotwy oraz prawa do pielęgnowania języka rosyjskiego w poszczególnych regionach państwa. Domagała się przyznania obywatelstwa wszystkim stałym mieszkańcom Łotwy do 2003. Odwoływała się do chrześcijańskiego systemu wartości, promując politykę prorodzinną. 

</doc>
<doc id="1448793" url="https://pl.wikipedia.org/wiki?curid=1448793" title="Port lotniczy Bulawayo">
Port lotniczy Bulawayo

Port lotniczy Bulawayo (IATA: BUQ, ICAO: FVBQ) – międzynarodowy port lotniczy położony w Bulawayo, w Zimbabwe.

</doc>
<doc id="1448794" url="https://pl.wikipedia.org/wiki?curid=1448794" title="Parafia Imienia Jezus w Grudziądzu">
Parafia Imienia Jezus w Grudziądzu

Parafia Imienia Jezus w Grudziądzu – parafia Kościoła Polskokatolickiego w RP, położona w dekanacie pomorsko-warmińskim diecezji warszawskiej.
Historia.
Parafia polskokatolicka (ówcześnie kościół ten nazywał się Polskim Narodowym Kościołem Katolickim) w Grudziądzu powstała w lutym 1925. Jej założycielem i pierwszym proboszczem był ks. Stanisław Zawadzki. Około 1930 należała do największych w kraju, lecz nie posiadała własnej siedziby. Proboszczem był ks. Aleksy Hajduk. Przy ul. Kalinkowej założono cmentarz, formalnie mający status komunalnego (niezachowany). Członków nieuznawanego przez państwo Kościoła spotykały szykany zarówno prawne, ze strony władz, jak i demonstracyjna niechęć ludności rzymskokatolickiej. Podczas okupacji niemieckiej wszelka działalność była zakazana, proboszcz ks. Jerzy Czerwiński został aresztowany.
W latach 1947–1958 parafia zajmowała poewangelicki kościół Niepokalanego Serca NMP. Od 1958 parafia funkcjonowała w kaplicy przy ulicy Kazimierza Pułaskiego (budynek otrzymano po niemieckojęzycznym zborze baptystów). 
Później budynek został opuszczony i znajdował się w złym stanie technicznym. 12 maja 2018 w wyniku obfitych opadów deszczu runął jego dach. Obiekt został następnie częściowo wyburzony.
W latach 1968–2006 proboszczem parafii był ks. Henryk Nowaczyk (1935-2006). Następnie probostwo objął ks. dziek. dr Tadeusz Urban (1953-2018) z parafii polskokatolickiej w Bydgoszczy. Obecnie duszpasterstwo prowadzi ks. dziek. prof. dr hab. Mirosław Michalski z parafii Narodzenia Najświętszej Maryi Panny w Toruniu.

</doc>
<doc id="1448803" url="https://pl.wikipedia.org/wiki?curid=1448803" title="Koperszadzka Grań">
Koperszadzka Grań

Koperszadzka Grań (słow. "Meďodolský hrebeň", niem. "Schachtgrat", "Schächtegrat", węg. "Tárna-gerinc") – grań będąca północno-wschodnim zakończeniem grani Tatr Wysokich na Słowacji.
Topografia.
Grań jest jedną z czterech opadających z wierzchołka Jagnięcego Szczytu ("Jahňací štít", 2230 m). Najniższa część grani opada na Przełęcz pod Kopą (dokładnie: na Pośrednią Przełęcz pod Kopą), stanowiącą granicę między Tatrami Wysokimi a Bielskimi. Grań oddziela od siebie Dolinę Zadnich Koperszadów i jej odgałęzienie – Dolinę Skoruszową na północnym zachodzie – od Doliny Białych Stawów (odgałęzienie Doliny Kieżmarskiej) na południowym wschodzie. Zachodnie ściany górnej części grani opadają do Jagnięcego Kotła.
W Koperszadzkiej Grani wyróżnia się następujące obiekty (słowackie nazwy według czterojęzycznego słownika, wysokości według atlasu satelitarnego):
Grań główna Tatr poniżej Koperszadzkiej Czuby opada na szeroką Przełęcz pod Kopą. Jeszcze przed najbliższym siodłem w grani (Pośrednią Przełęczą pod Kopą) na wschód odgałęzia się od niej grań, w której za Wyżnią Przełęczą pod Kopą wznosi się Bielska Kopa.
Geologia.
Pod względem budowy geologicznej grań jest stosunkowo zróżnicowana. Partie górne tworzą skały krystaliczne trzonu Tatr Wysokich, zaś dolne – skały osadowe, przede wszystkim piaskowce i łupki. Rejon znany jest jednak z występującego tu zlepieńca koperszadzkiego – skały powstałej w permie ze zniszczonych granitów i skał wulkanicznych, a przed pojawieniem się osadów węglanowych. Dzisiaj zlepieńce znajdują się na skałach granitowych i pod piaskowcami. Koperszadzka Grań jest jedynym miejscem w Tatrach, w którym występuje ta skała, przypominająca czerwoną glinę z osadzonymi otoczakami granitu.
Nazwa.
Nazwa grani, podobnie jak sąsiednich dolin Zadnich Koperszadów i Przednich Koperszadów, powstała w XVIII wieku i pochodzi z języka niemieckiego: rejon ten zwano Kupferschachtami ("Kupferschächte"), co oznacza „szyby miedzi” – przez pewien czas wydobywano tu rudy miedzi.
Historia wejść.
Cała grań oraz opadające z niej stoki były dawniej terenem myśliwskim, w dolnej części prowadzono też wypas owiec i działalność górniczą. Pierwsze odnotowane przejścia Koperszadzkiej Grani (bez obejść):
Fragmenty grani przechodzono już znacznie wcześniej. Możliwe, że 9 sierpnia 1793 schodził tędy z Jagnięcego Szczytu Robert Townson z przewodnikiem Hansem Grossem. Dokładna trasa ich wędrówki nie jest jednak znana, mogli iść na Przełęcz pod Kopą nie Koperszadzką Granią, lecz przez Zadnią Jagnięcą Szczerbinę i obok Żółtego Stawku.

</doc>
<doc id="1448804" url="https://pl.wikipedia.org/wiki?curid=1448804" title="Tygiel Schotta">
Tygiel Schotta

Tygiel Schotta - szklany sprzęt laboratoryjny, pełniący jednocześnie rolę lejka filtracyjnego a następnie tygla, w którym można świeżo odsączony osad poddać działaniu wysokiej temperatury. Tygle te mają postać krótkiego fragmentu prostej rury szklanej, wewnątrz której, na ok. 1/3-1/4 jej wysokości jest zatopiona porowata płytka szklana lub wykonana z innego materiału ceramicznego. Wykonywane są one z materiałów odpornych na wysokie temperatury. Nazwa wywodzi się od jednego z producentów tego sprzętu - firmy "Schott AG".
Tygiel po zamocowaniu go do specjalnej uszczelki gumowej, łączy się z np: pompką wodną i następnie przepuszcza się mieszaninę zawierającą osad. Następnie, świeżo przesączony osad można bez zdrapywania z tygla umieścić w suszarce lub piecu do wyprażania osadów i poddać działaniu wysokiej temperatury.
Tygle Schotta mają tradycyjnie podawane średnie rozmiary porów w spieku. G0 ma największe pory - a zatem najszybciej się przez niego sączy, ale może on też przepuszczać osady o małej ziarnistości, a G5 najmniejsze pory, co powoduje że najwolniej się przez niego sączy, ale nie przepuszcza prawie żadnych osadów.

</doc>
<doc id="1448812" url="https://pl.wikipedia.org/wiki?curid=1448812" title="Parafia polskokatolicka Narodzenia Najświętszej Maryi Panny w Toruniu">
Parafia polskokatolicka Narodzenia Najświętszej Maryi Panny w Toruniu

Parafia Narodzenia Najświętszej Maryi Panny w Toruniu – parafia Kościoła Polskokatolickiego w RP położona na terenie diecezji warszawskiej, w dekanacie pomorsko-warmińskim, w Toruniu. W 2011 roku do parafii należało 500 osób.
Historia.
Parafia Narodzenia Najświętszej Maryi Panny w Toruniu została zawiązana w 1924 roku i była jedną z pierwszych wspólnot Polskiego Narodowego Kościoła Katolickiego w Polsce. Pierwszą polską mszę św. w Toruniu odprawił ks. Stanisław Zawadzki, który rok później przeniósł się do parafii Zmartwychwstania Pańskiego w Bydgoszczy. W 1925 roku do parafii przyszedł były rzymski zakonnik ks. Kocyłowski. Nie wytrzymał on jednak presji swojego dawnego środowiska i zrezygnował. Po nim nastał młody kapłan Adam Walichiewicz, który jednak nie poradził sobie, tak jak jego następcy ks. Heliodor Rogowski, ks. Izydor Kędzierski, czy ks. Józef Janik, z rzymską propagandą która przy pomocy policji skutecznie podejmowała akcje niszczenia polskokatolickiego ośrodka kościelnego. Wkrótce parafię zlikwidowano, pozbawiając ją stałego proboszcza – odtąd stanowiła „misję Kościoła”. 
Podczas II wojny światowej niemieckie władze okupacyjne zakazały działalności Polskiemu Narodowemu Kościołowi Katolickiemu. W materiałach archiwalnych nie ma informacji dotyczących działalności parafii Narodzenia Najświętszej Maryi Panny w latach 1939–1945.
W latach powojennych Parafia Polskokatolicka w Toruniu została reaktywowana w 1962 roku. Przygotowaniem kaplicy- uplasowanej w prywatnej kamienicy zajmowali się bracia: ks. Stanisław Koc i ks. Franciszek Koc. Poświęcenia kaplicy dla Parafii Polskokatolickiej przy ul. Józefa Poniatowskiego 1, dokonał, w 1962 roku, Prymas Kościoła Polskokatolickiego, bp dr Maksymilian Rode. 
W 1993 roku parafia Polskokatolicka w Toruniu zmieniła swój adres. Do spełniania liturgii polskokatolickiej adaptowana została drewniana kaplica ewangelicka, która znajdowała się na Cmentarzu św. Jerzego. Pracami adaptacyjnymi kierował ks. Bogdan Skowroński.
Od 1999 roku w parafii duszpasterstwo prowadzi ks. prof. dr hab. Mirosław Michalski, który od 2005 jest proboszczem tej parafii. Duszpasterz od 2000 roku jest kierownikiem Międzyszkolnego Punktu Katechetycznego oraz duszpasterzem rodzin wojskowych i służb mundurowych. W 2006 roku parafianie stworzyli świetlicę środowiskową z biblioteką i międzyszkolnym punktem katechetycznym oraz pracownią informatyczną. Wspierają stowarzyszenie „Azyl” dla ofiar przemocy w rodzinie oraz Fundację „Kultura”, która promuje lokalną działalność artystyczno-literacką.

</doc>
<doc id="1448813" url="https://pl.wikipedia.org/wiki?curid=1448813" title="Mistrzostwa Polski Seniorów w Lekkoatletyce 1969">
Mistrzostwa Polski Seniorów w Lekkoatletyce 1969

45. Mistrzostwa Polski Seniorów w Lekkoatletyce – zawody sportowe, które rozegrano w dniach 14–17 sierpnia 1969 w Krakowie na Stadionie Wisły.
Podczas mistrzostw został poprawiony rekord Polski w rzucie oszczepem kobiet. Daniela Jaworska uzyskała wynik 59,64 m. Ustanowiono także klubowy rekord Polski w sztafecie 4 × 400 metrów kobiet. Sztafeta Spójni Warszawa w składzie: Zofia Kołakowska, Jadwiga Kalinowska, Elżbieta Skowrońska i Zdzisława Gałęzia uzyskała czas 3;49,0.
Biegi przełajowe.
41. mistrzostwa Polski w biegach przełajowych rozegrano 13 kwietnia w Otwocku. Seniorzy rywalizowali na dystansach 5, 8 i 12 kilometrów, a seniorki na dystansie 2 kilometrów.
Maraton.
Maratończycy (tylko mężczyźni) rywalizowali 22 lipca w Dębnie. Zawody miały obsadę międzynarodową. Pierwsze miejsce zajął Jurij Wielikorodnych ze Związku Radzieckiego z czasem 2:21:18.

</doc>
<doc id="1448821" url="https://pl.wikipedia.org/wiki?curid=1448821" title="Nakielski Czas">
Nakielski Czas

Nakielski Czas (potocznie: "Czas Nakła") − niskonakładowy tygodnik powiatowy wydawany przez Wydawnictwo Czas od 1995 roku w Nakle nad Notecią. Wcześniej pod nazwą "Czas Nakła". 
Czasopismo ukazuje się we wtorki. Jest członkiem Stowarzyszenia Gazet Lokalnych.

</doc>
<doc id="1448823" url="https://pl.wikipedia.org/wiki?curid=1448823" title="Dyskografia Jonas Brothers">
Dyskografia Jonas Brothers

To jest oficjalna dyskografia amerykańskiego zespołu Jonas Brothers.

</doc>
<doc id="1448827" url="https://pl.wikipedia.org/wiki?curid=1448827" title="Wanda Sampolska">
Wanda Sampolska

Wanda Halina Sampolska, z d. Węgorzewska (ur. 6 czerwca 1906 w Peczarze, pow. Niemirów (ob. Ukraina), zm. 9 sierpnia 2004 w Iławie) – bibliotekarka polska, wieloletni pracownik bibliotek specjalnych rolniczych, społecznik.
Życiorys.
Była córką Tadeusza (inżyniera architekta) i Wincentyny z Michalikowskich, miała czworo rodzeństwa. Od stycznia 1914 mieszkała z rodziną w Lublinie i tam też w 1916 podjęła naukę w Gimnazjum im. Kunickiego. Uczęszczała jeszcze do dwóch lubelskich gimnazjów - Olgi Filippi Żychowiczowej (1917–1921) i im. Heleny Czarnieckiej, w tym ostatnim w 1925 uzyskała świadectwo dojrzałości. Była najlepszą maturzystką w Lublinie w swoim roczniku.
Po ukończeniu szkoły podjęła pracę w Garbarni Domańskich w Lublinie. 21 sierpnia 1928 zawarła w Lublinie związek małżeński z Janem Sampolskim i niebawem przeniosła się do Warszawy, gdzie kształciła się w Państwowym Pedagogium im. Wacława Nałkowskiego, pozostającym w tym czasie pod dyrekcją Władysława Spasowskiego. Pedagogium ukończyła w 1930, by rozpocząć studia w zakresie filologii polskiej na Uniwersytecie Warszawskim. Studia wkrótce przerwała, zmuszona sytuacją rodzinną. Przez kolejne lata zajmowała się pracą społeczną w warszawskich świetlicach robotniczych, gdzie prowadziła biblioteki oraz opiekowała się dziećmi na wyjazdach kolonijnych.
W 1938 uzyskała dyplom Prywatnej Jednorocznej Koedukacyjnej Szkoły Bibliotekarskiej Zarządu Miejskiego m.st. Warszawy i do wybuchu II wojny światowej pracowała jako bibliotekarka w Ministerstwie Wyznań Religijnych i Oświecenia Publicznego. W 1939 schroniła się na wsi u brata, adiunkta nadleśnictwa Piotrków Trybunalski, pracując w gospodarstwie. W 1941 powróciła do zawodu bibliotekarskiego w Staatsbibliothek w Lublinie (Biblioteka im. Hieronima Łopacińskiego), gdzie, jak pisze we wspomnieniu pośmiertnym Zdzisław Bieleń („Bibliotekarz”, 2005, nr 2), w ciągu trzech lat pracy organizacyjnej, gospodarczej i pedagogicznej wobec młodszych bibliotekarek stała się „filarem” instytucji. W latach 1945–1946 była kierowniczką Miejskiej Biblioteki Publicznej w Lublinie.
W maju 1946 przeszła do pracy w Kuratorium Okręgu Szkolnego Warszawskiego. Jako wizytatorka w Referacie Bibliotek nadzorowała pracę bibliotek powszechnych i szkolnych Warszawy i ówczesnego województwa warszawskiego. Ogłosiła w tym okresie artykuł "Bibliotekarstwo powszechne w Okręgu Szkolnym Warszawskim" („Bibliotekarz”, 1946 nr 11/12). W marcu 1948, w związku z przeprowadzką do Puław, zatrudniła się w bibliotece tamtejszego Państwowego Instytutu Naukowego Gospodarstwa Wiejskiego pod kierownictwem Zygmunta Nowakowskiego. Od stycznia 1951 była zastępcą kierownika biblioteki tego instytutu, noszącego już wówczas nazwę Centralnego Instytutu Rolniczego. W listopadzie 1955 biblioteka stała się filią nowo utworzonej Centralnej Biblioteki Rolniczej. W połowie 1956, dzięki kwalifikacjom i doświadczeniu zawodowemu (także dzięki dobrej znajomości łaciny, niemieckiego i rosyjskiego), Wanda Sampolska uzyskała za rekomendacją resortu rolnictwa nominację na kustosza, mimo niespełnienia wymogów formalnych.
Od września 1956 Wanda Sampolska była kierownikiem Działu Księgozbioru i Bibliografii Centralnej Biblioteki Rolniczej w Warszawie; przeprowadziła się jednocześnie do mieszkania w oficynie Biblioteki. Zajmowała się m.in. przygotowaniem retrospektywnej polskiej bibliografii rolniczej. Była redaktorem roczników „Bibliografii Polskiego Piśmiennictwa Rolniczego” za lata 1945–1957, opracowania o pionierskim charakterze w Polsce. Uczestniczyła w pracach edukacyjnych Państwowego Ośrodka Kształcenia Korespondencyjnego Bibliotekarzy. W 1963 brała udział w konsultacjach z bibliografami radzieckimi na temat unifikacji metody bibliografii specjalistycznej z rolnictwa. Przyczyniła się do rozwoju Centralnej Biblioteki Rolniczej, blisko współpracując z jej pierwszym dyrektorem Tadeuszem Żeligowskim oraz z jego zastępczynią Zofią Warczygłowianką-Piotrowską. 
Na emeryturę przeszła z końcem marca 1969 i przez trzy lata mieszkała w Puszczy Boreckiej w powiecie węgorzewskim, towarzysząc bratu Adamowi Węgorzewskiemu, kierownikowi Ośrodka Hodowli Żubrów. Po powrocie do Warszawy nadal mieszkała w gmachu Centralnej Biblioteki Rolniczej, zajmując się opieką nad chorym mężem i utrzymując kontakt z dawnymi współpracownikami. W latach 80. przeprowadziła się w inne miejsce Warszawy, a później wyjechała na stałe do Iławy, gdzie pomagała bratanicy w prowadzeniu domu i opiece nad dziećmi.
Była zaangażowaną działaczką społeczną. Udzielała się m.in. jako sekretarz Koła Związku Bibliotekarzy i Archiwistów w Warszawie, należała do związków zawodowych, była również sekretarzem puławskiego koła Polskiego Towarzystwa Turystyczno-Krajoznawczego, przewodniczącą koła Polskiego Czerwonego Krzyża, przewodniczącą komitetu członkowskiego Stowarzyszenia Spożywców „Pomoc”. W Centralnej Bibliotece Rolniczej zorganizowała pracowniczą kasę zapomogową i organizowała małe uroczystości okazjonalne (imieniny, andrzejki, sylwestra). Roztoczyła opiekę nad niewidomym chłopcem, pomagając mu w zdobyciu wykształcenia, łącznie z wyższymi studiami w dziedzinie historii.
Wanda Sampolska zmarła 9 sierpnia 2004 w Iławie. Pochowana została w grobie rodzinnym na cmentarzu Stare Powązki (kwatera 99-4-20).
Mąż Jan Sampolski, prawnik, pracował w Ministerstwie Rolnictwa, w Kancelarii Prezydenta na Zamku Królewskim w Warszawie, a po wojnie w Lublinie.

</doc>
<doc id="1448833" url="https://pl.wikipedia.org/wiki?curid=1448833" title="4 Dywizja Piechoty (III Rzesza)">
4 Dywizja Piechoty (III Rzesza)

4 (Saksońska) Dywizja Piechoty – niemiecka dywizja z czasów II wojny światowej, sformowana w 1934 roku pod ukrytą nazwą , miejsce stacjonowania sztabu: Drezno. Na mocy rozkazu z dnia 15 października 1935 roku otrzymała oficjalną nazwę 4 Dywizja Piechoty. Stacjonowała w IV Okręgu Wojskowym. 
Jednostka brała udział w kampaniach przeciwko Polsce w 1939 i Francji rok później. Od 15 sierpnia 1940 roku rozpoczęto przeformowywać ją w 14 Dywizję Pancerną.

</doc>
<doc id="1448836" url="https://pl.wikipedia.org/wiki?curid=1448836" title="Can Serra">
Can Serra

Can Serra – stacja metra w Barcelonie, na linii 1. Stacja została otwarta w 1987 roku.

</doc>
<doc id="1448837" url="https://pl.wikipedia.org/wiki?curid=1448837" title="Gia Long">
Gia Long

Gia Long (Nguyễn Phúc Ánh), bardziej znany jako Nguyễn Ánh (ur. 1762, zm. 1820) – cesarz Wietnamu.
W 1777 jako najstarszy ocalały z rodu, został nominalnym władcą ogarniętego wojną domową południa Wietnamu. W 1802 po pokonaniu wszystkich przeciwników i zjednoczeniu całego kraju ogłosił się jedynym władcą Wietnamu i przyjął imię Gia Long.
Jako cesarz prowadził politykę umiarkowanego izolacjonizmu, kierując się raczej w stronę Chin i reszty Azji, niż mocarstw europejskich.
Zmarł w 1820. Założona przez niego dynastia Nguyễn panowała do 1945.

</doc>
<doc id="1448839" url="https://pl.wikipedia.org/wiki?curid=1448839" title="Florida (stacja metra w Barcelonie)">
Florida (stacja metra w Barcelonie)

Florida – stacja metra w Barcelonie, na linii 1. Stacja została otwarta w 1987 roku.

</doc>
<doc id="1448847" url="https://pl.wikipedia.org/wiki?curid=1448847" title="Sheer Terror">
Sheer Terror

Sheer Terror, to amerykańska grupa muzyczna wykonująca hardcore. Zespół powstał 1984 roku w Nowym Jorku. W 1998 roku zespół został rozwiązany, reaktywowany został w roku 2004 koncertem w nowojorskim klubie CBGB. W 2005 roku natomiast ukazała się kompilacja DVD pt. "Beaten By The Fists Of God" upamiętniająca reaktywacje.

</doc>
<doc id="1448848" url="https://pl.wikipedia.org/wiki?curid=1448848" title="Milano Romolo">
Milano Romolo

Milano Romolo (włoski: "Stazione di Milano Romolo") – przystanek kolejowy w Mediolanie, w regionie Lombardia, we Włoszech. Znajdują się tu 2 perony.
Znajduje się tu również stacja metra. 

</doc>
<doc id="1448849" url="https://pl.wikipedia.org/wiki?curid=1448849" title="Droga krajowa B187 (Austria)">
Droga krajowa B187 (Austria)

Droga krajowa B187 (Ehrwalder Straße) – droga krajowa w północnej Austrii. Trasa prowadzi z Lermoos – gdzie krzyżuje się z B179 – w kierunku północnym do dawnego przejścia granicznego z Niemcami, gdzie spotyka się z Bundesstraße 23.

</doc>
<doc id="1448851" url="https://pl.wikipedia.org/wiki?curid=1448851" title="Lampa światła czarnego">
Lampa światła czarnego

Lampa światła czarnego – rodzaj lampy luminescencyjnej. Zamieszczony w niej luminofor emituje światło ultrafioletowe o długości fali krótszej od fioletowej.

</doc>
<doc id="1448852" url="https://pl.wikipedia.org/wiki?curid=1448852" title="Milano San Cristoforo">
Milano San Cristoforo

Milano San Cristoforo (włoski: "Stazione di Milano San Cristoforo") – stacja kolejowa w Mediolanie, w regionie Lombardia, we Włoszech. Znajdują się tu 3 perony.
Stacja znajduje się przy Piazza Tirana, w południowo-zachodnich obrzeżach Mediolanu.
Stacja składa się z pięciu torów do obsługi pasażerów. Istnieje również terminal w celu załadunku samochodów na wagony jako stacja końcowa dla niektórych pociągów ekspresowych o regularnym ruchu do następujących miejsc w południowych Włoszech, zwłaszcza do Lamezia Terme, Villa San Giovanni, Bari i Katanii.

</doc>
<doc id="1448854" url="https://pl.wikipedia.org/wiki?curid=1448854" title="That’s What Friends Are For">
That’s What Friends Are For

That's What Friends Are For ("Po to są przyjaciele") - utwór z 1982 roku napisany przez Burta Bacharacha i Carole Bayer Sager do filmu "Night Shift", gdzie wykonywał ją Rod Stewart.
Piosenka była bardziej znana jako cover w wersji Dionne Warwick, wykonana przez Dionne Warwick, Gladys Knight, Eltona Johna oraz Stevie Wondera, występujących jako „Dionne &amp; Friends”. Nagranie było charytatywnym przedsięwzięciem, mającym na celu wsparcie profilaktyki i badań nad AIDS. W 1987 roku utwór zdobył nagrodę Grammy.

</doc>
<doc id="1448856" url="https://pl.wikipedia.org/wiki?curid=1448856" title="Komisja Wspólnot Europejskich">
Komisja Wspólnot Europejskich



</doc>
<doc id="1448858" url="https://pl.wikipedia.org/wiki?curid=1448858" title="Milano Villapizzone">
Milano Villapizzone

Milano Villapizzone () – stacja kolejowa w Mediolanie, w regionie Lombardia, we Włoszech. Znajdują się tu cztery perony. Położona jest na viale degli Ailanti, w północno-zachodniej części Mediolanu, w dzielnicy Villapizzone.

</doc>
<doc id="1448864" url="https://pl.wikipedia.org/wiki?curid=1448864" title="Takadanobaba">
Takadanobaba

 – część dzielnicy Shinjuku w Tokio.
Nazwa ("baba", dosł. „końskie miejsce”) pochodzi od założonego tutaj w 1636 roku przez sioguna Iemitsu Tokugawę miejsca przeznaczonego do nauki i treningu samurajów w jeździe konnej i strzelaniu z łuku z pędzącego konia (yabusame).
Takata (tak pierwotnie wymawiano) było nazwiskiem rodowym matki daimyō Tadateru Matsudairy (1592–1683), szóstego syna sioguna Ieyasu Tokugawy. 
Obecnie "Takadanobaba" jest przede wszystkim centrum przesiadkowym obsługującym linie JR Yamanote, Seibu-Shinjuku oraz Tozai-sen należącą do Tōkyō Metro.

</doc>
<doc id="1448865" url="https://pl.wikipedia.org/wiki?curid=1448865" title="Herb powiatu otwockiego">
Herb powiatu otwockiego

Herb powiatu otwockiego – jeden z symboli powiatu otwockiego w postaci herbu.
Wygląd i symbolika.
Herb przedstawia na tarczy dwudzielnej w słup, w polu heraldycznie prawym czerwonym – pół orła srebrnego, w polu lewym, złotym – zielonego, skrzydlatego smoka, z czerwonym językiem, wyskakującego z czary zielonej.
Figura połuorła mazowieckiego nawiązuje do historii ziem powiatu, wchodzących w przeszłości w skład księstwa mazowieckiego. W lewym polu połączono skrzydlatego smoka - herb księstwa warszawsko-czerskiego (w którego skład w przeszłości wchodziło terytorium dzisiejszego powiatu) z godłem stolicy powiatu.
Historia.
Herb został ustanowiony uchwałą nr 266-XXXIV z 2002 roku. Z uwagi na to, że ustanowiony wówczas herb był niezgodny z zasadami heraldyki i został zakwestionowany przez Komisje Heraldyczną przy MSWiA, na zlecenie władz powiatu Instytut Heraldyczno-Weksylologiczny w Górkach Wielkich przygotował nowy wzór herbu, który przyjęto Uchwałą Nr 113/XVIII/08 Rady Powiatu w Otwocku z dnia 26 czerwca 2008 roku. Główna zmiana polegała na zmianie wizerunku (połu)orła mazowieckiego i jego odsunięcie od linii podziału tarczy .

</doc>
<doc id="1448866" url="https://pl.wikipedia.org/wiki?curid=1448866" title="Parabiago (stacja kolejowa)">
Parabiago (stacja kolejowa)

Parabiago (włoski: "Stazione di Parabiago") - stacja kolejowa w Parabiago, w regionie Lombardia, we Włoszech. Znajdują się tu 2 perony.

</doc>
<doc id="1448868" url="https://pl.wikipedia.org/wiki?curid=1448868" title="Daniele Nardello">
Daniele Nardello

Daniele Nardello (ur. 2 sierpnia 1972 w Varese) jest włoskim kolarzem szosowym.
Zawodowym kolarzem został w roku 1994 wstępując do włoskiej grupy Mapei. Tam też, będąc zawodnikiem tej grupy przez dziewięć sezonów odnosił największe swe sukcesy, wygrywając m.in. prestiżowe wyścigi jednoetapowe Mediolan-Turyn, Paryż-Bourges oraz etapy Tour de France i Vuelta a España. 

</doc>
<doc id="1448869" url="https://pl.wikipedia.org/wiki?curid=1448869" title="Piadena (stacja kolejowa)">
Piadena (stacja kolejowa)

Piadena (włoski: "Stazione di Piadena") – stacja kolejowa w Piadenie, w regionie Lombardia, we Włoszech. Znajdują się tu 3 perony.

</doc>
<doc id="1448870" url="https://pl.wikipedia.org/wiki?curid=1448870" title="Droga krajowa B179 (Austria)">
Droga krajowa B179 (Austria)

Droga krajowa B179 (Fernpassstraße) – droga krajowa w północnej Austrii. Arteria zaczyna się w tunelu granicznym w rejonie niemieckiego miasta Füssen i prowadzi przez Reutte do skrzyżowania z B189. Na całej długości jest częścią trasy europejskiej E532.

</doc>
<doc id="1448877" url="https://pl.wikipedia.org/wiki?curid=1448877" title="Pioltello-Limito">
Pioltello-Limito

Pioltello-Limito (ang: "Stazione di Pioltello-Limito") – stacja kolejowa w Pioltello, w regionie Lombardia, we Włoszech. Znajdują się tu 3 perony.

</doc>
<doc id="1448882" url="https://pl.wikipedia.org/wiki?curid=1448882" title="Bloomington (Minnesota)">
Bloomington (Minnesota)

Bloomington – miasto w Stanach Zjednoczonych, w stanie Minnesota. Ma około 80,7 tys. mieszkańców (2006). Tworzy zespół miejski z miastami Minneapolis i St. Paul.

</doc>
<doc id="1448886" url="https://pl.wikipedia.org/wiki?curid=1448886" title="Kościół Yelet Giorgis w Buldze">
Kościół Yelet Giorgis w Buldze

Kościół Yelet Giorgis w Buldze – kościół znajdujący się w Yelet, w Buldze (Etiopia), do którego uczęszcza ponad 2 500 wiernych Etiopskiego Kościoła Ortodoksyjnego. Patronem parafii jest Święty Jerzy. Jako budynek funkcjonuje już od XVII wieku. Pierwsza jego część, tradycyjne pomieszczenie kryte strzechą, spłonęło w 1950 roku. Nowoczesny, żelazny kościół został na tym miejscu zbudowany przez deżazmacza Kidana Woldemedhina oraz oddany do użytku w 1956. Budynek wzniesiono dokładnie w tym samym miejscu i na takim samym planie. Służył on wiernym przez następne 51 lat, kiedy to został zastąpiony nowocześniejszą, ośmiościenną kamienną budowlą, budowaną przez okres od 2004 do 2007 roku. Nowy kościół poświęcono 3 listopada 2007 roku, co według kalendarza etiopskiego odpowiada dwudziestemu trzeciemu tikmtowi 2000 roku.

</doc>
<doc id="1448887" url="https://pl.wikipedia.org/wiki?curid=1448887" title="Jakub Mach">
Jakub Mach

Jakub Mach (ur. 8 maja 1988 roku) – polski siatkarz występujący na pozycji przyjmującego. Od 2005 był zawodnikiem Resovii Rzeszów. Wcześniej grał w Jadarze Radom. Od 2009 występuje w klubie GTPS Gorzów Wielkopolski.
W sezonie 2007/08 był wypożyczony z Resovii do Błękitnych Ropczyce. Zaliczył jednak epizod w Final Four Challenge Cup, w którym Resovia zajęła 4. miejsce.

</doc>
<doc id="1448888" url="https://pl.wikipedia.org/wiki?curid=1448888" title="Nomen dubium">
Nomen dubium

Nomen dubium (l. mn. "nomina dubia"; z łac. "nomen," dop. "nominis" „imię”; "dubius" „wątpliwy”) – w nazewnictwie zoologicznym określenie nazwy naukowej o nieznanym lub wątpliwym zastosowaniu. W ICBN i ICNB fraza "nomen dubium" nie ma określonego statusu.
W przypadku "nomen dubium" ustalenie, czy znalezisko należy do danej grupy, może nie być możliwe. Przyczyną może być np. zniszczenie albo zaginięcie osobnika typowego czy holotypu. W takim przypadku zasady nomenklatury pozwalają na wybranie nowego okazu typowego czy neotypu.
Nazwa może być uznana za "nomen dubium", gdy holotyp jest fragmentaryczny albo brakuje w nim cech ważnych dla rozpoznania. Często zdarza się tak w przypadku gatunków znanych jedynie ze skamieniałości. By zachować stałość nazw, ICZN pozwala wtedy wybrać nowy okaz typowy czy neotyp.
Dla przykładu: krokodylopodobny należący do archozaurów gad "Parasuchus hislopi" Lydekker, 1885 opisany został na podstawie części pyska. Nie wystarcza to do odróżnienia rodzaju "Parasuchus" i jego bliskich krewnych. Wobec tego jego nazwa gatunkowa to "nomen dubium". Teksański paleontolog Sankar Chatterjee zaproponował nowy okaz typowy, kompletny szkielet. ICZN zgodziła się w 2003 zastąpić pierwotny okaz typowy zaproponowanym neotypem.

</doc>
<doc id="1448891" url="https://pl.wikipedia.org/wiki?curid=1448891" title="Surf rock">
Surf rock

Surf rock – styl muzyczny, zapoczątkowany w latach 50. XX wieku w Stanach Zjednoczonych łączący elementy kultury surfingowej oraz rocka. Powszechnie uznawanym za pierwsze nagranie z gatunku jest utwór pt. „Movin’ and Groovin'” z repertuaru Duane’a Eddy’ego. Eddy uprawiał surfing, a tym samym przeniósł ekscytacje oraz ducha sportu w muzykę, stanowił on również inspirację dla wielu wykonawców gatunku. W późniejszym okresie rozwoju stylu surf rock poczęto nawiązywać do muzyki hiszpańskiej i samej muzyki latynoskiej w ogóle.
Jednym z „hymnów” muzyki surf rockowej oprócz utworu „Movin’ and Groovin'”, Eddy’ego jest aranżacja folkowej piosenki pt. „Misirlou” z 1962 w wykonaniu Dicka Dale’a. Utwór „Misirlou” został użyty w ścieżce dźwiękowej do filmu Pulp Fiction oraz został zsamplowany w kawałku Black Eyed Peas pt. „Pump It”. Powstały rok wcześniej utwór pt. „Let’s Go Trippin'” zawierał w sobie brzmnienia tradycyjnej środkowo-wschodniej muzyki arabskiej (muzyki arabskiej nauczył się od swojego wujka w Libanie) z wpływami muzyki meksykańskiej, dzięki czemu Dale otrzymał „mokre” gitarowe brzmienie.
Do wykonawców gatunku należą m.in. The Beach Boys, The Ghastly Ones, Al Casey, The Centurions, The Challengers, The Chantays, Dick Dale, Goons of Doom, Les Fradkin &amp; Get Wet, Link Wray, Jetpack, The Lively Ones, Man or Astro-man?, Daikaiju, Marketts, The Mermen, The Nobility, The Pyramids, The Routers, The Surfaris, The Shadows, The Tornadoes, Smash Mouth, The Trashmen, The Ventures oraz The Ziggens.

</doc>
<doc id="1448899" url="https://pl.wikipedia.org/wiki?curid=1448899" title="Amarok (mitologia)">
Amarok (mitologia)

Amarok – w językach eskimo-aleuckich znaczy wilk. W mitologii Inuitów Amarok przedstawiany jest jako gigantyczny wilk podróżujący bez towarzystwa watahy, atakujący każdego, kto tylko wyruszył samotnie na nocne polowanie.

</doc>
<doc id="1448900" url="https://pl.wikipedia.org/wiki?curid=1448900" title="A.C. Milan w sezonie 2000/2001">
A.C. Milan w sezonie 2000/2001

Osiągnięcia i skład piłkarskiego zespołu A.C. Milan w sezonie 2000/01.
Skład zespołu.
Bramkarze:
Obrońcy:
Pomocnicy:
Napastnicy:

</doc>
<doc id="1448902" url="https://pl.wikipedia.org/wiki?curid=1448902" title="Kieżmarskie Żłoby">
Kieżmarskie Żłoby

Kieżmarskie Żłoby, w części literatury tatrzańskiej Kiezmarskie Żłoby (słow. "Kežmarské Žľaby", niem. "Kesmarker Tränke", węg. "Késmárki Itató") – osiedle położone przy Drodze Wolności u wschodniego podnóża Tatr Wysokich. Administracyjnie należy ono do miasta Wysokie Tatry.
Osada znajduje się przy wylocie walnej Doliny Kieżmarskiej, pomiędzy Tatrzańską Kotliną a Matlarami, na wysokości ok. 908–915 m n.p.m. Miejscowość położona jest wśród Wielkiego Lasu Kieżmarskiego, znajdują się tu leśniczówka, dom wypoczynkowy dla młodzieży szkolnej, domy pracowników TANAP-u oraz przystanek autobusowy.
Pierwsze budynki powstały tu pod koniec XIX wieku: w 1885 r. wybudowana została leśniczówka miasta Kieżmark, w 1888 dom kieżmarskiego Towarzystwa Strzeleckiego, następnie inne zabudowania. Osiedle ucierpiało w wyniku pożaru w 1933 r.
Nazwa miejscowości pochodzi od poideł (żłobów) dla koni i bydła, które znajdowały się przy tutejszej gospodzie. Inne, mniej rozpowszechnione nazwy to Kieżmarska Gospoda, Kieżmarskie Napoje i Kieżmarskie Żleby. "Wielka encyklopedia tatrzańska" Zofii i Witolda Henryka Paryskich podaje nazwę "Kiezmarskie Żłoby" przez "z" oraz nazwę miasta "Kiezmark".

</doc>
<doc id="1448903" url="https://pl.wikipedia.org/wiki?curid=1448903" title="Nomina dubia">
Nomina dubia



</doc>
<doc id="1448905" url="https://pl.wikipedia.org/wiki?curid=1448905" title="Waseda (dzielnica)">
Waseda (dzielnica)

, to dzielnica w okręgu Shinjuku w Tokio.
Miejsce urodzenia i śmierci znanego pisarza japońskiego Sōseki Natsume.
Współcześnie "Waseda" jest przede wszystkim centrum studenckim z głównym ośrodkiem w postaci Uniwersytetu Waseda.
Sąsiaduje z dzielnicą Takadanobaba.

</doc>
<doc id="1448906" url="https://pl.wikipedia.org/wiki?curid=1448906" title="Cristian Haisan">
Cristian Haisan



</doc>
<doc id="1448908" url="https://pl.wikipedia.org/wiki?curid=1448908" title="Kežmarské žľaby">
Kežmarské žľaby



</doc>
<doc id="1448909" url="https://pl.wikipedia.org/wiki?curid=1448909" title="Tomus ad Flavianum">
Tomus ad Flavianum

Tomus ad Flavianum, zwany "Listem dogmatycznym" lub "Listem 28", jest jednym z najważniejszych tekstów dogmatycznych w całej historii chrystologii. Papież Leon I wysłał go w roku 449 do arcybiskupa Konstantynopola Flawiana w sprawie błędu, który archimandryta konstantynopolitański Eutyches popełnił co do rozumienia Osoby Chrystusa. 
Znaczenie doktrynalne.
Papież napisał swój list spełniając tzw. "magisterium zwyczajne", misję nauczania, jaką każdy biskup, a szczególnie biskup Rzymu posiada na mocy swej posługi pasterskiej. Nie była to więc wypowiedź "ex cathedra", wiążące orzeczenie wiary. Charakter "definicji wiary" nadała listowi Leona dopiero jednomyślna aprobata Soboru Chalcedońskiego. Leon Wielki pisał ten list świadom swej roli jako autorytetu wiary, rozjemcy między pozycjami bronionymi przez dwie szkoły antiocheńską i aleksandryjską. Pisał go więc nie po to, by spekulować lub wprowadzać innowacje, lecz by definiować wiarę, jaką Kościół otrzymał poprzez przekaz Pisma Świętego i Tradycji. W liście nie ma żadnych odwołań do innych Ojców Kościoła, ale faktycznie papież odwołuje się do całej tradycji teologii łacińskiej, począwszy od Tertuliana (150-240), "Przeciw Prakseaszowi", a skończywszy na Augustynie z Hippony, którego niektóre sformułowania przepisał prawie słowo w słowo.
Znane są dwa listy do papieża Leona od synodu biskupów Galii zebranych w Arles oraz od synodu w Mediolanie (sierpień lub wrzesień 451 r.), które wyrażają najwyższą aprobatę dla treści dogmatycznej listu. Synod mediolański podkreślił całkowitą zgodność listu Leona z nauczaniem biskupa Ambrożego.
"List do Flawiana" został szeroko przyjęty w cerkwiach wschodnich, prawosławnych i uchodzi za jedyny łaciński tekst, który poważnie wpłynął na teologię tradycji greckiej.
Treść.
W liście do patriarchy Flawiana można dostrzec cztery części:
1. Krótkie wprowadzenie wskazujące na brak roztropności Eutychesa, który trudne prawdy dogmatyczne próbował rozwiązać samemu, bez odwołania się do autorytetu proroków, Apostołów, Ewangelii. Samo wyznanie wiary mówi nam, że żyjący odwiecznie Syn Ojca narodził się w doczesności z Ducha Świętego i Maryi Dziewicy. Narodziny ziemskie z Dziewicy przez działanie Ducha Świętego w niczym nie naruszyły własności natury tego, który się narodził.
2. Dwie natury, których własności są zachowane, zjednoczyły się w jednej osobie, która jest prawdziwym Bogiem i równocześnie w pełni w sposób doskonały prawdziwym człowiekiem. Natura ludzka, mimo połączenia z bóstwem, zachowuje swą kondycję sługi (por. Flp 2,6-7). Było to konieczne ze względu na nasze zbawienie, dla naszego uzdrowienia: by pośrednik między Bogiem i ludźmi, Jezus Chrystus, jednocześnie mógł umrzeć i nie mógł umrzeć.
3. W części tej Papież Leon poszerza temat Wcielenia. W Chrystusie Bóg, który nie doznaje cierpienia i jest nieśmiertelny, otrzymał możliwość cierpieć i umrzeć za ludzi. "Obydwie natury czynią to, co jest im właściwe w ścisłej jedności, komunii ze sobą" – w jednej i tej samej osobie tego, który jest prawdziwym Synem Bożym i synem człowieka. Papież przytacza epizody z Ewangelii ukazujące bądź działanie natury ludzkiej, bądź boskiej w Chrystusie.
4. Ze względu na jedność natur, możemy powiedzieć o synu człowieka, że zstąpił z niebios, jak i o Synu Bożym, że został ukrzyżowany. Wyznał to także Piotr (por. Mt 16,16), że Chrystus-Mesjasz jest jednocześnie także Synem Bożym. Dzielić Chrystusa oznacza zniweczyć Tajemnicę ("sacramentum") naszego zbawienia.
Papież kończy list potępiając Eutychesa i jego nauczanie jako "absurdalne, nieprawe i nonsensowne". Wzywa heretyka do uznania swego błędu wobec Jezusa, miłosiernego Dobrego Pasterza.
Teologia.
Eutyches twierdził, wyprowadzając błędne wnioski z nauki, którą propagował Cyryl z Aleksandrii, że natura Boska i natura ludzka w Chrystusie utworzyły nową jakość. Tak więc ludzkie cechy, jakie miała Osoba Chrystusa, nie były takie same jak u wszystkich ludzi. Pogląd będący podstawą monofizytyzmu. Archimandryta Eytuches miał bronić przed synodem w Konstantynopolu stwierdzenia, że "Nasz Pan przed zjednoczeniem był w dwóch naturach, lecz po zjednoczeniu wyznaję jedną naturę". 
Realizm Wcielenia.
Wobec tego błędu Leon wysunął argument, który dla wszystkich Ojców miał absolutnie zasadnicze znaczenie również w polemice z arianizmem, apolinaryzmem, jak i nestorianizmem: prawda zbawienia ludzkości wymaga, by Chrystus był w pełni współistotny z naturą ludzką, dzieląc z nią wszystkie ograniczenia, cierpienie i śmierć, lecz także, by był doskonale równy Ojcu niebieskiemu. Leon broni więc w liście przed Eutychesem "prawdy ciała" ( "veritas carnis"). Człowieczeństwo jest źródłem uniżenia i śmierci, bóstwo – zmartwychwstania i chwały.
Osoba i natury.
Formuły Leona Wielkiego dotyczące "osoby" Chrystusa, w stosunku do teologii Cyryla z Aleksandrii były znacznie bardziej precyzyjne. Biskup Aleksandrii nie dokonywał precyzyjnego rozróżnienia, przynajmniej na poziomie terminologii, między "hypostazą" ("osoba") a "fyzis" ("natura"). Opisywał on Chrystusa za pomocą dwóch terminów: "hypostaza-fyzis" oraz "ciało". Leon wprowadził trzy terminy: "Słowo" (Osoba Boska) i dwie natury: boska i ludzka. Wbrew podobieństwa tego ujęcia do chrystologii antiocheńskiej, która wydała Nestoriusza, Leon bardzo mocno potępił wszelkie próby rozdzielania tych dwóch natur. Zjednoczenie natur w osobie Chrystusa nie polega na działaniu łaski lub woli, lecz jest zjednoczeniem w jednej osobie. Jezus Chrystus jest jedną osobą, działającą w dwóch naturach połączonych ze sobą bez pomieszania. Jedność osoby implikuje "współorzekanie przymiotów" (łac. "communicatio idiomatum"), czyli mówienie o cechach ludzkich, które ma Chrystus jako Bóg, Druga Osoba Trójcy Świętej, i o cechach Boskich, które ma Chrystus jako człowiek, syn Maryi, Bogurodzicy.

</doc>
<doc id="1448910" url="https://pl.wikipedia.org/wiki?curid=1448910" title="Kežmarské Žľaby">
Kežmarské Žľaby



</doc>
<doc id="1448911" url="https://pl.wikipedia.org/wiki?curid=1448911" title="Zerrikania">
Zerrikania



</doc>
<doc id="1448913" url="https://pl.wikipedia.org/wiki?curid=1448913" title="Enoch Kisch">
Enoch Kisch



</doc>
<doc id="1448919" url="https://pl.wikipedia.org/wiki?curid=1448919" title="Felix Nadar">
Felix Nadar



</doc>
<doc id="1448920" url="https://pl.wikipedia.org/wiki?curid=1448920" title="Kedar">
Kedar

Kedar (hebr. קדר; oficjalna pisownia w ang. Kedar) – wieś i osiedle żydowskie położone w Samorządzie Regionu Gusz Ecjon, w Dystrykcie Judei i Samarii, w Izraelu.
Położenie.
Osiedle jest położone w bloku Gusz Ecjon w górach Judzkich, na południe od miasta Ma’ale Adummim w Judei, w otoczeniu terytoriów Autonomii Palestyńskiej.
Historia.
Osadę założyli w 1985 żydowscy osadnicy.

</doc>
<doc id="1448922" url="https://pl.wikipedia.org/wiki?curid=1448922" title="Félix Nadar">
Félix Nadar



</doc>
<doc id="1448926" url="https://pl.wikipedia.org/wiki?curid=1448926" title="Tekoa (Izrael)">
Tekoa (Izrael)

Tekoa (hebr. תקוע) – wieś i osiedle żydowskie położone w Samorządzie Regionu Gusz Ecjon, w Judei i Samarii, w Palestynie.
Położenie.
Osiedle jest położone w bloku Gusz Ecjon na Wyżynie Judzkiej, w pobliżu starożytnej twierdzy Herodion w Judei, w otoczeniu terytoriów Autonomii Palestyńskiej.
Historia.
Z biblijnego Tekoa miał pochodzić prorok Amos, pasterz i hodowca drzew figowych. Osadę założyli w 1977 żydowscy osadnicy.
Rozbudowa osiedla.
31 stycznia 2013 Ministerstwo Obrony ogłosiło budowę 200 nowych domów w Tekoa. Z decyzją o budowie nie zgadza się organizacja Peace Now, która żąda zaprzestania budowania osiedli żydowskich na terenie Zachodniego Brzegu Joradanu.

</doc>
<doc id="1448932" url="https://pl.wikipedia.org/wiki?curid=1448932" title="Reprezentacja Ukrainy w rugby union mężczyzn">
Reprezentacja Ukrainy w rugby union mężczyzn

Reprezentacja Ukrainy w rugby – drużyna reprezentująca Ukrainę w międzynarodowych turniejach. Drużyna występuje w europejskiej dywizji 1B.

</doc>
<doc id="1448935" url="https://pl.wikipedia.org/wiki?curid=1448935" title="Monika Pietkiewicz">
Monika Pietkiewicz



</doc>
<doc id="1448937" url="https://pl.wikipedia.org/wiki?curid=1448937" title="Grzegorz Kolisz">
Grzegorz Kolisz

Grzegorz Kolisz (ur. 4 listopada 1977 w Mielcu) – polski piłkarz, grający na pozycji pomocnika. Znany jest głównie z występów w Odrze Wodzisław Śląski i Stali Mielec.

</doc>
<doc id="1448939" url="https://pl.wikipedia.org/wiki?curid=1448939" title="Przebudzenie (film 2007)">
Przebudzenie (film 2007)

Przebudzenie – amerykański film fabularny z 2007.
Fabuła.
Film o bogatym mężczyźnie (Clay – Hayden Christensen), który w wyniku poważnej, nieuleczalnej choroby oczekuje przeszczepienia serca. W momencie operacji, mimo znieczulenia ogólnego, zachowuje świadomość. Podczas zabiegu okazuje się, że wszyscy lekarze operujący mężczyznę są zmówieni ze sobą i próbują go zabić. W grupie przestępców znajduje się przyjaciel Claya – Jack (Terrence Howard), oraz żona – Sam (Jessica Alba). Główny bohater słyszy o czym rozmawiają bliskie mu osoby, do których miał zaufanie. Clay nie może jednak nic zrobić, ponieważ jego ciało jest zupełnie uśpione. Claya leczy także doktor z innej przychodni - dr Larry Lupin, który nie jest wmieszany w intrygę.
Obsada.
i inni

</doc>
<doc id="1448940" url="https://pl.wikipedia.org/wiki?curid=1448940" title="Ludwik Bregmann">
Ludwik Bregmann



</doc>
<doc id="1448941" url="https://pl.wikipedia.org/wiki?curid=1448941" title="Eliasz Ludwik Bregman">
Eliasz Ludwik Bregman



</doc>
<doc id="1448944" url="https://pl.wikipedia.org/wiki?curid=1448944" title="Johannes Popitz">
Johannes Popitz

Johannes Popitz (ur. 2 grudnia 1884 w Lipsku, zm. 2 lutego 1945 w Berlinie) – pruski minister finansów, członek opozycji antyhitlerowskiej w III Rzeszy w okresie II wojny światowej.
Popitz był synem farmaceuty z Lipska. Studiował nauki polityczne oraz prawnicze w Dessau, Lozannie, Lipsku, Berlinie oraz Halle. W latach 1907–1918 rozpoczynał swoją karierę zawodową na stanowisku asesora.
W roku 1918 poślubił Cornalię Slot, z którą miał troje dzieci.
W roku 1919, po wyborze do Zgromadzenia Narodowego w Weimarze, został tajnym radcą w ministerstwie finansów. W latach 1925–1929 Popitz był sekretarzem stanu w niemieckim ministerstwie finansów. Jego przełożonym był minister Rudolf Hilferding. Razem z nim został zwolniony z ministerstwa w roku 1929, na skutek niezgodności poglądów politycznych z partią rządzącą. Jako profesor honoris causa prawa podatkowego i nauk finansowych uniwersytetu w Berlinie i Akademii Państwowej ("Verwaltungsakademie") od roku 1922, Popitz został powołany do rządu przez Kurta von Schleichera jako minister bez teki oraz komisaryczny kierownik pruskiego ministerstwa finansów.
21 kwietnia 1933 roku objął stanowiska pruskiego sekretarza stanu oraz ministra finansów, chociaż do tego czasu nie należał jeszcze do partii NSDAP. Według doniesień południowoniemieckiego wydania magazynu "Völkischer Beobachter" z 1 lutego 1937 roku (według niektórych źródeł – z roku 1939), Popitzowi zaoferowano złote insygnia partii nazistowskiej, który ten zgodził się przyjąć. Po tzw. nocy kryształowej ("Kristallnacht") (9 listopada 1938) Popitz zaprotestował przeciw masowym prześladowaniom Żydów, ogłaszając swoją dymisję, która jednak nie została przyjęta.
Jako prawicowy konserwatysta oraz monarchista, Popitz popierał sukcesję Adolfa Hitlera przez kronprinza Wilhelma, najstarszego syna cesarza Wilhelma II. Dlatego też był aktywny w różnych ugrupowaniach ruchu oporu, włącznie ze stowarzyszeniem Carla Friedricha Goerdelera. Należał również do innego, niewielkiego ugrupowania o podobnym charakterze – "Mittwochsgesselschaft" („Wspólnota Środowa”), które zrzeszało wyższych urzędników oraz przemysłowców. Ruch ten z niewielkiego klubu dyskusyjnego przekształcił się w główną konserwatywną opozycję przeciwko reżimowi narodowosocjalistycznemu. Popitz został wkrótce wciągnięty do bezpośredniego udziału w konspiracyjnym spisku przeciw Hitlerowi. Sporządził tekst tymczasowej konstytucji, "Vorläufiges Staatsgrundgesetz", która miała zostać wprowadzona po upadku Hitlera. Według tego aktu ustrój Niemiec miał opierać się na rządach autorytarnych.
Latem 1943 roku Popitz prowadził tajne rokowania z Heinrichem Himmlerem, oczekując jego wsparcia w planowanym zamachu stanu. Próbował go również przekonać do udziału w negocjacjach pokojowych z państwami zachodnimi.
Jesienią tego samego roku Popitz był już śledzony przez gestapo. Ostatecznie aresztowano go 21 lipca 1944 roku w Berlinie, następnego dnia po nieudanym zamachu Clausa von Stauffenberga na życie Hitlera w kwaterze Wehrmachtu w Wilczym Szańcu w Prusach Wschodnich. 3 października Popitz został skazany na śmierć przez Sąd Ludowy ("Volksgerichtshof"), któremu przewodniczył Roland Freisler. Początkowo, w nadziei, że kontakty Popitza z przedstawicielami aliantów będą dalej trwały, Himmler był przeciwny skazaniu Popitza na śmierć. Gdy jednak okazało się, że sytuacja nie będzie rozwijać się w tym kierunku, los Popitza był przesądzony. Powieszono go 2 lutego 1945 roku w więzieniu Plötzensee w Berlinie.

</doc>
<doc id="1448945" url="https://pl.wikipedia.org/wiki?curid=1448945" title="Samorząd Regionu Har Chewron">
Samorząd Regionu Har Chewron

Samorząd Regionu Har Chewron (hebr. מועצה אזורית הר חברון) – samorząd regionu położony w Dystrykcie Judei i Samarii, w Izraelu.
Samorządowi podlegają osady rolnicze położone w południowej części Judei, w otoczeniu terytoriów Autonomii Palestyńskiej.
Osiedla.
W 3 moszawach i 12 wsiach żyje tutaj około 8500 mieszkańców.

</doc>
<doc id="1448946" url="https://pl.wikipedia.org/wiki?curid=1448946" title="Reprezentacja Brazylii w rugby union mężczyzn">
Reprezentacja Brazylii w rugby union mężczyzn

Reprezentacja Brazylii w rugby union mężczyzn – zespół rugby union, biorący udział w imieniu Brazylii w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialna jest Confederação Brasileira de Rugby, członek IRB oraz CONSUR.

</doc>
<doc id="1448947" url="https://pl.wikipedia.org/wiki?curid=1448947" title="Natalia Zylberlast-Zandowa">
Natalia Zylberlast-Zandowa



</doc>
<doc id="1448956" url="https://pl.wikipedia.org/wiki?curid=1448956" title="Andrzej Sala">
Andrzej Sala

Andrzej Sala (ur. 30 listopada 1965 w Krakowie) – polski piłkarz, grający na pozycji obrońcy. Znany głównie z występów w Odrze Wodzisław Śląski, Wiśle Kraków oraz Piaście Gliwice.

</doc>
<doc id="1448957" url="https://pl.wikipedia.org/wiki?curid=1448957" title="Walter Spielmeyer">
Walter Spielmeyer



</doc>
<doc id="1448958" url="https://pl.wikipedia.org/wiki?curid=1448958" title="Super Puchar Polski">
Super Puchar Polski



</doc>
<doc id="1448961" url="https://pl.wikipedia.org/wiki?curid=1448961" title="Pierre Savorgnan de Brazza">
Pierre Savorgnan de Brazza

Pietro Paolo Savorgnan di Brazzà, znany jako Pierre Paul François Camille Savorgnan de Brazza (ur. 26 stycznia 1852 w Castel Gandolfo, zm. 14 września 1905 w Dakarze) – francusko-włoski badacz i odkrywca Afryki Centralnej. Na jego cześć stolica Konga (dawniej Konga Francuskiego) nosi nazwę Brazzaville.

</doc>
<doc id="1448963" url="https://pl.wikipedia.org/wiki?curid=1448963" title="Savorgnan de Brazza">
Savorgnan de Brazza



</doc>
<doc id="1448964" url="https://pl.wikipedia.org/wiki?curid=1448964" title="Obwodnica Piły">
Obwodnica Piły



</doc>
<doc id="1448969" url="https://pl.wikipedia.org/wiki?curid=1448969" title="Zdzisław Załuski">
Zdzisław Załuski

Zdzisław Załuski herbu Junosza (ur. 17 lutego 1870 w Otwinowie, pow. dąbrowskim, zm. w 1944 w Krakowie) – tytularny generał brygady Wojska Polskiego.
Życiorys.
Kształcił się na Węgrzech i Słowacji. W latach 1886-1890 był sluchaczem Szkoły Kadetów w Bratysławie. Od 1890 roku pełnił zawodową służbę wojskową w cesarskiej i królewskiej armii. Służył w pułkach strzelców cesarskich. Po ukończeniu Theresianum w 1899 do 1903 był w niej instruktorem szermierki. W 1912 został przeniesiony do Galicyjskiego Pułku Piechoty Nr 58 w Stanisławowie, który był jego oddziałem macierzystym przez kolejnych sześć lat. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach. W czasie I wojny światowej dowódca batalionu. W 1918, w Lublinie, był komendantem batalionu zapasowego 58 IR. W czasie służby w c. i k. Armii awansował na kolejne stopnie w korpusie oficerów piechoty: kapitana (1 maja 1906), majora (1 maja 1915) i podpułkownika (1 maja 1917).
W tym samym batalionie służbę pełnił Kazimierz Brończyk, były podoficer I Brygady Legionów Polskich, który negatywnie i subiektywnie odniósł się do swego ówczesnego przełożonego pisząc, że "„Dowódcą „zapasówki”, liczącej ponad 4 tysiące ludzi był ppłk hr. Z. o pięknym polskim nazwisku i imieniu, ale nie umiejącym ponoć słowa po polsku, jako że urodził się na Węgrzech i był żonaty z Węgierką. Uważał się chyba za Niemca-Austriaka. Żołnierze nie lubili go serdecznie. Na froncie spisywał się, jak mi opowiadano, niezbyt dzielnie, więc przeniesiono go na tyły i teraz tu w Lublinie grozę, jakiej nie umiał szerzyć w szeregach nieprzyjaciela, siał wśród własnych żołnierzy, ażeby utrzymać dyscyplinę, załamującą się coraz bardziej w tych ostatnich miesiącach wojny. Stosował przewidziane w regulaminie, ale już nie praktykowane od kilku lat tortury, takie jak „Anbinden” (przywiązywanie do słupka w ten sposób, że delikwent dotykał ziemi tylko końcami palców) oraz „szpangi” (Schpangen) (coś jakby dyby, tylko na stojąco), zamykał do „einzla” (samotnego aresztu), ogłuszał krzykiem, a nade wszystko toczył straszliwie oczyma, ruszając przy tym rytmicznie pokaźnymi wąsami, zaczesanymi pod ostrym kątem do góry, jak u Kajzera Wilhelma. Był wysoki i smukły”".
W listopadzie 1918, w Wiedniu, zgłosił akces do Wojska Polskiego. Do marca 1919 pozostawał w rezerwie Dowództwa Okręgu Generalnego „Kraków”. 13 marca 1919 objął dowództwo III batalionu 16 pułku piechoty, na czele którego bronił Śląska przed zakusami Czechów. W latach 1919–1920 na froncie bolszewickim dowódca 16 pułku piechoty oraz XXVI i XXXVI Brygady Piechoty (od 22 maja do 20 września 1920). Pułkownik z 1920. Odznaczył się i mimo pomówień o niepolskie pochodzenie wysoko ceniony jako dowódca i doświadczony oficer. 
Po wojnie bolszewickiej dowódca 62 pułku piechoty. 3 maja 1922 zweryfikowany został w stopniu pułkownika ze starszeństwem z dniem 1 czerwca 1919 i bardzo wysoką – 3 lokatą w korpusie oficerów piechoty. Następnie pełnił służbę na stanowisku Powiatowej Komendy Uzupełnień Bydgoszcz. 23 maja 1923 został przydzielony do Dowództwa Okręgu Korpusu Nr IX w Brześciu na stanowisko Szefa Poborowego. W grudniu 1924 został przesunięty ze zlikwidowanego Szefostwa Poborowego na stanowisko inspektora poboru DOK IX. Z dniem 15 kwietnia 1925 został przydzielony do macierzystego 62 pułku piechoty z równoczesnym odkomenderowaniem na III trzymiesięczny kurs oficerów sztabowych piechoty w Grupie. W sierpniu tego roku został przeniesiony służbowo do Dowództwa 20 Dywizji Piechoty w Baranowiczach, do dyspozycji dowódcy. Później został mianowany dowódcą piechoty dywizyjnej 20 DP. Pełniąc służbę w Brześciu i Baranowiczach pozostawał oficerem nadetatowym 62 pp. 14 października 1926 został zwolniony z zajmowanego stanowiska i przeniesiony służbowo do dyspozycji dowódcy Okręgu Korpusu Nr IX.
5 lutego 1927 Prezydent RP mianował go generałem brygady, wyłącznie z prawem do tytułu, z dniem przeniesienia w stan spoczynku – 30 kwietnia 1927. Na emeryturze mieszkał w Cieszynie przy ulicy 3 Maja 8.

</doc>
<doc id="1448971" url="https://pl.wikipedia.org/wiki?curid=1448971" title="Żupania pożedzko-slawońska">
Żupania pożedzko-slawońska

Żupania pożedzko-slawońska (chorw. "Požeško-slavonska županija") – komitat w Chorwacji, w środkowej Slawonii, ze stolicą w Požedze. W 2011 roku liczył 78 034 mieszkańców.
Podział administracyjny.
Żupania pożedzko-slawońska jest podzielona na następujące jednostki administracyjne:

</doc>
<doc id="1448974" url="https://pl.wikipedia.org/wiki?curid=1448974" title="Medaliści igrzysk olimpijskich w curlingu">
Medaliści igrzysk olimpijskich w curlingu

Medaliści igrzysk olimpijskich w curlingu – zestawienie zawodników i zawodniczek, którzy przynajmniej raz stanęli na podium w turniejach olimpijskich w curlingu.
Pierwszy turniej olimpijski w curlingu rozegrano już podczas pierwszych zimowych igrzysk, w 1924 roku w Chamonix. Wyniki tego turnieju uznano jednak za oficjalne dopiero w 2006 roku i pośmiertnie uznano najlepsze trzy drużyny tych zawodów za medalistów olimpijskich. Na igrzyskach w Lake Placid w 1932 roku, w Calgary w 1988 roku i w Albertville w 1992 roku curling był dyscypliną pokazową – w Lake Placid rozegrano turniej mężczyzn, a w Calgary i Albertville turnieje kobiet i mężczyzn. Ponadto, na igrzyskach w Garmisch-Partenkirchen w 1936 roku i na igrzyskach w Innsbrucku w 1964 roku rozegrano pokazowe turnieju w curlingu bawarskim (niem. "Eisstockschießen"). 
Pełnoprawną dyscypliną olimpijską curling jest od igrzysk olimpijskich w Nagano w 1998 roku. Od Nagano w programie olimpijskim są dwa turnieje curlingowe – kobiet i mężczyzn. Podczas igrzysk w Pjongczangu po raz pierwszy przeprowadzono również turniej olimpijski par mieszanych.
Pięcioro zawodników ma na koncie po dwa złote medale olimpijskie w curlingu. Są to: Kanadyjczyk John Morris, Szwedki Cathrine Lindahl, Eva Lund i Anette Norberg oraz Kanadyjka Kaitlyn Lawes. Szwedki jako pierwsze w historii zdobyły dwa złote medale w curlingu podczas dwóch kolejnych igrzysk – triumfowały w Turynie i Vancouver.
Jeden raz w historii zdarzyło się, że medal olimpijski został odebrany zawodnikowi w wyniku dyskwalifikacji za stosowanie niedozwolonych środków dopingujących. W Pjongczangu początkowo brązowy medal w turnieju par mieszanych zdobyli rosyjscy olimpijczycy występujący pod flagą olimpijską, Anastasija Bryzgałowa i Aleksandr Kruszelnicki. Jeszcze w trakcie igrzysk badania wykazały u Kruszelnickiego stosowanie meldonium. Para została zdyskwalifikowana, a brązowy medal przyznano sklasyfikowanej na czwartym miejscu parze norweskiej.
Medaliści chronologicznie.
Turnieje mężczyzn.
Curling jako pełnoprawna dyscyplina znajduje się w programie olimpijskim od igrzysk w Nagano w 1998 roku. Wcześniej, w 1924, 1932, 1988 i 1992 roku, rozgrywane były turnieje pokazowe, niezaliczane do klasyfikacji medalowej igrzysk. W 2006 roku dziennikarze brytyjskiego dziennika „The Herald” wykazali, że curling podczas igrzysk w Chamonix w 1924 roku był pełnoprawną dyscypliną olimpijską. Wyniki turnieju zostały uznane przez Międzynarodowy Komitet Olimpijski za oficjalne, a najlepsze trzy drużyny z Chamonix pośmiertnie ogłoszono medalistami olimpijskimi.
Najbardziej utytułowanym zespołem w curlingu mężczyzn jest reprezentancja Kanady – na jej koncie są trzy złote i dwa srebrne medale. Medalistami w męskich turniejach zostali przedstawiciele ośmiu państw. Indywidualnie najbardziej utytułowanymi curlerami w turniejach mężczyzn są Kevin Martin i Torger Nergård – obaj zdobyli po jednym złotym i jednym srebrnym medalu.
W tabeli przedstawiono pełne składy medalistów w oficjalnych turniejach olimpijskich w curlingu mężczyzn w latach 1924–2018.
Turnieje kobiet.
Turniej w curlingu kobiet został włączony do programu olimpijskiego od igrzysk w Nagano w 1998 roku. Wcześniej, na igrzyskach w Calgary w 1988 roku i w Albertville w 1992 roku, rozegrano turnieje pokazowe, niezaliczane do klasyfikacji medalowej.
W turniejach kobiet medalistkami zostały reprezentantki ośmiu państw. Najbardziej utytułowanym zespołem jest reprezentacja Szwecji, w dorobku której są trzy złote, jeden srebrny i jeden brązowy medal. Również Szwedki (Cathrine Lindahl, Eva Lund i Anette Norberg) zajmują pierwsze miejsce w indywidualnej klasyfikacji medalowej, mając na koncie po dwa złote medale.
W tabeli przedstawiono medalistki olimpijskie w curlingu w latach 1998–2018.
Turnieje par mieszanych.
Od igrzysk olimpijskich w Pjongczangu w 2018 roku, poza turniejami kobiet i mężczyzn, przyznawane są medale olimpijskie również w turnieju par mieszanych. Uczestniczą w nim dwuosobowe zespoły złożone z jednego zawodnika i jednej zawodniczki.
Podczas pierwszego turnieju olimpijskiego w tej konkurencji brązowy medal początkowo zdobyła para rosyjska występująca pod flagą olimpijską – Anastasija Bryzgałowa i Aleksandr Kruszelnicki. Jeszcze podczas igrzysk para została zdyskwalifikowana z uwagi na wykrycie w organizmie Kruszelnickiego środków dopingujących. W efekcie brązowy medal otrzymała para norweska, pierwotnie sklasyfikowana na czwartej pozycji.
Poniżej przedstawiono medalistów turnieju par mieszanych w latach 2018–2022.
Turnieje nieoficjalne (pokazowe).
W 1932, 1988 i 1992 roku podczas igrzysk olimpijskich rozegrane zostały nieoficjalne turnieje pokazowe w curlingu, które nie były zaliczane do klasyfikacji medalowej. W tabeli przedstawiono najlepsze trzy drużyny każdego z tych turniejów.
Klasyfikacje medalowe.
Klasyfikacja zawodników.
W poniższym zestawieniu ujęto klasyfikację zawodników, którzy zdobyli przynajmniej jeden medal olimpijski w curlingu. W przypadku, gdy dwóch lub więcej zawodników zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja zawodniczek.
W poniższym zestawieniu ujęto klasyfikację zawodniczek, które zdobyły przynajmniej jeden medal olimpijski w curlingu. W przypadku, gdy dwie lub więcej zawodniczek zdobyły tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja państw.
Poniższa tabela przedstawia klasyfikację państw, które zdobyły przynajmniej jeden medal olimpijski w curlingu. Wzięto pod uwagę wszystkie turnieje – mężczyzn, kobiet i par mieszanych. Nie uwzględniono natomiast turniejów pokazowych w 1932, 1988 i 1992 roku.
Klasyfikacja państw według lat.
W poniższej tabeli zestawiono państwa według liczby medali zdobytych w curlingu podczas kolejnych edycji zimowych igrzysk olimpijskich. Przedstawiono sumę wszystkich medali (złotych, srebrnych i brązowych) we wszystkich turniejach łącznie.
Klasyfikacja państw według konkurencji.
W poniższej tabeli przedstawiono liczbę medali olimpijskich zdobytych przez państwa w poszczególnych konkurencjach w curlingu.

</doc>
<doc id="1448975" url="https://pl.wikipedia.org/wiki?curid=1448975" title="5 Dywizja Piechoty (III Rzesza)">
5 Dywizja Piechoty (III Rzesza)

5 (Wirttemberska) Dywizja Piechoty - niemiecka dywizja z czasów II wojny światowej, sformowana w październiku 1934 roku pod ukrytą nazwą Kommandant von Ulm, miejsce stacjonowania sztabu Ulm. Na mocy rozkazu z dnia 15 października 1935 roku otrzymała oficjalną nazwę 5 Dywizja Piechoty. Stacjonowała w V Okręgu Wojskowym. Od 1 grudnia 1941 roku rozpoczęto proces przeformowywania w 5 Lekką Dywizję Piechoty, którą 6 lipca 1942 r. przemianowano na 5 Dywizję Strzelców.
Dowódcy dywizji.
Generalmajor Eugen Hahn 1 IV 1934 – 1 VIII 1938;
Generalleutnant Wilhelm Fahrmbacher 1 IX 1939 – 24 X 1940;
Generalmajor Karl Allmendinger 25 X 1940 – XI 1941;
Szlak bojowy.
Dywizja nie wzięła udziału w wojnie z Polską, natomiast w czasie kampanii francuskiej wykonywała działania drugorzędne. Do kwietnia 1941 r. pełniła obowiązki okupacyjne na terenie Francji. 22 czerwca 1941 r. przekroczyła granicę ZSRR i brała udział w walkach na początku kampanii wschodniej. Została wykrwawiona w czasie bitwy pod Wiaźmą i wycofana do Francji w celu odbudowy i reorganizacji.

</doc>
<doc id="1448978" url="https://pl.wikipedia.org/wiki?curid=1448978" title="Żupania bielowarsko-bilogorska">
Żupania bielowarsko-bilogorska

Żupania bielowarsko-bilogorska (chorw. "Bjelovarsko-bilogorska županija") – komitat w środkowej Chorwacji ze stolicą w Bjelovarze. W 2011 roku liczył 119 764 mieszkańców.
Podział administracyjny.
Żupania bielowarsko-bilogorska jest podzielona na następujące jednostki administracyjne:

</doc>
<doc id="1448979" url="https://pl.wikipedia.org/wiki?curid=1448979" title="Ben Rivera">
Ben Rivera

Bienvenido Santana Rivera (ur. 11 stycznia 1968 w San Pedro de Macorís na Dominikanie) – emerytowany zawodnik Major League Baseball. Występował na pozycji miotacza w latach 1992–1994. Grał między innymi w zespołach: Philadelphia Phillies i Atlanta Braves.

</doc>
<doc id="1448981" url="https://pl.wikipedia.org/wiki?curid=1448981" title="Sabine (rzeka)">
Sabine (rzeka)

Sabine – rzeka w południowo-zachodnich USA o długości 930 km oraz powierzchni dorzecza 26 900 km².
Źródła rzeki znajdują się w północno-wschodnim Teksasie, a uchodzi ona do Zatoki Meksykańskiej w Luizjanie.
Większe miasto nad rzeką to Port Arthur.

</doc>
<doc id="1448984" url="https://pl.wikipedia.org/wiki?curid=1448984" title="Droga krajowa SS54 (Włochy)">
Droga krajowa SS54 (Włochy)

Droga krajowa SS54 (wł. "Strada Statale 54 del Friuli") - włoska droga krajowa prowadząca z Udine przez miasto Cividale del Friuli do dawnego przejścia granicznego ze Słowenią. Drugi etap trasy znajduje się w okolicach Tarvisio i prowadzi z tego miasta także na Słowenię.

</doc>
<doc id="1448985" url="https://pl.wikipedia.org/wiki?curid=1448985" title="Vălereasca">
Vălereasca

Rzeka Vălereasca - jest górnym biegiem rzeki Râuşor w Rumunii.

</doc>
<doc id="1448989" url="https://pl.wikipedia.org/wiki?curid=1448989" title="Collide">
Collide

Collide – szósty album zespołu Skillet wydany w 2003 roku przez wytwórnie Ardent Records. W roku 2004 album został wydany ponownie przez wytwórnie Lava Records z dodatkowym utworem "Open Wounds".

</doc>
<doc id="1448990" url="https://pl.wikipedia.org/wiki?curid=1448990" title="Vladimír Cifranič">
Vladimír Cifranič

Vladimír Cifranič (ur. 10 stycznia 1975), słowacki piłkarz, grający na pozycji środkowego obrońcy. Wieloletni gracz klubu FC Koszyce, z którym dwukrotnie zdobywał Mistrzostwo Słowacji. Tytuł mistrzowski wywalczył również w barwach Sparty Praga. Uczestnik Ligi Mistrzów. Piłkarz ma na swym koncie także epizod w polskiej Ekstraklasie – w zespole Odry Wodzisław Śląski rozegrał jeden mecz ligowy. Ciężka kontuzja wyeliminowała go z dalszej gry w tym klubie.

</doc>
<doc id="1448992" url="https://pl.wikipedia.org/wiki?curid=1448992" title="Aleksander Ehrbar">
Aleksander Ehrbar

Aleksander Juliusz Ehrbar (ur. 26 kwietnia 1870 we Lwowie, zm. 15 czerwca 1948 w Zielonej Górze) – tytularny generał brygady Wojska Polskiego.
Życiorys.
Aleksander Juliusz Ehrbar urodził się 26 kwietnia 1870 we Lwowie. W 1887 roku wstąpił ochotniczo cesarskiej i królewskiej Armii. Na stopień kadeta został mianowany ze starszeństwem z 1 września 1889 roku. Od tego roku pełnił zawodową służbę w Czeskim Pułku Piechoty Nr 21 w miejscowości Kutná Hora. Na stopień podporucznika został mianowany ze starszeństwem z 1 maja 1892 roku, a porucznika z 1 listopada 1895 roku. W 1898 roku został przeniesiony do korpusu oficerów kawalerii, w tym samym stopniu i starszeństwie, z równoczesnym przeniesiem do Czeskiego Pułku Dragonów Nr 14, który wówczas stacjonował w miejscowości Klatovy, w Czechach. Na stopień rotmistrza został mianowany ze starszeństwem z 1 listopada 1904 roku. W czasie I wojny światowej walczył w Serbii i został ranny. Na stopień majora został mianowany ze starszeństwem z 1 listopada 1914 roku. Po wyleczeniu z ran został dowódcą dywizjonu rekrutów. W latach 1915–1917 dowódca dywizjonu i Pułku Dragonów Nr 8 na froncie rosyjskim. Na stopień podpułkownika został mianowany ze starszeństwem z 1 listopada 1916 roku. W 1918 roku walczył w Tyrolu, a później był komendantem wojskowym powiatu puławskiego.
Z dniem 1 listopada 1918 roku został przyjęty do Wojska Polskiego z zatwierdzeniem posiadanego stopnia podpułkownika i przydzielony do Okręgu Generalnego „Kraków”. 4 lutego 1919 roku płk Ludwik Trexler, w zastępstwie dowódcy Okręgu Wojskowego w Przemyślu, mianował go komendantem powiatu niskiego. Obowiązki komendanta powiatu objął po zwolnionym ze służby czynnej płk. Karolu Mogiła-Stankiewiczu. Następnie był zastępcą dowódcy załogi w Puławach, a następnie dowódcą ekspozytury taborów i koni w Jarosławiu oraz zastępcą dowódcy 4 pułku ułanów. 11 maja 1919 roku został przeniesiony do dyspozycji Generalnego Inspektora Jazdy, a 24 maja tego roku wyznaczony na dowódcę 9 pułku ułanów.
17 czerwca 1919 roku Minister Spraw Wojskowych powierzył mu organizację i dowództwo 3 pułku dragonów, który we wrześniu tego roku został przemianowany na 3 pułk strzelców konnych, a 6 października 1920 roku na 5 pułk strzelców konnych. Od lipca do listopada 1919 roku obowiązki dowódcy pułku łączył z funkcją dowódcy szwadronu zapasowego 3 pułku dragonów w Tarnowie. 29 maja 1920 roku został zatwierdzony z dniem 1 kwietnia 1920 roku w stopniu pułkownika, w kawalerii, w grupie oficerów „byłej armii austriacko-węgierskiej”. 
W 1921 roku pełnił służbę w Departamencie IV Ministerstwa Spraw Wojskowych w Warszawie. Później dowodził 5 pułkiem strzelców konnych w Tarnowie. 3 maja 1922 roku został zweryfikowany w stopniu pułkownika ze starszeństwem z dniem 1 czerwca 1919 roku i 12. lokatą w korpusie oficerów jazdy (od 1924 roku – kawalerii). Z dniem 20 listopada 1924 roku został zwolniony ze stanowiska dowódcy 5 psk „z równoczesnym odkomenderowaniem do Dowództwa 5 Samodzielnej Brygady Kawalerii” w Krakowie. Następnie został przydzielony do macierzystego 5 psk. W czerwcu 1925 roku został przydzielony z 5 psk do Komendy Uzupełnień Koni Nr 20 w Gnieźnie na stanowisko komendanta, a we wrześniu tego roku do Komendy Uzupełnień Koni Nr 23 w Bydgoszczy, także na stanowisko komendanta. Następnie pozostawał w dyspozycji dowódcy 16 pułku ułanów.
5 lutego 1927 roku Prezydent RP mianował go generałem brygady, wyłącznie z prawem do tytułu, z dniem przeniesienia w stan spoczynku – 30 kwietnia 1927 roku. Mieszkał wówczas w Bydgoszczy przy ulicy Reja 3. W 1933 roku mieszkał w Bydgoszczy przy ulicy Adama Asnyka 7 m. 1 (tel. nr 22-34), a w 1936 ponownie przy ulicy Reja 5 m. 6. Później przeniósł się do Warszawy, gdzie mieszkał do 1939 roku. Wypędzony przez Niemców tułał się po Polsce. Zmarł w Zielonej Górze. Pochowany w Warszawie na cmentarzu Czerniakowskim.

</doc>
<doc id="1448994" url="https://pl.wikipedia.org/wiki?curid=1448994" title="Seweryn Filleborn">
Seweryn Filleborn

Seweryn Grzegorz Filleborn (ur. 1815 w Warszawie, zm. 1850 w Warszawie) – poeta polskiego romantyzmu, cygan i folklorysta.
Życiorys.
Naukę pobierał w Liceum Warszawskim. W życiu prywatnym znany był z dziwacznego stylu życia. Słynny był „lasek Filleborna”, posadzony przez niego w prywatnym mieszkaniu w pałacu Grabowskich na Miodowej.
Wiersze swoje ogłaszał w warszawskich czasopismach literackich oraz w "Pamiętniku Sceny Warszawskiej". Twórczość poetycka obejmowała wiersze nastrojowe (np. ""), naśladowania „pieśni gminnej” (np. "Trzy światy", "Podolanka") oraz utwory przedstawiające problem skonfliktowania artysty ze światem. Spisywał też pieśni, podania i obrzędy ludowe.
Organem Cyganerii Warszawskiej było redagowane przez Seweryna Filleborna wspólnie z Romanem Zmorskim literackie pismo "Nadwiślanin". Poza własnymi wierszami poeta zamieszczał w nim artykuły dotyczące literatury.
Twórczość.
Jedyny tom Filleborna „Poezyje” ukazał się z datą wydania 1847 w Warszawie nakładem księgarni Gustawa Sennewalda po przejściu przez cenzurę w maju 1846. Autor opatrzył tom wstępem do czytelnika, zawierającym jego poglądy na poezję oraz mottem, którym był nieco zmieniony cytat z „Konrada Wallenroda” Mickiewicza: „I wszystkie struny trącam po kolei, prócz jednej struny – prócz struny wesela”. Cyfrowe wydanie dostępne jest na stronie Biblioteki Narodowej.

</doc>
<doc id="1448997" url="https://pl.wikipedia.org/wiki?curid=1448997" title="Adam von Trott zu Solz">
Adam von Trott zu Solz

Fryderyk Adam von Trott zu Solz (ur. 9 sierpnia 1909 w Poczdamie, zm. 26 sierpnia 1944 w Berlinie) – niemiecki prawnik oraz 
dyplomata, przeciwnik rządów nazistowskich.
Życiorys.
Trott zu Solz urodził się w Poczdamie w Niemczech, jako piąte dziecko Emilii Eleonory (z domu von Schweinitz) oraz urzędnika państwowego, Augusta von Trott zu Solz. W roku 1931 w ramach programu Rhodes Scholarship wyjechał na studia do college’u Balliol w Oksfordzie w Wielkiej Brytanii. Zaprzyjaźnił się tam z Davidem Astorem. Po studiach na 
Oksfordzie wyjechał na sześć miesięcy do Stanów Zjednoczonych. Był prapraprawnukiem Johna Jaya, jednego z ojców-założycieli Stanów Zjednoczonych. W roku 1937 został oddelegowany do Chin.
W trakcie swoich podróży po świecie próbował uzyskać poparcie dla wewnętrznego niemieckiego ruchu oporu przeciw nazizmowi. W roku 1939 przekonywał lorda Lothiana oraz lorda Halifaksa do wywarcia nacisku na rząd brytyjski, by ten zaniechał prowadzenia polityki ustępstw (appeasement) wobec Adolfa Hitlera. W tym celu odwiedził Londyn trzykrotnie. W październiku tego samego roku udał się z podobną misją do Waszyngtonu, jednak nie udało mu się uzyskać poparcia.
Przyjaciele przestrzegali Trotta przed powrotem do Niemiec, lecz jego przekonanie o konieczności powstrzymania szaleństwa Hitlera wzięło górę. Wkrótce, w roku 1940, Trott wstąpił do NSDAP, by mieć dostęp do informacji partyjnych i by móc obserwować działania partii. Jednocześnie pracował dla podziemnej grupy intelektualistów, szykującej się do obalenia Hitlera, znanej jako "Krąg z Krzyżowej". Pełnił dla nich funkcję doradcy w sprawach zagranicznych. W czasie wojny Trott wspomagał indyjskiego przywódcę, Subhasa Chandrę Bosego w tworzeniu Specjalnego Biura ds. Indii. Bose emigrował do Niemiec na początku wojny, a później objął dowództwo nad Ochotniczym Legionem Indyjskim, podległym Wehrmachtowi.
Trott uczestniczył w zorganizowanym przez Clausa von Stauffenberga zamachu na życie Hitlera w dniu 20 lipca 1944 roku. Kilka dni później został aresztowany, postawiony przed sądem i skazany na śmierć 15 sierpnia 1944 roku. Powieszono go w więzieniu Plötzensee 26 sierpnia.
Trott jest jednym z pięciu obywateli niemieckich, upamiętnionych tablicą kamienną na terenie college’u Balliol w Oksfordzie.
Adam Trott napisał książkę "Filozofia państwa według Hegla a prawo międzynarodowe" ("Hegels Staatsphilosophie und das internationale Recht)" (1932).

</doc>
<doc id="1448999" url="https://pl.wikipedia.org/wiki?curid=1448999" title="Wojna gruzińsko-osetyjska (1918–1920)">
Wojna gruzińsko-osetyjska (1918–1920)

Wojna gruzińsko-osetyjska 1918–1920 – wojna toczona w latach 1918–1920 między wojskami powstałej w 1918 Demokratycznej Republiki Gruzji a dążącymi do uzyskania państwowości Osetyjczykami.
Przyczyny.
Po rewolucji lutowej, gdy załamała się carska administracja w Osetii Południowej utworzono Narodową Radę Osetyjczyków, próbowała ona przekształcić się we władzę całej Osetii. Bolszewicy zdobyli w Radzie przewagę i zaczęli forsować włączenie Osetii do państwa radzieckiego.
Wojna.
W roku 1918 powstała niepodległa Gruzja, której armia podjęła walki z siłami osetyjskimi. Osetyjczycy przeprowadzili w Cchinwali czystki etniczne na ludności gruzińskiej. 22 marca 1918 Osetyjczycy zostali wyparci z miasta, a Gruzini zniszczyli osetyjskie siły.
Ponowne walki wybuchły w 1919, a w roku następnym Osetyjczycy uzyskali poparcie Lenina, jednak wobec wojny z Polską Rosjanie wycofali się konfliktu. 8 maja 1920 podpisano pokój, który gwarantował granice gruzińskie i pozostawiał Osetię Południową w jej granicach. Bez rosyjskiej pomocy Osetyjczycy przegrali wojnę.
Epilog.
Po zakończeniu wojny z Polską Lenin miał rozwiązane ręce w sprawie kaukaskiej. W lutym 1921 Armia Czerwona dokonała agresji na Gruzję i jej podboju militarnego, w 1922 Gruzińska Socjalistyczna Republika Radziecka, będąca częścią Zakaukaskiej Federacyjnej Socjalistycznej Republiki Radzieckiej stała się częścią ZSRR; Osetia Południowa jako obwód autonomiczny pozostała w granicach Gruzińskiej SRR (Południowoosetyjski Obwód Autonomiczny).

</doc>
<doc id="1449004" url="https://pl.wikipedia.org/wiki?curid=1449004" title="Edward Wereszczyński">
Edward Wereszczyński

Edward Wereszczyński herbu Korczak (ur. 7 kwietnia 1870 w Ustrzykach Dolnych, zm. 23 września 1929 w Krakowie) – polski inżynier, oficer cesarskiej i królewskiej armii, tytularny generał brygady Wojska Polskiego.
Życiorys.
Edward Wereszczyński urodził się 7 kwietnia 1870 w Ustrzykach Dolnych, w rodzinie Jana i Joanny z Matzgerów. Kształcił się we Lwowie. Służył w cesarskiej i królewskiej armii. Po ukończeniu Wojskowej Akademii Technicznej w Wiedniu w 1892 oficer zawodowy austriackich wojsk technicznych. W latach 1893–1896 pracował przy fortyfikowaniu Lwowa, potem odbył krótką praktykę w pułku piechoty. W 1897 przeniesiony do rezerwy. W 1901 ukończył Politechnikę we Lwowie i pracował jako budowniczy dróg i mostów w przedsiębiorstwach cywilnych.
Po wybuchu I wojny światowej reaktywowany do wojska. Dowódca kompanii i inspektor wyszkolenia w sztabie armii w stopniu kapitana.
W Wojsku Polskim od listopada 1918. Szef sekcji w IV Departamencie Ministerstwa Spraw Wojskowych. Major z 1920. W l. 1921 – 1924 szef sekcji wojskowej w Ministerstwie Komunikacji. Podpułkownik z 1921, pułkownik z 1922 ze starszeństwem z dniem 1 czerwca 1919. Potem dowódca 2 pułku saperów kolejowych.
5 lutego 1927 Prezydent RP Ignacy Mościcki nadał mu stopień generała brygady, wyłącznie z prawem do tytułu, z dniem przeniesienia w stan spoczynku – 30 kwietnia 1927. Na emeryturze zamieszkał w Piotrkowie. Zmarł 23 września 1929 w Krakowie. 
Był inżynierem powiatowym w Krośnie. Jego żoną była Antonina z domu Faber (zm. w 1913 w wieku 38 lat).
Został pochowany na Starym Cmentarzu w Krośnie.

</doc>
<doc id="1449005" url="https://pl.wikipedia.org/wiki?curid=1449005" title="Puchar Świata w skokach narciarskich 1986/1987">
Puchar Świata w skokach narciarskich 1986/1987

Puchar Świata w skokach narciarskich 1986/1987 – 8. edycja Pucharu Świata mężczyzn w skokach narciarskich, która rozpoczęła się 6 grudnia 1986 w Thunder Bay, a zakończyła 22 marca 1987 w Oslo.

</doc>
<doc id="1449008" url="https://pl.wikipedia.org/wiki?curid=1449008" title="1 Brygada Strzelców Imperium Rosyjskiego">
1 Brygada Strzelców Imperium Rosyjskiego

1 Brygada Strzelców Imperium Rosyjskiego, ros. 1-я Стрелковая бригада – jedna z rosyjskich brygad strzeleckich okresu Imperium Rosyjskiego. Jej sztab mieścił się w Łodzi.
Wchodziła w skład 14 Korpusu Armijnego z dowództwem w Lublinie.
Skład brygady w 1914.
sztab 1 Brygady Strzelców – Łódź

</doc>
<doc id="1449010" url="https://pl.wikipedia.org/wiki?curid=1449010" title="Droga krajowa SS14 (Włochy)">
Droga krajowa SS14 (Włochy)

Droga krajowa SS14 (wł. "Strada Statale 14 della Venezia Giulia") - włoska droga krajowa biegnąca wzdłuż autostrady A4 i wybrzeża Adriatyku. Arteria zaczyna się w Mestre na bezkolizyjnym węźle z SS11 prowadzącą do Wenecji i biegnie w kierunku wschodnim aż do Triestu. Trasa kończy się w niewielkiej miejscowości San Dorligo della Valle przy granicy ze Słowenią

</doc>
<doc id="1449013" url="https://pl.wikipedia.org/wiki?curid=1449013" title="Radio Eska Śląsk">
Radio Eska Śląsk

Radio Eska Śląsk − rozgłośnia radiowa działająca w ramach sieci ESKA. Siedziba rozgłośni znajduje się w Sosnowcu.
Historia.
W czerwcu 2002 lokalne Radio Rezonans działające w Sosnowcu nawiązało współpracę z siecią radiową ESKA zmieniając nazwę na ESKA-Rezonans. Jego siedziba znajdowała się przy ul. Suchej 7b. We wrześniu 2003 roku z nazwy usunięty został człon "Rezonans". Od tego czasu na 99,1 MHz istnieje Radio ESKA Śląsk 99,1 FM. Z początkiem wakacji 2007 rozpoczęły się zmiany antenowe - zsieciowano lokalną Gorącą 20, którą prowadził Dominik Borkowicz. 1 kwietnia 2009 roku zsieciowano również lokalną esemESKĘ, którą prowadzili Tomasz Sadowy, Piotr Wikar i Dominik Borkowicz.
Poranny program "Ranne Ptaki" trwa od 7:00 do 9:00 i prowadzony jest przez Krzysztofa "Jankesa" Jankowskiego wraz z ekipą. Natomiast "10 hitów jeden po drugim", które emitowane są od 9:00 do 15:00 prowadzą:
"Gorąca 20" czyli najgorętsze notowanie wszystkich hitów na czasie na antenie gości od poniedziałku do piątku od 18:00 do 20:00 i prowadzona jest przez Marcina "Puotecka" Nozdrynia - Płotnickiego
imprESKA - czyli najlepsza radiowa imprezka w Polsce emitowana jest od niedzieli do czwartku od 20:00 do 24:00. Za sterami imprESKI - Janek Pirowski.
W weekend Hit weekend prowadzą
Natomiast od 17:00 do 20:00 w niedzielę emitowana jest Global Lista, którą prowadzi Michał Celeda.
Lokalną audycją, która nie została zsieciowana jest popołudniowy program "Wrzuć na luz z Owcą i Strasznym Dworakiem", który prowadzą od 15:00 do 18:00:
Na potrzeby gali 2011 Eska Music Awards, pasmo od godziny 10 do 14 poprowadził ze śląskiego studia Piotr Wikar. Program na antenie gościł do 28 Maja 2011.
Natomiast od 06:00 do 07:00 w dni powszednie emitowany jest Magazyn Reporterów Radia Eska Śląsk
Od 2008 roku nowa siedziba radia znajduje się przy ulicy Modrzejowskiej 20.
Lokalność.
Radio Eska Śląsk 99,1 MHz z początku nadawało program lokalny od 6:00 do 19:00. Aktualnie program lokalny nadawany jest od 6:00 do 07:00 oraz od 15:00 do 18:00. Do godziny 17.00 są prezentowane wiadomości lokalne, newsy dla kierowców i prognoza pogody. Od godziny 18:00 stacja emituje serwisy z informacjami kulturalno-rozrywkowymi, czyli Eska City News.
Program popołudniowy "Wrzuć na luz z Owcą i Strasznym Dworakiem" trwa od 15:00 do 18:00.
W weekendy od 7:00 do 9:00 stacja prezentuje najważniejsze informacje lokalne z całego tygodnia. W każą sobotę między 16.00 a 18.00 prezentowane są najlepsze momenty programu "Wrzuć na luz z Owcą i Strasznym Dworakiem".
Słuchalność.
Według badania Radio Track (wykonane przez Millward Brown SMG/KRC) udział Radia Eska Śląsk pod względem słuchania w okresie grudzień-maj 2021/2022 w grupie wiekowej 15-75 lat wyniósł 2,9 proc., co dało tej stacji 9. pozycję w rankingu rynku radiowego w Aglomeracji Śląskiej.
Dawne programy.
Kinga i Straszny Dworak:
Upoluj Hit Eska Music Awards 2011:
Jajecznica Ala Dworak:
Jajecznica Ala Jankowski: 
esemESKA:
Gorąca 20:
imprESKA:

</doc>
<doc id="1449014" url="https://pl.wikipedia.org/wiki?curid=1449014" title="Bitwa nad Garigliano (1503)">
Bitwa nad Garigliano (1503)

Bitwa nad Garigliano – starcie zbrojne, które miało miejsce 29 grudnia 1503 r. w trakcie wojen włoskich (II wojna włoska).
W październiku 1503 hiszpańskie wojska Gonzalo Fernandeza Cordoby skierowały się w ślad za Francuzami do San Germano. W listopadzie Hiszpanie napotkali nieprzyjaciela w okolicy rzeki Garigliano. Francuzi zbudowali most, po którym rozpoczęli przeprawę swoich wojsk. W trakcie przekraczania rzeki Hiszpanie rozpoczęli ostrzał, powodując ucieczkę Francuzów. Po tzw. bitwie na moście, nastąpiła sześciodniowa przerwa w działaniach obu stron.
Po otrzymaniu posiłków wojskowych Cordoba postanowił przypuścić nowy atak. Po świętach Bożego Narodzenia Hiszpanie (15 000 ludzi) ustawili się w okolicy wioski Sujo na wprost lewego skrzydła Francuzów. Siły Francuskie liczyły 20 000 ludzi.
Dnia 29 grudnia 1503 r. Hiszpanie przerzucili most przez rzekę Garigliano, a lekka kawaleria pod wodzą Alviano odrzuciła Francuzów od brzegu. Następnie nastąpił atak sił głównych Cordoby na most. Według francuskiej tradycji szlacheckiej, mostu tego bronił wówczas podobno przez dłuższy czas, sam przeciwko 200 Hiszpanom, francuski rycerz Piotr de Bayard. Atak przez most zepchnął jednak kawalerię francuską markiza Saluzzo. Rozbici Francuzi rozpoczęli wówczas paniczną ucieczkę i wycofali się w okolice wąwozu na wschód od Formii, gdzie sformowali nowy szyk. Tymczasem Hiszpanie przeprawili resztę sił (Andrada), zdobywając działa francuskie nad rzeką i przypuszczając kolejny atak na Francuzów w wąwozie. Po zaciętej walce Francuzi zostali rozbici, resztki ich armii schroniły się w Gaecie. Straty francuskie wyniosły 4 000 zabitych, całą artylerię oraz tabor. Kilka tysięcy żołnierzy dostało się do niewoli.

</doc>
<doc id="1449017" url="https://pl.wikipedia.org/wiki?curid=1449017" title="Comatose">
Comatose

Comatose – siódmy album zespołu Skillet wydany w 2006 roku przez wytwórnie Ardent Records, Lava Records i Atlantic Records. 26 grudnia album został wydany ponownie z nowymi utworami i teledyskami.

</doc>
<doc id="1449021" url="https://pl.wikipedia.org/wiki?curid=1449021" title="Zofia Bawankiewicz-Potocka">
Zofia Bawankiewicz-Potocka

Zofia Bawankiewicz-Potocka (ur. 30 czerwca 1942 w Zaklikowie) – polska aktorka, głównie teatralna, także filmowa i telewizyjna. Absolwentka PWST w Krakowie (1963).
Teatr.
Jeszcze na studiach zagrała w kilku spektaklach wystawianych przez krakowską PWST (1962-63). Po skończeniu studiów w 1963 roku rozpoczęła współpracę z Teatrem Polskim w Bielsku-Białej, gdzie 31 października 1963 nastąpił jej oficjalny debiut w spektaklu "Hotel Astoria" w reżyserii Mieczysława Górkiewicza. Z teatrem tym związana była do 1967 roku, kiedy przeszła do Teatru Śląskiego im. Wyspiańskiego w Katowicach. Pracowała tam do 1978. Następnie była aktorką Teatru Komedia w Warszawie w latach 1978-81. Od 1981 roku jest aktorką Teatru Polskiego w Warszawie.

</doc>
<doc id="1449026" url="https://pl.wikipedia.org/wiki?curid=1449026" title="Moriz Probst">
Moriz Probst

Moriz (Moritz) Probst (ur. 1 października 1867 w Deutschlandsbergu, zm. 21 marca 1923 w Wiedniu) – austriacki lekarz psychiatra i neuroanatom.
Życiorys.
Uczęszczał do gimnazjum w Grazu, następnie studiował medycynę na Uniwersytecie w Grazu. Po otrzymaniu tytułu doktora medycyny pracował jako asystent w tamtejszej Klinice Neurologiczno-Psychiatrycznej u Gabriela Antona.
Od 1895 do 1899 lekarz asystent w stanie spoczynku 3 Pułku Piechoty k.k. Landwehry ("k.k. Landwehr Infanterie-Regiment"). Od 1899 do 1903 lekarz asystent w 1 Pułku Piechoty k.k. Landwehry.
Od 1898 asystent ("Assistenzarzt"), potem sekundariusz ("Sekundararzt") w wiedeńskim szpitalu dla psychicznie chorych ("Wiener Irrenanastalt") u Adalberta Tilkowsky’ego. Od 1900 roku psychiatra sądowy w Wiedniu, później pracował w laboratorium neuroanatomicznym przy "Landesirrenanstalt". W 1920 otrzymał tytuł radcy medycznego ("Medizinalrat"). Zmarł 21 marca 1923 w Wiedniu.
Dorobek naukowy.
Opisał tzw. pęczki Probsta. Z jego nazwiskiem wiążą się też eponimy spoidła Probsta (spoidła wstęgi bocznej) i szlaku Probsta. Był autorem 46 prac naukowych.

</doc>
<doc id="1449032" url="https://pl.wikipedia.org/wiki?curid=1449032" title="SUGV">
SUGV



</doc>
<doc id="1449033" url="https://pl.wikipedia.org/wiki?curid=1449033" title="Mother North">
Mother North

Mother North – utwór norweskiej grupy blackmetalowej Satyricon zaliczany do kanonu gatunku, powszechnie określany również jako "hymn black metalu". Kompozycja ukazała się w 1996 roku na kasecie VHS o tym samym tytule, poprzedzając wydany 22 kwietnia tego samego roku trzeci album "Nemesis Divina", na którym również utwór został opublikowany (album został wydany nakładem Moonfog Productions i Century Media Records). Od 1996 roku kompozycja na stałe weszła do repertuaru koncertowego zespołu. Ponadto fragmenty kompozycji w wykonaniu na żywo ukazały się na płycie DVD "Roadkill Extravaganza" wydanej w 2001 roku, dokumentującej m.in. trasę koncertową zespołu z grupą Pantera.
Do utworu został zrealizowany teledysk wyreżyserowany przez kompozytora i autora tekstu Sigurda "Satyra" Wongravena. Nagrania odbyły się w marcu 1996 roku w Hekseskogen, Trosskogen oraz Greåker Fort. W obrazie wystąpili lider zespołu Satyricon Sigurd "Satyr" Wongraven, perkusista Kjetil "Frost" Haraldstad, gitarzysta Ted "Kveldulv" Skjellum oraz Monica Bråten. Teledysk powstał w dwóch wersjach: ocenzurowanej (telewizyjnej) oraz oryginalnej. 
Kompozycja została zarejestrowana na przełomie stycznia i lutego 1996 roku w Waterfall Studios we współpracy z inżynierami dźwięku Odd H. Jensenem i Kai Robřlem, którzy poddali ją również miksowaniu. Producentem nagrania był Sigurd "Satyr" Wongraven. Proces masterowania odbył się w studiu Bel Productions. 
W 2006 roku utwór "Mother North" został ponownie zarejestrowany podczas koncertu grupy Satyricon w Oslo z towarzyszeniem orkiestr symfonicznych Norwegian Broadcasting Orchestra i Oslo Philharmonic Orchestra. Utwór ukazał się w 2008 roku na minialbumie pt. "My Skin Is Cold" w limitowanym nakładzie 400 egzemplarzy.
Wykonania na żywo.
Utwór wykonany podczas koncertów w Polsce.

</doc>
<doc id="1449034" url="https://pl.wikipedia.org/wiki?curid=1449034" title="Bremerton">
Bremerton

Bremerton – miasto w Stanach Zjednoczonych, w stanie Waszyngton, nad zatoką Puget. Według spisu w 2020 roku liczy 43,5 tys. mieszkańców. Jest połączone promem z Seattle znajdującym się po przeciwnej stronie zatoki.
W mieście znajduje się państwowa stocznia okrętowa Puget Sound Naval Shipyard and Intermediate Maintenance Facility, zwana dawniej Puget Sound Naval Shipyard.
W mieście rozwinął się przemysł stoczniowy oraz drzewny.
Demografia.
Ludność.
Według danych z 2019 roku 72,3% mieszkańców identyfikowało się jako biali (67,9% nie licząc Latynosów), 6,2% jako czarni lub Afroamerykanie, 5,8% miało pochodzenie azjatyckie, 9% było rasy mieszanej, 0,9% to rdzenni Amerykanie i 0,6% to byli Hawajczycy i mieszkańcy innych wysp Pacyfiku. Latynosi stanowili 11,1% ludności miasta.
Do największych grup należą osoby pochodzenia niemieckiego (18,5%), irlandzkiego (13,3%), angielskiego (10,9%), meksykańskiego (5,9%), norweskiego (5,2%), francuskiego (4,3%), „amerykańskiego” (4,1%), filipińskiego (4%), włoskiego (4%) i szkockiego lub szkocko–irlandzkiego (3,9%).
Religia.
W 2020 roku największymi grupami religijnymi w aglomeracji Bremerton były:

</doc>
<doc id="1449036" url="https://pl.wikipedia.org/wiki?curid=1449036" title="Christo Kałfow">
Christo Kałfow

Christo Dimow Kałfow - bułg. "Христо Димов Калфов" (ur. 16 października 1883 w Kałoferze – zm. 1 lutego 1945 w Sofii) – bułgarski polityk, pułkownik armii bułgarskiej, minister spraw zagranicznych w latach 1923-1926.
Życiorys.
Pochodził ze środkowej Bułgarii (wówczas Rumelia Wschodnia), był synem Dimo Christowa Kałfowa i Stany. Ukończył szkołę wojskową w Sofii w 1903, a następnie Akademię Wojskową w Turynie. Służbę wojskową rozpoczął w 1911, w 4 pułku artylerii. Uczestnik wojen bałkańskich 1912-1913 jako oficer do zadań specjalnych przy naczelnym dowódcy. W czasie I wojny światowej uczył sztuki wojennej księcia Borysa, następcy tronu. Kiedy Borys objął tron w roku 1918, Kałfow został jego adiutantem. We wrześniu 1922 odszedł z armii w stopniu pułkownika i zajął się przygotowywaniem przewrotu przeciwko Aleksandrowi Stambolijskiemu, pośrednicząc w rozmowach między carem, a oficerami. Po obaleniu Stambolijskiego, Kałfow objął resort spraw zagranicznych w rządzie Aleksandyra Cankowa. Jego dziełem był traktat o przyjaźni z Turcją, podpisany w 1925 oraz protokół o przestrzeganiu praw mniejszości z Grecją (znany też jako układ Kałfow-Politis). 
Początkowo związany z Porozumieniem Narodowym Cankowa, w 1932 po rozłamie w partii związał się z Ruchem Narodowo-Społecznym. W 1934 opuścił szeregi tej partii i związał się ponownie z królem Borysem III. Próba utworzenia przez Kałfowa bułgarskiej partii faszystowskiej w 1936 zakończyła się niepowodzeniem. Od 1927 do 1944 zasiadał w parlamencie bułgarskim, w ostatniej kadencji pełniąc funkcję jego przewodniczącego. 
Aresztowany we wrześniu 1944, był sądzony przez tzw. sąd ludowy. Za działalność polityczną w okresie II wojny światowej skazany na karę śmierci i konfiskatę mienia. Wyrok wykonano przez rozstrzelanie 1 lutego 1945. 12 kwietnia 1996 Sąd Najwyższy zrehabilitował Kałfowa.
Był żonaty (żona Liuba z d. Nedewa), miał dwóch synów (Dimo i Stefan).

</doc>
<doc id="1449038" url="https://pl.wikipedia.org/wiki?curid=1449038" title="Leftism">
Leftism

Leftism – debiutancki album duetu Leftfield wydany w 1995 roku. "Leftism" był nominowany do Mercury Music Prize dla najlepszego albumu roku, ale ostatecznie nagrodę otrzymał album "Dummy" Portishead. W plebiscycie czytelników magazynu "Q" z 1998 roku, album znalazł się na 80. miejscu albumów wszech czasów, natomiast na liście „100 Greatest British Albums Ever” tego samego magazynu w 2000 roku "Leftism" znalazł się na 34. miejscu.
Spis utworów.
Reedycja z 2000 roku.
Do reedycji wydanej 29 maja 2000 roku dołączono dodatkową płytę z remiksami:
Reedycja z 2017 roku.
Jubileuszowa reedycja zawiera 11 pierwotnych utworów w nowych miksach oraz 11 niepublikowanych i zupełnie nowych remiksów umieszczonych na dodatkowej płycie.

</doc>
<doc id="1449042" url="https://pl.wikipedia.org/wiki?curid=1449042" title="Wielka Kopa Królowa">
Wielka Kopa Królowa

Wielka Kopa Królowa (1531 m n.p.m.) – kopulaste wzniesienie we wschodniej części Tatr Zachodnich, odgraniczające od siebie górne piętra doliny Jaworzynki i Doliny Olczyskiej.
Topografia.
Znajduje się w długiej północno-wschodniej grani Kasprowego Wierchu, pomiędzy Przełęczą między Kopami (1499 m) a przełęczą Diabełek (ok. 1470 m). Na wierzchołku Wielkiej Kopy Królowej grań ta zmienia kierunek o 90° i poprzez Diabełka opada w północno-zachodnim kierunku. Natomiast północno-wschodni stok Wielkiej Kopy Królowej opada do Królowej Polany. W północnym kierunku, spod przełęczy Diabełek opada do Doliny Olczyskiej wielki Żleb Roja. Południowo-wschodnie stoki Wielkiej Kopy opadają łagodnie na Królową Rówień. Stanowiły one dawniej część Hali Królowej. Stoki północne stanowiły już tereny Hali Jaworzynki.
Nazewnictwo.
Choć Wielka Kopa Królowa jest o 46 m niższa od Małej Kopy Królowej, niekonsekwencja w nazewnictwie jest jedynie pozorna. Wielka Kopa ma większą wysokość względną i jest masywniejsza, zwłaszcza ze strony Królowej Równi – a to właśnie tamtejsi górale nadali nazwy okolicznym szczytom. Pasterze z Hali Jaworzynki Wielką Kopę nazywali po prostu Kopą Królową, Mała Kopa Królowa nie została przez nich nazwana. Dalsza część nazwy Wielkiej Kopy Królowej, podobnie jak wiele innych obiektów w tym rejonie, pochodzi od nazwiska góralskiego Król, dawnych właścicieli Hali Królowej. Walery Eljasz-Radzikowski w 1873 r. pisał: "„Królewskie miano dostało się dwóm czubom góry od jej właściciela, Podhalanina co się zowie Królem”". Przekręcenie nazwy na „Kopa Królowej” jest błędne.
Opis szczytu.
Wielka i Mała Kopa Królowa zbudowane są z wapieni, wygładzone zostały przez lodowiec. Dawniej, gdy Wielka Kopa Królowa była wypasana, jej stoki były całkowicie niemal trawiaste, a częściowo piarżyste. Po zaprzestaniu wypasu niemal całkowicie zarosły już kosodrzewiną. Nagie pozostają jeszcze tylko strome północne stoki. Niezarośnięte przez kosodrzewinę stoki Małej i Wielkiej Kopy Królowej to siedlisko bogatej flory roślin. Całe darnie tworzą polodowcowe relikty: dębik ośmiopłatkowy i wierzba zielna. Licznie występuje goryczuszka orzęsiona, sesleria tatrzańska, kilka gatunków skalnic, a wśród kosówki spotyka się rzadkiego powojnika alpejskiego. M.in. występują tutaj potrostek alpejski i ukwap karpacki – bardzo rzadkie rośliny, w Polsce występujące tylko w Tatrach i to w nielicznych miejscach.

</doc>
<doc id="1449043" url="https://pl.wikipedia.org/wiki?curid=1449043" title="Wielka Królowa Kopa">
Wielka Królowa Kopa



</doc>
<doc id="1449046" url="https://pl.wikipedia.org/wiki?curid=1449046" title="Mona (cieśnina)">
Mona (cieśnina)

Mona (ang. "Mona Passage", hiszp. "Canal de la Mona") - cieśnina między wyspami Haiti i Portoryko, w Wielkich Antylach. Łączy Morze Karaibskie z Oceanem Atlantyckim. Szerokość - 120 km. Przez cieśninę Mona prowadzi ważna trasa morska wiodąca z Atlantyku w kierunku Kanału Panamskiego i dalej Pacyfiku. Uważana jest za trudną do nawigowania. W cieśninie znajdują się trzy wyspy: Mona, leżąca niemal dokładnie pośrodku cieśniny, Monito 5 km na północny wschód od Mony, oraz Desecheo, leżąca 50 km na północny wschód od Mony a 21 km na zachód od wybrzeży Portoryko.

</doc>
<doc id="1449057" url="https://pl.wikipedia.org/wiki?curid=1449057" title="Katastrofa w Cheche">
Katastrofa w Cheche



</doc>
<doc id="1449058" url="https://pl.wikipedia.org/wiki?curid=1449058" title="I Batalion Aeronautyczny">
I Batalion Aeronautyczny

I Batalion Aeronautyczny – pododdział Wojsk Aeronautycznych II RP.
Geneza i skład.
Zakupy wyposażenia balonowego we Francji oraz zwiększenie wyszkolonego personelu umożliwiły zimą 1919/1920 rozbudowę i rozwój wojsk aeronautycznych, które zorganizowano w Grupy Aeronautyczne. Po wybuchu wojny polsko-bolszewickiej skierowane zostały na front, gdzie przemianowano je na bataliony aeronautyczne.
Batalion składał się z dwóch kompanii balonów obserwacyjnych i Ruchomego Parku Aerostatycznego.
Skład kompanii: 6 oficerów oraz 187 podoficerów i szeregowych. Sprzęt według etatu: 2 powłoki balonowe, 2 dźwigarki, 19 samochodów ciężarowych, 2 samochody osobowe, samochód radio, kuchnia i 6 przeciwlotniczych ciężkich karabinów maszynowych oraz polowa wytwórnia wodoru.
Wojna polsko-bolszewicka 1920 r..
W wojnie polsko-bolszewickiej 1920 roku został użyty na froncie także nowo sformowany I batalion aeronautyczny.
Batalion skierowany został na Front Litewsko-Białoruski i 23 lutego 1920 roku oddany został do dyspozycji 14 Wielkopolskiej Dywizji Piechoty, wchodzącej w skład 4 Armii gen. Stanisława Szeptyckiego. 24 marca 1920 roku wykonano pierwszy wzlot bojowy balonu obserwacyjnego. Działalność batalionu polegała na współpracy z artylerią czyli ciągłej obserwacji i korygowaniu ognia artylerii. Na początku lipca 1920 roku I Batalion Aeronautyczny otrzymał rozkaz odwrotu na Kosów, gdzie po przybyciu otrzymał dalsze rozkazy nakazujące wycofanie się do Brześcia nad Bugiem, a następnie do Siedlec i Wiśniewa. Tam batalion po reorganizacji wszedł w skład formowanego 1 pułku aeronautycznego.
Po rozwiązaniu 1 pułku aeronautycznego I batalion aeronautyczny pozostał w Jabłonnie pod Warszawą w składzie wojsk gen. Franciszka Latinika, skąd końcem 1920 roku przeniesiony został do Poznania.
Rozformowanie.
Początkowo pierwszy okres pokoju był dla wojsk balonowych pomyślny. Zamiast redukcji personelu i sprzętu jak to miało miejsce w innych broniach, w tym i lotnictwie, w wojskach balonowych nastąpiło zwiększenie liczby jednostek. Jednak pod koniec 1923 roku przystąpiono do znacznej redukcji wojsk balonowych, w wyniku której pozostawiono jedynie jeden batalion balonowy w Toruniu. I batalion aeronautyczny został rozwiązany.
Kadra batalionu.
Obsada personalna baonu w 1923 roku

</doc>
<doc id="1449060" url="https://pl.wikipedia.org/wiki?curid=1449060" title="II Batalion Aeronautyczny">
II Batalion Aeronautyczny

II Batalion Aeronautyczny – pododdział Wojsk Aeronautycznych II RP w latach 1919–1923.
Geneza i skład.
Zakupy wyposażenia balonowego we Francji oraz zwiększenie wyszkolonego personelu umożliwiły zimą 1919/1920 rozbudowę i rozwój wojsk aeronautycznych, które zorganizowano w Grupy Aeronautyczne. Po wybuchu wojny polsko-bolszewickiej skierowane zostały na front, gdzie przemianowano je na bataliony aeronautyczne.
Batalion składał się z dwóch kompanii balonów obserwacyjnych i Ruchomego Parku Aerostatycznego.
Skład kompanii: 6 oficerów oraz 187 podoficerów i szeregowych. Sprzęt według etatu: 2 powłoki balonowe, 2 dźwigarki, 19 samochodów ciężarowych, 2 samochody osobowe, samochód radio, kuchnia i 6 przeciwlotniczych ciężkich karabinów maszynowych oraz polowa wytwórnia wodoru.
Wojna polsko-bolszewicka 1920 r..
W wojnie polsko-bolszewickiej 1920 roku został użyty na froncie także nowo sformowany II batalion aeronautyczny.
Batalion skierowany został na Front Litewsko-Białoruski 26 lutego 1920 roku i został przydzielony do 2 Dywizji Piechoty Legionów działającej w składzie 4 Armii. 24 marca 1920 roku miał miejsce pierwszy bojowy wzlot balonu na przyczółku mostowym Borysów. Początkowo prowadzona akcja bojowa nie przynosiła większych efektów ze względu na wstrzymanie działań bojowych na froncie w związku z akcją wymiany jeńców. Następnie batalion pracował na korzyść 9 pułku artylerii ciężkiej oraz artylerii 32 Brygady Piechoty. W czasie odwrotu 25 czerwca 1920 roku batalion wydzielił ze swojego etatowego składu "oddział aeronautyczny", który zluzował kompanię szturmową 64 pułku piechoty walcząc jako oddział piechoty. 30 czerwca 1920 roku wydzielony oddział wrócił do składu II batalionu, który należąc do wojsk grupy poleskiej wykonywał manewr odwrotu. W końcu lipca 1920 roku II batalion aeronautyczny wcielony został do 1 pułku aeronautycznego.
Po rozwiązaniu 1 pułku aeronautycznego II batalion aeronautyczny powrócił do służby w składzie wojsk 2 Armii. Po rozejmie 1920 roku skierowany został do Jabłonny.
Rozformowanie.
Początkowo pierwszy okres pokoju był dla wojsk balonowych pomyślny. Zamiast redukcji personelu i sprzętu jak to miało miejsce w innych broniach, w tym i lotnictwie, w wojskach balonowych nastąpiło zwiększenie liczby jednostek. Jednak pod koniec 1923 roku przystąpiono do znacznej redukcji wojsk balonowych, w wyniku której pozostawiono jedynie batalion balonowy w Toruniu. W jego składzie oprócz kompanii balonów obserwacyjnych znalazła się też jedna wydzielona kompania balonów zaporowych w Jabłonnie. II Batalion Aeronautyczny został rozformowany.

</doc>
<doc id="1449062" url="https://pl.wikipedia.org/wiki?curid=1449062" title="Bendlerblock">
Bendlerblock

Bendlerblock (wym. "MAF:" , ) – zespół budynków w berlińskiej dzielnicy Tiergarten, przy "Stauffenbergstrasse" 18 (wcześniej "Bendlerstrasse") i "Reichpietschufer" 72–76. Wzniesiony w latach 1911–1914 z przeznaczeniem na Biuro Marynarki Wojennej Rzeszy. W okresie Republiki Weimarskiej służył dodatkowo jako siedziba dowództwa Reichswehry. Obecnie gmach mieści pomocnicze biuro niemieckiego Federalnego Ministerstwa Obrony.
W 1944 Bendlerblock był główną siedzibą spiskowców skupionych wokół Clausa von Stauffenberga organizujących zamach stanu, którego częścią była próba zabójstwa Adolfa Hitlera 20 lipca 1944.
Pochodzenie nazwy.
Ulica Stauffenberga nosiła pierwotnie, w latach 1837–1955, nazwę Bendlerstrasse ku czci Johanna Christopha Bendlera (1789–1873), członka rady miejskiej Berlina.
Historia budynku.
Miejsce egzekucji w roku 1944.
Pod przywództwem generała piechoty Friedricha Olbrichta w Bendlerblocku utworzono główny ośrodek oporu zbrojnego. Tutaj Olbricht opracował operację „Walkiria” – element planu związanego z zamachem stanu przeciw Hitlerowi. W październiku 1943 roku pułkownika von Stauffenberga przeniesiono do Naczelnego Dowództwa Wehrmachtu, gdzie od 1 lipca 1944 pełnił funkcję szefa sztabu Armii Rezerwistów, co zapewniło mu udział w naradach sytuacyjnych z Hitlerem i bezpośredni dostęp do kwatery głównej "Führera" – Wilczego Szańca. 20 lipca 1944 von Stauffenberg pozostawił w baraku, gdzie odbywała się narada sytuacyjna z udziałem Hitlera teczkę z bombą, a następnie udał się do Berlina. Ładunek eksplodował, jednak Hitler przeżył. Gdy rozeszły się wieści o przetrwaniu Hitlera, spiskowcy nie mogli przejąć władzy w Niemczech. Zostali aresztowani i tymczasowo osadzeni w Bendlerblocku. Generał Olbricht, Claus von Stauffenberg, Werner von Haeften oraz Albrecht Mertz von Quirnheim zostali rozstrzelani przez pluton egzekucyjny wieczorem tego samego dnia na dziedzińcu budynku. Piątemu ze spiskowców, generałowi Ludwigowi Beckowi, zaproponowano samobójstwo. Po dwóch niecelnych strzałach, został zabity przez sierżanta.
Bitwa o Berlin w 1945 r..
W czasie bitwy o Berlin na przełomie kwietnia i maja 1945 roku generał Helmuth Weidling, dowódca obrony obszaru Berlina, ulokował w Bendlerblocku swoją kwaterę główną. Weidling poddał się sowietom 2 maja o godzinie 6 rano.
Era powojenna.
Część budynku Bendlerblocku wokół dziedzińca, gdzie zostali rozstrzelani Stauffenberg oraz inni spiskowcy, mieści Pomnik Niemieckiego Ruchu Oporu. Na dziedzińcu odbywają się także ważne ceremonie wojskowe – żołnierze wstępujący do Bundeswehry składają tutaj przysięgę.
Wykorzystanie budynku w filmie.
Dziedziniec Bedlerblocku posłużył jako kulisy filmowe dwom reżyserom. W 2004 r. kręcono tu sceny do filmu telewizyjnego Stauffenberg w reżyserii Jo Baiera z udziałem Sebastiana Kocha (w roli Clausa von Stauffenberga) i Ulricha Tukura (w roli Henninga von Tresckowa), a w 2007 r. do dramatu historycznego Walkiria w reżyserii Bryana Singera, z udziałem m.in. Toma Cruise’a (w roli Clausa von Stauffenberga) i Kennetha Branagha (w roli Henninga von Tresckowa).

</doc>
<doc id="1449063" url="https://pl.wikipedia.org/wiki?curid=1449063" title="III Batalion Aeronautyczny">
III Batalion Aeronautyczny

III Batalion Aeronautyczny – pododdział Wojsk Aeronautycznych II RP w latach 1919–1923.
Geneza i skład.
Zakupy wyposażenia balonowego we Francji oraz zwiększenie wyszkolonego personelu umożliwiły zimą 1919/1920 rozbudowę i rozwój wojsk aeronautycznych, które zorganizowano w Grupy Aeronautyczne. Po wybuchu wojny polsko-bolszewickiej skierowane zostały na front, gdzie przemianowano je na bataliony aeronautyczne.
Batalion składał się z dwóch kompanii balonów obserwacyjnych i Ruchomego Parku Aerostatycznego.
Skład kompanii: 6 oficerów oraz 187 podoficerów i szeregowych. Sprzęt według etatu: 2 powłoki balonowe, 2 dźwigarki, 19 samochodów ciężarowych, 2 samochody osobowe, samochód radio, kuchnia i 6 przeciwlotniczych ciężkich karabinów maszynowych oraz polowa wytwórnia wodoru.
Wojna polsko-bolszewicka 1920 r..
W wojnie polsko-bolszewickiej 1920 roku został użyty na froncie także nowo sformowany III batalion aeronautyczny.
III Batalion Aeronautyczny pod dowództwem por. obs. bal. Konstantego Kamieńskiego 25 stycznia 1920 roku został włączony w skład Dywizji Pomorskiej płk. Skrzyńskiego. Batalion otrzymał za zadanie natychmiastowe przejęcie pozostawionych przez Niemców w Toruniu urządzeń balonowych. W czasie ofensywy kijowskiej III Batalion Aeronautyczny przydzielono do grupy operacyjnej płk. Józefa Rybaka. Do momentu odwrotu 3 Armii spod Kijowa balony III batalionu wykonały niewielką liczbę wzlotów ze względu na niekorzystną sytuację terenową. W czasie odwrotu wraz ze sztabem grupy artylerii płk. Aleksandrowicza maszerowała kompania z dowódcą batalionu por. K. Kamieńskim. Miała ona za zadanie ochronę dowództwa grupy. Druga z kompanii wycofywała się wraz z taborem samochodowym. W Korosteniu kompanie połączyły się i III Batalion Aeronautyczny został wycofany do Poznania. Po reorganizacji został włączony w skład formowanego 1 pułku aeronautycznego.
Po rozwiązaniu 1 pułku aeronautycznego, III batalion aeronautyczny działał w składzie wojsk 5 Armii. Po zakończeniu działań wojennych skierowany został do Torunia.
W końcu 1923 roku przystąpiono do znacznej redukcji wojsk balonowych, w wyniku której pozostawiono jedynie batalion balonowy w Toruniu. W jego składzie oprócz kompanii balonów obserwacyjnych znalazła się też wydzielona kompania balonów zaporowych w Jabłonnie.

</doc>
<doc id="1449068" url="https://pl.wikipedia.org/wiki?curid=1449068" title="Owady drapieżne">
Owady drapieżne

Owady drapieżne – grupa ekologiczna owadów, drapieżniki, obejmująca gatunki mięsożerne (rodzaj pokarmu) jak również gatunki aktywnie polujące (sposób zdobywania pokarmu) (zobacz też: funkcjonalne grupy troficzne, zoofagia). Szczególnym przypadkiem drapieżnictwa u owadów jest synechtria.
Do grup „mięsożernych” (a więc ze względu na odżywianie się „mięsem” czyli ściślej tkankami innych zwierząt – zobacz też zoofagia) należą m.in.
Dieta ta może dotyczyć całego cyklu życiowego lub larwy mogą inaczej odżywiać się niż dorosłe (imago).
Do owadów drapieżnych zaliczamy gatunki, których osobniki rozwijają się kosztem więcej niż jednej ofiary, najczęściej drapieżnik jest większy od ofiary a kontakt drapieżcy z ofiarą jest zazwyczaj krótkotrwały. Przykładowo przekrasek mróweczka zabija więcej ofiar niż wynika z zapotrzebowania pokarmowego. Chrząszcz z rodziny Carabidae – tęcznik większy w ciągu całego cyklu życiowego zabija i zjada około 550 gąsienic brudnicy nieparki. Innym przykładem typowego owada drapieżnego jest biedronka Hyperaspis, która zjada w ciągu swojego życia ponad 3000 osobników czerwców.
Przystosowaniem do drapieżnego trybu życia u owadów są dobrze wykształcone narządy zmysłu. Gatunki o nocnym trybie życia wykorzystują zmysły topochemiczne (np. złotook). Gatunki aktywne w ciągu dnia mają dobrze wykształcone oczy (np. trzyszcz).
Drapieżne owady stosują różne sposoby polowania, np.: zasadzkę (larwy trzyszczy, zajadki), aktywną pogoń (ważki, świetlikowate) oraz zastawienie pułapki (larwy chruścików, np. Cyrnus, Holocentropus). Ofiarami owadów drapieżnych są różne grupy zwierząt, raczej niewielkich rozmiarów (w przypadku, gdy ofiara jest znacznie większa od drapieżnika używa się terminów pasożytnictwo, zobacz np. wszy, pchły, owady krwiopijne).
Typy biologiczne drapieżców wśród owadów.
W 1964 Sweetman wyróżnił dwa kryteria typów biologicznych wśród owadów drapieżnych:
ze względu na składanie jaj:
Równocześnie ze względu na cykl życiowy wyróżnił:
Przykłady:
Gdy drapieżne są tylko larwy, Imagines zazwyczaj odżywiają się pyłkiem i nektarem kwiatowym lub spadzią i sokami roślinnymi a tylko wyjątkowo są foliofagami. Jeśli drapieżne są tylko stadia imaginalne, larwy są najczęściej saprofagami lub fitofagami.
Podział ze względu na zakresy tolerancji pokarmowej i specjalizację. Udział pokarmu zwierzęcego w diecie owadów drapieżnych może być różny. Euzoofagi odżywiają się wyłącznie innymi bezkręgowcami (wyłącznie mięsożerne). Hemizoofagi pobierają pokarm mieszany. Parazoofagi odżywiają się pokarmem mięsnym tylko sporadycznie (a więc są drapieżne tylko wyjątkowo).

</doc>
<doc id="1449071" url="https://pl.wikipedia.org/wiki?curid=1449071" title="PAWN">
PAWN

PAWN, poprzednio znany jako Small – prosty 32- oraz 64-bitowy język skryptowy. Rozwijany przez firmę CompuPhase, która pierwszą wersję PAWN wydała w 1998. Język PAWN powstał głównie dla systemów wbudowanych, ale może służyć także jako rozszerzenie aplikacji dodające możliwość jej programowania.
Przykładowy kod.
Oto przykład kodu, który wyświetli 4 losowe liczby:
main(){
 new digit[4];// tworzy czterokomórkową tablicę
 for(new i=0;i&lt;4;i++)// pętla, która wykona się 4 razy w celu zapełnienia tablicy digit
 digit[i] = random(5000);// zapisuje losową wartość do itej komórki tablicy digit
 printf("Wartość digit[%d] to %d", i, digit[i]);// wyświetla wartość itej komórki zmiennej digit
 return 1;
Przykładowy Hello world:
main(){
 print("Hello World!"); 
Tutaj przykład Hello World! używając funkcji SourcePawn, które mogą posłużyć do tworzenia modyfikacji dla silnika Source. W tym przykładzie tworzymy komendę dla konsoli; osoba, która wpisze tę komendę w konsoli, powinna zobaczyć wiadomość 'Hello World!'. Komenda ta będzie też działać, jeżeli na czacie napiszemy !helloworld lub /helloworld.
main(){
 RegConsoleCmd("sm_helloworld", Command_HelloWorld, "Wyświetla wiadomość powitalną"); //rejestrujemy komendę o nazwie 'sm_helloworld'
 
Command_HelloWorld(client, args){ //ten callback wywoła się, gdy gracz wpisze komendę sm_helloworld
 PrintToChat(client, "Hello world!"); //wyświetlamy wiadomość osobie, która wpisała tę komendę
 return Plugin_Handled;

</doc>
<doc id="1449074" url="https://pl.wikipedia.org/wiki?curid=1449074" title="6 Dywizja Piechoty (III Rzesza)">
6 Dywizja Piechoty (III Rzesza)

6 (Reńskowestwalska) Dywizja Piechoty - niemiecka dywizja z czasów II wojny światowej, sformowana w październiku 1934 roku pod ukrytą nazwą Infanterieführer VI, miejsce stacjonowania sztabu Bielefeld. Na mocy rozkazu z dnia 15 października 1935 roku otrzymała oficjalną nazwę 6 Dywizja Piechoty. Stacjonowała w VI Okręgu Wojskowym. W czerwcu 1944 roku została zniszczona na Białorusi i oficjalnie rozwiązana 18 lipca 1944 roku. Została odtworzona 25 lipca jako 6 Dywizja Grenadierów ("6. Grenadier-Division") z resztek oraz 552. Dywizji Grenadierów. 9 października 1944 roku znalazła się ponownie na froncie wschodnim nad Wisłą w rejonie Warki. Jednocześnie zmieniono jej nazwę na 6 Dywizja Grenadierów Ludowych ("6. Volks-Grenadier-Division"). W styczniu 1945 roku jeszcze raz została zniszczona w trakcie rosyjskiej zimowej ofensywy. Dywizję odtworzono 10 marca 1945 roku z resztek oraz Dywizji Szkieletowej Drezno pod pierwotną nazwą 6 Dywizja Piechoty.
Dowódcy.
Generalmajor Wilhelm Keitel 1 X 1934 – 1 V 1935;
Generalmajor Walter Kuntze 1 V 1935 – 1 X 1938;
Generalleutnant Arnold Freiherr von Biegeleben 1 X 1938 – 11 X 1940;
Generalleutnant Helge Auleb 14 X 1940 – 21 I 1942;
Generalleutnant Horst Großmann 25 I 1942 – 16 XII 1943;
Generalmajor Egon von Neindorff 16 XII 1943 – 12 I 1944;
Oberst Alexander Conrady 12 I 1944 – 18 I 1944;
Oberst Günter Klammt 19 I 1944 – 1 VI 1944;
Generalleutnant Walter Heyne 1 VI 1944 – 6 VI 1944;

</doc>
<doc id="1449079" url="https://pl.wikipedia.org/wiki?curid=1449079" title="Vladimir Cifranic">
Vladimir Cifranic



</doc>
<doc id="1449080" url="https://pl.wikipedia.org/wiki?curid=1449080" title="Brett Lancaster">
Brett Lancaster

Brett Daniel Lancaster (ur. 15 listopada 1979 w Shepparton, Wiktoria) – australijski kolarz szosowy i torowy.
Złoty medalista igrzysk olimpijskich w Atenach (2004) w drużynowym wyścigu na 4000 m na dochodzenie, dwukrotny drużynowy mistrz świata.
Ścigał się również na szosie. Do 2015 roku był zawodnikiem zespołu GreenEDGE Cycling. W 2015 roku zakończył karierę sportową. Obecnie jest dyrektorem sportowym w ekipie Team Sky

</doc>
<doc id="1449083" url="https://pl.wikipedia.org/wiki?curid=1449083" title="Siaś">
Siaś

Siaś (ros. Сясь) – rzeka w europejskiej części Rosji, w obwodzie nowogrodzkim i obwodzie leningradzkim.
Źródła rzeki znajdują się na zachodnim stoku wyżyny Wałdaj, a uchodzi do jeziora Ładoga (Zatoki Wołchowskiej). 
Długość: 261 km, obszar dorzecza – 7330 km², średni przepływ wody – 53 m³/s (mierzone 27 km od ujścia). Zamarza w listopadzie, czasami w grudniu lub styczniu, odmarza w kwietniu.
Główne miasto nad rzeką to Siaśstroj.
Do dopływów należy Tichwinka (dopływ prawy).

</doc>
<doc id="1449085" url="https://pl.wikipedia.org/wiki?curid=1449085" title="Don’t Forget">
Don’t Forget

Don’t Forget "(pol. Nie zapomnij) " jest debiutanckim albumem amerykańskiej wokalistki Demi Lovato. Album ukazał się w USA 23 września 2008 nakładem wytwórni muzycznej Hollywood Records. Album został poprzedzony singlem do utworu „Get Back”. Trafił na 2. miejsce Billboard Hot 100 w pierwszym tygodniu sprzedaży, o jedno miejsce wyprzedził ją tylko album Metaliki. W pierwszym tygodniu sprzedał się w 93,000 nakładzie. Dla porównania dodajmy ze druga płyta Vanessy Hudgens w pierwszym tygodniu sprzedała się tylko w 22,000 nakładzie. Album Lovato w Brazylii uzyskał status złotej płyty.
W Polsce premiera odbyła się 27 kwietnia. Płyta została bardzo pozytywnie przyjęta przez krytyków, a Lovato została uznana za wielki talent. Don’t Forget utrzymane jest w rockowym i pop-rockowym stylu.
Proces komponowania.
Lovato powiedziała, że pisze bardzo mroczne piosenki, takie jak „Shadow”, „Open”, „Trash”, i „Stronger”. Dlatego poprosiła Jonas Brothers, żeby pomogli jej z zebraniem materiału na swoją płytę. Powiedziała „J-14 Magazine”: „Chętniej piszę piosenki, które nie nadawałyby się na disneyowski album. Są zbyt mroczne. Moja mama mówi: 'O mój boże, idź na terapię.’ Więc poszłam (do Jonas Brothers) i powiedziałam: 'Ummmm ... Potrzebuję pomocy w napisaniu piosenek, które wpadają w ucho, bo do moich odbiorców nie przemawia metal”.
OLiS – Sprzedaż w Polsce.
Album od Demi Lovato znalazł się na liście OLiS, gdzie najwyższe miejsce to jak na razie 43. Album także znalazł się na miesięcznej liście ZPAV zdobył 36 miejsce.

</doc>
<doc id="1449087" url="https://pl.wikipedia.org/wiki?curid=1449087" title="Co masz do stracenia?">
Co masz do stracenia?

Co masz do stracenia? – reality show w Polsce produkowane przez Mastiff Media dla TV Puls na licencji „The Biggest Loser”. W programie bierze udział dwunastu uczestników (po sześciu w jednej drużynie), których waga przekracza 110 kg. Ideą programu jest sprawienie, aby uczestnicy schudli jak najwięcej. Osoba, która straci najwięcej kilogramów wygrywa 100 tysięcy złotych.
Format ten pojawił się w Polsce po raz pierwszy. Odcinki emitowane były w każdy czwartek o 21.30 (wcześniej o 21.00).
Program był prowadzony przez aktorkę Małgorzatę Ostrowską-Królikowską. Program nagrywany był w Hotelu Uzdrowiskowym St. George w Kudowie Zdroju, pod okiem lekarzy specjalistów z Kliniki St. George
Reality-show oglądało średnio 142 tys. osób, zapewniając stacji 1,05% udziału w rynku.
Zasady.
Głównym założeniem programu jest walka otyłych (o wadze ponad 110 kg) zawodników o 100 000 zł dzięki najwyższej procentowej utracie masy ciała. W pierwszej serii w programie brało udział 12 zawodników, którzy w tym czasie znajdują się w Hotelu Uzdrowiskowym st. George (udostępnionym wyłącznie na potrzeby programu). Hotel St. George Z centrum Kongresowym I Kliniką Zdrowia i Urody oferuje w pełni wyposażoną profesjonalna siłownię, salę fitness, kompleks basenowo-rekreacyjny i swoje otoczenie.
Zawodnicy na początku każdej serii zostają podzieleni na dwie grupy, posiadające własnego trenera. Trenerzy są odpowiedzialni za tworzenie planu ćwiczeń, ustalanie odpowiedniej diety oraz odpowiednie motywowanie uczestników. Na początku każdej serii odbywa się także ważenie, podczas którego określa się początkową wagę każdego zawodnika. Ważenie odbywa się także pod koniec każdego tygodnia. Cotygodniowe ważenie decyduje o tym, która z drużyn podczas całego tygodnia schudnie procentowo mniej. Grupa ta musi podczas głosowania wybrać swojego uczestnika, który odpadnie z rozgrywki.
Po zmniejszeniu się liczby uczestników grupy zostają połączone. Od tego czasu zawodnicy walczą już między sobą, kontynuując jednak współpracę ze swoimi trenerami. Podobnie jak przed połączeniem drużyn, każdy tydzień kończy się ważeniem, podczas którego dwie osoby, które procentowo schudły najmniej, są zagrożone odejściem z gry. O tym, kto odchodzi, ponownie decyduje głosowanie.
Każdy odcinek jest podzielony na kilka części:
Format.
Format powstał w Stanach Zjednoczonych. Oryginalny program, o tytule The Biggest Loser (ang. dosł. "osoba, która straciła najwięcej", słowo „loser” oznacza jednak nieudacznika) rozpoczął nadawanie 19 października 2004 na kanale NBC. W Stanach Zjednoczonych obecnie emitowany jest szósta seria; rozpoczęto także casting do siódmej edycji programu. Pierwsze trzy serie były prowadzone przez amerykańską aktorkę Caroline Rhea; w czwartej serii zastąpiła ją Alison Sweeney, znana z opery mydlanej "Dni naszego życia". W wersji amerykańskiej w serii piątej i siódmej uczestnikami były pary, a w szóstej – rodziny.
Format ten przyjął się także w innych krajach. Po Stanach Zjednoczonych programy na nim wzorowane powstały w Australii (3 serie), Wielkiej Brytanii (2 serie), Republice Południowej Afryki (1 seria), Holandii (4 serie), Brazylii (2 serie), na Węgrzech, w Indiach, Bliskim Wschodzie, Izraelu, oraz Meksyku i Niemczech.
Seria 1.
Czas emisji: 2008-09-04 – 2008-12-04
"11 odcinków, 1 finał"
W pierwszej serii programu "Co masz do stracenia?" wzięło udział 12 uczestników, podzielonych na dwie grupy (pomarańczową i niebieską). Trenerem pomarańczowych była Renata Jabłońska, a niebieskich – Dariusz Karpiński.
Seria 2.
Nagrano również drugą edycję, ale nie została wyemitowana.

</doc>
<doc id="1449103" url="https://pl.wikipedia.org/wiki?curid=1449103" title="Imageboard">
Imageboard

Imageboard (forum obrazkowe; zwany także "chan" od angielskiego wyrazu "channel") – rodzaj forum internetowego nastawionego głównie na wymianę obrazków, ale również tekstu. Koncepcja imageboarda wywodzi się z japońskich BBS-ów, takich jak 2channel.
Pierwsze imageboardy powstały w Japonii, a wiele anglojęzycznych dotyczy kultury japońskiej. Najpopularniejszym imageboardem na świecie jest 4chan, który powstał jako klon japońskiego "Futaba Channel".
Mechanizmy.
Fora obrazkowe dzielą się na podfora tematyczne (tzw. "boardy"), każdy board ma określoną liczbę stron (np. 12), po przekroczeniu tej liczby stare posty są usuwane. Większość for internetowych tego typu charakteryzuje się wymuszoną anonimowością, niektóre, zamiast rejestracji, pozwalają na opcjonalne użycie tzw. tripkodu (ang. "tripcode", funkcja skrótu bazująca na szyfrowaniu DES) do identyfikacji użytkowników.

</doc>
<doc id="1449105" url="https://pl.wikipedia.org/wiki?curid=1449105" title="Gerald Ciolek">
Gerald Ciolek

Gerald Ciolek (ur. 19 września 1986 w Kolonii) – niemiecki kolarz szosowy polskiego pochodzenia , mistrz świata do lat 23 (2006).
Jest mistrzem Niemiec w wyścigu ze startu wspólnego z 2005 roku. Największymi sportowymi sukcesami kolarza jest etapowe zwycięstwo w Vuelta a España w 2009 roku i wygrana w prestiżowym klasycznym wyścigu Mediolan-San Remo w 2013 roku.

</doc>
<doc id="1449116" url="https://pl.wikipedia.org/wiki?curid=1449116" title="A.C. Milan w sezonie 1999/2000">
A.C. Milan w sezonie 1999/2000

Osiągnięcia i skład piłkarskiego zespołu A.C. Milan w sezonie 1999/00.
Skład zespołu.
Bramkarze:
Obrońcy:
Pomocnicy:
Napastnicy:

</doc>
<doc id="1449122" url="https://pl.wikipedia.org/wiki?curid=1449122" title="Jussi Veikkanen">
Jussi Veikkanen

Jussi Veikkanen (ur. 29 marca 1981 w Riihimäki) – fiński kolarz szosowy, zawodnik profesjonalnej grupy UCI ProTeams FDJ. 

</doc>
<doc id="1449129" url="https://pl.wikipedia.org/wiki?curid=1449129" title="Oklahoma City Thunder">
Oklahoma City Thunder

Oklahoma City Thunder zespół NBA powstały z przeniesienia zespołu Seattle SuperSonics do Oklahomy w 2008 roku.
Jeszcze jako SuperSonics, zespół zakwalifikował się do playoffów 22 razy, sześć razy wygrali swoją dywizję oraz raz wygrali mistrzostwo NBA w 1979. Od czasów przenosin do Oklahomy, do playoffów zakwalifikowali trzy razy (2010-2012), dwukrotnie wygrali dywizję (sezony 2010/2011, 2011/2012). Największym dotychczasowym sukcesem Thunder było dojście do finału NBA, gdzie jednak przegrali z Miami Heat 4–1.
Założenie.
Nazwa Thunder (Grzmot) została wybrana z innych propozycji: Bison (Bizony), Energy (Energia), Wind (Wiatr), Marshalls (Oficerowie) i Barons (Baronowie). Zawodnicy i prawa do wyboru w drafcie zostały przejęte z klubu z Seattle.
Zawodnicy.
Kadra w sezonie 2020/21.
"Stan na 8 kwietnia 2021"
Kadra w sezonie 2021/22.
"Stan na 24 października 2021"

</doc>
<doc id="1449139" url="https://pl.wikipedia.org/wiki?curid=1449139" title="Antonina Zachara-Wnękowa">
Antonina Zachara-Wnękowa

Antonia Zachara-Wnękowa (ur. 16 czerwca 1894 w Olszówce koło Rabki, zm. 13 lutego 1984) – polska poetka.
Życiorys.
Antonina była ósmym dzieckiem państwa Zacharów. Z siostrą Julią napisała pierwszą baśń "Wigilijna jodełka." Po wyjściu siostry za mąż wyjeżdża z nią na Litwę, gdzie przygotowuje się do gimnazjum. W 1914 roku zdała z odznaczeniem egzamin dojrzałości w Prywatnym Gimnazjum Żeńskim Heleny Strażyńskiej w Krakowie. Podczas wojny zajmowała się rannymi w szpitalu w Smoleńsku.
W 1920 roku rozpoczęła studia na Uniwersytecie Stefana Batorego w Wilnie. Wybuch wojny polsko-bolszewickiej zmusza ją do powrotu do Rabki. W 1922 wychodzi za mąż za sąsiada Józefa Wnęka. Gdy w 1924 roku umiera na zapalenie płuc ich niespełna roczny synek wyjeżdżają na Łotwę, gdzie Antonina pracuje jako nauczycielka. Tam powstaje pierwszy tomik poezji "Malwy" wydany w 1925 roku oraz dramat nawiązujący do powstania listopadowego "Nieznany żołnierz" wydany w 1930 roku. Przed wybuchem II wojny światowej Wnękowie wrócili do Rabki gdzie Antonina zajmowała się wychowywaniem córki Basi, a on pracował w kiosku z książkami. Mieszkali w rodzinnym domu przy ul Kilińskiego, który nosił nazwę Trzmiel i spłonął w styczniu 2012 roku. 
W latach 1960–1980 wiersze poetki ukazywały się w różnych czasopismach, między innymi w Dzienniku Polskim, Wieściach, Kulturze i innych oraz w Antologii Współczesnej Poezji Ludowej. W 1980 roku nakładem Ludowej Spółdzielni Wydawniczej ukazał się zbiór jej baśni zatytułowany "Baśnie spod Gorców". W 1976 Antonina Zachara-Wnękowa została honorowym członkiem Związku Podhalan. 
Poetka zmarła 13 lutego 1984 roku. Góralski pogrzeb poetki zgromadził z całego Podhala wielbicieli jej poezji.
Nagrody.
W 1978 roku została laureatką VII edycji Nagrody Artystycznej im. Jana Pocka w kategorii pisarstwo. Nagroda był przyznawana w latach 1972–1989 z inicjatywy i funduszy czasopisma "Chłopska Droga". 

</doc>
<doc id="1449140" url="https://pl.wikipedia.org/wiki?curid=1449140" title="Chemia rolna">
Chemia rolna



</doc>
<doc id="1449141" url="https://pl.wikipedia.org/wiki?curid=1449141" title="HMS Eskimo (1937)">
HMS Eskimo (1937)

HMS Eskimo – brytyjski niszczyciel z okresu II wojny światowej, typu "Tribal", w służbie Royal Navy w latach 1938-1949. Nosił znaki taktyczne F75, G75. Podczas wojny służył w kampanii norweskiej, na Atlantyku, w Arktyce, na Morzu Śródziemnym, a w 1945 walczył przeciw Japonii na Oceanie Indyjskim.
Podczas służby otrzymał 10 wyróżnień bitewnych ("battle honours"): Narvik 1940, Norwegia 1940-41, Arktyka 1942, konwoje maltańskie 1942, północna Afryka 1942-43, Sycylia 1943, lądowanie w Normandii 1944, kanał La Manche 1944, Birma 1944-45, Indie Wschodnie 1945.
Budowa.
Okręt zamówiono 19 czerwca 1936 w ramach programu budowy na 1936 rok, w zakładach Parsons produkujących turbiny parowe, które budowę kadłuba zleciły stoczni Vickers. Stępkę pod jego budowę położono 5 sierpnia 1936 w stoczni Vickers-Armstrongs w Newcastle upon Tyne, wraz z bliźniaczym „Mashona”. Kadłub wodowano 3 września 1937 (również razem z „Mashona”), a okręt wszedł do służby w Royal Navy 30 grudnia 1938. „Eskimo” był pierwszym okrętem brytyjskim noszącym tę nazwę (pol. Eskimos).
Służba.
Początek II wojny światowej.
„Eskimo” po wejściu do służby wchodził w skład 12. Dywizjonu 6. Flotylli Niszczycieli Floty Metropolii (Home Fleet). Po wybuchu II wojny światowej głównie patrolował na Morzu Północnym i Atlantyku oraz działał z siłami głównymi floty. 17 października podczas pierwszego nalotu na bazę Scapa Flow zestrzelił samolot niemiecki, następnie asystował w osadzeniu na mieliźnie uszkodzonego starego pancernika – hulku HMS „Iron Duke”.
Od 7 grudnia do 5 marca 1940 był remontowany (usuwano defekty turbiny i przecieki).
Kampania norweska 1940.
Tuż przed niemieckim atakiem na Norwegię, 7 kwietnia 1940 „Eskimo” wyszedł w morze ze Scapa Flow w osłonie głównych sił Floty Metropolii adm. Forbesa (z okrętami liniowymi HMS „Rodney”, „Valiant” i „Repulse”), w bezskutecznym poszukiwaniu niemieckich okrętów. 8 kwietnia został wysłany z zespołem dla wsparcia niszczyciela HMS „Glowworm”, lecz ten w tym czasie już został zatopiony. 9 kwietnia rano okręty te zostały skierowane do patrolowania pod Vestfjordem (już po wysadzeniu w tym fiordzie desantu z niemieckich niszczycieli na Narwik). 11 kwietnia wysłany został z krążownikiem „Penelope” i niszczycielem „Kimberley” dla sprawdzenia informacji o desancie pod Bodø, po czym, po wejściu „Penelope” na skały, odholował go do Skjelfjordu na Lofotach na naprawę.
13 kwietnia „Eskimo” z 8 niszczycielami i pancernikiem HMS „Warspite” wziął aktywny udział w drugiej bitwie pod Narwikiem, zakończonej zatopieniem lub samozatopieniem 8 niemieckich niszczycieli. „Eskimo” storpedował niszczyciel „Hermann Künne” i walczył z niszczycielem „Hans Lüdemann”. Został jednak następnie sam storpedowany przez niszczyciel „Georg Thiele”. Torpeda urwała „Eskimo” część dziobową aż do nadbudówki, wraz z dziobowym stanowiskiem dział, lecz zachował on pływalność, po czym został odholowany przez HMS „Bedouin” do Skjelfjordu. Zginęło na skutek bitwy 18 ludzi.
Po prowizorycznych naprawach został odholowany 27 maja do Wielkiej Brytanii, po czym był remontowany w Barrow od czerwca do sierpnia 1940. Podczas remontu zastąpiono 2 działa 120 mm na rufowej pozycji X przez działa przeciwlotnicze 102 mm (podobnie, jak na innych okrętach tego typu). Zmieniono wówczas znak taktyczny z F75 na G75.
Flota Metropolii, 1940-1942.
Od września 1940 „Eskimo” w dalszym ciągu służył we Flocie Metropolii, patrolując i osłaniając okręty. 4 marca eskortował dwa transportowce wojska podczas rajdu komandosów na norweskie Lofoty (z niszczycielami HMS „Bedouin” i „Tartar” – Operacja Claymore). W kwietniu uczestniczył w bezskutecznych poszukiwaniach niemieckich pancerników „Scharnhorst” i „Gneisenau” na Atlantyku.
7 maja wraz z innymi okrętami (krążowniki lekkie , , , niszczyciele „Bedouin”, , ) wziął udział w operacji EB – przechwycenia niemieckiego statku rozpoznania pogodowego WBS-6 „München” w celu zdobycia tablic kodowych do maszyny szyfrującej Enigma.
22 maja wyruszył w eskorcie transportowca wojska „Britannic” do Halifaxu w Kanadzie, wraz z pancernikiem HMS „Rodney” i niszczycielami „Somali”, „Tartar” i „Mashona”. Jako jedyny eskortował statek po odłączeniu się pozostałych okrętów 24 maja w celu poszukiwania pancernika „Bismarck”. W czerwcu powrócił do Scapa Flow. Od 8 lipca do 12 września był remontowany w Millwall (otrzymał wówczas radar Type 286M). Następnie, kontynuował służbę we Flocie Metropolii, głównie patrolując i eskortując konwoje na północno-zachodnich podejściach do Wysp Brytyjskich (NW Approaches).
Od 22 grudnia 1941 w składzie zespołu „Z” kadm. L. Hamiltona wziął udział w kolejnym rajdzie komandosów na Lofoty (Operacja Anklet), wraz z innymi okrętami brytyjskimi oraz polskimi. Patrolował też wówczas u wybrzeży Norwegii. Zespół powrócił następnie do Scapa Flow.
Konwoje arktyczne i maltańskie, 1942.
Na początku marca 1942 „Eskimo” brał udział w silnym zespole osłaniającym konwój arktyczny do ZSRR PQ-12 oraz powrotny QP-8 (m.in. z pancernikami HMS „King George V”, „Duke of York” i krążownikiem liniowym HMS „Renown” i lotniskowcem HMS „Victorious”). 9 marca osłaniał lotniskowiec „Victorious” podczas nieudanych ataków lotnictwa na pancernik „Tirpitz”, a 11 marca z innymi niszczycielami poszukiwał bezskutecznie „Tirpitza” pod Bodø. 31 marca z innymi niszczycielami osłaniał próbę przerwania się statków norweskich ze szwedzkiego Göteborgu (operacja "Performance" – powiodło się to tylko dwóm z 10 statków, 6 zatopili Niemcy).
Od 10 kwietnia ponownie brał udział w zespole sił głównych osłaniających konwój PQ-14 i powrotny QP-10. Między 9 maja a 12 lipca był remontowany, dodano wówczas m.in. radar artyleryjski Type 285 i działka 20 mm Oerlikon.
Od początku sierpnia 1942 „Eskimo” został skierowany na Morze Śródziemne, w celu osłony dużej operacji dowozu zaopatrzenia dla Malty "Pedestal". Brał udział w intensywnych walkach w obronie konwoju z lotnictwem niemieckim i włoskim 10–11 sierpnia. Początkowo wchodził w skład sił głównych osłony (zespół Z), które wieczorem 11 sierpnia odłączyły się od konwoju, lecz w nocy tego dnia został odesłany do zespołu X, bezpośrednio eskortującego konwój. Odłączony od niego 12 sierpnia w celu ratowania rozbitków, wraz z HMS „Somali” uratował 13 sierpnia 141 rozbitków z krążownika HMS „Manchester” i części statków. 15 sierpnia powrócił do Gibraltaru. 16 sierpnia ponownie wypłynął z 11 niszczycielami i krążownikiem „Charybdis”, osłaniając lotniskowiec HMS „Furious” dostarczający 29 myśliwców lotem na Maltę (operacja "Baritone"). Powrócił do Gibraltaru, a 28 sierpnia na wody metropolii, do Scapa Flow.
Od 9 września „Eskimo” eskortował konwój arktyczny PQ-18 (z krążownikiem HMS „Scylla” i 15 niszczycielami), następnie od 17 września powrotny konwój QP-14. Od 21 września eskortował holowanie bliźniaczego niszczyciela HMS „Somali” uszkodzonego przez torpedę z U-703, po czym, po jego zatonięciu, uratował 50 rozbitków. Powrócił następnie do Wielkiej Brytanii.
Morze Śródziemne 1942-1943.
5 listopada 1942 „Eskimo” został przeniesiony na Morze Śródziemne, do Gibraltaru, w skład Zespołu H. 8 listopada osłaniał lądowanie w Afryce Północnej (operacja Torch). 1–2 grudnia eskortował uszkodzony stawiacz min HMS „Manxman”. Od 2 grudnia wchodził w skład Zespołu Q bazującego w Bon (m.in. z niszczycielem HMS „Tartar”), w celu zwalczania konwojów z zaopatrzeniem do Afryki. Po akcji przeciw konwojowi 14 grudnia okręty zespołu były atakowane przez lotnictwo i okręty podwodne, po czym „Eskimo” eskortował storpedowany krążownik HMS „Argonaut” do Algieru (z niszczycielem HMS „Quality”). Od 13 stycznia do 7 lutego 1943 był naprawiany w Mers el-Kebir po pożarze w kotłowni, po czym powrócił do działań w składzie Zespołu Q. W maju 1943 uczestniczył w blokadzie wybrzeża Tunezji, skąd ewakuowały się siły Osi. 20 czerwca eskortował krążownik HMS „Aurora” wiozący króla Jerzego VI na Maltę
Od 10 lipca „Eskimo” wspierał desant na Sycylii (operacja Husky), ostrzeliwując cele lądowe. 11 lipca usiłował wejść do portu Marsala (z niszczycielem HMS „Exmoor” i greckim „Kanaris”), lecz okazało się to niemożliwe z powodu ognia z brzegu. 12 lipca, z kontradmirałem T. Troubridgem na pokładzie, został uszkodzony w rufę bombą lotniczą, która spowodowała pożar (19 zabitych, 22 rannych). Został odholowany na Maltę przez HMS „Tartar”, a następnie po naprawach, do Wielkiej Brytanii na remont, trwający od 9 września 1943 do marca 1944.
Europa zachodnia, 1944.
Po remoncie przydzielony został do 10. Flotylli Niszczycieli w Plymouth i wszedł w skład jej 20. Dywizjonu (wraz z niszczycielem HMS „Javelin” i polskimi OORP „Błyskawica” i „Piorun”). Działał na kanale La Manche, a następnie w czerwcu 1944 brał udział w osłonie lądowania w Normandii. 9 czerwca 1944 wziął udział z flotyllą w bitwie koło wyspy Ushant (Ouessant) z niemieckimi niszczycielami, aczkolwiek wraz ze swoim dywizjonem, prowadzonym przez „Błyskawicę”, nie wziął aktywnego udziału w zatopieniu niemieckich okrętów, oddając jedynie niecelną salwę torpedową do niszczyciela Z 32. 24 czerwca wraz z HMCS „Haida” uszkodził bombami głębinowymi i zmusił do samozatopienia wykryty wcześniej przez samolot z czechosłowackiego 311 Dywizjonu okręt podwodny U-971. W nocy na 28 czerwca wraz z HMCS „Huron” walczył z niemieckimi uzbrojonymi trawlerami: pomocniczym trałowcem M 4611 (ex „Etienne Rimbert”, 197 BRT) i patrolowcami V 203 (ex „Carl Röver”, 390 BRT) i V 213 (ex „Claus Bolten”, 282 BRT) koło wyspy Jersey, na skutek czego zatopiono M 4611 i V 213. „Eskimo” został przy tym lekko uszkodzony dwoma pociskami V 213 kalibru 88 mm i 37 mm, które na pewien czas pozbawiły niszczyciel sterowności, przebijając przewody parowe.
Podczas kolejnego patrolu w rejonie wyspy Ushant, 2 lipca 1944 „Eskimo” został uszkodzony w kolizji z HMS „Javelin”, tracąc część dziobu, po czym do listopada przebywał w remoncie.
Ocean Indyjski, 1945.
W styczniu 1945 „Eskimo” został przydzielony do Floty Wschodniej, po czym 7 lutego dotarł przez Morze Śródziemne i Ocean Indyjski do bazy Trincomalee na Cejlonie. 18 lutego wspierał ogniem desant pod Letpan w Birmie (operacja "Turret"). 27 marca ostrzeliwał raz z HMS „Roebuck” Pagoda Point w Birmie, a 28 marca brał udział w dywersyjnym rajdzie na Gwa w Birmie. Pod koniec kwietnia 1945 wspierał desant w Rangunie (operacja "Dracula"). Działał następnie w maju w dalszym ciągu w tym rejonie. 5 czerwca w składzie Zespołu 65 poszukiwał japońskiej żeglugi między Nikobarami a Sabangiem (operacja "Irregular"). W ramach tego, 12 czerwca brał udział w zatopieniu statku „Kuroshiyo Maru No.2” i ścigacza okrętów podwodnych Nr 57 koło Sumatry. 15 czerwca powrócił do Trincomalee.
Od 2 lipca eskortował wraz z HMS „Roebuck” i „Vigilant” lotniskowce eskortowe HMS „Ameer” i „Emperor” (Zespół 61), osłaniające rozminowywanie podejść do Cieśniny Malakka (operacja "Collie"). 7 lipca bombardował Nancowry z okrętami Zespołu 61, po czym 13 lipca powrócił do Trincomalee. Został następnie wycofany na remont do Durbanu, trwający od 10 sierpnia do października 1945.
Po zakończeniu wojny, 8 listopada 1945 „Eskimo” powrócił do Wielkiej Brytanii, po czym został wycofany ze służby w Chatham. W lutym 1946 został przesunięty do rezerwy i służył jako hulk dla załóg trałowców w Queenborough. W listopadzie 1947 odstawiono go w Harwich, a ostatecznie skreślono z listy floty i sprzedano na złom do West of Scotland Shipbreakers w Troon, gdzie przybył 27 czerwca 1949, jako najdłużej istniejący z brytyjskich niszczycieli typu "Tribal".
Dane.
"Szczegółowy opis i dane techniczne w artykule niszczyciele typu Tribal (1936)"
Uzbrojenie.
1939-1940:
od sierpnia 1940

</doc>
<doc id="1449144" url="https://pl.wikipedia.org/wiki?curid=1449144" title="A.C. Milan w sezonie 1998/1999">
A.C. Milan w sezonie 1998/1999

Osiągnięcia i skład piłkarskiego zespołu A.C. Milan w sezonie 1998/99.
Skład zespołu.
Bramkarze:
Obrońcy:
Pomocnicy:
Napastnicy:

</doc>
<doc id="1449156" url="https://pl.wikipedia.org/wiki?curid=1449156" title="A.C. Milan w sezonie 1997/1998">
A.C. Milan w sezonie 1997/1998

Osiągnięcia i skład piłkarskiego zespołu A.C. Milan w sezonie 1997/98.
Skład zespołu.
Bramkarze:
Obrońcy:
Pomocnicy:
Napastnicy:

</doc>
<doc id="1449159" url="https://pl.wikipedia.org/wiki?curid=1449159" title="Marek Tekiela">
Marek Tekiela

Marek Tekiela (ur. 20 maja 1964 w Wodzisławiu Śląskim), polski piłkarz, grający na pozycji obrońcy. Znany głównie z występów w GKS Jastrzębie.

</doc>
<doc id="1449164" url="https://pl.wikipedia.org/wiki?curid=1449164" title="Oskar i Lucinda">
Oskar i Lucinda

Oskar i Lucinda (ang. "Oscar and Lucinda") – amerykańsko-brytyjsko-australijski melodramat z 1997 roku w reżyserii Gillian Armstrong, zrealizowany na podstawie powieści Petera Careya.
Fabuła.
XVIII-wieczna Anglia. Oskar Hopkins jest młodym anglikańskim księdzem. Lucinda to nastoletnia Australijka, który dąży do wyzwolenia się spod wpływu mężczyzn. Kupuje fabrykę szkła i planuje zbudowanie kościoła prawie tylko ze szkła i przetransportowaniu go na australijski Outback. Oboje poznają się na statku płynącym do Australii. Oboje też uwielbiają hazard. Lucinda zakłada się z Oskarem o cały swój majątek, że nie dowiezie bezpiecznie szklanego kościoła na miejsce. Oskar się zgadza.
Nagrody i nominacje.
Oscary za rok 1997

</doc>
<doc id="1449167" url="https://pl.wikipedia.org/wiki?curid=1449167" title="Adam Przybysz">
Adam Przybysz

Adam Przybysz (ur. 25 czerwca 1950, zm. 16 grudnia 2020) – polski plastyk, rzeźbiarz, medalier i malarz.
Życiorys.
Był krewnym Adama Płazy, żołnierza NSZ Samodzielnego Batalionu Operacyjny „Zuch” Antoniego Żubryda. Ukończył Liceum Sztuk Plastycznych w Jarosławiu w 1969 (jego wychowawczynią była Anna Jenke). Jako statysta występował w polskich produkcjach filmowych (wraz z nim kaskader Krzysztof Fus). Po powrocie do rodzinnego Sanoka był kwatermistrzem w Komendzie Hufca ZHP. Jako plastyk pracował w Sanockiej Fabryce Autobusów „Autosan” od 1972, a także w Gminnej Spółdzielni „Samopomoc Chłopska” i w Sanockim Domu Kultury, działającym w budynku przy ul. Adama Mickiewicza 24 oraz w Zakładzie Przemysłu Gumowego „Stomil” od 1977.
Pod koniec XX wieku rozpoczął samodzielną działalność, w ramach której podjął się pracy rzeźbiarskiej, malarskiej (w tym ikon), rysowniczej i projektowaniem. Był autorem ilustracji do książek: „Lewiatan Królowej Bony” oraz „Legendy krośnieńskie” Jana Tulika, „Bajeczki babci Łucji ” Łucji Cichockiej i „Tajemnice Soliny” Henryka Nicponia. Współpracował z Zespołem Tańca Ludowego „Sanok”, prowadzonym przez Janusza Podkula oraz Zespołem Pieśni i Tańca oraz Kapelą Ludową „Bukowianie” z Bukowska prowadzoną przez Piotra Przybosia. Został członkiem Stowarzyszenia „Karpaty”.
W wyborach samorządowych w 2014 bez powodzenia kandydował do Rady Miasta Sanoka z listy Komitetu Wyborczego Wyborców Alicji Wosik „Rozwój”.
Był żonaty, miał dwoje dzieci, w tym syna Przemysława (1981-2017). Zmarł 16 grudnia 2020. Został pochowany na Cmentarzu Centralnym w Sanoku 21 grudnia 2020.

</doc>
<doc id="1449174" url="https://pl.wikipedia.org/wiki?curid=1449174" title="Gail Brodsky">
Gail Brodsky

Gail Brodsky (ur. 5 czerwca 1991 w Zaporożu) – amerykańska tenisistka o statusie profesjonalnym.
Jej największe osiągnięcia w karierze seniorskiej to pięć zwycięstw singlowych i dwa deblowe w turniejach rangi ITF, półfinał w Troy (przegrana ze Stéphanie Dubois) i ćwierćfinał imprezy w Vancouver (przegrana z Madison Brengle).
W 2008 roku otrzymała dziką kartę od organizatorów US Open zarówno do turnieju gry pojedynczej kobiet, jak i dziewcząt. W pierwszym przypadku odpadła w pierwszej rundzie po porażce z Ágnes Szávay.

</doc>
<doc id="1449184" url="https://pl.wikipedia.org/wiki?curid=1449184" title="Miłość po zmierzchu">
Miłość po zmierzchu

Miłość po zmierzchu – amerykański melodramat z 1997 roku.
Opis fabuły.
Montreal. Lucky i Phyllis Mann są małżeństwem od 24 lat, oboje przechodzą kryzys. On prowadzi firmę remontową. Pewnego dnia Lucky zostaje wynajęty przez Marianne. Zaniedbywana przez męża, rzuca się Lucky'emu w ramiona. Tymczasem wybucha romans między Phyllis i Jeffreyem, mężem Marianne...
Nagrody i nominacje.
Oscary za rok 1997
Nagroda Satelita 1997

</doc>
<doc id="1449185" url="https://pl.wikipedia.org/wiki?curid=1449185" title="Huragan Hanna (2008)">
Huragan Hanna (2008)

Huragan Hanna – cyklon tropikalny, który nad ranem 6 września 2008 zagroził atlantyckiemu wybrzeżu amerykańskich stanów Karolina Południowa, Karolina Północna, Wirginia, po uderzeniu w Haiti.
Huragan Hanna powstał 28 sierpnia 2008 ENE od Wysp Nawietrznych na Morzu Karaibskim. Wskutek jego nadejścia zginęło 537 osób, a trzynaście uznaje się za zaginionych, głównie w Gonaives i okolicach Haiti (stan z 6 września 2008). Fala powodziowa zatopiła niektóre ulice na głębokość pięciu metrów.
Hanna to ósmy sztorm z nazwą własną, czwarty huragan na Atlantyku w roku 2008. Przechodząc 330 km na wschód od stolicy Bahamów, Nassau, huragan osłabł nieznacznie nad wodami na wschód od Florydy, przechodząc z I kategorii na skali Saffira-Simpsona do rangi sztormu tropikalnego. Zmierzał płaskim łukiem w kierunku północno-wschodnim wzdłuż Wybrzeża Atlantyckiego, po najściu obu Karolin pomiędzy Myrtle Beach i Wilmington (Karolina Północna) o 03:20 czasu lokalnego. Spodziewane ponowne wzmocnienie z powrotem do rangi huraganu nie nastąpiło. Pomimo jego wielkiej rozległości obszarowo (burza o średnicy ponad 330 km), jako szybko przemieszczający się sztorm został oceniony jako stosunkowo mało groźny powodziowo dla USA i Kanady, natomiast potencjalnie katastrofalny pod względem erozji plaży.

</doc>
<doc id="1449189" url="https://pl.wikipedia.org/wiki?curid=1449189" title="Karel Doorman">
Karel Doorman

Karel Willem Frederik Marie Doorman (ur. 23 kwietnia 1889 w Utrechcie, zm. 28 lutego 1942 na Morzu Jawajskim) – holenderski kontradmirał.
Stopień oficerski otrzymał 24 sierpnia 1910 r. Do tego czasu służył na różnych okrętach, m.in. na obszarze Dalekiego Wschodu. W sierpniu 1915 r. rozpoczął służbę w dywizjonie lotniczym marynarki wojennej, stacjonującym w Soesterbergu. W 1921 r. dołączył do grona wykładowców wyższej szkoły marynarki w Hadze. W następnych latach służył w departamencie marynarki w Batawii, w sztabie marynarki w Hadze, na pokładzie pancernika obrony wybrzeża "De Zeven Provinciën" oraz na różnych krążownikach i niszczycielach.
Pomiędzy 17 sierpnia 1938 r. a 16 maja 1940 r. służył w dowództwie holenderskich sił morskich w Indiach Wschodnich, w 1940 r. uzyskał awans do stopnia kontradmirała (hol. "schout-bij-nacht") i objął dowództwo holenderskiej eskadry na Wschodzie. W lutym 1942 r. został mianowany dowódcą zespołu uderzeniowego (ang. "Striking Force") grupy ABDA (skrót od angielskich nazw sprzymierzonych państw), w której skład wchodziły okręty amerykańskie, brytyjskie, holenderskie oraz australijskie i którego zadaniem było przeciwdziałanie japońskiej inwazji na wyspy archipelagu Małe Wyspy Sundajskie. W skład dowodzonych przez niego sił wchodziło kilka krążowników (w tym ciężkie USS "Houston" (CA-30) i HMS "Exeter") oraz niszczycieli, a flagowym okrętem został lekki krążownik "De Ruyter".
Karel Doorman dowodził siłami ABDA niespełna miesiąc. Najpierw poniósł porażkę w bitwie w cieśninie Badung, gdzie przeważające siły alianckie nie zdołały przeszkodzić Japończykom w opanowaniu lotniska na Bali, a następnie klęskę w bitwie na Morzu Jawajskim, w której Zespół Uderzeniowy ABDA przestał istnieć, a sam kontradmirał poniósł śmierć w zatopionym okręcie flagowym.
Nazwisko Doormana nosiły trzy okręty Holenderskiej Marynarki Wojennej:

</doc>
<doc id="1449190" url="https://pl.wikipedia.org/wiki?curid=1449190" title="Złoto Uleego">
Złoto Uleego

Złoto Ullego (inny tytuł Pszczoły i ludzie) – amerykański film obyczajowy z 1997 roku.
Fabuła.
Ulysses Jackson jest weteranem wojny wietnamskiej. Po śmierci żony zamyka się od wielkiego świata. Po tym jak syn Jimmy trafia do więzienia, a synowa narkomanka Helen porzuca dom, dziadek przejmuje opiekę nad nieletnimi wnuczkami Penny i Casey. Ulee dostaje telefon od syna, że Helen ma kłopoty.
Nagrody i nominacje.
Oscary za rok 1997
Złote Globy 1997

</doc>
<doc id="1449192" url="https://pl.wikipedia.org/wiki?curid=1449192" title="Huragan Hanna">
Huragan Hanna



</doc>
<doc id="1449196" url="https://pl.wikipedia.org/wiki?curid=1449196" title="USS Casimir Pulaski">
USS Casimir Pulaski



</doc>
<doc id="1449197" url="https://pl.wikipedia.org/wiki?curid=1449197" title="Roman Tomaszewski">
Roman Tomaszewski



</doc>
<doc id="1449204" url="https://pl.wikipedia.org/wiki?curid=1449204" title="Mała Kopa Królowa">
Mała Kopa Królowa

Mała Kopa Królowa (1577 m n.p.m.) – wzniesienie we wschodniej części Tatr Zachodnich, znajdujące się w grzbiecie odgraniczającym od siebie dolinę Jaworzynkę i Dolinę Suchej Wody Gąsienicowej.
Topografia.
Według aktualnego fizycznogeograficznego podziału Polski Generalnej Dyrekcji Ochrony Środowiska szczyt znajduje się w pasmie górskim Tatry Reglowe i jest jego najwyższym wzniesieniem.
Mała Kopa Królowa znajduje się w długiej północno-wschodniej grani Kasprowego Wierchu pomiędzy Kopą Magury (1704 m), oddzielona od niej Magurską Przełęczą (ok. 1570 m), a Wielką Kopą Królową (1531 m), od której oddzielona jest Przełęczą między Kopami (1499 m). Południowo-wschodnie stoki Małej Kopy opadają na Królową Rówień. Stoki wschodnie i północno-wschodnie opadają do górnej części Doliny Olczyskiej. W zachodnim kierunku odchodzi zarośnięty kosodrzewiną i lasem grzbiet oddzielający od siebie dwa górne odgałęzienia doliny Jaworzynki: Długi Żleb i Żleb pod Czerwienicą.
Nazewnictwo.
Choć Wielka Kopa Królowa jest o 46 m niższa od Małej Kopy Królowej, niekonsekwencja w nazewnictwie jest jedynie pozorna. Wielka Kopa ma większą wysokość względną i jest masywniejsza, zwłaszcza ze strony Królowej Równi – a to właśnie tamtejsi górale nadali nazwy okolicznym szczytom. Pasterze z Hali Jaworzynki Wielką Kopę nazywali po prostu Kopą Królową, Mała Kopa Królowa nie została przez nich nazwana. Dalsza część nazwy Małej Kopy Królowej, podobnie jak wielu innych obiektów w tym rejonie, pochodzi od nazwiska góralskiego Król, dawnych właścicieli Hali Królowej. Walery Eljasz-Radzikowski w 1873 r. pisał: "„Królewskie miano dostało się dwóm czubom góry od jej właściciela, Podhalanina co się zowie Królem”". Przekręcenie nazwy na „Kopa Królowej” jest błędne.
Opis szczytu.
Wielka i Mała Kopa Królowa zbudowane są z wapieni. Mała Kopa Królowa ma charakter trawiasto-kosodrzewinowy. Jedynie stoki nad Żlebem pod Czerwienicą są prawie całkowicie pozbawione roślinności i mają czerwonawe zabarwienie. Jest to częściowo naturalne, spowodowane dużą stromością tych stoków, a częściowo jest to skutek prowadzonych tutaj dawniej prac górniczych. W latach 1766–1871 znajdowały się tutaj najwydajniejsze w Tatrach kopalnie rudy żelaza, założone za panowania Stanisława Augusta Poniatowskiego. Stoki Małej Królowej Kopy były dawniej wypasane i należały do dwóch hal: Hali Królowej i Hali Jaworzynki.

</doc>
<doc id="1449205" url="https://pl.wikipedia.org/wiki?curid=1449205" title="Mała Królowa Kopa">
Mała Królowa Kopa



</doc>
<doc id="1449208" url="https://pl.wikipedia.org/wiki?curid=1449208" title="A.C. Milan w sezonie 1996/1997">
A.C. Milan w sezonie 1996/1997

Osiągnięcia i skład piłkarskiego zespołu A.C. Milan w sezonie 1996/97.
Skład zespołu.
Bramkarze:
Obrońcy:
Pomocnicy:
Napastnicy:

</doc>
<doc id="1449217" url="https://pl.wikipedia.org/wiki?curid=1449217" title="Bronisław Sawicki">
Bronisław Sawicki

Bronisław Wilhelm Sawicki (ur. 4 kwietnia 1860 w Ostromęczynie, zm. 11 stycznia 1931 w Warszawie) – polski chirurg, członek Polskiej Akademii Umiejętności.
Życiorys.
Urodził się w rodzinie Antoniego Sawickiego i Felicji z Talarowskich, jego ojciec zarządzał dobrami w Hruszniewie. W 1870 rozpoczął naukę w gimnazjum w Siedlcach, osiem lat później zdał tam maturę i rozpoczął studia na Wydziale Lekarskim Cesarskiego Uniwersytetu Warszawskiego. W 1884 uzyskał dyplom lekarza i został asystentem w katedrze i klinice chirurgicznej, równocześnie pracował jako prywatny lekarz w Zakładzie dla Umysłowo Chorych Stanisława Chomętowskiego. Od 1889 wykładał chirurgię w szkole dla felczerów, przez rok pracował w szkole dentystycznej założonej przez Jakuba Levy’ego. W 1892 zakończył asystenturę w klinice chirurgicznej, rok później otrzymał etat w Zakładzie Chorób Dziecięcych Jana Witalisa Bączkiewicza, gdzie stworzył pierwszy w Warszawie nowoczesny oddział chirurgii pediatrycznej. W 1896 zakończył pracę w Zakładzie Chomętowskiego, ponieważ otrzymał stanowisko ordynatora oddziału chirurgii kobiecej w Szpitalu Dzieciątka Jezus w Warszawie, w 1903 przestał pracować w zakładzie Bączkiewicza. Dwa lata później zaprzestał wykładania w szkole felczerów, w 1907 został ordynatorem I oddziału chirurgicznego. W lipcu 1919 otrzymał tytuł honorowego profesora Uniwersytetu Warszawskiego, od 1922 przez dwa lata wykładał tam terapię ogólną w chirurgii, a następnie przez resztę życia chirurgię ogólną i pielęgniarstwo. Zmarł w 1931, spoczywa na cmentarzu Powązkowskim (kw. 196, rząd 6, grób 26/27).
Dorobek naukowy.
Był specjalistą w dziedzinie chirurgii jamy brzusznej, narządów rodnych i moczowych, a także w chirurgii naczyniowej, układu nerwowego i neurofizjologii, traumatologii i ortopedii oraz chirurgii plastycznej twarzoczaszki. Opracował i wprowadził stosowanie nowatorskiej wówczas metody podotrzewnowego usuwania pęcherzyka żółciowego.
Od 1889 do 1922 należał do zespołu redakcyjnego Gazety Lekarskiej, w 1909 był jednym z założycieli "Przeglądu Chirurgicznego i Ginekologicznego" a w 1923 "Polskiego Przeglądu Chirurgicznego". Opublikował sześćdziesiąt dziewięć prac naukowych dotyczących chirurgii (35) i społeczno-lekarskich (34).
Odznaczony Krzyżem Komandorskim Orderu Odrodzenia Polski 2 maja 1923.
Członkostwo.
oraz członek honorowy wielu krajowych towarzystw lekarskich.

</doc>
<doc id="1449218" url="https://pl.wikipedia.org/wiki?curid=1449218" title="Brama Odrzańska">
Brama Odrzańska

Brama Odrzańska, niem. "Odertor" – nazwa bram w fortyfikacjach miejskich miast położonych nad Odrą

</doc>
<doc id="1449219" url="https://pl.wikipedia.org/wiki?curid=1449219" title="Brama Odrzańska we Wrocławiu">
Brama Odrzańska we Wrocławiu

Brama Odrzańska (niem. "Odertor") – brama w fortyfikacjach miejskich Wrocławia na przedłużeniu ulicy Odrzańskiej (noszącej tę nazwę już od czasów średniowiecznych, w formie "Odergasse", a później "Oderstraße"). Zburzona na początku XIX wieku.
Historia.
Bramę Odrzańską wybudowano najpóźniej w wieku XIV w formie wieży na podstawie kwadratu lub prostokąta z przejazdem bramnym pośrodku. Przebudowywana co najmniej dwukrotnie (w ok. 1584 i 1610). Po kolejnej przebudowie fortyfikacji nazwę Bramy Odrzańskiej zaczęto stosować do innych obiektów znajdujących się w pobliżu: stojącej na zachód, na przedłużeniu dzisiejszej ulicy Kiełbaśniczej, Furty Młyńskiej ("Mühlpfort"), a zwłaszcza Bramy Nowej (umieszczonej obok "Fischerpfort", Furty Rybackiej, która znajdowała się na przedłużeniu dzisiejszej ulicy Więziennej, na wschód od Bramy Odrzańskiej).
Brama Odrzańska, tak jak wszystkie bramy fortyfikacji miejskich, zburzona została na początku XIX wieku, po kapitulacji pruskiego garnizonu przed wojskami napoleońskimi (1807).

</doc>
<doc id="1449221" url="https://pl.wikipedia.org/wiki?curid=1449221" title="Paramahamsa Vishwananda">
Paramahamsa Vishwananda

Paramahamsa Vishwananda (Mahamandaleshwar Paramahamsa Sri Swami Vishwananda) (trb. Paramahansa Wiśwananda) (ur. 13 czerwca 1978) – hinduski mistrz duchowy pochodzący z wyspy Mauritius, założyciel ruchu Bhakti Marga. Paramahamsa Vishwananda mieszka w Niemczech, gdzie w niewielkiej wiosce Springen położonej niedaleko Frankfurtu znajduje się jego główny aśram.
Dla swoich wielbicieli Paramahamsa Vishwananda jest przewodnikiem duchowym, guru, urzeczywistnionym i oświeconym mistrzem. Jego życie poświęcone jest misji otwierania ludzkich serc i budzenia ich wrodzonej zdolności do kochania bez żadnych uwarunkowań. Ma on na celu pomóc innym odnaleźć i urzeczywistnić najwyższą, nieograniczoną, bezwarunkową Boską miłość, która jest obecna we wnętrzu każdej istoty ludzkiej. 
Droga duchowa.
Paramahamsa Vishwananda urodził się w 1978 roku w hinduskiej rodzinie na wyspie Mauritius. Szybko stało się jasne, że nie jest on zwyczajnym dzieckiem. Każdą wolną minutę spędzał na modlitwie, odwiedzaniu świątyń i odprawianiu rytuałów, przez cały czas będąc w świadomej obecności Boga. Kiedy miał pięć lat, odwiedził go po raz pierwszy jego guru – Mahawatar Babadźi. W miarę, jak Swami dorastał, zaczęło się wokół niego dziać wiele cudów i zjawisk mistycznych. Uwielbiał spędzać czas na śpiewaniu pieśni religijnych, co inspirowało jego ówczesnych przyjaciół do uczestniczenia w obrzędach religijnych. W wieku 14 lat po raz pierwszy doświadczył samadhi – stanu głębokiej medytacji i całkowitego zanurzenia w Bogu. Niezwykła osobowość Swamiego oraz wyraźnie widoczne urzeczywistnienie jedności z Bogiem zaczęły przyciągać coraz więcej ludzi, którzy przychodzili po jego błogosławieństwo i radę. Po ukończeniu szkoły zaczął podążać za swoim powołaniem i stał się nauczycielem duchowym. W 1998 roku, w wieku 19 lat po raz pierwszy odwiedził Europę, natomiast w 2005 roku oficjalnie rozpoczął swoją światową misję, zakładając Bhakti Margę, której siedzibą stał się mały aśram położony w niemieckiej wiosce. 
Działalność.
Paramahamsa Sri Swami Vishwananda od ponad 10 lat regularnie odwiedza kraje na całym świecie, udzielając darśanów i satsangów, podczas których przekazuje swoje przesłanie uniwersalnej bezwarunkowej miłości. Stał się inspiracją do powstania ośrodków oraz grup w ponad 50 krajach i osobiście inaugurował liczne świątynie hinduistyczne oraz kaplice chrześcijańskie w różnych zakątkach świata. W 2005 r. założył organizację o nazwie Bhakti Marga (sanskr. "Ścieżka oddania "), szerzącą i wspierającą jego misję. 
Paramahamsa Vishwananda propaguje otwartą i akceptującą postawę wobec różnych sposobów wyrażania duchowości, traktując wszystkie systemy wiary i światowe religie jako zjednoczoną, harmonijną całość. Swami uczy, jak dostrzegać tę jednoczącą miłość obecną we wszystkich ścieżkach religijnych. Naturalna łatwość, z jaką łączy on elementy duchowości Wschodu z elementami zachodnich tradycji duchowych, umożliwia jego zwolennikom doświadczać Boga w bardzo osobisty sposób, niezależnie od pochodzenia kulturowego, osobistych wierzeń, czy wieku.
Sri Swami Vishwananda oferuje poszukiwaczom duchowym szeroki wachlarz praktyk:
Uznanie w Indiach.
We wrześniu 2015 roku, podczas Kumbha Meli mającej miejsce w indyjskim Nashiku, Paramahamsa Sri Swami Vishwananda otrzymał prestiżowy tytuł Mahamandaleśwara. Został on uznany przez wszystkich czterech zwierzchników wisznuickich sampradai (duchowych linii przekazu), co należy do rzadkości i jest ogromnym zaszczytem. 
Mahamandaleśwar (co w dosłownym przekładzie oznacza: „zwierzchnik wielu klasztorów”) sprawuje pieczę nad wieloma aśramami oraz świątyniami i uważany jest za strażnika oraz filar hinduskiej wiary. Tytuł ten przyznawany jest przywódcom duchowym, którzy mogą poszczycić się szczególnymi osiągnięciami na polu duchowości.
W lipcu 2016 roku Paramahamsa Sri Swami Vishwananda otrzymał w Londynie indyjską nagrodę Bharat Gaurav. Jest to prestiżowa nagroda przyznawana nielicznym, wybranym osobom z całego świata za szczególne dokonania lub osiągnięcia, które przyniosły Indiom chlubę.

</doc>
<doc id="1449222" url="https://pl.wikipedia.org/wiki?curid=1449222" title="Kristján Örn Sigurðsson">
Kristján Örn Sigurðsson

Kristján Örn Sigurðsson (ur. 7 października 1980 w Akureyri) – piłkarz islandzki grający na pozycji środkowego lub prawego obrońcy.
Kariera klubowa.
Karierę piłkarską Sigurðsson rozpoczął w rodzinnym Akureyri w małym klubie Þór Akureyri. W 1996 roku został piłkarzem ÍF Völsungur z Húsaviku i przez rok występował w trzeciej lidze. W 1997 roku odszedł do Akureyrar i wtedy też zadebiutował w pierwszej lidze islandzkiej. W Akureyri spędził rok. W 1998 roku jeszcze jako nastolatek trafił do angielskiego Stoke City, ale na boiskach Division Two rozegrał tylko 5 spotkań, w których zdobył jednego gola, a większość czasu spędził w rezerwach.
W 2001 roku Sigurðsson wrócił do ojczyzny i ponownie występował w KA Akureyri. Po dwóch latach odszedł do zespołu KR Reykjavik i w 2003 roku wywalczył swój pierwszy większy sukces w karierze - mistrzostwo Islandii. W 2005 roku ponownie wyjechał z kraju i trafił do Norwegii. Został zawodnikiem SK Brann. Początkowo grał na prawej stronie obrony, ale po odejściu w 2005 roku Ragnvalda Somy i Paula Scharnera został przesunięty na środek defensywy. W Brann od początku pobytu stał się podstawowym zawodnikiem, a w 2007 roku pomógł mu w wywalczeniu mistrzostwa Norwegii. Zimą 2010 roku zdecydował się na przenosiny do "beniaminka" Tippeligaen.
Kariera reprezentacyjna.
W reprezentacji Islandii Sigurðsson zadebiutował 19 listopada 2003 roku w zremisowanym 0:0 towarzyskim spotkaniu z Meksykiem. Od czasu debiutu stał się podstawowym zawodnikiem kadry narodowej, wraz z którą występował już w eliminacjach do Euro 2004, Mistrzostw Świata 2006, Euro 2008
i Mistrzostw Świata 2010.

</doc>
<doc id="1449223" url="https://pl.wikipedia.org/wiki?curid=1449223" title="Kristjan Orn Sigurdsson">
Kristjan Orn Sigurdsson



</doc>
<doc id="1449224" url="https://pl.wikipedia.org/wiki?curid=1449224" title="Pablo Cuevas">
Pablo Cuevas

Pablo Gabriel Cuevas Urroz (ur. 1 stycznia 1986 w Concordii) – urugwajski tenisista, zwycięzca French Open 2008 w grze podwójnej, reprezentant kraju w Pucharze Davisa, olimpijczyk z Rio de Janeiro (2016).
Kariera tenisowa.
Karierę zawodową Cuevas rozpoczął w 2004 roku. Początkowo startował w turniejach z cyklu ITF Men's Circuit i ATP Challenger Tour.
W zawodach kategorii ATP Tour w grze pojedynczej wywalczył 6 tytułów z 10 rozegranych finałów.
Największy sukces w karierze Cuevas odniósł w 2008 roku, wygrywając wielkoszlemowy French Open w grze podwójnej w parze z Luisem Horną. Po tym zwycięstwie Cuevas stał się drugim wielkoszlemowym triumfatorem z Urugwaju, po Fiorelli Bonicelli, która triumfowała również we French Open – w 1976 roku w grze podwójnej pań. Łącznie w deblu Cuevas wygrał 9 tytułów o randze ATP Tour spośród 17 osiągniętych finałów.
Od 2004 roku Cuevas jest reprezentantem Urugwaju w Pucharze Davisa. Do 2020 roku zagrał w 54 pojedynkach, z których w 42 zwyciężył.
W 2016 zagrał w turnieju singlowym na igrzyskach olimpijskich w Rio de Janeiro, dochodząc do 2. rundy.
W rankingu gry pojedynczej Cuevas najwyżej był na 19. miejscu (15 sierpnia 2016), a w klasyfikacji gry podwójnej na 14. pozycji (20 kwietnia 2009).

</doc>
<doc id="1449228" url="https://pl.wikipedia.org/wiki?curid=1449228" title="Robert Charles Wilson">
Robert Charles Wilson

Robert Charles Wilson (ur. 1953 r. w Whittier, Kalifornia) urodzony w Stanach Zjednoczonych kanadyjski pisarz science fiction. Wielokrotny laureat najważniejszych nagród w dziedzinie fantastyki. Oprócz nagród za powieści otrzymał także Nagrodę im. Theodora Sturgeona za opowiadanie "The Cartesian Theater" (2007).
W wieku 9 lat wyemigrował z rodziną do Kanady. Debiutował w 1975 r. w magazynie Analog Science Fiction. Jest jednym z najczęściej nominowanych do nagród pisarzy s-f ostatnich lat.
Obecnie mieszka w Concord, Ontario, wraz z żoną, Sharry. Ma dwóch synów.

</doc>
<doc id="1449229" url="https://pl.wikipedia.org/wiki?curid=1449229" title="Bhakti Marga">
Bhakti Marga

Bhakti Marga (sanskr. "ścieżka oddania Bogu") – stowarzyszenie duchowe założone w 2004 roku w Niemczech z inspiracji Sri Swamiego Vishwanandy. Obecnie organizacja obejmuje swoim działaniem kraje na wszystkich kontynentach.
Celem organizacji jest szerzenie misji wyznaczonej przez Sri Swamiego Vishwanandę, tj. otwarcie ludzkich serc na bhakti, pomaganie ludziom w odnalezieniu kontaktu z własnym wnętrzem i wewnętrzną boskością, oraz pomaganie innym w przejawieniu miłości i spokoju w życiu. 
Swami Vishwananda oraz Bhakti Marga prowadzą działalność charytatywną Miracle of Giving.

</doc>
<doc id="1449231" url="https://pl.wikipedia.org/wiki?curid=1449231" title="William B. Davis">
William B. Davis

William Bruce Davis (ur. 13 stycznia 1938) – kanadyjski aktor filmowy i reżyser, znany szerokiej publiczności przede wszystkim z roli Palacza w serialu "Z Archiwum X". Wystąpił w wielu programach telewizyjnych i filmach. Założyciel własnej szkoły aktorskiej. Były narciarz wodny, mistrz Kanady w tej dyscyplinie, działacz społeczny na rzecz walki z nikotynizmem, propagator sceptycyzmu, członek Committee for Skeptical Inquiry. W 2011 roku opublikował swoje wspomnienia w książce pt. "Tam gdzie unosi się dym... Rozmyślania Palacza" (tyt. oryg. "Where There’s Smoke... The Musings of a Cigarette Smoking Man").
Życiorys.
Młodość.
Davis urodził się w Toronto w prowincji Ontario. Jego ojciec był prawnikiem, a matka – psychologiem. Karierę aktorską rozpoczął w wieku 11 lat w teatrze radiowym i teatrze letnim. Jego kuzyni – Murray i Donald Davisowie – występowali w teatrze letnim „Gracze w Słomkowych Kapeluszach” w Ontario w latach 40. i wczesnych 50. Ćwiczyli w piwnicy domu państwa Davisów. Kiedy potrzebowali roli chłopca, dawali Williamowi jego pierwsze aktorskie zlecenia. Swój talent aktorski William Davis rozwijał w radiu CBC (CBC/Radio-Canada), występując jako aktor chłopięcy do wieku, w którym jego głos uległ mutacji.
W 1955 roku Davis rozpoczął studia filozoficzne na Uniwersytecie w Toronto, równolegle kontynuował karierę aktorską obok przyszłego aktora Donalda Sutherlanda. W roku 1959 ukończył studia na uniwersytecie z tytułem bakalaureata w dziedzinie filozofii. Podczas studiów przerzucił swoją uwagę z aktorstwa na reżyserię i wraz ze swym kolegą, Karlem Jaffaryem, przejął trupę i kierował „Graczami w Słomkowych Kapeluszach” przez kolejne cztery lata.
Kariera.
W 1960 roku Davis wyjechał do Anglii, aby uczyć się w londyńskiej Akademii Muzyki i Sztuki Dramatycznej (ang. The London Academy of Music and Dramatic Art). Pracował w Wielkiej Brytanii przez następne pięć lat, reżyserując spektakle w teatrach repertuarowych i szkołach aktorskich. Był dyrektorem artystycznym Dundee Repertory Theatre Ostatnim stanowiskiem jakie zajmował w Wielkiej Brytanii była posada asystenta reżysera w Royal National Theatre u Laurencea Oliviera, gdzie pracował m.in. z Albertem Finneyem, Maggie Smith, Derekiem Jacobim oraz Ronaldem Pickupem. Do Kanady powrócił w 1965 roku, by rozpocząć pracę w Narodowej Szkole Teatralnej (ang. The National Theatre School of Canada), i wkrótce – w wieku 28 lat – został powołany na stanowisko dyrektora artystycznego anglojęzycznej sekcji aktorskiej. W tym okresie cieszył się aktywnością jako niezależny reżyser w wielu kanadyjskich teatrach. W 1971 roku dołączył do nowo utworzonego Wydziału Dramatycznego Uniwersytetu Bishopa w Lennoxville w prowincji Quebec. Stał się dyrektorem artystycznym i założycielem festiwalu w Lennoxville, profesjonalnego teatru letniego, którego działalnością kierował przez całą dekadę.
Po powrocie do Toronto w późnych latach 70. Davis pracował kilka lat jako reżyser sztuk radiowych oraz wykładowca w Humber College. W okresie tym realizował się jako nauczyciel aktorstwa i aktor po przeszło dwudziestu latach nieobecności w zawodzie. Davis podejmował się wielu ról teatralnych i filmowych. Następnie uzyskał nominację na stanowisko dyrektora artystycznego Vancouver Playhouse Acting School, która wymagała od niego przeprowadzki wraz z żoną i dziećmi. Aktor wspomina ten moment w swoim pamiętniku następująco: "„Tak więc jesienią 1985 roku przymocowaliśmy naszą używaną łódź do naszego używanego samochodu i ruszyliśmy przez kraj""”".
Choć okres jego pracy w Vancouver Playhouse był krótki, pozostał w samym mieście dłużej i w 1989 roku założył własną szkołę aktorską William Davis Centre for Actors Study. Kształciło się w niej kilka przyszłych gwiazd, m.in. Lucy Lawless. Davis był angażowany do coraz większej ilości ról, aż w końcu został zatrudniony do odegrania najsłynniejszej – roli Palacza w serialu "Z Archiwum X", gdzie pojawiał się regularnie przez następne dziewięć lat. Poza serialem Davis występował w innych produkcjach, np. w serialach "Gwiezdne wrota" i "Tajemnice Smallville", filmach i innych projektach. Od czasu do czasu brał udział w spotkaniach z fanami, rozdając autografy oraz podpisując egzemplarze swojej książki.
W późniejszych latach Davis powrócił do reżyserii spektakli teatralnych i filmowych. Napisał scenariusze i wyreżyserował trzy filmy krótkometrażowe. Współtworzył także scenariusze i reżyserował kilka odcinków serialu telewizyjnego "49th &amp; Main" dla kanadyjskiej CBC. W 2011 roku wyreżyserował dwie sztuki dla The United Players of Vancouver, "Waste" autorstwa Harleya Granvillea Barkera oraz "Hay Fever" autorstwa Noela Cowarda. Obecnie występuje w kanadyjskim serialu "Continuum" w roli Aleca Sadlera.
Życie prywatne.
Pomimo popularności odgrywanej przez niego postaci Palacza, Davis rzucił palenie w latach 70. Kiedy rozpoczęto produkcję serialu "Z Archiwum X", aktor musiał dokonać wyboru pomiędzy papierosami ziołowymi a standardowymi zawierającymi tytoń. Z początku zdecydował się na normalne papierosy, jednakże przeszedł na ziołowe w obawie przed nawrotem nałogu. Davis wykorzystał swoją sławę zdobytą dzięki serialowi, by pomóc Kanadyjskiemu Stowarzyszeniu na Rzecz Walki z Rakiem (ang. Canadian Cancer Society) w realizacji jego programu walki z nikotynizmem.
William B. Davis jest byłym mistrzem Kanady w narciarstwie wodnym. Przez pewien czas bił rekordy w wyższych kategoriach wiekowych. W rozmowie z Brenandem Beiserem aktor przyznał, iż posiada kilka rekordów w trickach narciarskich w swojej kategorii wiekowej. Utrzymywał też przez pewien czas rekord w slalomie.
Od 2011 roku Davis dzieli czas pomiędzy Amerykę Północną i Francję, gdzie poślubił Emmanuelle Herpin, mieszkającą i pracującą na południu kraju. Ma dwie córki z poprzedniego małżeństwa Melindę oraz Rebeccę. Melinda jest kardiologiem pracującym na University of Michigan, z kolei Rebecca prowadzi szkołę tańca "Rebecca Davis Dance Company" w Filadelfii z programem dla dzieci dotkniętych traumą konfliktów zbrojnych z krajów takich jak Bośnia, czy Rwanda. Davis jest także dziadkiem dla dwojga wnuków Amelii i Kevina.
Sceptycyzm.
Podczas prac nad "Z archiwum X" Davis krytykowany był przez fanów serialu za swoją niewiarę w zjawiska paranormalne oraz obecność na Ziemi istot pozaziemskich. Aktor zwrócił się do Barry’ego Beyersteina oraz Komitetu Badań Sceptycznych (ang. Committee for Skeptical Inquiry) z podaniem o przyjęcie go na członka organizacji. Davis stawał się coraz bardziej zaangażowany w działalność ruchu sceptycznego. Jako jego rzecznik zaczął prowadzić wykłady na uniwersytetach Ameryki Północnej oraz na konwentach sceptyków, m.in. CSI's CSICON w Nowym Orleanie.
Pytany przez Jacoba Fortina o rolę sceptyka w serialu, której sprzeciwiał się Richard Dawkins, Davis odpowiedział, że w pierwszej chwili odczuwał pewną obawę przed realizacją tego, co Dawkins określił mianem "braku dowodów na cokolwiek". Obawiał się, iż show może zachęcać ludzi do bezkrytycznego myślenia: "Serial jest fikcją... to nie dokument". O debacie, którą Davis moderował wraz z psychiatrą Johnem Mackem (zwolennikiem poglądu, iż na Ziemi dochodzi do uprowadzeń ludzi przez obcych), Davis powiedział, że wiele osób oczekiwało od niego, iż będzie wspierał Macka. Nie podzielał jednak jego zdania. Aktor przyznał, że przeprowadził z Mackem kilka dyskusji: "Mack jest genialny... myli się, okazał się bardzo dobry... Jednym z problemów ludzkiej inteligencji jest to, że jesteśmy tak dobrzy w bronieniu idei, iż dotarliśmy do irracjonalności".
Z początku William B. Davis był agnostykiem, jednakże po ukończeniu studiów filozoficznych określił siebie jako ateistę.
Filmografia.
Źródło: Internet Movie Database

</doc>
<doc id="1449232" url="https://pl.wikipedia.org/wiki?curid=1449232" title="Mecadot Jehuda">
Mecadot Jehuda

Mecadot Jehuda (hebr. מצדות יהודה) – moszaw położony w samorządzie regionu Har Chewron, w Dystrykcie Judei i Samarii, w Izraelu.
Leży w górach Judzkich, w południowej części Judei.
Historia.
Moszaw został założony w 1979 przez religijnych żydowskich osadników.
Gospodarka.
Gospodarka moszawu opiera się na hodowli drobiu i uprawach oliwek.

</doc>
<doc id="1449235" url="https://pl.wikipedia.org/wiki?curid=1449235" title="Z21 Wilhelm Heidkamp">
Z21 Wilhelm Heidkamp

Z21 Wilhelm Heidkamp – niemiecki niszczyciel typu "1936" ("Diether von Roeder") z okresu II wojny światowej, zatopiony w 1940 w bitwie pod Narwikiem.
Budowa.
Zamówiony wraz z innymi okrętami tego typu 6 stycznia 1936, położenie stępki – 15 grudnia 1937, wodowanie – 20 sierpnia 1938, wejście do służby – 20 czerwca 1939. Zbudowany w stoczni Deschimag AG w Bremie (numer stoczniowy W924). W systemie oznaczeń niemieckich niszczycieli miał przydzielony numer Z21 (rzadko używany w oficjalnych dokumentach), przed wojną nosił numer burtowy 43. Budowa kosztowała 12,87 mln Reichsmark.
Nazwę nadano mu na cześć niemieckiego starszego mata krążownika liniowego "Seydlitz" z I wojny światowej, który w bitwie na Dogger Bank uratował okręt przed wybuchem po trafieniu, zatapiając komorę amunicyjną.
Służba.
Po wybuchu II wojny światowej działał na Morzu Północnym. Od 10 września 1939 był okrętem flagowym Dowódcy Torpedowców (FdT), przemianowanego 26 października 1939 na Dowódcę Niszczycieli (FdZ – "Führer der Zerstörer", był nim Günther Lütjens, potem Friedrich Bonte). Od października 1939 do lutego 1940 uczestniczył w czterech nocnych operacjach stawiania zagród minowych na wodach angielskich, będąc jednym z najaktywniejszych niemieckich niszczycieli na tym polu:
W nocy 9/10 lutego 1940 osłaniał z niszczycielami "Theodor Riedel" i "Hermann Schoemann" operację stawiania min przez "Friedrich Eckold", "Richard Beitzen", "Max Schultz", "Bruno Heinemann", "Wolfgang Zenker" i "Erich Koellner". W dniach 18-20 lutego wraz z "Karl Galster" eskortował pancerniki "Scharnhorst" i "Gneisenau" i krążownik "Admiral Hipper" w operacji przeciw żegludze między Szetlandami a Norwegią, bez większych sukcesów.
Wziął następnie udział w inwazji na Norwegię (operacji "Weserübung"), w grupie zajmującej Narwik, przewożąc tam strzelców górskich, będąc okrętem flagowym dowodzącego tą grupą komandora Friedricha Bonte. 9 kwietnia 1940 storpedował i zatopił pod Narwikiem norweski pancernik obrony wybrzeża "Eidsvold". 10 kwietnia 1940 o 5.35 rano, na początku bitwy pod Narwikiem, stojąc w przystani w Narwiku został trafiony jedną torpedą brytyjskiego niszczyciela "Hardy", która spowodowała detonację własnych torped i zniszczenie części rufowej. Ciężko uszkodzony okręt został przycumowany do neutralnego parowca, lecz następnie przewrócił się i zatonął 11 kwietnia 1940 (straty ogółem: 83 ludzi, w tym komandor Bonte).
"Historia konstrukcji i opis okrętu – w artykule niszczyciele typu 1936."
Dowódcy:
Dane techniczne.
Uzbrojenie i wyposażenie: 

</doc>
<doc id="1449236" url="https://pl.wikipedia.org/wiki?curid=1449236" title="Franz Naegele">
Franz Naegele

Franz Naegele (ur. 12 lipca 1778 w Düsseldorfie, zm. 21 stycznia 1851) – niemiecki ginekolog, który opracował sposób obliczania długości ciąży u ludzi zwany metodą Naegelego.
Syn naczelnego chirurga Bawarii i Palatynatu; pierwsze nauki pobierał u ojca, następnie kształcił się w Strasburgu, Fryburgu i Bambergu, gdzie otrzymał tytuł doktora. W 1807 został wykładowcą na uniwersytecie w Heidelbergu, gdzie w 1810 objął następnie katedrę profesorską, zastępując na tym stanowisku swego teścia, Franza Antona Maia. 
Autor prac naukowych dotyczących przebiegu porodu, budowy i wad obręczy kończyn dolnych; jego podręcznik położnictwa był ceniony za przejrzystość i jasność wywodu przez praktyków i studentów. Jego współpracownik i korespondent, Eduard Caspar von Siebold, wspominał go jako doskonałego wykładowcę.

</doc>
<doc id="1449237" url="https://pl.wikipedia.org/wiki?curid=1449237" title="Karmel (moszaw)">
Karmel (moszaw)

Karmel (hebr.: כרמל) – moszaw położony w samorządzie regionu Har Chewron, w Dystrykcie Judei i Samarii, w Izraelu.
Leży w górach Judzkich, na południowy wschód od Hebronu w południowej części Judei, w otoczeniu terytoriów Autonomii Palestyńskiej.
Historia.
Moszaw został założony w 1980 jako wojskowy posterunek obserwacyjny, w którym w 1981 osiedlili się cywilni żydowscy osadnicy.
Gospodarka.
Gospodarka moszawu opiera się na hodowli bydła mlecznego i sadownictwie.

</doc>
<doc id="1449242" url="https://pl.wikipedia.org/wiki?curid=1449242" title="Jacques-Ambroise Monprofit">
Jacques-Ambroise Monprofit

Jacques-Ambroise Monprofit (ur. 1857 w Saint-Georges w departamencie Loire, zm. 1922) – francuski chirurg. Studiował w Paryżu, ukończył studia w 1883, tytuł doktora medycyny otrzymał w 1888 roku. Praktykował jako chirurg w Angers. 

</doc>
<doc id="1449243" url="https://pl.wikipedia.org/wiki?curid=1449243" title="Ma’on">
Ma’on

Ma’on (hebr. מעון) – moszaw położony w samorządzie regionu Har Chewron, w Dystrykcie Judei i Samarii, w Izraelu.
Leży w górach Judzkich, na południowy wschód od Hebronu w południowej części Judei, w otoczeniu terytoriów Autonomii Palestyńskiej.
Historia.
Moszaw został założony w 1981 jako wojskowy posterunek obserwacyjny, w którym w 1982 osiedlili się cywilni żydowscy osadnicy.
Gospodarka.
Gospodarka moszawu opiera się na rolnictwie i sadownictwie.

</doc>
<doc id="1449245" url="https://pl.wikipedia.org/wiki?curid=1449245" title="Ordu-Irczen">
Ordu-Irczen



</doc>
<doc id="1449246" url="https://pl.wikipedia.org/wiki?curid=1449246" title="Władysław Chodaczek">
Władysław Chodaczek

Władysław Wojciech Chodaczek (ur. 18 stycznia 1884 w Krysowicach, zm. 1944) – polski filolog klasyczny.
Życiorys.
Urodził się 18 stycznia 1884 w Krysowicach, pow. Mościska, w rodzinie Wojciecha i Joanny z Marków. W 1905 ukończył gimnazjum w Przemyślu. W czasach gimnazjalnych był członkiem tajnej organizacji „Orle Gniazdo”. W latach 1905–1906 odbył jednoroczną służbę w wojsku austriackim. Studia uniwersyteckie odbył na wydziale filologicznym Uniwersytetu Jagiellońskiego w Krakowie, gdzie był uczniem m.in. Kazimierza Morawskiego i Leona Sternbacha. W 1913 uzyskał dyplom doktora. 
Podczas I wojny światowej, w stopniu podporucznika, później porucznika armii austriackiej, walczył na froncie rosyjskim. W latach 1919–1920 w Wojsku Polskim (kapitan rezerwy). Po wojnie pracował jako nauczyciel Gimnazjum IX we Lwowie. Był także wieloletnim lektorem greki na Uniwersytecie Jana Kazimierza. Od 1921 na łamach periodyku „Eos” zamieszczał liczne przyczynki egzegetyczne i krytyczne do dzieł takich autorów, jak Warron, Lukrecjusz i Apulejusz. Od 1934 był dyrektorem Gimnazjum VI im. Stanisława Staszica we Lwowie.Był także członkiem przybranym Towarzystwa Naukowego we Lwowie (od 9 lutego 1925), współpracownikiem komisji filologicznej Polskiej Akademii Umiejętności, sekretarzem Polskiego Towarzystwa Filologicznego, członkiem zarządu okręgowego Towarzystwa Nauczycieli Szkół Średnich i Wyższych. 
Był mężem Stefanii Jadwigi z Kołowiczów.

</doc>
<doc id="1449247" url="https://pl.wikipedia.org/wiki?curid=1449247" title="Pałygorskit">
Pałygorskit

Pałygorskit (attapulgit) – minerał z gromady krzemianów. Nazwa pochodzi od miejscowości Pałygorskaja (Rosja), gdzie został opisany w 1862 roku.
Charakterystyka.
Właściwości.
Tworzy kryształy włókniste, skupienia spilśnione. Odmiana bardzo drobnoziarnista spotykana jest w skałach osadowych niekiedy jako główny składnik. ma własności jonowymienne. Pojemność sorpcyjna 15-30 mval/100g. Wykazuje cechy sita molekularnego podobnie do zeolitów. Identyfikuje się go rentgenograficznie.
Asocjacje mineralne: współwystępuje z kalcytem, dolomitem, talkiem, sepiolitem, chlorytami, kwarcem (opal, chalcedon).
Geneza.
Powstaje w procesach hydrotermalnych w szczelinach skał magmowych i metamorficznych, oraz w procesach osadowych (utwory jeziorne i lagunowe).
Występowanie.
W Polsce: Rędziny, Czarnów k. Kamiennej Góry (Rudawy Janowickie), Regulice, Rudno, Miękinia k. Krzeszowic, Alwernia (Małopolska).

</doc>
<doc id="1449249" url="https://pl.wikipedia.org/wiki?curid=1449249" title="Z17 Diether von Roeder">
Z17 Diether von Roeder

Z17 Diether von Roeder – niemiecki niszczyciel z okresu II wojny światowej, główny okręt typu 1936 (nazywanego też "Diether von Roeder"), zatopiony w 1940 w bitwie pod Narwikiem.
Budowa.
Zamówiony wraz z innymi okrętami tego typu 6 stycznia 1936, położenie stępki – 9 września 1936, wodowanie – 19 sierpnia 1937, wejście do służby – 29 sierpnia 1938. Zbudowany w stoczni Deschimag AG w Bremie (numer stoczniowy W920). W systemie oznaczeń niemieckich niszczycieli miał przydzielony numer Z17 (rzadko używany w oficjalnych dokumentach), przed wojną nosił numer burtowy 51. Budowa kosztowała 12,87 mln Reichsmark.
Nazwę nadano mu na cześć niemieckiego niemieckiego kapitana marynarki, dowódcy niszczyciela S 62 z I wojny światowej, poległego na nim 10 lipca 1918 na minie, podczas próby ratowania niszczyciela S 66.
Służba.
Po wybuchu II wojny światowej działał na Morzu Północnym i w Cieśninach Duńskich. 4 września 1939 lekko uszkodzony w nalocie brytyjskim na Wilhelmshaven. Uczestniczył w jednej operacji stawiania min na wodach angielskich, w nocy 17/18 października 1939 w ujściu rzeki Humber (wraz z niszczycielami „Karl Galster”, „Friedrich Eckoldt”, „Wilhelm Heidkamp”, „Hans Lüdemann” i „Hermann Künne”).
Wziął następnie udział w inwazji na Norwegię (operacji "Weserübung"), w grupie zajmującej Narwik, przewożąc tam strzelców górskich. 9 kwietnia 1940 zdobył przed Narwikiem dwa małe norweskie patrolowce „Michael Sars” i „Kelt”.
Dozorując w Ofotfjordzie 10 kwietnia rano, na skutek nieporozumienia powrócił do portu w Narwiku, przez co nie wykryto do fiordu brytyjskiej 2 Flotylli Niszczycieli. W następującej bitwie pod Narwikiem został poważnie uszkodzony artylerią brytyjskich niszczycieli i unieruchomiony (13 zabitych); wypuszczone przez niego trzy torpedy przeszły pod okrętami brytyjskimi na zbyt dużej głębokości (być może na skutek wad technicznych).
13 kwietnia 1940 podczas drugiego starcia pod Narwikiem, stał unieruchomiony w porcie w Narwiku, gdzie był nieskutecznie ostrzeliwany m.in. przez pancernik HMS „Warspite”. Sam ostrzeliwał brytyjskie okręty, uszkadzając niszczyciel HMS „Cossack”, po czym po wyczerpaniu amunicji został wysadzony w powietrze przez załogę (pozycja ).
Dowódcy:
Dane techniczne.
"Szczegółowy opis i historia konstrukcji – w artykule niszczyciele typu 1936."
Uzbrojenie i wyposażenie:

</doc>
<doc id="1449256" url="https://pl.wikipedia.org/wiki?curid=1449256" title="Cary (Karolina Północna)">
Cary (Karolina Północna)

Cary – miasto we wschodniej części USA, w stanie Karolina Północna. Ma około 125 tys. mieszkańców (2007). Jest częścią obszaru metropolitalnego Raleigh-Cary liczącego około 1,05 mln mieszkańców (2007), jak również częścią aglomeracji Raleigh-Durham-Cary mającej około 1,64 mln mieszkańców (2007).

</doc>
<doc id="1449263" url="https://pl.wikipedia.org/wiki?curid=1449263" title="SMS Gneisenau">
SMS Gneisenau

SMS „Gneisenau” – nazwa noszona na przestrzeni dziejów przez okręty Kaiserliche Marine; pochodzi od pruskiego feldmarszałka – Augusta von Gneisenau:

</doc>
<doc id="1449267" url="https://pl.wikipedia.org/wiki?curid=1449267" title="Simón de las Casas y Aragorri">
Simón de las Casas y Aragorri

Simón de las Casas y Aragorri (ur. 1742, zm. 1798) hiszpański dyplomata. 
Urzędnik Sekretariatu Stanu. Następnie sekretarz ambasady Hiszpanii w Wiedniu (1763-1774). Minister hiszpański w Wielkim Księstwie Toskanii (1780) i w Prusach (1781-1784), a potem minister pełnomocny w Neapolu (1785-1786), ambasador w Wenecji (1786-1796) i Wielkiej Brytanii (1795-1796).

</doc>
<doc id="1449268" url="https://pl.wikipedia.org/wiki?curid=1449268" title="A.C. Milan w sezonie 1995/1996">
A.C. Milan w sezonie 1995/1996

Osiągnięcia i skład piłkarskiego zespołu A.C. Milan w sezonie 1995/96.
Skład zespołu.
Bramkarze:
Obrońcy:
Pomocnicy:
Napastnicy:

</doc>
<doc id="1449270" url="https://pl.wikipedia.org/wiki?curid=1449270" title="SMS Gneisenau (1879)">
SMS Gneisenau (1879)

SMS Gneisenau – niemiecka korweta z końca XIX wieku, w służbie w latach 1880-1900. Nazwana na cześć marszałka Augusta von Gneisenau. 
Historia.
"Gneisenau" był jedną z 6 nieopancerzonych żelaznych korwet typu "Bismarck". Oprócz maszyny parowej posiadał pełne ożaglowanie typu fregata. 
Okręt służył jako okręt szkolny dla kadetów i w tym charakterze uczestniczył w licznych rejsach zagranicznych. W 1885 część jego załogi zdezerterowała w Sydney. 16 grudnia 1900 "Gneisenau" zatonął w sztormie przy molo portu w Maladze w Hiszpanii, po awarii maszyny. Zginęło 40 członków załogi, w tym dowódca i I oficer. 
Okrętami bliźniaczymi były: SMS "Bismarck", SMS "Moltke", SMS "Blücher", SMS "Stosch" i SMS "Stein".

</doc>
<doc id="1449272" url="https://pl.wikipedia.org/wiki?curid=1449272" title="Amenemes">
Amenemes



</doc>
<doc id="1449273" url="https://pl.wikipedia.org/wiki?curid=1449273" title="Amenemes III">
Amenemes III



</doc>
<doc id="1449274" url="https://pl.wikipedia.org/wiki?curid=1449274" title="Amenemes II">
Amenemes II



</doc>
<doc id="1449275" url="https://pl.wikipedia.org/wiki?curid=1449275" title="Amenemes I">
Amenemes I



</doc>
<doc id="1449276" url="https://pl.wikipedia.org/wiki?curid=1449276" title="Amenofis">
Amenofis



</doc>
<doc id="1449277" url="https://pl.wikipedia.org/wiki?curid=1449277" title="Brad Hodge">
Brad Hodge

Bradley John Hodge (ur. 29 grudnia 1974 w Melbourne) – australijski krykiecista, reprezentant kraju, w lidze australijskiej gra w drużynie stanowej Wiktorii, gra także w lidze angielskiej i Indian Premier League w drużynie Kolkata Knight Riders. Jest praworęcznym odbijającym, czasami gra także jako "bowler" rzucający w stylu "off spin".

</doc>
<doc id="1449279" url="https://pl.wikipedia.org/wiki?curid=1449279" title="Amenofis I">
Amenofis I



</doc>
<doc id="1449280" url="https://pl.wikipedia.org/wiki?curid=1449280" title="Amenofis II">
Amenofis II



</doc>
<doc id="1449281" url="https://pl.wikipedia.org/wiki?curid=1449281" title="Amenofis III">
Amenofis III



</doc>
<doc id="1449282" url="https://pl.wikipedia.org/wiki?curid=1449282" title="Leszek Powiecko">
Leszek Powiecko

Leszek Powiecko (ur. 2 stycznia 1959 w Wodzisławiu Śląskim), polski piłkarz, grający na pozycji obrońcy. Wychowanek Odry Wodzisław Śląski. Znany głównie z występów w Ruchu Chorzów i GKS Jastrzębie.

</doc>
<doc id="1449284" url="https://pl.wikipedia.org/wiki?curid=1449284" title="Adora">
Adora

Adora (hebr.: אדורה) – wieś położona w samorządzie regionu Har Chewron, w Dystrykcie Judei i Samarii, w Izraelu.
Leży w górach Judzkich, w południowej części Judei, w otoczeniu terytoriów Autonomii Palestyńskiej.
Historia.
Osadę założono w 1982 jako wojskowy punkt obserwacyjny, w którym w 1984 osiedlili się cywilni żydowscy osadnicy.
W dniu 27.04.2002 trzech Palestyńczyków przebranych w mundury izraelskiej armii zaatakowało mieszkańców wsi. W wyniku ataku zginęło czterech mieszkańców, w tym 5-letnia dziewczynka, natomiast rannych zostało siedem osób. Jeden z napastników został później zabity przez Siły Obronne Izraela.
Komunikacja.
Przy wiosce przebiega droga ekspresowa nr 35 (Aszkelon-Hebron).

</doc>
<doc id="1449290" url="https://pl.wikipedia.org/wiki?curid=1449290" title="Rubén Gallego">
Rubén Gallego

Rubén David González Gallego ( — "Ruben Dawid Gonsales Galjego", ur. 20 września 1968) – rosyjski pisarz i dziennikarz pochodzenia hiszpańskiego.
Jest autorem autobiografii "Białe na czarnym", za którą w 2003 otrzymał literacką nagrodę Bookera za najlepszą powieść w języku rosyjskim.
Jest też bohaterem filmu Algisa Arlauskasa pt. „List matki”.
Życiorys.
Jego dziadkiem od strony matki był Ignacio Gallego — generalny sekretarz Komunistycznej Partii Hiszpanii. Matka — dziennikarka, tłumaczka Aurora Gallego, studiowała na Uniwersytecie Moskiewskim.
Od dzieciństwa jest sparaliżowany. Oficjalna diagnoza — mózgowe porażenie dziecięce. Od wieku 1,5 roku wychował się w domach dziecka dla inwalidów i domach starców w ZSRR. Ukończył Nowoczerkaskie Technikum Humanistyczno-Techniczne ze specjalizacją prawo i język obcy (angielski).
W 2001 spotkał się z matką w Pradze, po czym pozostał w Europie Zachodniej. Dwukrotnie żonaty, ojciec dwóch córek. Mieszka w Waszyngtonie.

</doc>
<doc id="1449291" url="https://pl.wikipedia.org/wiki?curid=1449291" title="Absorbing Music">
Absorbing Music

Absorbing Music – pierwszy album nowodębskiej grupy Kofi, wydany w 2005 roku.
Nagrania zrealizowano w Studio „Spectrum” w Tarnowie na przełomie 2004 i 2005 roku. Realizacja – Leszek Łuszcz. Produkcja – Leszek Łuszcz, Dariusz Babiarz. Mastering – Leszek Łuszcz. Edycja – Piotr „Quentin” Wojtanowski. Mix – Leszek Łuszcz, Dariusz Babiarz. Projekt graficzny – Marek Karpiński.
Płyta powstała dzięki wsparciu finansowemu Urzędu Miasta i Gminy Nowa Dęba.
Lista utworów.
źródło:.
Muzycy.
źródło:.

</doc>
<doc id="1449292" url="https://pl.wikipedia.org/wiki?curid=1449292" title="Ki Ki">
Ki Ki

Ki Ki - miejscowość w Australii Południowej położona przy autostradzie Dukes Highway łączącej Adelaide z Melbourne, około 150 km na południowy wschód od Adelajdy.
Pierwsi koloniści europejscy pojawili się w okolicach Ki Ki w 1886, a osada została oficjalnie proklamowana 12 czerwca 1913. Nazwa miejscowości wywodzi się od aborygeńskiej nazwy bezkręgowca.
W latach 1913-1960 w Ki Ki działała szkoła, w latach 1910-1969 w mieście znajdował się kościół. W 1912 otwarto działająca do dziś pocztę. Obecnie (2006) w Ki Ki mieszka 193 mieszkańców i znajduje się tam poczta, parking, magistrat i niewielka firma "Ki Ki Engineering", działa też klub tenisowy. Wokół Ki Ki rozciągają się duże gospodarstwa rolne.

</doc>
<doc id="1449299" url="https://pl.wikipedia.org/wiki?curid=1449299" title="Puste Łąki">
Puste Łąki

Puste Łąki – wieś w Polsce, położona w województwie mazowieckim, w powiecie wyszkowskim, w gminie Wyszków. Leży nad rzeką Liwiec.
W latach 1975–1998 miejscowość administracyjnie należała do województwa ostrołęckiego.

</doc>
<doc id="1449300" url="https://pl.wikipedia.org/wiki?curid=1449300" title="Bystrzyca (dopływ Dniestru)">
Bystrzyca (dopływ Dniestru)

Bystrzyca ( "Bystrycia") – rzeka na Ukrainie, w Karpatach Wschodnich, prawy dopływ Dniestru.
Jej długość wynosi 17 km, a powierzchnia dorzecza 2520 km². Powstaje z połączenia nurtów Bystrzycy Nadwórniańskiej, Bystrzycy Sołotwińskiej i Worony, których źródła znajdują się w Gorganach.

</doc>
<doc id="1449304" url="https://pl.wikipedia.org/wiki?curid=1449304" title="Atrybut (programowanie)">
Atrybut (programowanie)

Atrybut – element składni języka programowania, który określa konkretną właściwość (znaczenie), nadaną wybranemu elementowi (obiektowi).
Rodzaje atrybutów.
W różnych językach programowania, mogą być dostępne różne zestawy i rodzaje atrybutów przypisywanych do występujących w danym języku obiektów programu. Ponadto konkretny atrybut zwykle może być przypisany wyłącznie do jednego (lub kilku wybranych) elementów określonego rodzaju.
Podział ze względu na znaczenie.
Typowe atrybuty, często spotykane w uniwersalnych językach wysokiego poziomu, to:
Podział ze względu na sposób specyfikacji.
Oprócz podziału atrybutów ze względu na ich znaczenie, atrybuty można podzielić ze względu na sposób specyfikacji i sposób przypisania atrybutu do elementu kodu:
Struktura atrybutów w języku programowania.
Struktura atrybutów w języku programowania może być zbudowana:
Pojęcie atrybutu w programowaniu obiektowym.
W programowaniu obiektowym, część literatury przedmiotu, używa pojęcia atrybutu w odniesieniu do własności obiektu, czyli wartości przechowywanej w polu obiektu. Można więc w pewnym uproszczeniu utożsamiać atrybut obiektu z reprezentacją pewnego stanu obiektu.
Natomiast pojęcie atrybutu klasy odnoszone jest do wspólnej wartości dla całej klasy obiektów.
Elementy kodu z przypisywanymi atrybutami.
W ogólności atrybuty przypisywane są do każdego definiowanego elementu kodu źródłowego, w zakresie zdefiniowanym przez konkrety języka, takich jak:
Zwykle element kodu (obiekt programu), do którego przypisywany jest pewien atrybut, reprezentowany jest za pomocą zadeklarowanego identyfikatora.
Miejsce w kodzie przypisywania atrybutów.
Najczęściej spotykaną formą przypisania atrybutu do obiektu kodu jest deklaracja. Pewne specyficzne atrybuty, np. atrybut rozmiaru, mogą być przypisywane w niektórych językach, w trakcie wykonywania programu, np. w językach z zaimplementowanymi tablicami dynamicznymi, których rozmiar może ulegać zmianie w trakcie wykonywania programu. W językach, w których nie wymaga się dla pewnej klasy obiektów, jawnych deklaracji, istnieje mechanizm przypisywania atrybutów domyślnych, przez domniemanie, także na podstawie kontekstu pierwszego – tworzącego – wystąpienia danego elementu, jak i następnych wystąpień, jeżeli kontekst wymaga zmiany przypisanych atrybutów.
Przykład:
' Visual Basic
A=1 ' utworzenie zmiennej z atrybutem typu całkowitoliczbowego
A="Ala" ' zmiana atrybutu typu na łańcuchowy

</doc>
<doc id="1449308" url="https://pl.wikipedia.org/wiki?curid=1449308" title="A Flor de Piel">
A Flor de Piel

A Flor de Piel – to płyta Julio Iglesiasa wydana w 1974 roku.

</doc>
<doc id="1449310" url="https://pl.wikipedia.org/wiki?curid=1449310" title="Kościół Narodzenia Najświętszej Maryi Panny na Pólku pod Bralinem">
Kościół Narodzenia Najświętszej Maryi Panny na Pólku pod Bralinem

Kościół Narodzenia Najświętszej Maryi Panny, lokalnie określany jako Na Pólku – zabytkowy drewniany kościół rzymskokatolicki pod wezwaniem Narodzenia Najświętszej Maryi Panny. Został wybudowany w 1711 roku i położony jest w szczerym polu około 1700 metrów od centrum Bralina. Pełni funkcję kościoła odpustowego i jest popularnym miejscem lokalnych pielgrzymek. 
Historia.
Osnute legendą początki kościoła sięgają przełomu XIII i XIV wieku i związane są z cudownym przenoszeniem się parafialnego obrazu Matki Boskiej na pole pod Bralinem. Aby upamiętnić te zdarzenia postawiono w ich miejscu najpierw krzyż, a następnie kapliczkę. W 1630 roku podczas epidemii cholery zostało uzdrowionych 10 osób. W podziękowaniu złożyli przysięgę, że przyczynią się do wybudowania większego kościoła, którego budowę ukończono w 1711 roku.
W czasie swego istnienia pod wpływem wilgoci budynek zniszczał i groził zawaleniem. W latach 1978–1987 przeprowadzono gruntowny remont i konserwację budynku. Niektóre części kościoła, głównie fundamenty, zostały wymienione. Podczas remontu odrestaurowano również oryginalną polichromię wnętrz, malowidła ołtarzy oraz sklepień. W kwietniu 2002 roku w kościele wyremontowano zabytkowe organy.
Architektura.
Kościół jest orientowany, zbudowany na planie krzyża greckiego, z ramionami zwężającymi się nieco na zewnątrz. W każdym z czterech ramion znajduje się osobne wejście do wnętrza świątyni. Na skrzyżowaniu naw znajduje się barokowa wieżyczka. Pomiędzy północnym i zachodnim ramieniem usytuowana jest mała zakrystia. Środkowa część kościoła przykryta jest pozornym sklepieniem kolebkowym. Ramiona krzyża, na których założono płaskie stropy, oddzielone są od części środkowej profilowanymi belkami podciągowymi opartymi na okrągłych słupach imitujących kolumny. Zwieńczone one zostały malowanymi kapitelami. W ramieniu zachodnim skonstruowano emporę organową opartą na 10 słupach. Ściany budynku zbudowano w technice zrębowej a trójspadowe dachy pokryte są gontami. Całkowita powierzchnia wynosi 592 m².
Dwustronny ołtarz główny początkowo usytuowany był centralnie na przecięciu obu osi kościoła, jednak obecnie przesunięty jest nieco na wschód. Otoczony jest balustradą, a w narożnikach posiada cztery rzeźby aniołów. Pośrodku znajduje się obraz Matki Boskiej z Dzieciątkiem. W kościele znajdowały się również trzy ołtarze boczne. Pierwszy z tryptykiem gotycko-renesansowym z 1520 roku został przeniesiony do kościoła parafialnego w Bralinie. Drugi ołtarz boczny z dekoracją okuciową i figurką gotycką św. Stanisława z ok. 1500 roku jest zbudowany w stylu późnorenesansowym i pochodzi z początków XVII wieku. Trzeci barokowy ołtarz boczny z XVIII wieku także zdobią rzeźby. W świątyni znajduje się również czternaście obrazów Męki Pańskiej z przełomu XVIII/XIX wieku. We wnętrzu także obraz św. Wojciecha z XVII sprowadzony z kolegiaty Wniebowzięcia NMP w Kaliszu.
Nagrody i wyróżnienia.
Parafia Bralin została odznaczona 6 lipca 1983 roku przez Ministra Kultury i Sztuki złotą odznaką za opiekę nad zabytkami. Wysiłki restauracyjne zostały również wyróżnione przez organizację Europa Nostra honorowym złotym medalem, który został przyznany 15 stycznia 1993 roku.
Obiekt umieszczono na karcie pocztowej Poczty Polskiej wprowadzonej do obiegu 7 lipca 1986, wydanej z okazji 850-lecia Bralina.

</doc>
<doc id="1449315" url="https://pl.wikipedia.org/wiki?curid=1449315" title="Laura Samojłowicz">
Laura Samojłowicz

Laura Samojłowicz (ur. 14 lutego 1985 w Hamburgu) – polska aktorka i piosenkarka.
Życiorys.
Urodziła się w Hamburgu. W 1989 wróciła z rodzicami do Polski. Ma młodszego brata Maksymiliana.
Jest absolwentką warszawskiej Akademii Teatralnej. W 2009 zwyciężyła w finale piątej edycji programu rozrywkowego Polsatu "Jak oni śpiewają", otrzymując m.in. prawo do nagrania piosenki „Będę twoja” napisanej przez Justynę Steczkowską, a także kontrakt na nagranie własnej płyty, z którego nie skorzystała, gdyż nie spełniał jej oczekiwań. Po udziale w programie wystąpiła na festiwalu TOPtrendy 2009 w Sopocie, gdzie zaśpiewała w duecie z Ireną Jarocką. We wrześniu 2009 wzięła udział w szóstej, mistrzowskiej edycji "Jak oni śpiewają". Ze względów zdrowotnych (zapalenie płuc) zrezygnowała z udziału w programie, plasując się na 7. miejscu.
W marcu 2010 otrzymała nominację do nagrody Viva! Najpiękniejsi w kategorii "Najpiękniejsza Polka" oraz nagrała piosenkę „Eine dicke Zigarre” na potrzeby serialu "Czas honoru". W latach 2011–2012 była aktorką Teatru im. Juliusza Osterwy w Lublinie. W 2012 zaśpiewała partie wokalne w piosenkach zespołu Funky Trip Foundation wykorzystanych w serialu "Hotel 52" oraz wystąpiła w teledysku zespołu Chemia do utworu „List”.
Przez dwa lata mieszkała poza granicami Polski, m.in. w Niemczech, Estonii i Tajlandii. Podczas pobytu w Niemczech ukończyła kurs aktorski metodą Meisnera w berlińskiej szkole aktorskiej Actors Space. W międzyczasie zaśpiewała refreny w utworze Rozbójnika Alibaby „W sieci”. Następnie na prawie rok osiadła w Tajlandii, gdzie pracowała m.in. śpiewając w hotelu.
Po powrocie do Polski wystąpiła w teledysku Donguralesko i Donatana do utworu „Niesiemy dla was bombę”, promującego film "Hardkor Disko". W październiku 2014 została wykładowcą w szkole aktorskiej Romy Gąsiorowskiej aktoRstudio.
W 2015 zakwalifikowała się do drugiego etapu Konkursu Aktorskiej Interpretacji Piosenki i 20 marca wystąpiła na 36. Przeglądzie Piosenki Aktorskiej we Wrocławiu, gdzie wykonała utwory: „Singapur” Toma Waitsa z tekstem w przekładzie Romana Kołakowskiego, „Autobusem 606” Marka Dziedzica i Zuzanny Wrońskiej oraz „Rimbaud, aniele stróżu mój” Juliusza Loranca ze słowami Jonasza Kofty. Dotarła do finału konkursu. W tym samym roku nagrała cover utworu „Take Me to Church” Hoziera, aby wesprzeć Fundację Rak’n’Roll. Jesienią wzięła udział w szóstej edycji programu TVP2 "The Voice of Poland". Podczas tzw. „przesłuchań w ciemno” wykonała utwór „Stairway to Heaven” zespołu Led Zeppelin, jednak nie zyskała uznania trenerów, tym samym nie przechodząc do kolejnego etapu. We wrześniu 2016 dołączyła do banku głosów Powitania.pl jako lektorka.
W 2018 powróciła na szklany ekran epizodyczną rolą w serialu "Ślad". W 2019 wcielała się w postać młodszej aspirant Kariny Wolniewicz w serialu "Policjantki i policjanci", natomiast w latach 2020–2021 grała rolę aspirant sztabowej Weroniki Grot w serialu "Gliniarze".

</doc>
<doc id="1449322" url="https://pl.wikipedia.org/wiki?curid=1449322" title="Karol Jankowski">
Karol Jankowski

Karol Marcin Bolesta-Jankowski (ur. 21 listopada 1868 w Zasławiu, zm. 4 stycznia 1928 w Warszawie) – polski architekt.
Życiorys.
Po ukończeniu Szkoły św. Pawła w Odessie studiował na Politechnice w Rydze, gdzie w 1899 uzyskał dyplom inżyniera architekta z wyróżnieniem. Podczas studiów został przyjęty do korporacji akademickiej Arkonia. Już w pierwszych latach pracy zawodowej uzyskał nagrody za projekty konkursowe gmachów muzeum i ratusza ryskiego. Od przyjazdu do Warszawy w 1901 podjął współpracę z architektem Franciszkiem Lilpopem, początkowo jako pomocnik, a później wspólnik.
Należał do organizatorów warszawskiej uczelni politechnicznej, a szczególnie jej Wydziału Architektury, gdzie w listopadzie 1915 rozpoczął wykłady. Od 1919 był profesorem nadzwyczajnym w Katedrze Projektowania Miejskiego, w 1921 uzyskał nominację na profesora zwyczajnego, był także w latach 1915-1919 delegatem do senatu akademickiego. Przez dwa kolejne lata akademickie – 1923/1924 i 1924/1925 – pełnił funkcję dziekana Wydziału Architektury. Działał w organizacjach zawodowych, prezesując kołu architektów Stowarzyszenia Techników oraz Towarzystwu Urbanistów. Należał ponadto do Towarzystwa Popierania Przemysłu Ludowego oraz zainicjował działalność czasopisma „Architektura i Budownictwo“. 
Został pochowany na cmentarzu Powązkowskim (kwatera 165-1-13).
Dorobek architektoniczny.
Miał w dorobku szereg dzieł architektonicznych (część wspólnie z Lilpopem). Z prac warszawskich m.in. budynki: zakładu sióstr nazaretanek przy ulicy Czerniakowskiej 137, ulicy Brackiej 25, Instytutu Aerodynamicznego Politechniki Warszawskiej przy ulicy Nowowiejskiej, Banku Zjednoczonych Ziem Polskich na placu Wareckim, Centralnej Kasy Spółek Rolniczych im. Franciszka Stefczyka przy ulicy Wareckiej, domy przy alei Róż 8 i 10, Bielańskiej 18, Kredytowej 3 i Moniuszki 2. 
W okolicach Warszawy powstały sanatorium przeciwgruźlicze w Rudce oraz zabudowania towarzystwa akcyjnego „Ursus” w Czechowicach. Inne dzieła Jankowskiego to m.in. pałace i dworki w Szatyjowie, Rakiszkach, Raszkowie, Falenicy, Suchowoli, Bondarówce oraz kościół w Małkini. W konkursie na projekt gmachu szkoły handlowej w Łodzi uzyskał I nagrodę.
Według Stanisława Łozy w swoich projektach Jankowski "hołdował kierunkom architektury panującym w Europie środkowej". Julian Samujłło przytacza następujące cechy jego projektów: logikę konstrukcyjną, prostotę, doskonałe wyczucie bryły.

</doc>
<doc id="1449328" url="https://pl.wikipedia.org/wiki?curid=1449328" title="Stasin Polny">
Stasin Polny

Stasin Polny – przystanek kolejowy w Lublinie, na granicy miasta. Mieści się w dzielnicy Węglin Południowy, w części Węglinek. Znajdują się tu 2 perony. 
Historia.
W czasach PRL istniał budynek, gdzie znajdowała się kasa biletowa. Został zlikwidowany pod koniec lat 80. XX wieku.
Został odnowiony w ramach przebudowy linii nr 7. 
W roku 2017 przystanek obsługiwał 0–9 pasażerów na dobę.

</doc>
<doc id="1449331" url="https://pl.wikipedia.org/wiki?curid=1449331" title="Stephen Hunt (irlandzki piłkarz)">
Stephen Hunt (irlandzki piłkarz)

Stephen Hunt (ur. 1 sierpnia 1981 w Portlaoise w Hrabstwie Laois) – irlandzki piłkarz grający na pozycji pomocnika w Ipswich Town. Wcześniej występował w Crystal Palace, Brentford, Reading, Hull City oraz Wolverhampton Wanderers. Ma brata Noela.
W Hull City Hunt zadebiutował 15 sierpnia 2009 roku w przegranym 2:1 meczu z Chelsea, w którym zdobył także gola.
Po zakończeniu sezonu 2009/2010 i spadku Hull City do Championship Hunt podpisał kontrakt z Wolverhampton Wanderers.
14 października 2006 roku w meczu z Chelsea kopnął kolanem w głowę bramkarza londyńskiej drużyny Petra Čecha. Od tego czasu bramkarz Chelsea musiał grać w kasku, który chroni jego głowę przed ryzykiem kolejnych urazów.
Swojego jedynego gola w reprezentacji Hunt zdobył w meczu z Polską 19 listopada 2008 roku.

</doc>
<doc id="1449332" url="https://pl.wikipedia.org/wiki?curid=1449332" title="Port lotniczy Hihifo">
Port lotniczy Hihifo

Port lotniczy Hihifo (IATA: WLS, ICAO: NLWW) – port lotniczy położony w miejscowości Malaʻe, w dystrykcie Hihifo, na wyspie Uvea, w Wallis i Futuna, 5,6 km od Mata-Utu.

</doc>
<doc id="1449335" url="https://pl.wikipedia.org/wiki?curid=1449335" title="Peach">
Peach

Peach (znany również jako Peach [gb]) to angielska grupa tworząca w latach 1991 - 1994. Grali metal progresywny. Oryginalny skład zespołu to: Simon Oakes, Rob Havis, Ben Durling oraz Justin Chancellor. Peach grało jako support przed występami Toola podczas ich europejskiej trasy koncertowej na przełomie 1993-1994 promującej album "Undertow". Samemu następnie wydali płytę "Giving Birth to a Stone". Po serii koncertów promujących ich debiut Peach poszli za ciosem i nagrali drugi album - "Volume II". Nie został on jednak nigdy wydany ze względu na kłopoty wydawnictwa. W 1995 Oakes odszedł od zespołu. Próbowano zastąpić go innym wokalistą - Rodem Sterlingiem. Na tym jednak kłopoty grupy się nie skończyły. Wkrótce również i Rob Havis zmienił zespół, odchodząc do innego supportera Toola - Submarine (później zmienili nazwę na JetBoy DC). Ostatecznie muzycy odeszli od nazwy Peach zmieniając ja na Sterling. Mimo tego zabiegu wkrótce odszedł i Justin Chancellor zastępując w 1995 w zespole Tool basistę Paula D’Amoura. 
W 2000 wznowiony album "Giving Birth to a Stone" niespodziewanie odniósł sukces, co skłoniło Simona Oakesa i Roba Havisa do reaktywacji zespołu, jednakże Chancellor i Durling nie byli już tym zainteresowani. Muzycy zdecydowali się wtedy grać jako Suns of the Tundra, do teraz grając kilka ze starych przebojów Peach na swoich koncertach.

</doc>
<doc id="1449336" url="https://pl.wikipedia.org/wiki?curid=1449336" title="MyAir">
MyAir

MyAir – nieistniejąca włoska tania linia lotnicza z siedzibą w Torri di Quartesolo.
Linia została założona w 2004 r. i rozpoczęła działalność 17 grudnia tego samego roku.
W dniu 24 lipca 2009 r. włoski urząd lotnictwa cywilnego zawiesił licencję na przewozy lotnicze. Podstawą takiej decyzji była trudna sytuacja finansowa linii.
W dniu 24 lutego 2010 r. sąd w Vicenzy ogłosił bankructwo linii.

</doc>
<doc id="1449338" url="https://pl.wikipedia.org/wiki?curid=1449338" title="Sabzewar">
Sabzewar

Sabzewar (perski: سبزوار) – miasto w północno-wschodnim Iranie, w prowincji Chorasan. W 2005 r. miasto to zamieszkiwało 214 165 osób.
W mieście mieści się ośrodek handlowy, rzemiosła tkackiego oraz przemysłu spożywczego.

</doc>
<doc id="1449339" url="https://pl.wikipedia.org/wiki?curid=1449339" title="Torrassa">
Torrassa

Torrassa – stacja metra w Barcelonie, na linii 1. Stacja została otwarta w 1987.

</doc>
<doc id="1449342" url="https://pl.wikipedia.org/wiki?curid=1449342" title="August Wilhelm Neidhardt von Gneisenau">
August Wilhelm Neidhardt von Gneisenau



</doc>
<doc id="1449343" url="https://pl.wikipedia.org/wiki?curid=1449343" title="Santa Eulàlia (stacja metra)">
Santa Eulàlia (stacja metra)

Santa Eulàlia – stacja metra w Barcelonie, na linii 1. Stacja została otwarta w 1987.

</doc>
<doc id="1449345" url="https://pl.wikipedia.org/wiki?curid=1449345" title="Aleksandr Riazancew (szachista)">
Aleksandr Riazancew (szachista)

Aleksandr Riazancew, ros. Александр Рязанцев (ur. 12 września 1985) – rosyjski szachista i trener szachowy ("FIDE Senior Trainer" od 2013), arcymistrz od 2001 roku.
Kariera szachowa.
Znaczące międzynarodowe sukcesy zaczął odnosić w bardzo młodym wieku. Pomiędzy 1995 a 2002 r. wielokrotnie reprezentował swój kraj na mistrzostwach świata i Europy juniorów, zdobywając 4 medale: dwa złote (Cannes 1997, MŚ do 12 lat oraz Mureck 1998, ME do 14 lat), srebrny (Verdun 1995, ME do 10 lat) oraz brązowy (Tallinn 1997, ME do 12 lat). W 2000 r. wystąpił w reprezentacji kraju na rozegranej w Arteku olimpiadzie juniorów do 16 lat, zdobywając wraz z drużyną złoty medal. W 2006 r. zdobył tytuł indywidualnego mistrza Moskwy.
Odniósł szereg sukcesów w turniejach międzynarodowych, m.in.:
Najwyższy ranking w dotychczasowej karierze (stan na wrzesień 2017) osiągnął 1 lipca 2012 r., z wynikiem 2720 punktów zajmował wówczas 27. miejsce na światowej liście FIDE, jednocześnie zajmując 8. miejsce wśród rosyjskich szachistów.

</doc>
<doc id="1449353" url="https://pl.wikipedia.org/wiki?curid=1449353" title="European archives of psychiatry and clinical neuroscience">
European archives of psychiatry and clinical neuroscience



</doc>
<doc id="1449355" url="https://pl.wikipedia.org/wiki?curid=1449355" title="Virdžina">
Virdžina

Virdžina ("Вирџина") – jugosłowiańsko-francuski dramat filmowy z 1991 roku w reżyserii Srđana Karanovicia.
Opis fabuły.
Koniec XIX wieku, mała wyizolowana wioska nad Morzem Adriatyckim. Według silnej tu tradycji patriarchalnej panuje przekonanie, iż brak syna źle wróży dla rodziny, którą uważa się wtedy za wyklętą. Odwrócić zły los, może tylko jedno: traktowanie jednej z córek jak chłopca. Taką córką jest tytułowa Virdžina, którą zmuszono do bycia chłopcem.
Realizacja filmu.
Film Srđana Karanovića wyznaczał symboliczny koniec pewnej epoki w historii kinematografii na Bałkanach. Powstawał w koprodukcji Belgradu i Zagrzebia, z mieszaną ekipą aktorską. Scenariusz napisał Karanović wspólnie z chorwackim reżyserem Rajko Grliciem. Ujęcia były kręcone w krajobrazie serbskich enklaw w Chorwacji. Film został ukończony z trudem, ponieważ wówczas rozpoczęły się pierwsze starcia zbuntowanych Serbów z chorwacką armią. Film "Virdžina" stał się więc ostatnim filmem jugosłowiańskim.

</doc>
<doc id="1449357" url="https://pl.wikipedia.org/wiki?curid=1449357" title="Jasmine Guy">
Jasmine Guy

Jasmine Guy (ur. 10 marca 1962 w Bostonie, w stanie Massachusetts) – amerykańska aktorka, piosenkarka i tancerka. W Polsce znana z roli Roxy w serialu "Trup jak ja".

</doc>
<doc id="1449360" url="https://pl.wikipedia.org/wiki?curid=1449360" title="7.5 cm Feldkanone 18">
7.5 cm Feldkanone 18



</doc>
<doc id="1449361" url="https://pl.wikipedia.org/wiki?curid=1449361" title="Ulica Nadbystrzycka w Lublinie">
Ulica Nadbystrzycka w Lublinie

Ulica Nadbystrzycka w Lublinie – duża arteria komunikacyjna Lublina, rozpoczynającą się od ulicy Janowskiej (przy wiadukcie kolejowym), a kończąca skrzyżowaniem z ulicami Narutowicza, Głęboką oraz Muzyczną. Nazwa ulicy pochodzi od przepływającej tuż obok rzeki Bystrzycy. Ulica na odcinkach od Janowskiej do Ronda Narodowych Sił Zbrojnych oraz od ulicy Zana do Głębokiej jest jednojezdniowa po jednym pasie w każdą stronę. Natomiast na odcinku Zana–Rondo NSZ dwujezdniowa po dwa pasy ruchu w każdym kierunku.
Otoczenie.
Przy ulicy znajdują się m.in. Politechnika Lubelska i kościół parafialny pw. Przemienienia Pańskiego.
Komunikacja miejska.
Ulicą kursują następujące linie MPK Lublin i firm prywatnych:
linie autobusowe.
linie trolejbusowe

</doc>
<doc id="1449368" url="https://pl.wikipedia.org/wiki?curid=1449368" title="8.8 cm KwK 43">
8.8 cm KwK 43



</doc>
<doc id="1449371" url="https://pl.wikipedia.org/wiki?curid=1449371" title="Toby Cohn">
Toby Cohn

Toby Cohn (ur. 26 grudnia 1866 we Wrocławiu, zm. 22 sierpnia 1929 w Berlinie) – niemiecki lekarz neurolog i psychiatra, profesor tytularny, autor podręcznika elektroterapii.
Życiorys.
Syn kupca Bernharda Cohna (1840–1914) i Rosalie z domu Cutmacher. Uczęszczał do Gimnazjum Św. Elżbiety w rodzinnym mieście do 1885 roku. Następnie studiował na Uniwersytecie we Wrocławiu, gdzie jego nauczycielem był m.in. Carl Wernicke, i na Uniwersytecie we Fryburgu. W 1891 roku został doktorem medycyny. Od kwietnia 1892 do stycznia 1893 był wolontariuszem w Klinice Psychiatrycznej i Chorób Nerwowych we Wrocławiu u Wernickego. Od 1893 roku w prywatnej poliklinice Emanuela Mendla w Berlinie. Mianowany profesorem tytularnym. Należał do zarządu Gminy Żydowskiej w Berlinie. Żonaty z Gertrud z domu Sokolowski. Zmarł 22 sierpnia 1929 w Berlinie. Pochowany jest na cmentarzu żydowskim w Berlinie-Weißensee (kwatera A6).
Prowadził prywatną poliklinikę w Berlinie pod adresem Karlstraße 20a, w której prowadził również zajęcia dla studentów medycyny i lekarzy praktyków. Jego uczniami byli m.in. Fritz Perls i Hermann Wolfgang Zahn. Cohn był biegłym w głośnej sprawie morderczyni Hedwig Müller.
Dorobek naukowy.
Cohn był autorem ponad 50 publikacji naukowych. Jego podręcznik elektroterapii "Leitfaden der Elektrodiagnostik und Elektrotherapie für Praktiker und Studierende" doczekał się siedmiu wydań, ostatnie z 1924 roku, a także tłumaczeń na języki angielski, włoski, rosyjski i polski. Ponadto był autorem kilkunastu prac, dotyczących głównie elektroterapii i diagnostyki chorób neurologicznych. W 1920 roku jako pierwszy opisał łojotok w przebiegu parkinsonizmu (u pacjentów ze śpiączkowym zapaleniem mózgu). Spopularyzował wprowadzone przez Jolly’ego określenie miastenii, "myasthenia pseudoparalytica". Napisał część haseł do "Diagnostisch-therapeutisches Lexikon für praktische Ärzte".
Pośmiertnie, staraniem syna Fritza, ukazał się zbiór przetłumaczonych przez niego psalmów ("Psalmen und Gebete in der Übersetzung aus dem hebräischen").

</doc>
<doc id="1449373" url="https://pl.wikipedia.org/wiki?curid=1449373" title="Leokadia Pancewiczowa">
Leokadia Pancewiczowa

Leokadia Pancewiczowa z d. Rzecznik, 1 v. Pancewicz 2 v. Leszczyńska, również znana jako Leokadia Pancewicz-Leszczyńska (ur. 8 listopada 1888 w Warszawie, zm. 26 grudnia 1974 tamże) − polska aktorka teatralna i gwiazda kina międzywojennego.
Życiorys.
Urodziła się 8 listopada 1888 w Warszawie. Jej siostrą była aktorka Janina Szreniawa. 
Na deskach teatru debiutowała 14 listopada 1906 jako Kowalka w przedstawieniu "W noc lipcową" w zespole Wandy Jarszewskiej podczas występów w Kijowie (wystąpiła pod prawdziwym nazwiskiem pierwszego męża Stanisława Pancewicza − mianowicie Leokadia Klan). W następnych latach związana była z grupą Bolesława Bolesławskiego z którym grała na scenach Lubina i Radomia. Następnie występowała w Warszawie, Łodzi, Kijowie i w prowincjonalnych teatrach. Była znana i rozpoznawalna, lecz dopiero po 10 latach pracy w krakowskim Teatrze im. Juliusza Słowackiego (1913−1923) zdobyła uznanie artystyczne. 
Była znakomitą recytatorką, ponadto miała posągową postawę, urodę i piękny mocny głos. Po ponad 50 sztukach przeniosła się z Krakowa do Warszawy, gdzie poślubiła swojego drugiego męża Jerzego Leszczyńskiego, z którym tworzyła duet na scenach wielu warszawskich teatrów. Po wybuchu wojny zaprzestała aktywność zawodową. Po upadku powstania warszawskiego zamieszkała ponownie w Krakowie, gdzie wystąpiła po raz pierwszy po wojnie w Teatrze Kameralnym TUR. Jednak już w 1946 powróciła do Warszawy i do końca kariery grała w Teatrze Polskim. 
W 1965 obchodziła jubileusz 59-lecia pracy artystycznej, w tym samym roku przeszła na emeryturę. Od 1937 była członkiem ZASP-u.
Została pochowana na cmentarzu Powązkowskim w Warszawie (kwatera A-6-3).

</doc>
<doc id="1449374" url="https://pl.wikipedia.org/wiki?curid=1449374" title="Trzy serca">
Trzy serca



</doc>
<doc id="1449377" url="https://pl.wikipedia.org/wiki?curid=1449377" title="Ulica Wileńska w Lublinie">
Ulica Wileńska w Lublinie

Ulica Wileńska w Lublinie – ulica położona w lubelskiej dzielnicy LSM (dzielnica administracyjna Rury), między osiedlami Mickiewicza i Słowackiego, łącząca rondo im. Nauczycieli Tajnego Nauczania z ulicą Głęboką. Ulica zbudowana jest w systemie jednojezdniowym, ma dwa pasy ruchu w każdym kierunku. Przy ulicy znajduje się znany wśród Lublinian targ z charakterystycznymi pawilonami, wkomponowanymi w osiedle projektu Oskara Hansena.
Komunikacja miejska.
Ulicą kursują następujące linie MPK Lublin:

</doc>
<doc id="1449378" url="https://pl.wikipedia.org/wiki?curid=1449378" title="Leokadia Pancewicz-Leszczyńska">
Leokadia Pancewicz-Leszczyńska



</doc>
<doc id="1449379" url="https://pl.wikipedia.org/wiki?curid=1449379" title="Salangana himalajska">
Salangana himalajska

Salangana himalajska ("Aerodramus brevirostris") − gatunek małego ptaka z rodziny jerzykowatych (Apodidae).
Występowanie.
Salangana himalajska występuje od północnych Indii, Nepalu, Bhutanu, po środkowe Chiny i północną część Półwyspu Indochińskiego. Ptak ten zamieszkuje tereny górzyste na wysokości ok. 1200–3600 m n.p.m. Gnieździ się w wielkich koloniach w jaskiniach. Zimą zasięg występowania rozszerza się na południe po Półwysep Malajski, być może także Sumatrę i Andamany.
Systematyka.
Międzynarodowy Komitet Ornitologiczny (IOC) wyróżnia trzy podgatunki "A. brevirostris":
Dawniej niektórzy autorzy za podgatunek "A. brevirostris" uznawali też salanganę jawajską ("A. vulcanorum"), obecnie klasyfikowaną jako osobny gatunek.
Ubarwienie.
Upierzenie brązowe z jaśniejszym od reszty ciała kuprem.
Pożywienie.
Głównie błonkówki i muchówki chwytane w locie.
Status.
IUCN uznaje salanganę himalajską za gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako pospolity w większości swego zasięgu lęgowego. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za prawdopodobnie stabilny.

</doc>
<doc id="1449381" url="https://pl.wikipedia.org/wiki?curid=1449381" title="Cohn">
Cohn



</doc>
<doc id="1449382" url="https://pl.wikipedia.org/wiki?curid=1449382" title="Wyszcza liha (1998/1999)">
Wyszcza liha (1998/1999)

Wyszcza liha w piłce nożnej 1998/1999 – VIII edycja najwyższych w hierarchii rozgrywek ligowych ukraińskiej klubowej piłki nożnej. Sezon rozpoczął się 7 lipca 1998, a zakończył się 25 czerwca 1999.
Drużyny.
Zespoły występujące w Wyszczej Lidze 1998/1999
Uwagi
Końcowa tabela.
Mecz za prawo pozostania w lidze: 4 lipca 1999 r. Kijów
Prykarpattia Iwano-Frankiwsk-FK Czerkasy - 3:1
Klub Prykarpattia Iwano-Frankiwsk obronił się przed spadkiem.
Medaliści.
"(liczba meczów i goli w nawiasach)"
Uwaga: Piłkarze oznaczone "kursywą" występowali również na innych pozycjach.

</doc>
<doc id="1449383" url="https://pl.wikipedia.org/wiki?curid=1449383" title="Ulica Fabryczna w Lublinie">
Ulica Fabryczna w Lublinie

Ulica Fabryczna w Lublinie – jedna z głównych ulic Lublina, przebiega przez dzielnicę Za Cukrownią w jej części Piaski oraz na granicy dzielnic Kośminek i Bronowice.
Przebieg.
Rozpoczyna się przy rondzie Lubelskiego Lipca 80, a kończy na skrzyżowaniu z Drogą Męczenników Majdanka, ul. Wolską i Łęczyńską. W swym biegu ulica przecina Czerniejówkę. 
Obiekty.
Przy ulicy znajduje się Park Bronowicki, a także kościół pw. świętego Michała Archanioła. 
Historia.
W dniu 15 października 1916 r. na polecenie c. i k. generał-gubernatora austriackiego ulicę Fabryczną włączono w granice administracyjne miasta Lublina.
W czasach PRL ulica nosiła nazwę „Armii Czerwonej”, gdyż tą drogą Sowieci wkraczali do Lublina w lipcu 1944 roku.
Remont.
Od lutego 2019 r. ulica jest wyłączona z ruchu kołowego.. Zerwano most na Czerniejówce.
Komunikacja Miejska.
Ulicą kursuje wiele autobusów i trolejbusów. Znajdują się tam 2 przystanki autobusowe. Nad ulicą rozwieszona jest trakcja trolejbusowa. Ze względu na remont ulicy przystanki i ruch autobusów są wyłączone, a trakcja trolejbusowa zdjęta. Autobusy kursują objazdem przez ul. Lubelskiego Lipca '80 i ul. Wolską

</doc>
<doc id="1449385" url="https://pl.wikipedia.org/wiki?curid=1449385" title="Dupa z marmuru">
Dupa z marmuru

Dupa z marmuru (serb.-chorw. "Dupe od mramora") – jugosłowiański dramat filmowy, satyra antywojenna z 1995 w reżyserii Želimira Žilnika. Film wyprodukowała telewizja B92.
Opis fabuły.
Bohaterami jest ekscentryczna para: transwestyta Merlin i prostytutka Sanela. Oboje zamieszkali razem na przedmieściu Belgradu. U tej dwójki pojawia się pewnego dnia Dzoni. Jest żołnierzem, który właśnie wrócił z frontu bośniackiego. To agresywny, uzbrojony "zły facet", który desperacko potrzebuje seksu, aby uspokoić swoje destrukcyjne żądze.
Wymowa filmu.
Film ma wymowę antywojenną w stylu "make love, not war", w tym wypadku w ujęciu satyrycznym.

</doc>
<doc id="1449387" url="https://pl.wikipedia.org/wiki?curid=1449387" title="Yanyarrie">
Yanyarrie

Yanyarrie - XIX-wieczna miejscowość w Australii Południowej. Nazwa wywodzi się aborygeńskiego słowa znaczącego "orle pióra". Nazwę "Yanyarrie" nosi także seria win firmy "Hahn Barossa Vineyards".

</doc>
<doc id="1449388" url="https://pl.wikipedia.org/wiki?curid=1449388" title="Faustyn Gryliński">
Faustyn Gryliński

Faustyn Gryliński (ur. 1830, zm. 1866) – organizator i dowódca oddziału (ok. pół tysiąca powstańców) w powstaniu styczniowym.
Pochodził z Galicji i był uczniem Polskiej Szkoły Wojskowej we Włoszech oraz walczył pod rozkazami Giuseppe Garibaldiego.
Mjr Faustyn Gryliński 400-osobowy oddział powstańczy, którym dowodził, sformował na terenie dawnego województwa sandomierskiego. Głównie składał się z ochotników z powiatu opatowskiego. Faustyn Gryliński, konsekwentnie odmawiał przejścia pod rozkazy Dionizego Czachowskiego. Dopiero za trzecim razem Gryliński zgodził się przybyć na wyznaczony przez Dionizego punkt zborny. Mimo stawienia się na wezwanie ciągle był przeciwny połączeniu z Czachowskim, jednak wreszcie się zgodził.
Na początku kwietnia 1863 Gryliński przybył wraz z oddziałem do lasów iłżeckich na wezwanie Dionizego Czachowskiego, jako naczelnika wszystkich sił województwa sandomierskiego. Oddział liczył wówczas 240 strzelców, 150 kosynierów i 60 koni jazdy.
Po bitwie pod Grabowcem 16 kwietnia 1863 r., odłączył się od Dionizego Czachowskiego i przed bitwą pod Brodami, udał się pod Wąchock w odwiedziny córki zawiadowcy rządowych hut żelaza.
18 kwietnia 1863 na słabo zabezpieczony obóz Grylińskiego pod Brodami uderzyła kolumna wojsk rosyjskich pod dowództwem mjra Klewcowa i całkowicie go rozgromiła. Z jego oddziału zostało jedynie 80 niedobitków.
20 października 1863 r. brał udział w bitwie pod Oksą pod dowództwem Zygmunta Chmieleńskiego, gdzie został ranny i awansował na stopień pułkownika.
Zmarł w Egipcie w 1866 roku w wieku 36 lat.

</doc>
<doc id="1449389" url="https://pl.wikipedia.org/wiki?curid=1449389" title="Saltimbocca">
Saltimbocca

Saltimbocca (od wł. "salta in bocca" – dosł. „skacze do ust”) – eskalopki cielęce, popularna potrawa kuchni włoskiej. 
Przyrządzane z lekko rozbitego płata cielęciny ("carne di vitello") oraz plasterka surowej szynki ("prosciutto crudo"), obłożonych liściem szałwii, zwiniętych w rulon i obsmażanych na oleju, a następnie duszonych z dodatkiem białego wytrawnego wina. Danie to uważane jest za typowe dla kuchni rzymskiej ("alla romana").

</doc>
<doc id="1449391" url="https://pl.wikipedia.org/wiki?curid=1449391" title="George Campbell">
George Campbell

George John Douglas Campbell, 8. książę Argyll i 1. książę Argyll KG, KT (ur. 30 kwietnia 1823 w zamku Ardencaple, zm. 24 kwietnia 1900 w zamku Inveraray) – brytyjski arystokrata, polityk i naukowiec, członek Partii Liberalnej, minister w rządach lorda Aberdeena, lorda Palmerstona, lorda Russella i Williama Ewarta Gladstone’a.
Życiorys.
Był najstarszym synem Johna Campbella, 7. księcia Argyll, i Joan Glassel, córki Johna Glassela. Wykształcenie odebrał w Eton College, na Uniwersytecie St Andrews oraz w Trinity College na Uniwersytecie Cambridge. Po śmierci ojca w 1847 r. odziedziczył tytuł 8. księcia Argyll i zasiadł w Izbie Lordów. Wcześniej był tytułowany markizem Lorne. W 1892 r. otrzymał dodatkowo tytuł 1. księcia Argyll w parostwie Zjednoczonego Królestwa. Był kawalerem Orderu Podwiązki (1884) i Orderu Ostu (1856). Był kanclerzem Uniwersytet St Andrews w latach 1851–1900 i rektorem Uniwersytetu Glasgow w latach 1854–1856. Od 1862 r. był Lordem Namiestnikiem Argyllshire.
Szybko dał się poznać jako znakomity mówca. Swoją pierwszą mowę w parlamencie wygłosił podczas debaty o ustawie nadającej równe prawa Żydom. Pisał również pamflety na temat sytuacji Kościoła Szkocji. W 1852 r. został Lordem Tajnej Pieczęci. W latach 1855–1858 był poczmistrzem generalnym. W latach 1859–1866 ponownie był Lordem Tajnej Pieczęci. W 1868 r. został ministrem ds. Indii i pozostał na tym stanowisku do upadku liberalnego rządu w 1874 r. W tym czasie, wbrew opinii władz kolonii, odmówił udzielenia wsparcia szachowi Afganistanu. Szer Ali Chanowi, w walce z Rosjanami, co w najbliższym czasie doprowadziło do wybuchu II wojny brytyjsko-afgańskiej.
W 1880 r. po raz trzeci został Lordem Tajnej Pieczęci. Zrezygnował w 1881 r. w proteście przeciwko poparciu premiera Gladstone’a dla autonomii Irlandii. Kiedy w 1886 r. Gladstone przedstawił "Home Rule Bill", Argyll zerwał z Partią Liberalną, ale nie przeszedł do Partii Liberalno-Unionistycznej.
Książę Argyll prowadził również działalność naukową. Zaliczał się do grona największych krytyków teorii ewolucji Charlesa Darwina. Pisywał również na tematy ekonomiczne. Był geologiem-amatorem i członkiem Towarzystwa Królewskiego (od 1851 r.).
Rodzina.
31 lipca 1844 r. w Trentham poślubił lady Elizabeth Sutherland-Leveson-Gower (30 maja 1824 – 25 maja 1878), córkę George’a Sutherlanda-Levesona-Gowera, 2. księcia Sutherland, i lady Harriet Howard, córki 6. hrabiego Carlisle. George i Elizabeth mieli razem pięciu synów i siedem córek:
13 sierpnia 1881 r. w Danbury Palace w hrabstwie Essex poślubił Amelię Marię Claughton (12 kwietnia 1843 – 4 stycznia 1894), córkę Thomasa Claughtona i Julii Ward, córki 10. barona Ward of Birmingham. Małżonkowie nie mieli razem dzieci.
30 lipca 1895 r. w Ripon w hrabstwie Yorkshire poślubił Idę Erskine McNeill (zm. 24 grudnia 1925), córkę Archibalda McNeilla. Małżonkowie nie mieli razem dzieci.

</doc>
<doc id="1449392" url="https://pl.wikipedia.org/wiki?curid=1449392" title="Péter Farkas">
Péter Farkas

Péter Farkas (ur. 14 sierpnia 1968 w Budapeszcie) – węgierski zapaśnik w stylu klasycznym.
W 1988 został młodzieżowym mistrzem Europy. Na Igrzyskach Olimpijskich w Barcelonie w 1992 zdobył złoty medal. Zajął siedemnaste miejsce w Atlancie 1996. Do jego osiągnięć należą również dwa tytuły mistrza świata (1990, 1991). Ma w swoim dorobku także dwa medale Mistrzostw Europy: złoty (1991) i srebrny (1996). Dwukrotnie był mistrzem Węgier (1988, 1989).
W 2008 wraz z bratem Karolym został skazany przez węgierski sąd na karę więzienia za handel narkotykami - była to jedna z największych afer narkotykowych na Węgrzech. Tuż przed odczytaniem wyroku udało mu się jednak wraz z bratem uciec z sali rozpraw. Zatrzymano go jednak w Andorze 26 grudnia 2009.

</doc>
<doc id="1449394" url="https://pl.wikipedia.org/wiki?curid=1449394" title="August Torma">
August Torma

August Torma, właśc. do 1940 roku "August Schmidt" (ur. 19 lutego 1895, zm. 12 marca 1971 w Londynie) – estoński dyplomata, wieloletni poseł Estonii w Wielkiej Brytanii. 

</doc>
<doc id="1449398" url="https://pl.wikipedia.org/wiki?curid=1449398" title="Droga krajowa B49 (Austria)">
Droga krajowa B49 (Austria)

Droga krajowa B49 (Bernstein Straße) - droga krajowa we wschodniej Austrii prowadząca równolegle do granicy ze Słowacją. Arteria zaczyna się na skrzyżowaniu z B9 tuż obok mostu nad Dunajem w rejonie miasta Bad Deutsch-Altenburg i prowadzi w kierunku północnym. Droga kończy się na skrzyżowaniu - z prowadzącą do granicy z Czechami – drogą B47.

</doc>
<doc id="1449399" url="https://pl.wikipedia.org/wiki?curid=1449399" title="Droga krajowa B8a (Austria)">
Droga krajowa B8a (Austria)



</doc>
<doc id="1449402" url="https://pl.wikipedia.org/wiki?curid=1449402" title="Samsoe (ser)">
Samsoe (ser)

Samsoe – rodzaj duńskiego sera, który produkowany jest z krowiego mleka. Ser ten zalicza się do serów dojrzewających, podpuszczkowych oraz twardych. Ser samsoe ma łagodny smak i orzechowy zapach.

</doc>
<doc id="1449403" url="https://pl.wikipedia.org/wiki?curid=1449403" title="Michael Logue">
Michael Logue

Michael Logue (ur. 1 października 1840 w Kilmacrennan, zm. 19 listopada 1924 w Armagh) – irlandzki duchowny katolicki, arcybiskup Armagh w latach 1887-1924, prymas całej Irlandii i kardynał.
Życiorys.
Był synem kowala. Ukończył seminarium w Maynooth. Ze względu na swój talent do nauki został skierowany do Paryża, gdzie po święceniach został profesorem dogmatyki w irlandzkim Kolegium. Do kapłaństwa ordynowany w grudniu 1866 roku. 
13 maja 1879 został mianowany biskupem swej rodzinnej diecezji Raphoe. Sakry udzielił mu Daniel McGettigan, prymas całej Irlandii. W kwietniu 1887 został koadiutorem abp McGettigana z prawem następstwa po nim. Sukcesję przejął już po paru miesiącach. W 1893 otrzymał kapelusz kardynalski z tytułem prezbitera Santa Maria della Pace. Był pierwszym w historii następcą św. Patryka, który został kardynałem. Brał udział w konklawe 1903, 1914 i 1922 roku. Zmarł po 37 latach kierowania Kościołem irlandzkim, jako najstarszy kardynał prezbiter (protoprezbiter).

</doc>
<doc id="1449404" url="https://pl.wikipedia.org/wiki?curid=1449404" title="Logorytmika">
Logorytmika

Logorytmika – jedna z metod stosowanych w logopedii i rehabilitacji osób z wadami słuchu.
Polega na połączeniu terapii logopedycznej z rytmiką, aby oddziaływać na sferę słuchową, słuchowo-ruchową i ruchową osoby, którą się leczy bądź rehabilituje. Metodę tę stosuje się przede wszystkim w pracy z dziećmi, przy czym na jej skuteczność nie ma wpływu ich rozwój intelektualny czy też ruchowy, jak również wrażliwość muzyczna czy jej brak. Najistotniejszym elementem w stosowanych ćwiczeniach słowno-ruchowych jest rytm.
Początki logorytmiki.
Współczesne założenia logorytmiki w znacznej mierze oparte są na badaniach i wnioskach Émile’a Jaques-Dalcroze’a (1865–1950), twórcy rytmiki. Zauważył on, że człowiek posiada naturalne dążenia do koordynacji ruchu (harmonia mózgu i ciała). Odkrył też, że dążenia te mogą mieć istotną wartość terapeutyczną.
Jego następcą był Carl Orff (1895–1982). Tworząc swą koncepcję, badał syntezę słowa, muzyki i ruchu. Opracował program zajęć ruchowych ściśle powiązanych z rytmizowanym mówieniem, śpiewem oraz grą na wybranych instrumentach.
Założenia naukowe.
W praktyce logorytmika polega na wykonywaniu ćwiczeń muzyczno-ruchowych. Mają one formę zabawy, dzięki której można wykształcić lub usprawnić ruchy całego ciała (makroruchy), a co za tym idzie – pośrednio usprawnić narządy mowy (mikroruchy). Głównym celem jest więc korygowanie wad mowy i słuchu, a przy tym uwrażliwienie na cechy wspólne muzyki i mowy, takie jak: rytm, melodia, tempo, dynamika, barwa dźwięku.
Ćwiczenia te rozwijają umiejętności sprawnego wykonywania ruchu, pomagają w orientowaniu się w czasie i przestrzeni, sprzyjają poprawie koncentracji, stymulują sprawniejsze myślenie. Ponadto mogą być przydatne w wypracowaniu pewnych cech charakteru (np. zdyscyplinowania, poczucia odpowiedzialności, umiejętności pracy w grupie). Są więc też środkiem stosowanym w terapii osób z zaburzeniami na tle społecznym.
Najlepsze efekty daje cykl zajęć terapeutycznych.

</doc>
<doc id="1449406" url="https://pl.wikipedia.org/wiki?curid=1449406" title="Elsa Lanchester">
Elsa Lanchester

Elizabeth Lanchester Sullivan (ur. 28 października 1902 w Londynie, zm. 26 grudnia 1986 w Los Angeles) − brytyjska aktorka, dwukrotnie nominowana do Oscara za role drugoplanowe.
Życiorys.
Elsa Lanchester urodziła się na przedmieściach Londynu jako córka Jamesa „Shamusa” Sullivana (1872-1945) i Edith „Biddy” Lanchester (1871-1966). Oboje rodzice byli zaangażowani w sprawy polityki socjalistycznej. Miała starszego o 5 lat brata – Waldo Lanchestera Sullivana, który był lalkarzem i posiadał teatr lalek w Brighton.
Elsa w wieku 10 lat pobierała nauki tańca u samej Isadory Duncan w jej szkole – Bellevue School w Paryżu w roku 1912. Debiutowała w 1922 roku w sztuce "Thirty Minutes in a Street" na West Endzie. W kinie debiutowała w roku 1927 w obrazie "One of the Best". Kilka lat później w 1929 roku poślubiła aktora Charlesa Laughtona.
W 1932 roku Elsa Lanchester podpisała kontrakt z wytwórnią Metro-Goldwyn-Mayer. Wystąpiła w filmie Alexandra Kordy "Prywatne życie Henryka VIII" u boku męża. On grał Henryka VIII, ona jego czwartą żonę Annę z Kleve. Jej kariera nabrała tempa. Wystąpiła w tytułowej roli w filmie "Narzeczona Frankensteina", jednak jej nazwisko nie zostało wymienione przed tytułem filmu.
Po filmach "Lassie wróć", "Żona biskupa" i "Ostrze brzytwy" dostała rolę w filmie "Przyjdź do stajni" u boku Loretty Young i Celeste Holm. Została nominowana do Oscara za najlepszą drugoplanową rolę kobiecą. Jednak jej kariera filmowa załamała się, więc Elsa postanowiła występować w teatrze.
Do kina powróciła w 1958 rolą w filmie "Świadek oskarżenia" znów u boku męża. I znów została nominowana do Oscara, lecz nagrody nie zdobyła. W następnych latach grywała role drugoplanowe i epizody w serialach. Wystąpiła również w filmie Disneya "Mary Poppins" u boku Julie Andrews.
W 1962 roku zmarł mąż Elsy Charles Laughton. Po jego śmierci Elsa napisała wspomnienia, w których ujawniła, że jej mąż nie chciał mieć z nią dzieci, gdyż był gejem, a ona sama na początku kariery dwa razy poddała się aborcji.
Niedługo po wydaniu swojej autobiografii, zdrowie Lanchester pogorszyło się. W ciągu 30 miesięcy, doznała dwóch udarów mózgu, stając się całkowicie ubezwłasnowolniona i wymagała stałej opieki. Była obłożnie chora. W marcu 1986 roku Motion Picture Television Fund wyceniło jej majątek na 900 000 dolarów.
Elsa Lanchester zmarła w wieku 84 lat na zapalenie oskrzeli w swoim domu w dzielnicy Los Angeles – Woodland Hills. Ciało zostało poddane kremacji 5 stycznia 1987, a prochy rozsypano nad Oceanem Spokojnym.

</doc>
<doc id="1449407" url="https://pl.wikipedia.org/wiki?curid=1449407" title="Droga krajowa B47 (Austria)">
Droga krajowa B47 (Austria)

Droga krajowa B47 (Lundenburger Straße) - droga krajowa we wschodniej Austrii. Arteria zaczyna się na skrzyżowaniu z B7 w miejscowości Wilfersdorf i biegnie na północ do dawnego przejścia granicznego z Czechami, gdzie spotyka się z czeską drogą krajową 55.

</doc>
<doc id="1449410" url="https://pl.wikipedia.org/wiki?curid=1449410" title="Konwencja polsko-gdańska (1920)">
Konwencja polsko-gdańska (1920)

Konwencja polsko-gdańska (zwana potocznie „Konwencją paryską”) – konwencja zawarta w Paryżu 9 listopada 1920 przez Rzeczpospolitą Polską i przedstawicieli Wolnego Miasta Gdańska (w organizacji) w wykonaniu postanowień traktatu wersalskiego o ustanowieniu Wolnego Miasta Gdańska i szczególnych prawach Polski w Wolnym Mieście (art. 104–108 traktatu). Konwencja regulowała prawa Polski w Gdańsku i wzajemne stosunki prawne Polski i Wolnego Miasta Gdańska w sprecyzowaniu postanowień traktatu wersalskiego (art. 104 traktatu). 
Układ, sporządzony w językach miarodajnych angielskim i francuskim, podpisali: ze strony polskiej wysłannik RP do Ligi Narodów Ignacy Jan Paderewski (złożył swój podpis dopiero 15 listopada, w tym dniu ukonstytuowało się Wolne Miasto Gdańsk), zaś ze strony gdańskiej nadburmistrz miasta Gdańska Heinrich Sahm i deputowany do Zgromadzenia Konstytucyjnego Wolnego Miasta Gdańska, Wilhelm Schümmer z Partii Centrum.
Konwencja zarejestrowana została w Sekretariacie Ligi Narodów 25 sierpnia 1925 r. Depozytariuszem był rząd francuski (art. 40). 
Zgodnie z postanowieniami konwencji, Polska odpowiadała za prowadzenie spraw zagranicznych i ochronę interesów obywateli Wolnego Miasta Gdańska za granicą, zawieranie umów międzynarodowych w imieniu Wolnego Miasta, zgodę na zaciąganie zagranicznych zobowiązań kredytowych przez Wolne Miasto, oraz rejestr statków pływających pod gdańską banderą. Terytorium Wolnego Miasta należało do obszaru celnego Rzeczypospolitej Polskiej, a kontrola celna była prowadzona przez polskich funkcjonariuszy celnych zarówno na granicy Wolnego Miasta z Niemcami, jak i na granicy morskiej. Polska miała zapewnione prawo do bezpośredniego eksportu i importu towarów przez port gdański, posiadania własnej służby pocztowej, telefonicznej i telegraficznej, była właścicielem kolei na obszarze Wolnego Miasta (z wyjątkiem linii tramwajowych). Ustanowiono wspólną polsko-gdańską Radę Portu i Dróg Wodnych Gdańska (z parytetem obu stron – do pięciu przedstawicieli dla każdej z nich i prezydenta mianowanego wspólnie przez Rząd RP i władze Wolnego Miasta Gdańska) z uprawnieniami zarządu portem, urządzeń służących portowi i swobodzie żeglugi na Wiśle. Art. 33 zobowiązywał Wolne Miasto Gdańsk do przestrzegania praw "mniejszości rasowych, religijnych i językowych" analogicznie do tego, co przewidywał mały traktat wersalski.
Spory miał rozpatrywać Wysoki Komisarz Ligi Narodów w Gdańsku (art. 39).
Układem uzupełniającym konwencję paryską była zawarta 24 października 1921 umowa warszawska, spisana w językach polskim i niemieckim, ratyfikowana ustawą z 17 grudnia 1921.
Szczegółowe uprawnienia Polski były sabotowane przez władze Wolnego Miasta Gdańska, które m.in. sprzeciwiały się osiedlaniu obywateli polskich na jego terenie, jednocześnie nie czyniąc w tym względzie przeszkód obywatelom Niemiec, utrudniały zakładanie polskich przedsiębiorstw i spółek handlowych, przywóz towarów polskich, zatrudnianie obywateli polskich i nabywanie nieruchomości.

</doc>
<doc id="1449411" url="https://pl.wikipedia.org/wiki?curid=1449411" title="Droga krajowa B48 (Austria)">
Droga krajowa B48 (Austria)

Droga krajowa B48 (Erdöl Straße) - droga krajowa we wschodniej Austrii. Arteria zaczyna się na skrzyżowaniu z B47 i prowadzi do leżącego tuż przy granicy ze Słowacją miasteczka Hohenau an der March, gdzie spotyka się z Bernstein Straße.

</doc>
<doc id="1449412" url="https://pl.wikipedia.org/wiki?curid=1449412" title="Bronius Balutis">
Bronius Balutis

Bronius Kazys Balutis (ur. 5 stycznia 1880, zm. 30 grudnia 1967 w Londynie) - litewski dyplomata, wieloletni poseł Litwy w Waszyngtonie (1918-19, 1928-34) i Londynie (1934-67). 
Po ukończeniu seminarium w Pskowie w 1904 roku wyjechał do USA, gdzie przebywał do uzyskania przez Litwę niepodległości. Stał tam na czele m.in. Towarzystwa Miłości Ojczyzny (1908-10), redagował również gazetę "Lietuva" (1912-19). 
W 1916 roku ukończył kolegium prawnicze w Chicago. Po odzyskaniu przez Litwę niepodległości w 1918 roku mianowany posłem w USA, reprezentował kraj na konferencji paryskiej jako członek litewskiej delegacji. 
Po powrocie na Litwę w 1920 roku stanął na czele departamentu politycznego ministerstwa spraw zagranicznych, brał udział w negocjacjach z Polską w Kalwarii i Suwałkach. W latach 1920-21 pełnił urząd wiceministra spraw zagranicznych, a w latach 1921-27 dyrektora departamentów zachodniego i politycznego. 
W latach 1928-34 reprezentował Litwę jako poseł w USA, później pełnił tę samą funkcję w Holandii (1934-40) i aż do śmierci w Wielkiej Brytanii, która nie uznała inkorporacji Litwy do ZSRR. 

</doc>
<doc id="1449413" url="https://pl.wikipedia.org/wiki?curid=1449413" title="Sanchi">
Sanchi



</doc>
<doc id="1449415" url="https://pl.wikipedia.org/wiki?curid=1449415" title="Książę Argyll">
Książę Argyll

Książę Argyll – tytuł księcia Argyll został utworzony w 1701 r. w parostwie Szkocji i w 1892 r. w parostwie Zjednoczonego Królestwa. Argyllowie należą do najbardziej znaczących rodów arystokratycznych w Szkocji
Dodatkowymi tytułami księcia Argyll są:
2. książę Argyll nosił dodatkowo tytuły księcia Greenwich, hrabiego Greenwich i barona Chatham w parostwie Wielkiej Brytanii
Lista parów.
Książęta Argyll 1. kreacji (parostwo Szkocji).
Najstarszy syn 13. księcia Argyll: Archibald Frederick Campbell, markiz Lorne

</doc>
<doc id="1449416" url="https://pl.wikipedia.org/wiki?curid=1449416" title="Archibald Campbell">
Archibald Campbell



</doc>
<doc id="1449417" url="https://pl.wikipedia.org/wiki?curid=1449417" title="Droga krajowa B46 (Austria)">
Droga krajowa B46 (Austria)

Droga krajowa B46 (Staatzer Straße) – droga krajowa we wschodniej Austrii. Arteria zaczyna się na skrzyżowaniu z B7 ok. 20 km. na północ od miasta Wolkersdorf im Weinviertel. Trasa prowadzi w kierunku północno-zachodnim przez Mistelbach do Laa an der Thaya, gdzie krzyżuje się z Laaer Straße.

</doc>
<doc id="1449418" url="https://pl.wikipedia.org/wiki?curid=1449418" title="Sasolburg">
Sasolburg

Sasolburg – miasto w Południowej Afryce, w prowincji Orania. W 2000 r. miasto zamieszkiwało 21 440 osób.
Miasto uzyskało prawa miejskie w 1967 roku.
W tym mieście rozwinął się przemysł chemiczny, naftowy oraz przetwórczy.

</doc>
<doc id="1449422" url="https://pl.wikipedia.org/wiki?curid=1449422" title="Droga krajowa B40 (Austria)">
Droga krajowa B40 (Austria)

Droga krajowa B40 (Mistelbacher Straße) – droga krajowa we wschodniej Austrii. Arteria zaczyna się w Hollabrunn, gdzie krzyżuje się z B303. Trasa prowadzi w kierunku wschodnim przez Mistelbach do Brünner Straße i dalej przez Zistersdorf dociera do leżącego tuż przy granicy ze Słowacją miasta Dürnkrut.

</doc>
<doc id="1449425" url="https://pl.wikipedia.org/wiki?curid=1449425" title="Povilas Žadeikis">
Povilas Žadeikis

Povilas Žadeikis (ur. 14 marca 1887 w Parešketis koło Telszów, zm. 11 maja 1957 w Waszyngtonie) – litewski dyplomata, wieloletni poseł w USA (1934-57). 
Podczas I wojny światowej służył w armii rosyjskiej. Od lipca do października 1919 roku pełnił urząd ministra obrony w rządzie Mykolasa Sleževičiusa. W latach 1920-23 służył jako przedstawiciel wojskowy w USA i we Francji. 
Od 1924 do 1928 roku reprezentował Litwę w Chicago jako konsul, później tę samą funkcję sprawował w Nowym Jorku (1928-34). W 1934 roku został mianowany litewskim posłem w Waszyngtonie, którym pozostał do śmierci. 

</doc>
<doc id="1449430" url="https://pl.wikipedia.org/wiki?curid=1449430" title="36 Pułk Piechoty (II RP)">
36 Pułk Piechoty (II RP)



</doc>
<doc id="1449432" url="https://pl.wikipedia.org/wiki?curid=1449432" title="Emil Rzeszutek">
Emil Rzeszutek

Emil Rzeszutek (ur. 29 października 1940 w Ostrowach Tuszowskich, powiat Kolbuszowa, zm. 20 kwietnia 1997 w Olsztynie) – polski duchowny katolicki, rektor seminarium duchownego "Hosianum" w Olsztynie, prepozyt kapituły kolegiackiej w Dobrym Mieście.
Życiorys.
Pochodził z rodziny rolniczej, był synem Stefana i Antoniny z Blicharzów. Jako kilkumiesięczne dziecko przeżył wysiedlenie całej parafii przez Niemców. W latach 1947-1954 uczęszczał do szkoły podstawowej w rodzinnych Ostrowach Tuszowskich, następnie do liceum ogólnokształcącego w Kolbuszowej. Świadectwo dojrzałości otrzymał 6 czerwca 1958 i w tymże roku rozpoczął studia w olsztyńskim Seminarium Duchownym. Święcenia subdiakonatu otrzymał 30 marca 1963 w Olsztynie z rąk biskupa Józefa Drzazgi, diakonatu 8 czerwca 1963 w Olsztynie z rąk biskupa Jana Obłąka. Jako wybijający się student seminarium został wyróżniony przywilejem otrzymania święceń prezbiteratu w rodzinnej parafii; święceń tych, z dyspensą związaną z brakiem wymaganego wieku, udzielił mu w Kolbuszowej biskup Obłąk 28 czerwca 1964. Pierwszą placówką ks. Rzeszutka została parafia św. Józefa w Olsztynie, gdzie neoprezbiter był wikariuszem do 1965.
W 1965 wystąpił do biskupa olsztyńskiego Tomasza Wilczyńskiego o zgodę na podjęcie studiów z filologii klasycznej na Katolickim Uniwersytecie Lubelskim. Zgodę zwierzchnika diecezji otrzymał, ale z braku miejsc nie dostał się na studia w Lublinie i ostatecznie podjął je na Wydziale Humanistycznym Uniwersytecie Mikołaja Kopernika w Toruniu, będąc jednym z nielicznych księży studiujących na państwowej uczelni świeckiej w tym okresie. W czerwcu 1970 ukończył studia, a pracę "Stosunek do śmierci i myśli z nią związane na przykładzie VII Księgi "Antologii Palatyńskiej"" obronił w październiku 1971 z oceną bardzo dobrą, uzyskując magisterium filologii klasycznej. Już w 1970 z nominacji biskupa Drzazgi został wykładowcą łaciny i greki w seminarium w Olsztynie.
Emil Rzeszutek należał do najbliższych współpracowników Józefa Drzazgi, administratora apostolskiego, a od 1972 biskupa diecezji warmińskiej. Z nominacji biskupa Drzazgi w październiku 1971 został diecezjalnym referentem ds. duszpasterstwa nauczycieli i wychowawców (od listopada tegoż roku był też pomocniczym duszpasterzem akademickim w Olsztynie), w grudniu 1971 diecezjalnym referentem duszpasterstwa dobroczynności (do 1972). Od 1971 pełnił funkcję referenta prasowego Biuletynu Informacyjnego Sekretariatu Episkopatu Polski; zajmował się m.in. prasową obsługą pierwszej pielgrzymki Jana Pawła II do Polski w 1979. W latach 1975-1980 był kapelanem Szpitala Miejskiego (Mariackiego) w Olsztynie. Od 1976 kierował redakcją "Warmińskich Wiadomości Diecezjalnych", a przez pewien czas był sekretarzem redakcji "Studiów Warmińskich" (m.in. opracował skorowidze tomu IX, 1972). Wspólnie z księżmi Marianem Borzyszkowskim i Władysławem Nowakiem był wicepostulatorem beatyfikacji i kanonizacji Stanisława Hozjusza.
W latach 1979-1980 złożył na ręce nowego biskupa warmińskiego Józefa Glempa rezygnację z większości funkcji kurialnych (także redakcji "Warmińskich Wiadomości Diecezjalnych") i wiosną 1980 przeszedł do pracy w parafii w Dobrym Mieście, początkowo jako wikariusz-ekonom, następnie administrator i proboszcz. Od sierpnia 1980 był zarazem dziekanem dekanatu dobromiejskiego. W grudniu 1980 otrzymał nominację na kanonika kapituły kolegiackiej w Dobrym Mieście, a w maju 1981 został jej dziekanem. W marcu 1990 biskup Edmund Piszcz mianował ks. Rzeszutka prepozytem kapituły. Jako proboszcz dobromiejski Emil Rzeszutek przeprowadził odbudowę i renowację budynków kolegiackich, w tym samej świątyni. Dokonano m.in. wymiany instalacji elektrycznej, konserwacji wyposażenia i obrazów, przeprowadzono regotyzację kolegiaty, a także remont organów, dzięki czemu rozpoczęto organizować w Dobrym Mieście koncerty organowe. Kolegiata gościła m.in. trzykrotnie Józefa Glempa, wówczas już prymasa Polski (1983, 1986, 1989), a także arcybiskupa Tokio (1984), któremu towarzyszył profesor tokijskiego uniwersytetu katolickiego Tadeusz Obłąk, brat biskupa warmińskiego. W październiku 1989 zorganizowane zostało Sympozjum Dobromiejskie, na którym poprzez przybliżenie historii warmińskiej kapituły kolegiackiej uczczono 600-lecie istnienia kościoła. W maju tegoż roku, na mocy brewe papieża Jana Pawła II, kościół kolegiacki podniesiony został do rangi bazyliki mniejszej.
Ks. Rzeszutek był organizatorem pierwszych w Dobrym Mieście rekolekcji adwentowych, a także w ramach troski o duszpasterstwo dzieci i młodzieży wprowadził dodatkowe msze święte. Był również inicjatorem budowy kaplicy w Barcikowie. W 1984 wszedł w skład reaktywowanej Komisji Głównej Synodu Warmińskiego. W Dobrym Mieście, gdzie należał do inicjatorów powołania lokalnego pisma "Wiadomości Dobromiejskie" (w inauguracyjnym numerze w grudniu 1989 zamieścił artykuł "Z nadzieją na przyszłość"), pełnił także obowiązki kapelana miejscowego szpitala (1990-1991). Był ponadto diecezjalnym duszpasterzem policji w latach 1990-1991.
Wraz z końcem lipca 1991 ks. Rzeszutek na własną prośbę, motywowaną stanem zdrowia (przebył dwa zawały), odszedł z funkcji proboszcza i dziekana dobromiejskiego. Już we wrześniu 1991 biskup Piszcz powierzył mu nowe obowiązki - rektora seminarium "Hosianum", na miejsce ks. Kazimierza Torli. Na tym stanowisku Rzeszutek kontynuował budowę gmachu seminaryjnego na olsztyńskich Redykajnach. W 1992 kierowane przez niego seminarium zyskało rangę metropolitalnego, wraz z podniesieniem Olsztyna do miana stolicy archidiecezji. Jako rektor seminarium Emil Rzeszutek zainicjował "Dni otwartych drzwi" (1992), a także gościł wizytację apostolską biskupów Stanisława Szymeckiego i Jana Chrapka (maj 1992), 262 Konferencję Plenarną Episkopatu Polski (czerwiec 1993) oraz sesję naukową "Warmia - 750 lat dziejów" (listopad 1993). Pracę na stanowisku rektora zakończył w czerwcu 1995. W ostatnich latach życia Rzeszutek wchodził w skład takich instytucji, jak kolegium konsultorów archidiecezji warmińskiej (od 1992), archidiecezjalna rada wydawnicza (od 1994), archidiecezjalna komisja sztuki sakralnej (od 1995).
Ogłosił szereg notatek i sprawozdań w "Warmińskich Wiadomościach Diecezjalnych", sygnowanych kryptonimem er. W tym samym periodyku, jak również w "Posłańcu Warmińskim - Kalendarzu Maryjnym", ogłaszał szersze artykuły, dotyczące zazwyczaj księży zmarłych bądź jubilatów oraz ważniejszych uroczystości na terenie diecezji (np. uroczystości jubileuszowych w Glotowie w 1976 czy uroczystości w Sanktuarium Maryjnym w Gietrzwałdzie). Na podstawie własnych doświadczeń związanych z procesem beatyfikacyjnym kardynała Hozjusza ogłosił artykuł "Ogólne normy procesu beatyfikacyjnego i procesu kanonizacyjnego" ("Posłaniec Warmiński - Kalendarz Maryjny", 1976). W "Wiadomościach Dobromiejskich", a potem "Rozmaitościach Dobromiejskich", pisywał felietony z cyklu "W cieniu kolegiaty". Drukiem ukazało się również kilka wywiadów z ks. Rzeszutkiem jako rektorem "Hosianum" ("Gazeta Olsztyńska", "Słowo. Dziennik katolicki"). Prywatnie duchowny pisał wiersze. W 1996 Rzeszutek złożył do druku swoją pracę magisterską, która miała wejść w skład XXXIV tomu "Studiów Warmińskich" w roku kolejnym; wobec śmierci autora zdecydowano o edycji osobnej i praca ta, pod tytułem "Stosunek do śmierci na podstawie VII księgi "Antologii Palatyńskiej"", ukazała się nakładem Wydawnictwa Wyższego Seminarium Duchownego "Hosianum" w 1998. 
Emil Rzeszutek zmarł 20 kwietnia 1997 w Olsztynie po przebytym kolejnym zawale serca i pochowany został na cmentarzu w Dobrym Mieście. Przewodniczący uroczystościom pogrzebowym biskup Julian Wojtkowski napisał we wspomnieniu pośmiertnym w "Posłańcu Warmińskim": "Odszedł kapłan dużych zdolności i energii, wielkiej wrażliwości i cierpienia". Dawnego proboszcza uczczono tablica pamiątkową w kościele kolegiackim w Dobrym Mieście (odsłoniętą w pierwszą rocznicę jego śmierci), ks. Rzeszutek został też patronem jednej z ulic Dobrego Miasta.

</doc>
<doc id="1449437" url="https://pl.wikipedia.org/wiki?curid=1449437" title="John Marshall">
John Marshall



</doc>
<doc id="1449442" url="https://pl.wikipedia.org/wiki?curid=1449442" title="Piosenka aktorska">
Piosenka aktorska

Piosenka aktorska – utwór słowno-muzyczny, w którym wokalista wykorzystuje aktorskie środki wyrazu obok środków muzycznych. Istotna jest tu aktorska interpretacja tekstu.
Piosenka aktorska w Polsce.
W Polsce piosenka aktorska zaczęła się rozwijać przed II wojną światową na scenach kabaretów, m.in. kabaretów „Momus” i „Qui Pro Quo”. Po wojnie duże osiągnięcia w tej dziedzinie osiągnęli artyści Kabaretu Starszych Panów, m.in. Wiesław Gołas, Kalina Jędrusik, Barbara Krafftówna, Wiesław Michnikowski. Jest to także jeden z przedmiotów wykładanych w polskich uczelniach kształcących przyszłych aktorów, w Polsce został wprowadzony pod koniec lat 50. XX w.
Od 1976 we Wrocławiu odbywa się Przegląd Piosenki Aktorskiej, cieszący się dużą popularnością; od 2000 w Bydgoszczy organizowany jest coroczny Ogólnopolski Festiwal Interpretacji Piosenki Aktorskiej dla młodzieży.

</doc>
<doc id="1449443" url="https://pl.wikipedia.org/wiki?curid=1449443" title="Otto, czyli niech żyją umarlaki">
Otto, czyli niech żyją umarlaki

Otto, czyli niech żyją umarlaki (ang. "Otto; or Up with Dead People") – niemiecko-kanadyjski tragikomiczny thriller z 2008 w reżyserii queerowego artysty Bruce’a LaBruce’a. Film jest połączeniem estetyki gore, młodzieżowego melodramatu i burleski. W Polsce film pokazano po raz pierwszy 25 kwietnia 2008 r. podczas festiwalu Kultura dla Tolerancji w Krakowie.
Opis fabuły.
Główny bohater filmu to nastoletni Otto. Nie wie skąd się wziął, ani jaki jest jego cel. Udaje mu się dostać do Berlina autostopem, gdzie znajduje schronienie w starym, opuszczonym lunaparku lub snuje się po mieście. Próbuje poradzić sobie z sytuacją podwójnego wykluczenia, w jakiej się znalazł, ponieważ Otto jest gejem i jest też… zombie. Dręczą go wspomnieniami z przeszłości, wciąż powracają obrazy, których znaczenia nie rozumie.

</doc>
<doc id="1449444" url="https://pl.wikipedia.org/wiki?curid=1449444" title="Mikołaj Hertel">
Mikołaj Hertel

Mikołaj Hertel (ur. w 1948) – polski muzyk, kompozytor i wykonawca muzyki elektronicznej.
Absolwent Państwowej Wyższej Szkoły Muzycznej w Warszawie; pianista. Muzyką zajmuje się od lat 70. XX w. Pisał także piosenki dla Ireny Jarockiej, Anny Jantar, Jerzego Połomskiego, Alicji Majewskiej, Zdzisławy Sośnickiej. Jego styl jest bardzo charakterystyczny i prosty, zyskał miano "najbardziej romantycznego spośród twórców el-muzyki w Polsce". 
Przez wiele lat tworzył muzykę ilustracyjną dla takich programów jak "Sonda", albo "Pieprz i wanilia", korzystało z nich także Polskie Radio. Jego utwory ukazywały się na licznych kompilacjach, spośród nagranych w latach 80. - często dopiero dekadę lub dwie później.
Muzyka Mikołaja Hertla często gościła w Programie III Polskiego Radia, gdzie Jerzy Kordowicz nadawał ją w programach "Nastroje el-muzyki" czy "Studio el-muzyki". Mikołaj Hertel tworzy muzykę także dla polskiej wytwórni Paris Music, publikującej tzw. "".

</doc>
<doc id="1449445" url="https://pl.wikipedia.org/wiki?curid=1449445" title="John Bright">
John Bright

John Bright (ur. 16 listopada 1811 w Rochdale w hrabstwie Lancashire, zm. 27 marca 1889), brytyjski radykalny i liberalny polityk, kwakier, współzałożyciel Ligi Przeciwko Ustawom Zbożowym, minister w rządach Williama Ewarta Gladstone’a.
Był synem Jacoba Brighta, pracownika branży tekstylnej z Manchesteru, i jego drugiej żony Marthy Wood. Wykształcenie odebrał w Ackworth School, Bootham School oraz w Newton School. W wieku 16 lat rozpoczął pracę w fabryce ojca. Wkrótce rozpoczął działalność publiczną i dał się poznać jako świetny mówca. W 1836 lub 1837 r. poznał Richarda Cobdena i wspólnie rozpoczęli działalność na rzecz zniesienia protekcjonistycznych ustaw zbożowych.
Pierwsze przemówienie w tej sprawie Bright wygłosił w 1838 r. Rok później powstała Liga Przewicko Ustawom Zbożowym ("Anit-Corn Law League"). Bright dużo podróżował po kraju i wygłaszał wiele przemówień, w których popierał wolny handel i krytykował ziemską arystokrację. W 1843 r. Bright uzyskał mandat parlamentarny z okręgu City of Durham. Wciąż podróżował po kraju. Zorganizował konferencję Ligi w Londynie. Słał także petycje do księcia Sussex, ministra spraw wewnętrznych sir Jamesa Grahama oraz do przewodniczącego i wiceprzewodniczącego Zarządu Handlu, lorda Ripona i Williama Gladstone’a.
Działalność Brighta i Cobdena oraz klęska głodu w Irlandii spowodowana chorobą ziemniaków, skłoniły premiera Roberta Peela do zniesienia ustaw zbożowych, co nastąpiło w 1846 r. W 1847 r. Bright uzyskał mandat parlamentarny z okręgu Manchester. Jego krytyka wojny krymskiej, sprawiła, że przegrał wybory w Manchesterze w 1857 r. Wkrótce jednak uzyskał mandat parlamentarny z okręgu Birmingham. Od 1885 r. reprezentował okręg wyborczy Birmingham Central.
W 1868 r. został przewodniczącym Zarządu Handlu i był nim do 1871 r. W latach 1873-1874 i 1880-1882 był Kanclerzem Księstwa Lancaster. W 1886 opuścił Partię Liberalną w proteście przeciwko projektowi nadającemu Irlandii autonomię. 

</doc>
<doc id="1449450" url="https://pl.wikipedia.org/wiki?curid=1449450" title="Spartaco Guisco">
Spartaco Guisco

René Spartaco Guisco, pseud. Spartaco (ur. w 1911 w Precotto lub w Mediolanie, zm. 17 kwietnia 1942 w Suresnes) – francuski komunista, uczestnik hiszpańskiej wojny domowej w Brygadach Międzynarodowych, uczestnik francuskiego ruchu oporu. Najsłynniejszym jego czynem było dowodzenie grupą, która dokonała udanego zamachu na niemieckiego oficera Karla Hotza.
Młodość i wczesna działalność.
Nie ma zgody co do miejsca urodzenia Guisco. Według źródeł cytowanych przez strony poświęcone rozstrzelanym uczestnikom ruchu oporu pochodził z miejscowości Precotto, chociaż archiwa policyjne, w tym dane Brygad Specjalnych francuskiej policji, podają jako miejsce urodzenia Mediolan. Wiadomo, iż rodzina Guisco w 1921 zamieszkała we Francji na stałe, zaś w 1932 uzyskała naturalizację. Spartaco Guisco uzyskał wykształcenie wyższe, jednak ze względu na trudną sytuację ekonomiczną musiał podjąć pracę jako malarz pokojowy. W [[Francuska Partia Komunistyczna|partii komunistycznej] był obecny od zakończenia swojej służby wojskowej. Działał w sekcji XIV okręgu paryskiego, gdzie poznał m.in. [[Henri Rol-Tanguy|Rol-Tanguya]]. Razem z nim walczył również w 14 brygadzie międzynarodowej.
II wojna światowa.
W 1939 został zmobilizowany i otrzymał [[Croix de guerre]] z dwiema brązowymi gwiazdami. Latem 1940 został wycofany ze służby i na nowo zaczął działalność w nielegalnej PCF. W początkowym okresie zajmował się głównie podziemną propagandą.
W lipcu 1941 komuniści zaczęli na szeroką skalę tworzyć organizacje zbrojnego ruchu oporu. Spartabo Guisco znalazł się w jednostce imigranckiej [[Francs-tireurs et partisans – Main d’oeuvre immigrée|MOI]], pod dowództwem [[Conrado Miret-Muste|Conrada Mireta-Muste'a]], również mającego za sobą udział w walkach w Hiszpanii. Od sierpnia 1941 ich grupa została zjednoczona jednostkami Batalionów Młodzieżowych. Ich najsłynniejszą akcją było obrzucenie 19 września 1941 [[Butelka zapalająca|koktajlami Mołotowa]] magazynu i garażu armii niemieckiej położonego w XVIII okręgu paryskim. Nie ma jednak stuprocentowej pewności, czy Guisco, aktywny w mniejszych akcjach zbrojnych grupy, czynnie uczestniczył również w tym ataku.
W październiku 1941 Guisco razem z [[Gilbert Brustlein|Gilbertem Brustleinem]] i [[Marcel Bourdarias|Marcelem Bourdariasem]] został wysłany do [[Nantes]], by tam, rekomendowany przez [[Pierre Georges|Pierre'a Georges'a]], stanąć na czele zbrojnego ramienia ruchu oporu. Grupa pod jego dowództwem dokonała co najmniej kilku aktów sabotażu kolejowego, a 20 października – udanego zamachu na Karla Hotza. Zamach ten sprowokował masowe represje, w tym rozstrzelania zakładników, a w samym mieście Nantes skłonił nazistów do wzmocnienia kontroli nad regionem. Grupa Guisco, poszukiwana, została zadenuncjowana przez pracownicę kawiarni, w której odbywały się jej spotkania. Zmusiło to Guisco do rozproszenia oddziału i powrotu do Paryża.
Po powrocie do Paryża Guisco planował organizację nowych jednostek razem z Miret-Muste'em, nie zdając sobie sprawy z tego, że jest śledzony. 10 lutego 1942 został aresztowany na ulicy. Poddany torturom, nie wydał nikogo z grupy nantejskiej, przekazał jednak informacje, które pozwoliły schwytać Miret-Muste'a. Został skazany na karę śmierci 14 kwietnia 1942 i rozstrzelany trzy dni później. Fakt częściowego załamania się Guisco na torturach sprawił, że w nielegalnej prasie komunistycznej został przedstawiony jako zdrajca, chociaż wielu jego dawnych towarzyszy nie chciało w to uwierzyć i uznawało go, mimo wszystko, za jednego z bohaterów ruchu oporu.
Przypisy.
[[Kategoria:Urodzeni w 1911]]
[[Kategoria:Zmarli w 1942]]
[[Kategoria:Straceni przez rozstrzelanie]]
[[Kategoria:Członkowie francuskiego ruchu oporu]]
[[Kategoria:Żołnierze Brygad Międzynarodowych]]
[[Kategoria:Działacze Francuskiej Partii Komunistycznej]]

</doc>
<doc id="1449453" url="https://pl.wikipedia.org/wiki?curid=1449453" title="Okręg wyborczy Manchester">
Okręg wyborczy Manchester

Okręg wyborczy Manchester powstał w 1832 r. i wysyłał do brytyjskiej Izby Gmin dwóch deputowanych. Okręg obejmował miasto Manchester. W 1868 r. liczbę mandatów przypadających na okręg zwiększono do trzech. Okręg został zlikwidowany w 1885 r.

</doc>
<doc id="1449456" url="https://pl.wikipedia.org/wiki?curid=1449456" title="Okręg wyborczy Birmingham Central">
Okręg wyborczy Birmingham Central

Okręg wyborczy Birmingham Central powstał w 1885 r. i wysyłał do brytyjskiej Izby Gmin jednego deputowanego. Okręg obejmował centrum miasta Birmingham. Został zlikwidowany w 1918 r.

</doc>
<doc id="1449459" url="https://pl.wikipedia.org/wiki?curid=1449459" title="Herbert Szendzielorz">
Herbert Szendzielorz

Herbert Szendzielorz (ur. 16 listopada 1922 w Krywałdzie (Knurów), zm. 2 stycznia 1990 w Knurowie) – polski lekkoatleta specjalizujący się w rzucie oszczepem, startujący także w skoku o tyczce.
Dwukrotny medalista mistrzostw Polski w rzucie oszczepem: (złoto w 1949, brąz w 1947), w 1947 wywalczył także brąz w skoku o tyczce.. Reprezentant kraju w meczu międzypaństwowym przeciwko Rumunii w 1949 (był to pierwszy po II wojnie światowej lekkoatletyczny mecz reprezentacji Polski). Bronił barw Lignozy Krywałd (1945–1948) i Unii Krywałd (od 1949). Rekord życiowy: 60,73 (22 kwietnia 1951, Katowice).

</doc>
<doc id="1449460" url="https://pl.wikipedia.org/wiki?curid=1449460" title="Kotuj">
Kotuj

Kotuj – rzeka w Rosji o długości 1409 km. Kotuj znajduje się w Kraju Krasnojarskim. Jej dorzecze zajmuje około 176 tys. km² powierzchni. Po połączeniu z Chetą tworzy Chatangę. Kotuj zamarza na przełomie września i października, odmarza w czerwcu.

</doc>
<doc id="1449461" url="https://pl.wikipedia.org/wiki?curid=1449461" title="Patrick Gordon">
Patrick Gordon

Patrick Leopold Gordon herbu własnego Bydant (ur. 31 marca 1635 na zameczku Auchleuchries w hrabstwie Aberdeenshire, zm. 29 listopada 1699 w Moskwie) – szwedzki i polski oficer pochodzenia szkockiego, generał i kontradmirał wojsk rosyjskich, przyjaciel cara Piotra Wielkiego, pamiętnikarz.
Zarys biografii.
Rodzina i młodość.
Ojciec Patryka, John (zm. 1684) był średniozamożnym lairdem, członkiem klanu Gordonów, bliskim krewnym hrabiów Huntly i Aberdeen. Matka Mary (zm. ok. 1684), z domu Ogilvie, należała do klanu Ogilvy. Oboje rodzice byli gorliwymi katolikami. Pierwsze nauki Patryk pobierał w szkołach w Ellon i Cruden w hrabstwie Aberdeen. Jako prześladowany politycznie i religijnie katolik nie mógł studiować na uniwersytecie ani obrać kariery wojskowej w czasach dyktatury Cromwella, więc rodzice wyprawili go w 1651 na dalsze nauki do Polski. Przybył do Gdańska 20 lipca 1651 i już 28 lipca udał się do Brunsbergi (ówczesna nazwa polska, obecnie Braniewo), gdzie został przyjęty do kolegium jezuickiego. Wytrzymał tam prawie trzy lata i w 1654 zbiegł z kolegą szkolnym, jednym z Opalińskich, na dwór Opalińskich do Poznania. Opalińscy wysłali go do Hamburga, gdzie w 1655 zaciągnął się do armii króla Szwecji Karola X Gustawa, przygotowującego właśnie inwazję na Polskę, tzw. potop szwedzki.
Czasy potopu szwedzkiego.
Karierę wojskową Gordon zaczął jako kawalerzysta w armii Arvida Wittenberga, która wkroczyła do Polski w lipcu 1655. Gordon wziął udział w bitwach pod Ujściem, Żarnowem i w oblężeniu Krakowa. W grudniu 1655 dostał się w Rymanowie do polskiej niewoli, z której go zwolniono na początku następnego roku, gdy zadeklarował zamiar wstąpienia do polskiego wojska. Przyjęto go, nadal jako podoficera, do pułku dragonów księcia Konstantego Lubomirskiego, podczaszego koronnego.
Jako polski kawalerzysta Gordon wziął udział w bitwie pod Warszawą w 1656, ale wpadł po bitwie w ręce Brandenburczyków, którzy przekazali go Szwedom. Gordon bez skrupułów powrócił do armii Karola Gustawa i wstąpił do szkockiej lejbgwardii gen. Douglasa. Wzięty w 1657 do niewoli przez gdańszczan, został przez Douglasa wymieniony, ale wkrótce wpadł w ręce Austriaków. Udało mu się uciec i przyłączyć się ponownie do oddziałów szwedzkich, gdzie rozpoczął służbę jako chorąży w pułku dragońskim w armii brata króla Karola Gustawa, księcia Adolfa Jana.
Pozostając w armii szwedzkiej, Gordon, jako żarliwy zwolennik Stuartów, zaplanował w 1658 wraz z innymi Szkotami w służbie polskiej i szwedzkiej zamach na życie ambasadora angielskiego w Moskwie Richarda Bradshawa, którego posądzano o udział w trybunale sądzącym króla Karola I. Ambasadora miano zamordować, gdy podróżował przez Prusy Królewskie, zamach się jednak nie udał, gdyż Bradshaw miał zbyt silną obstawę.
22 listopada 1658 Gordon został po potyczce pod Sztumem ponownie wzięty do niewoli przez Polaków i wstąpił znów do polskiej armii – do szwedzkiej już nie powrócił.
Wojna polsko-rosyjska 1654–1667.
W czasie swych perypetii w różnych wojskach potopu szwedzkiego Gordon poznał chorążego koronnego Jana Sobieskiego, który mu udzielił poparcia, dzięki czemu Szkot dostał się jako kapitan do przybocznego pułku dragonii hetmana Jerzego Lubomirskiego, gdzie dokładnie poznał jego charakter i działalność, opisując go później (bardzo pochlebnie) w swych pamiętnikach. W oddziałach Lubomirskiego służyli krewni, Henryk Gordon, Patrick Gordon zwany Stalowa Ręka i inni, ale jak Patrick pisze w swym dzienniku z roku 1659, "nie chciałem im się pokazać, by nie wiedzieli o mym położeniu i niedoli". W czasie wojny polsko-rosyjskiej Gordon walczył m.in. w bitwach pod Cudnowem i Słobodyszczami. Po zawarciu rozejmu opuścił polskie wojska i zamierzał się zaciągnąć do armii austriackiej, ale uległ namowom ambasadora rosyjskiego Leontiewa i wstąpił w 1661 w stopniu majora do armii carskiej, mimo że o Polsce miał pochlebną opinię (zapisek w dzienniku, 1659: "od dawna uważam, że cudzoziemcy mają w Polsce przepiękne życie i że porządny człowiek szybko uzyskuje możliwości zrobienia kariery" (oraz): "wierzyłem, że moje wyznanie, znajomość języków, szczególnie łaciny, i godność szlachecka będą niemałą pomocą wśród narodu, gdzie wykształcenie, szlachectwo i prawość otwierają drogę ku wielkim zaszczytom i sukcesom".)
W służbie trzech władców Rosji.
Serdecznie przyjęty przez cara Aleksego Michajłowicza, u którego wzbudził zaufanie, Gordon otrzymał jako pierwsze zadanie kierowanie tłumieniem rozruchów roku 1662, spowodowanych pogorszeniem się wartości pieniądza. Wywiązał się z niego i otrzymał w 1666 funkcję nadzwyczajnego posła cara do króla Anglii i Szkocji Karola II, który niedawno był odzyskał swój tron. W Wielkiej Brytanii Gordon pozostał przez prawie dwa lata i spotykał się osobiście z królem. Być może starał się u Stuartów o jakąś funkcję w ojczyźnie i car się o tym dowiedział, gdyż po powrocie do Rosji Gordon popadł w niełaskę: wysłano go w randze pułkownika na Ukrainę na nieznaną bliżej posadę administracyjną. Do czynnej służby wojskowej powrócił w 1677 i walczył w wojskach generała Golicyna pod Czehryniem. Po tej bitwie otrzymał rangę generała-majora (20 sierpnia 1678), zaś już rok później stopień generała-lejtnanta i stanowisko gubernatora Kijowa, mimo że wyprawa do Czehrynia zakończyła się klęską Rosjan i awans Gordona wywołał niechęć prawosławnego patriarchy, który zaczął głosić, że Rosjanie pozostając pod komendą heretyka (tj. katolika), będą zawsze ponosić klęski, gdyż będzie ich za to karał Bóg.
W latach 1685–1686 Gordon przebywał ponownie w Anglii i Szkocji. Odwiedził rodzinne strony w Aberdeenshire i najwyraźniej uzyskał jakieś obietnice nowego króla Jakuba II (w Szkocji Jakub VII), gdyż król zwrócił się do rządzącej wówczas Rosją regentki Zofii Aleksiejewny z prośbą o zwolnienie Gordona ze służby carskiej. Reakcja regentki była bardzo ostra – zagroziła Gordonowi zesłaniem i nakazała go zdegradować do stopnia chorążego. W odpowiedzi Jakub II mianował go posłem angielsko-szkockim w Rosji, ale Zofia Romanowa, uważając że Gordon jest poddanym rosyjskim, nie pozwoliła mu objąć stanowiska. Wkrótce jednak nastroje się uspokoiły, Gordonowi przywrócono stopień generalski. Po kampanii rosyjskiej przeciw Tatarom i Turkom na Krymie awansował nawet na pełnego generała w 1687. W tych czasach Gordon zaprzyjaźnił się z powiernikiem młodego cara Piotra I, Lefortem i wkrótce, za jego pośrednictwem, z samym carem.
Czasy Piotra Wielkiego.
Gordon poznał czternastoletniego wówczas Piotra I jeszcze przed wyjazdem do Anglii. W 1688 regiment Gordona przeniesiono do Kołomienskiego, rezydencji Piotra koło Moskwy, gdzie generał nawiązał bliskie stosunki z przyszłym reformatorem Rosji. Od tej chwili był zawsze u jego boku, nieomal jako zastępczy ojciec: czynnie pomógł carowi w czasie przewrotu roku 1689, który odsunął od władzy regentkę Zofię Aleksiejewną, w 1694 pojechał wraz z carem do Archangielska na manewry floty rosyjskiej i został przy tej okazji mianowany kontradmirałem. Walnie przyczynił się do zdobycia Azowa na Turkach w 1696 i jako jego gubernator ufortyfikował tę twierdzę (1697). Po wyjeździe Piotra na 18-miesięczną podróż do Europy Zachodniej, tzw. „wielkie poselstwo”, Gordon pełnił wysoką funkcję generalnego inspektora rosyjskich sił zbrojnych i stłumił w krwawy sposób wybuchły w 1698 bunt strzelców, którzy mieli powiązania z obaloną regentką Zofią, za co po powrocie Piotra otrzymał w nadanie nowe majątki oraz medal.
Ostatnie lata i śmierć.
Gordon zaprzestał pisać swój dziennik w końcu roku 1698, w jednym z ostatnich zapisków czytamy: "„w niniejszym roku czułem wyraźnie pogarszanie się zdrowia i utratę sił. Niech się dzieje wola Twoja, miłosierny Boże Panie”". W czasie jego ostatniej choroby car Piotr często go odwiedzał, był obecny przy ostatnim namaszczeniu i osobiście zamknął mu powieki. Pochowano Gordona w krypcie kościoła katolickiego (do wzniesienia którego generał się wielce przyczynił) na tzw. Nowym Przedmieściu Niemieckim ("Нoвaя нeмeцкaя cлoбoдa") w Moskwie. Piotr urządził mu wystawny pogrzeb: trumna niesiona była przez 28 pułkowników, wraz z wdową kroczyło za nią kilkadziesiąt dam z najwyższej arystokracji rosyjskiej, przy składaniu trumny do krypty oddano salut z 24 armat. W 1877 nieużywany już kościół (moskiewscy katolicy wznieśli nowy, większy) rozebrano, a doczesne szczątki Gordona przeniesiono na cmentarz dla innowierców Wwiedienskoje ("Введенcкoe (Нeмeцкoe) клaдбищe") w dzielnicy Lefortowo, gdzie do dziś dnia spoczywają. Postawiono mu nowy nagrobek z napisem w języku niemieckim: „Hier ruhen die Gebeine des Obersten GORDON Zeitgenossen PETERS des GROSSEN und LEFORTS im Jahre 1877 hierher überführt aus seinem ehemaligen Hause nahe der Deutschen Strasse”, pol. „Tu spoczywają szczątki pułkownika GORDONA współczesnego PIOTRA WIELKIEGO i LEFORTA tutaj przeniesione z jego dawnego domu w pobliżu ulicy Niemieckiej”. Napis zawiera parę błędów: Gordon był od 1678 generałem, nie został pochowany koło swego domu, lecz w kościele katolickim Niemieckiego Przedmieścia w Moskwie, które po niemiecku nazywało się "Deutsche Vorstadt", a nie "Deutsche Strasse".
Gordon był dwukrotnie żonaty: od 1663 z pułkownikówną Jekateriną von Bockhoven (zm. ok. 1684), córką pozostającego w służbie rosyjskiej szlachcica niemieckiego Filipa Alberta (który w chwili ślubu córki był jeńcem wojennym w Polsce), a od około 1686 z Elisabeth Ronaer, z pochodzenia Holenderką. Z obu małżeństw osierocił pięcioro dzieci: trzech synów, Johna, Jamesa i Teodora, oraz dwie córki, Catherine i Mary. Z synów James (zm. 1722), był jak ojciec generałem, najpierw rosyjskim, potem habsburskim, i otrzymał w roku 1701 dziedziczny tytuł hrabiowski ("Reichsgraf") Świętego Cesarstwa Rzymskiego.
Swój sześciotomowy dziennik w języku angielskim, bezcenne źródło informacji o historii i obyczajach Rosji (a także Polski) w XVII wieku, Gordon zaczął pisać ok. 1655, ale rękopis został wydany (w tłumaczeniu niemieckim) dopiero w latach 1849–1852 w Moskwie pod tytułem "Tagebuch des Generals Patrick Gordon während seiner Kriegsdienste unter den Schweden und Polen vom J. 1655 bis 1661 und seines Aufenthaltes in Rußland vom J. 1661 bis 1699" wraz ze 112 listami Gordona do różnych osób. Po rosyjsku pamiętnik, w którym brak zapisków z lat 1667-1677 i 1678-84, ukazał się dopiero w 1892, po angielsku tylko w wyjątkach w 1859, po polsku (w wyjątkach dotyczących pobytu Gordona w Polsce w latach 1651–1661) we Lwowie w 1857.

</doc>
<doc id="1449462" url="https://pl.wikipedia.org/wiki?curid=1449462" title="Łucjan Królikowski">
Łucjan Królikowski

Łucjan Królikowski OFMConv (ur. 7 września 1919 w Nowym Kramsku, zm. 11 października 2019) – polski franciszkanin konwentualny.
Życiorys.
Był synem Stanisława i Wiktorii z domu Tomiak. W 1938 wstąpił do zakonu franciszkanów. Studia filozoficzne rozpoczął we Lwowie.
Latem 1940 roku został aresztowany przez NKWD i wywieziony na Syberię. Po „amnestii” dla zesłanych Polaków ukończył Szkołę Podchorążych Artylerii w Kirgistanie i z Wojskiem Polskim dotarł do Persji i Iraku.
Następnie w Libanie odbył studia teologiczne i 30 czerwca 1946 w Bejrucie otrzymał święcenia kapłańskie. W Armii Andersa pełnił obowiązki kapelana w Egipcie. Po demobilizacji armii pracował wśród byłych zesłańców syberyjskich w polskim obozie w Tengeru koło Aruszy w Tanzanii. W 1949, kiedy Brytyjczycy likwidowali obozy w Tanzanii, zebrał 150 dzieci i udał się do Kanady. Tam zajmował się ich wychowaniem aż do osiągnięcia pełnoletniości.
Wśród Polonii w Kanadzie pracował do 1966. W latach 1966–1998 pełnił obowiązki głównego sekretarza w polonijnym programie radiowym „Godzina Różańcowa Ojca Justyna” w Athol Springs, osiedlu Hamburga w hrabstwie Erie w Stanach Zjednoczonych. Pracował w tym kraju jako duszpasterz w klasztorze w Chicopee. W 2007 prezydent RP Lech Kaczyński wręczył mu Krzyż Komandorski Orderu Odrodzenia Polski, w 2012 został odznaczony Orderem Uśmiechu. 13 stycznia 2013 otrzymał tytuł Przyjaciela Szkoły Kultury i Języka Polskiego w Bridgeport.
Łucjan Królikowski był m.in. autorem książki "Skradzione dzieciństwo. Polskie dzieci na tułaczym szlaku 1939–1950", po raz pierwszy wydanej w 1960 w Londynie.
Zmarł 11 października 2019. 4 czerwca 2020 prezydent Andrzej Duda nadał mu pośmiertnie Order Orła Białego, nadany "w uznaniu znamienitych zasług w działalności społecznej i charytatywnej na rzecz polskich sierot wojennych, ofiar przymusowych wysiedleń z Kresów Wschodnich w głąb ZSRR, za pracę duszpasterską i ofiarną postawę w niesieniu pomocy drugiemu człowiekowi".

</doc>
<doc id="1449464" url="https://pl.wikipedia.org/wiki?curid=1449464" title="Templon">
Templon

Templon (gr.: "τέμπλον", z łac. "templum" co znaczy „świątynia”, w liczbie mnogiej "templa") – element architektury bizantyńskiej, który po raz pierwszy pojawił się w kościołach chrześcijańskich około V wieku n.e. i wciąż jest spotykany w niektórych świątyniach obrządku wschodniego. 
Opis.
Początkowo była to niska bariera (sięgająca nie wyżej niż do pasa) niewiele różniąca się od barierki przy ołtarzu występującej w wielu zachodnich kościołach. Templon ostatecznie przekształcił się we współczesny ikonostas. Oddziela on wiernych w nawie od duchownych odprawiających liturgię przy ołtarzu. Zwykle składały się nań rzeźbione w drewnie lub marmurowe kolumienki podtrzymujące architraw. Troje drzwi, jedne duże, centralne i dwoje mniejszych po bokach, prowadziło do sanktuarium. Początkowo templon nie zasłaniał widoku ołtarza, ale z upływem czasu, zaczęto zawieszać na belce ikony, a pomiędzy kolumienkami zawieszono kotary. W ten sposób z czasem przekształcił się w ikonostas.
Templon w Hagia Sophia w Konstantynopolu.
"Kiedy cesarz Justynian I Wielki wznosił Hagia Sophia upiększył go dwunastoma kolumnami (symbolizującymi dwunastu Apostołów). Na tych kolumnach umieścił on architraw, która biegła przez całą szerokość świątyni. Na niej z kolei umieszczono wielkie dyski lub tarcze, na których znalazły się obrazy świętych. Konstrukcję tę nazwano templonem, albo ze względu na jej podobieństwo do frontonu greckiej świątyni albo aby wyrazić Chrześcijańską ideę sanktuarium, w którym wielbiono Boga. Wszystkie kościoły obrządku bizantyjskiego zaczęły w końcu naśladować Hagia Sophia i w ten sposób ta forma obecnego ikonostasu zaczęła przyjmować się w kościołach wschodu."

</doc>
<doc id="1449466" url="https://pl.wikipedia.org/wiki?curid=1449466" title="Starzec (ujednoznacznienie)">
Starzec (ujednoznacznienie)



</doc>
<doc id="1449467" url="https://pl.wikipedia.org/wiki?curid=1449467" title="Zbigniew Garncarczyk">
Zbigniew Garncarczyk

Zbigniew Garncarczyk (ur. 31 stycznia 1931) – polski lekkoatleta specjalizujący się w rzucie oszczepem.
Mistrz Polski z 1950 roku. Reprezentant kraju podczas meczu międzypaństwowego przeciwko Rumunii i ZSRR oraz przeciwko NRD w 1951 roku. Bronił barw HKS-u Łódź (1946–49), Unii Łódź (1950), AZS-u Warszawa (1951–52) i LZS-u Komorów (od 1954). Rekord życiowy: 67,80 (31 lipca 1955, Gąbin).

</doc>
<doc id="1449468" url="https://pl.wikipedia.org/wiki?curid=1449468" title="TgS-1 Dudek">
TgS-1 Dudek

TgS-1 Dudek (Dalekopisowe Urządzenie do Elektronicznego Kodowania) – polskie urządzenie szyfrujące zaprojektowane w Wielkopolskich Zakładach Teletechnicznych T-7 (Teletra) w Poznaniu oraz w Biurze A MSW w latach 60. XX wieku.
Wykorzystywało funkcję różnicy symetrycznej (XOR) do tworzenia tekstu zaszyfrowanego tożsamego z szyfrem Vernama. Znaki klucza były podawane za pośrednictwem czytników taśm perforowanych. Używane w MSW PRL, w tym w MO i SB, MON, NBP, MSZ, a także w służbach szyfrowych Układu Warszawskiego, w tym w Ministerstwie Bezpieczeństwa Państwowego NRD jako T-352 i T-353. 
Urządzenie wykorzystywano wraz z dalekopisem. Prędkość transmisji danych to około 50-75 bodów.
Nowsza wersja o zwiększonej prędkości transmisji danych, wykorzystująca technikę TTL, nosiła oznaczenie TgS-3 Dudek.

</doc>
<doc id="1449470" url="https://pl.wikipedia.org/wiki?curid=1449470" title="Pieśń o Gogolewskim">
Pieśń o Gogolewskim

Pieśń o Gogolewskim (inc. „Gogolewski, jedzie...”) – anonimowa, pieśń z czasów konfederacji barskiej, nawiązująca do intrygi i wyroku śmierci na regimentarzu Józefie Gogolewskim, wersja "Piosenki o Drewiczu", publikowana u Wójcickiego. Nagrana przez Jacka Kowalskiego na melodię "Piosenki o Drewiczu" w wersji molowej.

</doc>
<doc id="1449471" url="https://pl.wikipedia.org/wiki?curid=1449471" title="I liga argentyńska w piłce nożnej (2007/2008)">
I liga argentyńska w piłce nożnej (2007/2008)

Mistrzem Argentyny turnieju Apertura w sezonie 2007/08 został CA Lanús, natomiast wicemistrzem Argentyny turnieju Apertura został CA Tigre.
Mistrzostwo Argentyny turnieju Clausura w sezonie 2007/08 zdobył River Plate, natomiast wicemistrzostwo Argentyny turnieju Clausura zdobył Boca Juniors.
Do turnieju Copa Libertadores 2009 zakwalifikowali się obaj mistrzowie Argentyny, natomiast o tym, które zespoły zagrają w Copa Sudamericana 2008 zadecydowała sumaryczna tabela łącząca wyniki turniejów Apertura i Clausura.
Do Copa Libertadores w roku 2009 zakwalifikowały się dwa kluby:
Do Copa Sudamericana w roku 2008 zakwalifikowało się siedem klubów:
Tabela spadkowa zadecydowała o tym, które kluby spadną do drugiej ligi (Primera B Nacional Argentina), a które będą miały szanse obronić swój byt pierwszoligowy w barażach. Bezpośrednio spadły kluby, które w tabeli spadkowej zajęły dwa ostatnie miejsca - Olimpo Bahía Blanca i San Martín San Juan. Na ich miejsce awansowały dwie najlepsze drużyny z drugiej ligi - San Martín Tucumán i Godoy Cruz Antonio Tomba. Mecze barażowe musiały stoczyć Racing Club de Avellaneda i Gimnasia y Esgrima Jujuy. Oba zespoły wygrały baraże i utrzymały się w pierwszej lidze.
Torneo Apertura 2007/08.
Tablica spadkowa na koniec turnieju Apertura 2007/08.
Tabela ma jedynie charakter orientacyjny. Dopiero stan tej tabeli na koniec turnieju Clausura zadecyduje, które z zespołów spadną do drugiej ligi, a które zagrają o utrzymanie się w lidze w barażach. Można z tej tabeli odczytać, które z drużyn przed turniejem Clausura były szczególnie zagrożone spadkiem.
Torneo Clausura 2007/08.
Tablica spadkowa na koniec turnieju Clausura 2007/08.
Do drugiej ligi spadły Olimpo Bahía Blanca i San Martín San Juan, a na ich miejsce awansował mistrz drugiej ligi San Martín Tucumán i wicemistrz drugiej ligi Godoy Cruz Antonio Tomba.
Sumaryczna tabela sezonu 2007/08.
Tabela ma znaczenie nie tylko statystyczne. Na jej podstawie wyznaczone zostały kluby, które reprezentować będą Argentynę w turnieju Copa Sudamericana.
Baraże o utrzymanie się w lidze.
Rewanże.
Kluby Racing Club de Avellaneda i Gimnasia y Esgrima Jujuy obroniły się przed spadkiem.

</doc>
<doc id="1449473" url="https://pl.wikipedia.org/wiki?curid=1449473" title="Starzec mnich">
Starzec mnich

Starzec – począwszy od starożytności chrześcijańskiej, szczególnie w tradycji wschodniej, doświadczony mnich uczący życia duchowego nowych adeptów życia mniszego i ascezy. Tzw. "starczestwo" było silnym ruchem duchowym w Rosji XIX w. Starcami, którzy na trwałe wpisali się w duchowość rosyjską byli m.in. Nił Sorski oraz Serafin z Sarowa. Ważne centrum tej duchowości stanowił do wybuchu rewolucji bolszewickiej 1917 r. Klasztor Optyński k. Kozielska. Jednym z bardziej znanych „starców” był św. Ambroży z Optiny, pierwowzór starca Zosimy w powieści Bracia Karamazow Fiodora Dostojewskiego. Żyjąc w odosobnieniu, w pustelniach starcy ci byli celem pielgrzymek wielu ważnych osobistości w życiu społecznym lub kulturalnym. Wielu z nich zostało kanonizowanych przez Rosyjską Cerkiew Prawosławną. Tworzą oni tzw. Sobór Świętych Starców Optyńskich.

</doc>
<doc id="1449478" url="https://pl.wikipedia.org/wiki?curid=1449478" title="Otto; or Up with Dead People">
Otto; or Up with Dead People



</doc>
<doc id="1449482" url="https://pl.wikipedia.org/wiki?curid=1449482" title="John George Dodson">
John George Dodson

John George Dodson, 1. baron Monk Bretton (ur. 18 października 1825, zm. 25 maja 1897) – brytyjski polityk, członek Partii Liberalnej, minister w drugim rządzie Williama Ewarta Gladstone’a.
Był jedynym synem prawnika i sędziego sir Johna Dodsona, i Frances Pearson, córki George’a Pearsona. Wykształcenie odebrał w Eton College (1837–1842), gdzie uzyskał stypendium księcia-małżonka za osiągnięcia w języku francuskim i włoskim. W 1843 r. rozpoczął studia w Christ Church na Uniwersytecie Oksfordzkim. Uczelnię ukończył w 1851. W 1853 r. rozpoczął praktykę adwokacką w korporacji Lincoln’s Inn.
W kwietniu 1857 r., za trzecim podejściem, wygrał wybory w okręgu East Sussex (wcześniej bez powodzenia próbował w 1852 r. i w marcu 1857 r.). W 1874 r. zmienił okręg wyborczy na City of Chester, a w 1880 r. na Scarborough. W latach 1865–1872 był zastępcą speakera Izby Gmin. W latach 1873–1874 był finansowym sekretarzem skarbu. W latach 1874–1876 był przewodniczącym parlamentarnej komisji wydatków publicznych.
Po powrocie Partii Liberalnej do władzy w 1880 r. został przewodniczącym Rady Samorządu Lokalnego. W latach 1882–1884 był Kanclerzem Księstwa Lancaster. W 1884 r. otrzymał tytuł 1. barona Monk Bretton i zasiadł w Izbie Lordów. W latach 1889–1892 był pierwszym przewodniczącym rady hrabstwa East Sussex. Był również dyrektorem Rock Life Assurance Company oraz członkiem University, Reform, and Brooks's Clubs.
Lord Monk Bretton zmarł w 1897 r. Tytuł parowski odziedziczył jego jedyny syn, John.

</doc>
<doc id="1449487" url="https://pl.wikipedia.org/wiki?curid=1449487" title="Baron Monk Bretton">
Baron Monk Bretton

Baronowie Monk Bretton 1. kreacji (parostwo Zjednoczonego Królestwa)
Najstarszy syn 3. barona Monk Bretton: Christopher Mark Dodson

</doc>
<doc id="1449488" url="https://pl.wikipedia.org/wiki?curid=1449488" title="Mirosław Jędras">
Mirosław Jędras

Mirosław Jędras, pseud. Zacier (ur. 25 sierpnia 1963 w Warszawie) – polski muzyk, wokalista, autor tekstów, współtwórca i lider grupy muzycznej Zacier, lekarz nefrolog.
Znany z występowania w specyficznych nakryciach głowy podczas koncertów, takich jak np. garnek, piłka futbolowa lub czajnik.
Życiorys.
Edukacja.
Z wykształcenia jest lekarzem, doktorem nauk medycznych, pracował w Katedrze i Klinice Nefrologii, Dializoterapii i Chorób Wewnętrznych Warszawskiego Uniwersytetu Medycznego (specjalność: choroby wewnętrzne, medycyna rodzinna, nefrologia) przy ulicy Banacha w Warszawie.
Kariera.
W zespole Zacier śpiewa i gra na gitarze, instrumentach klawiszowych, skrzypcach oraz wielu innych. Wielokrotnie współpracował z Kazikiem Staszewskim (m.in. przy płycie "Silny Kazik pod wezwaniem" oraz "Zakażone piosenki"), Kubą Sienkiewiczem (muzykowanie w latach 80., album "Antena") i "El Dupą". Jest twórcą muzyki i tekstu do piosenki "Odpad atomowy", którą później wykonywali Kazik Na Żywo (wydany na albumie "Na żywo, ale w studio" z 1994) i Elektryczne Gitary. Stworzył ścieżkę dźwiękową do filmu "Sum, tak zwany olimpijczyk" Zespołu Filmowego „Skurcz”, gościnnie wystąpił również w innych obrazach „Skurczu”.
Życie prywatne.
Jest żonaty, ma dwóch synów.

</doc>
<doc id="1449489" url="https://pl.wikipedia.org/wiki?curid=1449489" title="Cezary Emil Haller">
Cezary Emil Haller

Cezar Emil Haller de Hallenburg herbu własnego (ur. 13 kwietnia 1822 w Krakowie, zm. 9 lipca 1915 w Mianocicach) – ziemianin, właściciel Mianocic, działacz polityczny, powstaniec krakowski i styczniowy, więzień austriacki, poseł do Sejmu Krajowego Galicji.
Życiorys.
Ukończył filozofię na Uniwersytecie Jagiellońskim, a następnie agronomię na Uczelni Rolno-Leśnej w Hohenheim. Był uczestnikiem powstania krakowskiego w Galicji w 1846 roku, więziony potem w Koźlu i Raciborzu. W 1850 roku ożenił się z Julią Helcel von Sternstein, siostrą Ludwika – bankiera, wiceprezydenta Krakowa. Podczas podróży poślubnej na krótko został aresztowany w Dreźnie, w związku z ucieczką z więzienia raciborskiego. Po powrocie osiadł w dobrach Mianocice, które w posagu otrzymała jego żona Julia. Wspólnie z nią założył ochronkę i szpitalik, a do ich prowadzenia zaangażował siostry felicjanki. W spadku po zmarłym ojcu wraz z bratem Henrykiem w 1856 roku otrzymał Hotel Saski, który po pewnym czasie zaczął przynosić duże dochody. W czasie powstania 1863 wszedł do Komitetu Obywatelskiego w Krakowie jako naczelnik Działu Skarbowego mającego na celu wsparcie finansowe polskich oddziałów w Królestwie Polskim. W hotelu zorganizował szpital powstańczy. Członek Komitetu Obywatelskiego Zachodniego w Krakowie. Był związany z krakowską organizacją Stronnictwa Białych, za co został aresztowany i skazany na 8 lat pozbawienia wolności w twierdzy w Ołomuńcu. Amnestiowany w 1866 został posłem Sejmu Krajowego Galicji II kadencji (6 lutego 1867 z kurii większej posiadłości), a następnie III kadencji i przeniósł się do Lwowa. Członek i działacz Galicyjskiego Towarzystwa Gospodarskiego, członek jego Komitetu (28 czerwca 1870 – 20 czerwca 1873). Marszałek krajowy Sejmu Leon Sapieha przeznaczył mu Departament Szpitalnictwa i Cezary Emil położył duże zasługi kierując tym Departamentem. Wprowadził inspektorów szpitalnych, zainicjował budowę Zakładu dla Chorych Umysłowych na Kulparkowie, założył przytułek dla małych dzieci we Lwowie, oszczędnie gospodarował funduszami szpitalnictwa. W 1874 r. wystąpił z Departamentu Szpitalnictwa wskutek konfliktów z władzami i różnymi urzędnikami, którzy obrzucali go fałszywymi oskarżeniami i zarzutami, sami ciągnąc korzyści ze szpitali i powrócił wraz z rodziną na stałe do Mianocic. Nie zrezygnował jednak ze służby publicznej i pełnił jeszcze funkcję posła do parlamentu wiedeńskiego w latach 1876–1877. Następnie zrezygnował z tego mandatu na rzecz brata Władysława, właściciela Polanki wycofał się z życia politycznego wrócił na stałe do Mianocic, poświęcając się sprawom gospodarczym. W 1883 roku Cezary ogłosił swe wspomnienia w Przeglądzie Polskim, w 1911 jako obywatel miasta Krakowa, był członkiem Towarzystwa Miłośników Historii i Zabytków Krakowa. Doświadczenia więzienne odbiły swoje piętno na jego zdrowiu fizycznym i psychicznym. Do tego dołączyły się tragiczne straty osobiste (przedwcześnie zmarłe dzieci, zmarli trzej bracia, siostra i synowa). W 1881 przeżył pożar dworu w Mianocicach, a w 1892 – kwitnącego browaru. 20 sierpnia 1893 zmarła żona Julia, która została pochowana w wystawionym przez Cezarego Emila grobowcu rodzinnym – mauzoleum na cmentarzu w Książu Wielkim. Cezary Emil przeżył żonę o 22 lata. W 80 roku życia przeszedł ciężką operację, ponadto złamał nogę.
Rodzina.
Ojcem jego był Józef Haller (1783-1850), w latach 1836–1839 przewodniczący senatu Wolnego Miasta Krakowa, a matką była Elżbieta Gorczyńska. Miał trzech braci i siostrę. Jego bratem był m.in. Henryk Haller von Hallenburg (1831–1888) – uczestnik powstania styczniowego, ziemianin, finansista. Był ojcem Józefa Antoniego Juliusza (1853-1923), stryjem Cezarego Wojciecha Hallera (1875-1919) oficera poległego w czasie wojny polsko-czechosłowackiej w przegranej przez polską samoobronę bitwie z oddziałami regularnego wojska czeskiego pod Kończycami Małymi, i gen. Józefa Hallera (1873–1960 w Londynie).

</doc>
<doc id="1449490" url="https://pl.wikipedia.org/wiki?curid=1449490" title="Patio TV">
Patio TV

Patio TV – polski kanał telewizyjny o charakterze poradnikowo-edukacyjnym nadawany FTA z satelity Hot Bird. Właścicielami stacji byli: Weksel Holding (51%) i Fabryka Mediów Sp. z o.o. (49%).
O stacji.
Patio TV było emitowane codziennie, 17 godzin na dobę. W programie znajdowały się cykliczne audycje związane z nowatorskimi rozwiązaniami w dziedzinie nauki i edukacji twórczej oraz wiele innych: o filmie, muzyce, modzie, zdrowiu, sportach ekstremalnych, kulinariach. Celem programowym telewizji Patio TV było uzmysłowienie odbiorcom możliwości współtworzenia kanału telewizyjnego, co jest nowością nie tylko w Polsce, ale i w Europie.
Historia.
Jego oficjalny start odbył się 26 września 2008 roku w Wyższej Szkoły Humanistyczno-Ekonomicznej w Łodzi. Od 18:00 do 22:00 emitowany był specjalny program na żywo. Pierwsze produkcje rejestrowane były w studiach telewizyjnych w Łodzi. Kanał otrzymał koncesję od KRRiT 2 października 2007.
Na początku grudnia 2009 r. stacja pozyskała nowego inwestora, który przejął 51% udziałów w stacji. 1 marca 2010 r. stacja przerwała satelitarne nadawanie programu. Powodem miało być niewywiązanie się nadawcy z umowy ze spółką Canal+ Cyfrowy, która udostępniała miejsce na transponderze platformy Cyfra+. Na stronie internetowej stacji widniał następujący komunikat: 

</doc>
<doc id="1449495" url="https://pl.wikipedia.org/wiki?curid=1449495" title="Cmentarz wojenny w Stargardzie">
Cmentarz wojenny w Stargardzie

Cmentarz Wojenny w Stargardzie – cmentarz znajdujący się w Stargardzie przy ul. Reymonta.
Cmentarz został założony w 1914 roku jako miejsce pochówku żołnierzy rosyjskich. Obecnie spoczywa na nim 5004 jeńców polskich, rosyjskich, sowieckich, francuskich, jugosłowiańskich, włoskich, marokańskich, angielskich, belgijskich, serbskich, rumuńskich i portugalskich. W okresie I wojny światowej pochowano tu 95 jeńców: Rosjan, Serbów, Rumunów i Portugalczyków.
Z tego okresu pochodzą trzy pomniki ku czci Rosjan: prawosławnych, wyznawców islamu i żydów.
W czasie II wojny światowej miejsce spoczynku znaleźli tam jeńcy Stalagu w Stargardzie i Oflagu w Dobiegniewie. Według niepełnych danych w czasie wojny złożono tam ciała 369 jeńców, w tym:
W roku 1950 cześć zwłok Anglików, Francuzów i Włochów została ekshumowana przez rodziny. W 1952 roku cmentarz powiększono do obecnej powierzchni – 1,27 ha. W latach pięćdziesiątych XX wieku z pojedynczych mogił w okolicach Stargardu, Pyrzyc i Choszczna przeniesiono 70 ciał. Podczas przenoszenia mauzoleum żołnierzy sowieckich z pl. Wolności w Stargardzie w roku 1996 ekshumowano ciało jedynego żołnierza, który był tam pochowany (mimo że przy mauzoleum było 36 grobów).
Na otaczającym cmentarz ogrodzeniu zamontowano 30 metalowych tablic z nazwiskami spoczywających tu żołnierzy.
Inne miejsca pochówku żołnierzy.
Na terenie Stargardu groby polskich żołnierzy znajdują się także w Kwaterze Saperów Starego Cmentarza Komunalnego przy ul. Kościuszki. Natomiast mauzoleum żołnierzy sowieckich znajduje się w Kluczewie.

</doc>
<doc id="1449496" url="https://pl.wikipedia.org/wiki?curid=1449496" title="Nietolerancja – Ivan">
Nietolerancja – Ivan

Ivan – nietolerancja (serb.-chorw. "Netrpeljivost – Ivan") – jugosłowiański krótkometrażowy film dokumentalny z 2002 r. w reżyserii Marko Popovicia opowiadający historię 20-letniego geja, studenta z Belgradu. Jest obrazem ujawnienia orientacji seksualnej przez bohatera w społeczeństwie nietolerancji, nacjonalizmu i zagrożenia wojennego. Film wchodzi w skład 12-odcinkowego cyklu filmów dokumentalnych tego reżysera wyprodukowanych w niezależnej belgradzkiej telewizji B92.
Treść i wymowa filmu.
Tytułowy bohater nie chce ukrywać homoseksualnej orientacji, musi więc zmierzyć się z homofobią otoczenia. Nosi krzykliwe okulary przeciwsłoneczne, kolorową fryzurę. Studiuje biologię molekularną na Uniwersytecie w Belgradzie. W akademiku jest obiektem nieustannych drwin i gróźb. Po kolejnych pobiciach nie wychodzi sam na ulicę, do szkoły jeździ taksówkami i nosi przy sobie skalpel. Nocą dręczą go koszmary. "Wolałbym, żebyś był złodziejem albo podpalaczem, niż takim... Jesteś wybrykiem natury" mówi mu matka.
Ivan rozważa możliwość emigracji do Niemiec. Przy wszystkich przeciwnościach nie zamierza jednak rezygnować z prawa do publicznego okazywania swojej tożsamości.
Film jest również wglądem w problemy serbskiego środowiska LGBT, które organizuje paradę równości w Belgradzie. Manifestację w otwarty sposób atakują strażnicy „normalności” przy biernej postawie policji.

</doc>
<doc id="1449501" url="https://pl.wikipedia.org/wiki?curid=1449501" title="Jan Pocek">
Jan Pocek

Jan Pocek, właśc. Jan Poczek (ur. 4 maja 1917 w Zabłociu, zm. 26 czerwca 1971 w Kaleniu) – współczesny polski pisarz ludowy, działacz społeczny i literacki.
Życiorys.
W 1930 roku Jan Pocek ukończył siedmioklasową Szkołę Powszechną w Markuszowie, uzyskując na świadectwie siódmej klasy ogólną ocenę bardzo dobrą. Pocek wstąpił do miejscowego koła Związku Młodzieży Wiejskiej RP „Wici”. Wkrótce został sekretarzem związku sąsiedzkiego. Organizacja ta, a zwłaszcza jej organ prasowy, tygodnik „Wici”, wywarły decydujący wpływ na kształtującą się osobowość przyszłego poety. Wiersze drukowane na łamach „Wici” różniły się znacznie od tradycyjnych wzorów literatury Ludowej. Utwory wiciarzy wyrażały gorące pragnienie przebudowy społecznej i kulturalnej wisi.
Pocek pod koniec 1945 roku został członkiem Oddziału Wiejskiego Związku Zawodowego Literatów Polskich. Dorywczo pracował w spółdzielni rolnej w Markuszowie. Rok później zapisał się na Spółdzielczy Kurs Korespondencyjny. W latach 1945–1947 ogłosił w prasie około trzydziestu wierszy. W czerwcu 1949 roku Pocek złożył w „Czytelniku” swój nowy tomik wierszy zatytułowany "Chłopskim słowem". Tomik ten nie ukazał się i nie wiadomo nawet, jakie zawierał utwory. W okresie rodzącego się socrealizmu jego wiersze były nie do przyjęcia. W listopadzie 1948 roku złożył podanie o pracę w Zarządzie Głównym Towarzystwa Uniwersytetów Ludowych. Odpowiedziano mu, że w związku z reorganizacją instytucji niemożliwe jest skorzystanie z jego oferty.
3 kwietnia 1948 roku zawarł związek małżeński z Marianną Wiśniecką we wsi Kaleń.
W latach 50. ubiegłego wieku Pocek został członkiem Stowarzyszenia Dziennikarzy Polskich i Związku Zawodowego Pracowników Przemysłu Graficznego, Prasy i Wydawnictw. Jako dziennikarz nie osiągnął jednak fortuny. W Warszawie przebywał do 1957 roku. Po powrocie do Kalenia krótko pracował w Markuszowie jako magazynier piekarni, ale ze względu na zły stan zdrowia zrezygnował z tego zajęcia. Zajął się pracą na roli. Wkrótce odnalazł się jako poeta. Jakby nie istniała kilkuletnia przerwa, powrócił do dawnej poetyckiej wizji świata. W 1959 roku wiersze Pocka ukazały się w „Chłopskiej Drodze” i „Orce”. W tym samym roku otrzymał pierwszą nagrodę w konkursie poetów ludowych ogłoszonym przez Lubelski Oddział Stowarzyszenia PAX.
W roku 1965 zwołano w Lublinie pierwszy Ogólnopolski Zjazd Pisarzy Ludowych. Powołano do życia Międzywojewódzki Klub Pisarzy Ludowych. Jan Pocek został wiceprzewodniczącym jego zarządu. W roku 1967 z okazji jubileuszu pięćdziesięciolecia urodzin otrzymał za całokształt twórczości Literackiej nagrodę Prezydium Wojewódzkiej Rady Narodowej w Lublinie. Był również członkiem, założycielem Stowarzyszenia Twórców Ludowych w 1968 r.
Jan Pocek zmarł w Kaleniu 26 czerwca 1971 roku i został pochowany na cmentarzu w Markuszowie. W roku następnym, dzięki staraniom Stowarzyszenia Twórców Ludowych, z funduszu Ministerstwa Kultury i Sztuki oraz Wydziału Kultury PWRN w Lublinie, na grobie poety postawiono obelisk wykonany przez artystę plastyka Mariana Śwista. W 1983 roku w Markuszowie odsłonięty został jego pomnik. Spuścizna poety została przekazana do Muzeum im. Józefa Czechowicza w Lublinie.
W dowód uznania dla talentu zmarłego poety, 9 stycznia 1972 roku redakcja „Chłopskiej Drogi” ustanowiła doroczną nagrodę artystyczną Im. Jana Pocka, przyznawaną ludowemu twórcy wyróżniającemu się talentem, wyobraźnią i prącą w dziedzinie literatury lub plastyki ludowej. Od 1972 roku Stowarzyszenie Twórców Ludowych organizuje doroczny Ogólnopolski Konkurs Literacki im. Jana Pocka, adresowany do pisarzy amatorów, związanych ze środowiskami wiejskimi i prowincjonalnymi, „zakorzenionymi” w kulturze ludowej lub odwołujących się do jej wartości i estetyki. Nagroda i konkurs utrwalają pamięć poety z Kalenia, wzbudzają też coraz szersze zainteresowanie jego twórczością.

</doc>
<doc id="1449503" url="https://pl.wikipedia.org/wiki?curid=1449503" title="2.8 cm sPzB 41">
2.8 cm sPzB 41



</doc>
<doc id="1449504" url="https://pl.wikipedia.org/wiki?curid=1449504" title="3.7 cm PaK 36">
3.7 cm PaK 36



</doc>
<doc id="1449505" url="https://pl.wikipedia.org/wiki?curid=1449505" title="4.2 cm PaK 41">
4.2 cm PaK 41



</doc>
<doc id="1449506" url="https://pl.wikipedia.org/wiki?curid=1449506" title="Armata przeciwpancerna Böhler 4.7 cm">
Armata przeciwpancerna Böhler 4.7 cm



</doc>
<doc id="1449509" url="https://pl.wikipedia.org/wiki?curid=1449509" title="Miscellaneous Charges Order">
Miscellaneous Charges Order

Miscellaneous Charges Order (MCO) – bon podróżny stosowany przez przedsiębiorców świadczących usługi turystyczne oraz w przewozie lotniczym. Uprawnia do zakupu usług od przewoźników lotniczych oraz innych podmiotów takich jak hotele czy biura podróży. Czasami może podlegać spieniężeniu.

</doc>
<doc id="1449510" url="https://pl.wikipedia.org/wiki?curid=1449510" title="7.5 cm PaK 97/38">
7.5 cm PaK 97/38



</doc>
<doc id="1449511" url="https://pl.wikipedia.org/wiki?curid=1449511" title="Netrpeljivost - Ivan">
Netrpeljivost - Ivan



</doc>
<doc id="1449512" url="https://pl.wikipedia.org/wiki?curid=1449512" title="7.5 cm PaK 40">
7.5 cm PaK 40



</doc>
<doc id="1449514" url="https://pl.wikipedia.org/wiki?curid=1449514" title="7.62 cm PaK 36(r)">
7.62 cm PaK 36(r)



</doc>
<doc id="1449515" url="https://pl.wikipedia.org/wiki?curid=1449515" title="Dupe od mramora">
Dupe od mramora



</doc>
<doc id="1449520" url="https://pl.wikipedia.org/wiki?curid=1449520" title="7.5 cm FK 16 n.A.">
7.5 cm FK 16 n.A.



</doc>
<doc id="1449523" url="https://pl.wikipedia.org/wiki?curid=1449523" title="7.5 cm leichtes Infanteriegeschütz 18">
7.5 cm leichtes Infanteriegeschütz 18



</doc>
<doc id="1449525" url="https://pl.wikipedia.org/wiki?curid=1449525" title="7.5 cm Infanteriegeschütz 37">
7.5 cm Infanteriegeschütz 37



</doc>
<doc id="1449528" url="https://pl.wikipedia.org/wiki?curid=1449528" title="10.5 cm le.F.H.18(M)">
10.5 cm le.F.H.18(M)



</doc>
<doc id="1449530" url="https://pl.wikipedia.org/wiki?curid=1449530" title="10.5 cm le.F.H.18/40">
10.5 cm le.F.H.18/40



</doc>
<doc id="1449532" url="https://pl.wikipedia.org/wiki?curid=1449532" title="10.5 cm Kanone 18">
10.5 cm Kanone 18



</doc>
<doc id="1449536" url="https://pl.wikipedia.org/wiki?curid=1449536" title="10.5 cm leichte FeldHaubitze18">
10.5 cm leichte FeldHaubitze18



</doc>
<doc id="1449537" url="https://pl.wikipedia.org/wiki?curid=1449537" title="Konstantīns Čakste">
Konstantīns Čakste

Konstantīns Čakste (ur. 26 lipca 1901 w Bulduri, zm. 21 lutego 1945 k. Lęborka) – łotewski prawnik i wykładowca, polityk, przewodniczący Centralnej Rady Łotewskiej (1943).
Biogram.
Był synem prezydenta Łotwy Jāņisa Čakstego i jego żony Justīny. Uczył się w gimnazjum w Mitawie, później w Kazaniu, jednak ostatecznie w 1920 ukończył szkołę średnią w Rydze. W młodości należał do łotewskiej organizacji odrodzeniowej „Austrums”. W latach 1920–1925 studiował prawo na Uniwersytecie Łotwy w Rydze. W 1931 złożył pracę habilitacyjną, po czym zatrudniono go jako wykładowcę prawa cywilnego i handlowego na ryskim uniwersytecie.
Od 1938 do 1940 stał na czele redakcji prawniczego pisma „Jurists”. W czasie niemieckiej okupacji Łotwy zaangażował się w demokratyczny ruch oporu. Na posiedzeniu z 13 sierpnia 1943 Łotewska Rada Centralna wybrała go swoim przewodniczącym. Jako szef Rady nawiązał kontakty z ruchami oporu na Litwie i w Estonii oraz władzami państw zachodnich.
29 kwietnia 1944 został aresztowany przez Gestapo jako członek nielegalnych władz Łotwy. Początkowo umieszczony w obozie Salaspils, został przeniesiony do Stutthofu. Na skutek ofensywy radzieckiej na Prusy Zachodnie zimą 1945 ewakuowany ze Sztutowa – zmarł w drodze do Lęborka. Został pochowany w Gęsi na Kaszubach, później jego ciało przeniesiono na Cmentarz Ofiar Marszu Śmierci w Krępie Kaszubskiej.

</doc>
<doc id="1449541" url="https://pl.wikipedia.org/wiki?curid=1449541" title="Gatuyaini Village">
Gatuyaini Village



</doc>
<doc id="1449548" url="https://pl.wikipedia.org/wiki?curid=1449548" title="Matlary">
Matlary

Matlary lub Tatrzańskie Matlary (słow. "Tatranské Matliare", niem. "Matlarenau", węg. "Matlárháza") – osiedle położone przy Drodze Wolności u wschodniego podnóża Tatr Wysokich. Administracyjnie należy ono do Tatrzańskiej Łomnicy w mieście Wysokie Tatry.
Osada znajduje się przy wylocie Doliny Huncowskiej, pomiędzy Kieżmarskimi Żłobami a Tatrzańską Łomnicą, na wysokości ok. 885–920 m n.p.m. W obrębie miejscowości do potoku Łomnica ("Skalnaty potok") wpływa Huncowski Potok ("Huncovský potok") i połączone wody opuszczają teren TANAP-u. Na Niżniej Huncowskiej Uboczy, nieco na północny zachód od zabudowań, znajdują się dwa znane źródła: Źródło Jana ("Jánov prameň", na wysokości 964 m) i Źródło Loischa ("Loischov prameň").
Osiedle Matlary ma charakter uzdrowiskowy – położonych tu jest kilka większych budynków wczasowo-sanatoryjnych (w tym wojskowy ośrodek wypoczynkowy) oraz mniejsze zabudowania. W okolicy już w średniowieczu znajdował się folwark właściciela ziemskiego z Wielkiej Łomnicy, zniszczony najprawdopodobniej w pożarze na początku XV wieku. Jako datę powstania osady przyjmuje się rok 1863. Uzdrowisko zostało założone w 1884 r. przez Mathiasa (Mateja) Loischa, na którego cześć nazwano i omurowano w 1910 i 1934 r. źródełko, tworząc pomnik z pamiątkową tablicą. W miejscowości przy Drodze Wolności znajduje się przystanek autobusowy. Matlary znajdują się około 2 km na północ od Tatrzańskiej Łomnicy i zamieszkane są przez ok. 200 osób. Zaczyna się tu jeden ze szlaków turystycznych do Doliny Kieżmarskiej.

</doc>
<doc id="1449549" url="https://pl.wikipedia.org/wiki?curid=1449549" title="10.5 cm FlaK 39">
10.5 cm FlaK 39



</doc>
<doc id="1449550" url="https://pl.wikipedia.org/wiki?curid=1449550" title="Tatrzańskie Matlary">
Tatrzańskie Matlary



</doc>
<doc id="1449552" url="https://pl.wikipedia.org/wiki?curid=1449552" title="12.8 cm FlaK 40">
12.8 cm FlaK 40



</doc>
<doc id="1449553" url="https://pl.wikipedia.org/wiki?curid=1449553" title="Tatranské Matliare">
Tatranské Matliare



</doc>
<doc id="1449555" url="https://pl.wikipedia.org/wiki?curid=1449555" title="Źródło Kromołów">
Źródło Kromołów



</doc>
<doc id="1449565" url="https://pl.wikipedia.org/wiki?curid=1449565" title="Kod unarny">
Kod unarny

Kod unarny – kod prefiksowy stosowany w kompresji danych, w którym słowa kodowe składają się z ciągu bitów tej samej wartości zakończonymi bitem o wartości przeciwnej. Np. formula_1 lub formula_2
Słowa kodowe są jednoznacznie dekodowalne, a ponadto kod unarny można rozszerzać w nieskończoność, dodając coraz dłuższe słowa.
Tego rodzaju kodowanie jest stosowane w przypadku zapisu danych charakteryzowanych geometrycznym rozkładem prawdopodobieństwa.

</doc>
<doc id="1449569" url="https://pl.wikipedia.org/wiki?curid=1449569" title="233 Rezerwowa Dywizja Grenadierów Pancernych">
233 Rezerwowa Dywizja Grenadierów Pancernych

233 Dywizja Grenadierów Pancernych (niem. "233. Panzergrenadier Division") – niemiecka dywizja grenadierów pancernych z okresu II wojny światowej.
Historia.
Utworzona 15 maja 1942 roku we Frankfurcie nad Odrą "Division Nr 233". Głównym zadaniem jednostki było nadzorowanie i wspieranie innych oddziałów zmotoryzowanych na terenie Altmarku, Brandenburgii oraz Neumarku, czyli terenów ówczesnego okręgu wojskowego "Wehrkries III." 
W związku z akcją przeformowywania dywizji zmotoryzowanych w dywizje grenadierów pancernych, 233 Dywizja przejęła odpowiedzialność za szkolenie i uzbrojenie dla jednostek tego typu. Dywizja została przeorganizowana rozkazem z dnia 7 lipca 1942 roku na jednostkę grenadierów pancernych ("233 Panzergrenadier-Division"). W jej skład wchodziły bataliony zapasowe jednostek czołgów, oddziały piechoty zmotoryzowanej, grenadierów pancernych, oddziały rozpoznawcze motocyklistów oraz jednostki saperów a nawet kawalerzystów (którzy jednak szybko zostali szkolnym oddziałem kolarzy). 
Przeformowanie.
5 kwietnia 1943 roku 233 Dywizja Grenadierów Pancernych otrzymała nowe miano - 233 Panzer-Division stając się jednocześnie 233 Dywizją Pancerną. Dywizję przeniesiono do Danii, gdzie pozostała do końca wojny. 

</doc>
<doc id="1449570" url="https://pl.wikipedia.org/wiki?curid=1449570" title="Maras">
Maras

Maras − miasto w regionie Cuzco, w Peru. Jest stolicą dystryktu o tej samej nazwie. Znajduje się nad doliną Urubamby, w Świętej Dolinie Inków. Według danych za 2005 rok liczy 1730 mieszkańców. Przy głównym placu miasta znajduje się kościół kolonialny.
Saliny.
Kompleks ponad 5000 czworokątnych salin (hiszp. "Salineras de Maras") znajduje się około 5 km na północ od miasta, na stromych zboczach doliny Urubamby. Nietypowa lokalizacja salin czyni z nich ważną atrakcję turystyczną regionu. Pierwsze saliny w tym miejscu zostały wybudowane w początkowym okresie rozwoju Imperium Inków. Produkcja soli jest kontynuowana do czasów obecnych.
W pobliżu kompleksu salin znajduje się źródło wody mineralnej zasilające podziemny strumień. Sieć otwartych kanałów rozprowadza silnie zmineralizowaną wodę do zbiorników o średniej powierzchni 5 m². Następnie, dzięki działaniu słońca, woda ze zbiorników jest odparowywana, a sól krystalizuje i jest pozyskiwana z dna zbiornika przed jego ponownym napełnieniem. W porze suchej możliwe jest uzyskanie 10-centymetrowej warstwy soli w każdym ze zbiorników w czasie miesiąca.

</doc>
<doc id="1449571" url="https://pl.wikipedia.org/wiki?curid=1449571" title="7.5 cm Gebirgsgeschütz 36">
7.5 cm Gebirgsgeschütz 36



</doc>
<doc id="1449573" url="https://pl.wikipedia.org/wiki?curid=1449573" title="Lina Bögli">
Lina Bögli

Lina Bögli (ur. 15 kwietnia 1858 w Oschwand, Kanton Berno, Szwajcaria, 
zm. 22 grudnia 1941 w Herzogenbuchsee, Kanton Berno) – szwajcarska nauczycielka, podróżniczka i pisarka.
Życiorys.
Urodziła się w ubogiej chłopskiej rodzinie w małej wiosce w Szwajcarii. W wieku dwunastu lat, po śmierci matki została wysłana do Jury, by opiekować się dziećmi, a przy okazji uczyć się francuskiego. W wieku 17 lat została pokojówką i guwernantką w szwajcarskiej rodzinie w Neapolu. Potem trafiła do Polski, gdzie przez 8 lat była guwernantką w dworze Sczanieckich w Kwiatonowicach. Tam równolegle kontynuowała edukację. Zaoszczędzone pieniądze pozwoliły jej ukończyć 2-letnią szkołę nauczycielską w Szwajcarii. 
W latach 1892-1902 odbyła podróż dookoła świata. Podróż rozpoczęła się rejsem z Brindisi do Sydney. W Australii przebywała przez cztery i pół roku, pracując jako nauczycielka w szkołach prywatnych i zbierając pieniądze na dalszą drogę. Pod koniec 1896 r. popłynęła na Nową Zelandię, a dalej na Samoa i Hawaje, gdzie pozostała przez rok. Następnie przybyła do Stanów Zjednoczonych, najpierw do San Francisco, gdzie została na cztery lata, potem, przez Wschodnie Wybrzeże i Kanadę, wróciła do Europy. 12 lipca 1902 r., dokładnie dziesięć lat od dnia wyjazdu, przyjechała do Krakowa. 
Zapiski, prowadzone w formie listów do fikcyjnej przyjaciółki, opisała w książce "Vorwärts!" ("Naprzód!"), wydanej najpierw w Anglii w 1904, a dwa lata później w Niemczech. Polskie wydanie, pod tytułem "Avanti. Listy z podroży naokoło świata" ukazało się we Lwowie w 1908 r. Książka przeczy stereotypom na temat miejsca kobiety w wiktoriańskim świecie, Lina Bögli podróżowała bowiem samotnie i bez specjalnych środków finansowych, poruszała się zaś publicznymi środkami lokomocji.
Po sukcesie książki, w 1910 r., Lina Bögli wyruszyła w drugą podróż, tym razem na Daleki Wschód. Podróżując koleją transsyberyjską, dotarła do Japonii, gdzie przebywała 2 lata i Chin - 1 rok. Po powrocie wydała ciąg dalszy dziennika, pod tytułem "Immer vorwärts" ("Zawsze naprzód" 1915 r.), ale książka nie odniosła takiego sukcesu jak poprzednia.
W 1914 r., mając 56 lat, z czego większość spędzoną na obczyźnie, Lina zdecydowała się wrócić do Szwajcarii. Zgromadzone środki pozwoliły jej na proste, ale niezależne życie. Zamieszkała w Herzogenbuchsee, w zajeździe "Kreuz", gdzie dożyła swych dni.
Motorem podróży Liny była nieszczęśliwa miłość do polskiego oficera armii austro-węgierskiej, Juliusza Bijaka. Z powodów proceduralnych (oficer aby wziąć ślub z cudzoziemką musiałby wpłacić bardzo wysoką kaucję, albo zrezygnować ze służby) para nie mogła się pobrać.
Lina Bögli w kulturze.
Szwajcarski kurator Beat Gugger wokół kufra podróżnego Liny Bögli osnuł wystawę "Arbeit, Rausch &amp; Wunder: eine Entdeckungsreise entlang der Heimlichkeiten" ("Praca, oszołomienie, oczarowanie: odkrywcza podróż zwyczajnych rzeczy" Kunsthaus Langenthal, 1995).
Szwajcarska pisarka Judith Arlt na motywach biografii Liny Boegli napisała powieść "Zu Fuß auf den Haleakala" (2005).
Szwajcarski reżyser teatralny Christoph Marthaler inspirowany życiem Liny Bögli napisał sztukę "Lina Böglis Reise" ("Podróż Liny Boegli", prapremiera w 1996 r.), a także słuchowisko radiowe o tym samym tytule.

</doc>
<doc id="1449574" url="https://pl.wikipedia.org/wiki?curid=1449574" title="Maras (ujednoznacznienie)">
Maras (ujednoznacznienie)



</doc>
<doc id="1449575" url="https://pl.wikipedia.org/wiki?curid=1449575" title="7.5 cm Leicht Geschütz 40">
7.5 cm Leicht Geschütz 40



</doc>
<doc id="1449576" url="https://pl.wikipedia.org/wiki?curid=1449576" title="Okręg wyborczy East Sussex">
Okręg wyborczy East Sussex

Okręg wyborczy East Sussex powstał w 1832 r. i wysyłał do brytyjskiej Izby Gmin dwóch deputowanych. Okręg obejmował wschodnią część hrabstwa Sussex. Został zlikwidowany w 1885 r.

</doc>
<doc id="1449577" url="https://pl.wikipedia.org/wiki?curid=1449577" title="Equilibrium">
Equilibrium



</doc>
<doc id="1449581" url="https://pl.wikipedia.org/wiki?curid=1449581" title="Cisowianka (woda butelkowana)">
Cisowianka (woda butelkowana)

Cisowianka – naturalna woda mineralna wydobywana w Drzewcach w gminie Nałęczów. Producentem wody jest przedsiębiorstwo Nałęczów Zdrój sp. z o.o.
Historia.
Nazwa wody pochodzi od fikcyjnego uzdrowiska „Cisy”, które w "Ludziach bezdomnych" opisał Stefan Żeromski. Wodę rozpoczęto wydobywać w 1979 roku i dystrybuować początkowo wyłącznie na terenie Lubelszczyzny. W XXI wieku rozpoczęto eksport produktu.
Odmiany.
Produkowana jest w kilku rodzajach: silnie gazowana, gazowana, niegazowana, lekko gazowana oraz jako musująca Perlage. Jako jedyna woda w Polsce Cisowianka Perlage dostępna jest w puszce.
Sponsoring.
Marka "Cisowianka" była sponsorem m.in. reprezentacji Polski w piłce nożnej mężczyzn i Tour de Pologne.
Nagrody i wyróżnienia.
Marka Cisowianka otrzymała m.in. kilkakrotnie tytuł Superbrand, a także tytuły Marki Godnej Zaufania PremiumBrand czy European Trusted Brands. Została również wyróżniona nagrodą Superior Taste przyznawaną przez International Taste and Quality Institute. Woda Perlage została również wyróżniona rekomendacją Stowarzyszenia Sommelierów Polskich.

</doc>
<doc id="1449583" url="https://pl.wikipedia.org/wiki?curid=1449583" title="Getto w Dyneburgu">
Getto w Dyneburgu

Getto w Dyneburgu (niem. "Ghetto Dünaburg"; jidysz דװינסקער געטאָ, "Dwinsker geto"; דענעבורגער געטאָ; "Deneburger geto") – getto istniejące na terenie Dyneburga na Łotwie w latach 1941–1943. 
Historia.
Getto zostało założone pod koniec lipca 1941 tuż po zajęciu Łatgalii przez wojska niemieckie. Osoby uznane według kryteriów norymberskich za Żydów umieszczano na terenie dawnych koszar łotewskich w podmiejskiej dzielnicy Grzywa. Wśród mieszkańców getta znaleźli się nie tylko Żydzi z Dyneburga, ale również mieszkańcy Krasławia, Lucyny i innych miast Łatgalii, czy nawet Liwlandii. Łącznie na terenie dzielnicy mieszkało w sierpniu 1941 ok. 15 tys. ludzi. 
Na czele Judenratu stanął inżynier Mosze Mowszenson syn burmistrza Dyneburga z okresu I okupacji niemieckiej (1918), komendantem z ramienia armii niemieckiej został Zaube. 
Likwidacja getta rozpoczęła się 8 listopada 1941: do lasku Mežciems wywieziono i zabito ok. 3 tys. osób. Dowódcą akcji eksterminacyjnej był Obersturmbannführer Günter Tabbert.

</doc>
<doc id="1449586" url="https://pl.wikipedia.org/wiki?curid=1449586" title="Franciszek Nowodworski">
Franciszek Nowodworski

Franciszek Nowodworski (ur. 7 kwietnia 1859 w Kalwarii na Suwalszczyźnie, zm. 3 sierpnia 1924 w Sekursku) – adwokat, sędzia, pierwszy prezes Sądu Najwyższego i prezes Trybunału Stanu w latach 1922–1924, polityk, publicysta i działacz społeczny.
Życiorys.
Był synem Józefa Nowodworskiego, podpisarza w sądzie w Kalwarii, a następnie sędziego w Płocku. Jego dziadek Franciszek Nowodworski był prezydentem Włocławka. Ukończył gimnazjum w Płocku. Następnie studiował prawo na Cesarskim Uniwersytecie Warszawskim, studia ukończył w 1880, zaś w 1884 uzyskał tytuł kandydata praw, ukończył także aplikację sądową, jednak ze względu na trudność w dostępie do zawodu sędziego dla Polaków na terenie Królestwa Polskiego wstąpił w szeregi adwokatury i w 1885 został adwokatem przysięgłym w Warszawie. W tym samym roku, wraz z innymi adwokatami, został wyznaczony do obrony działaczy I Proletariatu, między innymi Ludwika Waryńskiego.
Nowodworski był wybitnym obrońcą w sprawach karnych, specjalizował się w obronie politycznej, na przykład w sprawach o opór władzy, obrazę funkcjonariuszy publicznych, w sprawach z zakresu prawa prasowego, zasłynął także obroną osób oskarżanych o zamiar wprowadzenia języka polskiego do instytucji publicznych.
Jako adwokat cechował się wyjątkowym zaangażowaniem w prowadzone sprawy. Podczas procesu działaczy Narodowego Związku Robotniczego w 1913 ciężko chorował i na posiedzenie sądu został wniesiony na noszach, zaś mowę obrończą wygłosił, klęcząc na ławie adwokackiej.
Od czasów studenckich był sprawozdawcą sądowym "Kuriera Warszawskiego", a w latach 1897–1899 kierował tą gazetą.
Po odnalezieniu w jego mieszkaniu tajnych dokumentów został aresztowany i osadzony w X Pawilonie Cytadeli, a kilka miesięcy później skazany na trzy lata osiedlenia się w Odessie. Niski wymiar kary uzyskał dzięki wpływowym przyjaciołom i swojej wysokiej pozycji zawodowej. Ze względu na zły stan zdrowia karę zmniejszono mu do dwóch lat. Do Królestwa powrócił po jej odbyciu, jednak dopiero w maju 1903, po zniesieniu zakazu zamieszkania, osiedlił się i ponownie rozpoczął praktykę adwokacką w Warszawie.
Od 1906 był posłem do I i II Dumy Państwowej, z ramienia Stronnictwa Narodowo-Demokratycznego pełnił w niej funkcję sekretarza Koła Polskiego i Komisji Nietykalności Poselskiej, był także członkiem Komisji Parlamentarnej. W II Dumie wraz z Henrykiem Konicem i Janem Steckim opracował projekt nadania autonomii Królestwu Polskiemu. Projekt, wzorowany na autonomii galicyjskiej, przewidywał przywrócenie stanowiska namiestnika, ustanowienie odrębnego, polskiego, sejmu, skarbu i sądownictwa. W skład rosyjskiego rządu miał wejść minister do spraw polskich. Tak daleko idąca propozycja była nie do przyjęcia dla władców Rosji, toteż podpisany przez 46 posłów polskich 19 kwietnia 1907, a złożony przewodniczącemu Dumy Fiodorowi Gołowinowi 23 kwietnia 1907 projekt nie doczekał się realizacji.
Przed I wojną światową czynnie uczestniczył w działalności społecznej, udzielał się w Towarzystwie Zachęty Sztuk Pięknych, Polskim Towarzystwie Higienicznym, Polskiej Macierzy Szkolnej i innych.
W 1914 jeden z przewodniczących ogólnego Zjazdu Adwokatury Polskiej we Lwowie. W odpowiedzi na deklarację wodza naczelnego wojsk rosyjskich wielkiego księcia Mikołaja Mikołajewicza Romanowa z 14 sierpnia 1914 roku, podpisał telegram dziękczynny, głoszący m.in., że "krew synów Polski, przelana łącznie z krwią synów Rosyi w walce ze wspólnym wrogiem, stanie się największą rękojmią nowego życia w pokoju i przyjaźni dwóch narodów słowiańskich".
Po wybuchu I wojny światowej został członkiem Komitetu Obywatelskiego Miasta Warszawy, Centralnego Komitetu Obywatelskiego w Warszawie i Komitetu Narodowego Polskiego. Po ewakuacji rosyjskich zaborców z Warszawy w sierpniu 1915 Nowodworski podążył za nimi do Piotrogrodu, gdzie zaangażował się w organizację pomocy dla polskich uchodźców. Był członkiem Centralnego Komitetu Obywatelskiego Królestwa Polskiego w Rosji w 1915 roku. Po wybuchu rewolucji lutowej został prezesem piotrogrodzkiego Polskiego Klubu Narodowego. W lipcu 1917 roku został członkiem Rady Polskiej Zjednoczenia Międzypartyjnego w Moskwie.
W 1918 zrezygnował z kariery adwokackiej oraz politycznej i 1 października został mianowany prezesem Izby Karnej Sądu Najwyższego.
Od 1919 był członkiem Komisji Kodyfikacyjnej RP i przewodniczył jej Wydziałowi Prawa Karnego, pełnił również funkcję wiceprezesa Wydziału Postępowania Karnego.
1 marca 1922 został mianowany pierwszym prezesem Sądu Najwyższego, z racji sprawowania tego urzędu piastował także funkcję prezesa Trybunału Stanu.
W tym czasie zajmował też stanowisko prezesa Polskiego Towarzystwa Ustawodawstwa Kryminalnego i przewodniczył komitetowi redakcyjnemu „Przeglądu polskiego ustawodawstwa cywilnego i kryminalnego”. Był również członkiem honorowym "Institut Belge de Droit Comparé", a w 1924, tuż przed śmiercią, wybrano go na wiceprezesa Międzynarodowego Stowarzyszenia Prawa Karnego w Paryżu.
Franciszek Nowodworski zmarł w wyniku zawału serca i 7 sierpnia 1924 pochowano go na cmentarzu Powązkowskim (pod katakumbami, grób 73/74).
W 1929 powołano Fundację jego imienia, której celem był rozwój nauk prawnych, a w szczególności dbałość o czystość prawnego i prawniczego języka polskiego.

</doc>
<doc id="1449590" url="https://pl.wikipedia.org/wiki?curid=1449590" title="Hippolyte Flandrin">
Hippolyte Flandrin

Jean Hippolyte Flandrin (ur. 23 marca 1809 w Lyonie, zm. 21 marca 1864 w Rzymie) - francuski malarz.
Wielki wpływ na jego twórczość wywarła szkoła nazareńska. Autor malowideł ściennych w kościołach w Paryżu m.in. w St-Germain-des-Prés i St-Séverin oraz obrazów o tematyce antycznej i religijnej.

</doc>
<doc id="1449597" url="https://pl.wikipedia.org/wiki?curid=1449597" title="7,5 cm Feldkanone 7M85">
7,5 cm Feldkanone 7M85

7,5 cm Feldkanone 7M85 (7,5 cm FK 7M85) - niemiecka armata polowa z okresu II wojny światowej.
Armata powstała w wyniku zapotrzebowania na uniwersalną armatę polową i przeciwpancerną. Sama armata, łoże i oporopowrotnik pochodziły z armaty 7,5 cm PaK 40, a podwozie było zaadaptowane z haubicy 10,5 cm le.F.H.18/40, a ponieważ podwozie haubicy leFH 18/40 wywodziło się od podwozia armaty PaK 40 był to niejako powrót do oryginalnego rozwiązania, z tą tylko różnicą, że nowe działo miało większy od 20° kąt podniesienia lufy.

</doc>
<doc id="1449601" url="https://pl.wikipedia.org/wiki?curid=1449601" title="Georg Ebers">
Georg Ebers

Georg Moritz Ebers (ur. 1 marca 1837 w Berlinie, zm. 7 sierpnia 1898 w Tutzing) – niemiecki egiptolog i powieściopisarz.
Studiował w Berlinie języki wschodnie i archeologię. W 1865 został docentem uniwersytetu w Jenie na specjalności język egipski i antyki, a w 1870 roku został mianowany profesorem w tych dziedzinach w Lipsku. Odbył dwie naukowe wyprawy do Egiptu. Jego pierwsze ważne dzieło "Ägypten und die Bücher Moses" ukazało się w 1867–1868.
W 1873 odkrył w Egipcie w Luksorze (Teby) papirus o treści medycznej z ok. 1550 p.n.e. nazwany na jego cześć "papirusem Ebersa". Obecnie ten zabytek znajduje się w Bibliotece Uniwersytetu w Lipsku. Papirus Ebersa jest jednym z najważniejszych starożytnych egipskich medycznych papirusów.
Ebers popularyzował kulturę starożytnego Egiptu poprzez pisanie historycznych powieści. "Eine ägyptische Königstochte"r została opublikowana w 1864. Jego późniejsze dzieła tego rodzaju to "Uarda" (1877), "Homo sum" (1878), "Die Schwestern" (1880), "Der Kaiser" (1881), "Serapis" (1885), "Die Nilbraut" (1887), "Kleopatra" (1894).

</doc>
<doc id="1449604" url="https://pl.wikipedia.org/wiki?curid=1449604" title="William Edward Forster">
William Edward Forster

William Edward Forster (ur. 11 lipca 1818, zm. 6 kwietnia 1886) – brytyjski polityk, członek Partii Liberalnej, minister w rządach Williama Ewarta Gladstone’a.
Był synem Williama i Ann Forsterów. Wykształcenie odebrał w kwakierskiej szkole w Tottenham. Po ukończeniu nauki rozpoczął pracę w przemyśle włókienniczym w Bradford w hrabstwie Yorkshire. W 1850 r. poślubił Jane Arnold. Ponieważ nie była ona kwakierką, Forster został usunięty z kongregacji. Został wówczas członkiem Kościoła Anglii. William i Jane nie mieli razem dzieci. W 1859 r. adoptowali czworo dzieci brata Jane, Williama Arnolda. Jednym z nich był późniejszy unionistyczny polityk, Hugh Arnold-Forster.
W 1859 r. bez powodzenia startował w wyborach parlamentarnych w okręgu Leeds. W 1861 r. uzyskał mandat parlamentarny z okręgu Bradford. Od 1885 r. reprezentował okręg wyborczy Bradford Central. Brał aktywny udział w debatach parlamentarnych na temat amerykańskiej wojny secesyjnej. W latach 1865-1866 był podsekretarzem stanu w Ministerstwie Kolonii.
Po powrocie Partii Liberalnej do władzy w 1868 r. Forster został wiceprzewodniczącym Komitetu Edukacji. 17 lutego 1870 r. przedstawił projekt "Elementary Education Act", która zakładała powołanie rad szkolnych. W 1872 r. brał udział w przygotowaniu i przeprowadzeniu przez parlament "Ballot Act", który wprowadzał zasadę tajności głosowania. Po porażce liberałów w 1874 r. utracił stanowisko wiceprzewodniczącego. W 1875 r. został członkiem Royal Society i rektorem Uniwersytetu Aberdeen.
W 1880 r. został Głównym Sekretarzem Irlandii. W tym czasie narastał konflikt między angielskimi władzami w Irlandii a nacjonalistyczną Ligą Ziemską. W 1881 r. Forster doprowadził do uchwalenia "Coercion Act", który przyznawał władzom prawo do uwięzienia bez wyroku sądowego osób „niebezpodstawnie podejrzanych” o popełnienie przestępstw. Ustawa stała się przedmiotem krytyki irlandzkich deputowanych w Izbie Gmin. W 1881 r. aresztowano lidera irlandzkich nacjonalistów, Charlesa Stewarta Parnella. Kiedy Gladstone zadecydował o jego uwolnieniu w 1882 r. Forster podał się do dymisji.
Zmarł w 1886 r. Wkrótce po jego śmierci gabinet Gladstone’a przedstawił w parlamencie "Home Rule Bill", która miała nadać Irlandii autonomię, czemu Forster był stanowczo przeciwny.

</doc>
<doc id="1449605" url="https://pl.wikipedia.org/wiki?curid=1449605" title="Getto w Lipawie">
Getto w Lipawie

Getto w Lipawie (łot. Liepājas geto) – żydowskie getto istniejące w latach 1942–1943 w Lipawie w Kurlandii.
Historia.
Dzielnica żydowska została utworzona w czerwcu 1942, po tym jak wymordowano już większość mieszkających w mieście Żydów – obejmowała fragment centralnej części miasta. Na czele Judenratu stanęli Zalman Israelit i Menachem Kaganski. Na terenie getta znalazła się m.in. synagoga, ośrodek medyczny, bibliotka i kuchnie żydowskie. 
W porównaniu z podobnymi dzielnicami w Rydze i Dyneburgu na terenie getta w Lipawie panowały stosunkowo lepsze warunki

</doc>
