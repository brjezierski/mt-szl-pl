<doc id="1451925" url="https://pl.wikipedia.org/wiki?curid=1451925" title="Historia Finlandii">
Historia Finlandii

Prehistoria.
Najstarsze znaleziska archeologiczne świadczące o zasiedleniu Finlandii przez człowieka pochodzą sprzed 130 tysięcy lat w Susiluola. Wraz z przyjściem ostatniej epoki lodowej 100 tysięcy lat temu ludność ta wymarła, bądź przemieściła się na południe. Ponownie ludzie pojawili się po zniknięciu lądolodu w IX tysiącleciu p.n.e. Pierwotnymi mieszkańcami tych obszarów byli ludzie polujący na renifery w okresie polodowcowym. Północ została zasiedlona kilkaset lat później przez Pralapończyków. Około 5100 roku p.n.e. rozwinęła się kultura wypalająca i używająca ceramiki, która prawdopodobnie przyszła znad Wołgi. W połowie IV tysiąclecia p.n.e. przybyli przodkowie dzisiejszych Finów i zaczęli wypierać miejscową ludność na północ. W tym czasie na południowym wybrzeżu podjęto pierwsze próby uprawy roli, ale rolnictwo na dobre zadomowiło się w Finlandii dopiero w następnym tysiącleciu, docierając do środkowej części kraju. Na przełomie III i II tysiąclecia p.n.e. zaczął się rozwijać handel z dzisiejszą Szwecją, a do użytku weszły łodzie żaglowe. Na obszarze tym handlowano futrami i skórami. Około 1500 roku p.n.e. rozpoczęła się w Finlandii epoka brązu. Znaleziska archeologiczne dowodzą, że istniała wtedy rozwinięta kultura Kiukainen, w której zapoczątkowano budowę obronnych osad i ośrodków kultu religijnego. Ochłodzenie klimatu pod koniec II tysiąclecia p.n.e., spowodowało upadek tej społeczności, migrację mieszkańców na południe w cieplejsze rejony, a ziemie fińskie na kilka stuleci pozostawały we względnej izolacji.
Około 500 roku p.n.e. zaczęła się epoka żelaza, a w okolice koła podbiegunowego dotarła uprawa roli. Na początku I tysiąclecia n.e. prawdopodobnie nastąpiła migracja z południa kolejne fali ludności ugrofińskiej, która wymieszała się z miejscową i zaczęła wypierać Lapończyków, którzy zamieszkiwali Laponię i Kainuu od zakończenia epoki lodowcowej. W ciągu kolejnych stuleci ludy zamieszkujące Finlandię nawiązały kontakty handlowe z plemionami germańskimi w Szwecji, od których Finowie przejęli bardziej zaawansowane metody hodowli, uprawy roli, oraz plemienny system sprawowania władzy oparty na wodzostwach. Część germańskiej populacji migrowała na fińskie ziemie i asymilowała się z ludnością tubylczą. Wymiana handlowa przybrała duże rozmiary, gdyż z tego okresu odnaleziono na terenie Finlandii rzymskie monety.
Średniowiecze.
W VII–VIII wieku w wyniku ocieplenia klimatu nastąpił wzrost liczby ludności i rozwój handlu w obrębie Bałtyku, któremu przez pewien okres zagrażali wikingowie osiedlający się na Wyspach Alandzkich (częściowo zasymilowanych później przez ludność fińską, a obecni mieszkańcy Wysp Alandzkich są głównie potomkami szwedzkich kolonistów z XII-XIII wieku). Zagrożenie wynikające z napadów na przybrzeżne osady spowodowało migrację części ludności w głąb kraju, a największa grupa osiedliła się nad jeziorem Ładoga. Około 750 roku założyli miasto Vanha Laatokka (Stara Ładoga) i rozpoczęli intensywny handel ze Słowianami.
W IX wieku na obszarze Finlandii wyodrębniły się trzy regiony: Varsinais-Suomi (Finlandia właściwa) na południu i na zachodzie, Häme na pojezierzu i Karelia (Karjala) na wschodzie. Wszystkie fińskie plemiona w Estonii, Karelii i na Łotwie współpracowały ze sobą i jednoczyły się w czasie zagrożenia, ale nie utworzyły jednego organizmu państwowego.
Od IX do XI wieku przez teren Finlandii prowadziły wyprawy handlowe wikingów (m.in. Härkätie – „szlak wołowy” z Turku do Hämeenlinna), co spowodowało nasilenie handlu wymiennego przy udziale ludności miejscowej. Dzięki kontaktom handlowym doszło rozwoju technologicznego fińskich plemion (ulepszona broń, sposób budowy statków przejęty od wikingów) oraz do konsolidacji fińskich struktur plemienno-terytorialnych, na których czele stał król (przywódca – fińskie słowo „kuningas” oznacza jednocześnie króla i wodza), a o najważniejszych sprawach decydowano na Käräjät – wiecu plemiennym. Finowie sami podejmowali wyprawy handlowe w rejonie Morza Bałtyckiego, oraz uczestniczyli w podróżach z wikingami (ślady obecności w Anglii). Niektórzy osiedlali się w Laponii, szczególnie wzdłuż rzeki Tornio, wypierając stamtąd lapońską ludność. Pod względem rozwoju gospodarczego Finlandia dzieliła się na trzy części. Na południe od 62 równoleżnika i na zachodnim wybrzeżu dominowało intensywne rolnictwo i hodowla, które przyczyniło się do wzrostu liczby ludności i utworzenia struktur przedpaństwowych. W środkowej części kraju nadal występowała prymitywna gospodarka wypaleniskowa, a ludzie żyli w dużym rozproszeniu. Na północy Lapończycy trudnili się hodowlą reniferów, a warunki geograficzne uniemożliwiały uprawę roli.
W XI wieku na Wyspach Alandzkich pojawili się pierwsi misjonarze, którzy zaczęli nawracać miejscową ludność na chrześcijaństwo. Tam powstały pierwsze kościoły romańskie. W 1154 król Szwecji Eryk IX podjął wyprawę w celu schrystianizowania Finlandii. W roku 1155 zostawił w Turku angielskiego biskupa Henryka z Uppsali, w celu prowadzenia misji chrystianizacyjnej. Wkrótce potem biskup ten zginął w okolicach Nousiainen z ręki bogatego fińskiego rolnika, a samo miasto stało się później siedzibą biskupstwa i stolicą Finlandii. Zarówno Księstwo Nowogrodzkie, jak i Szwecja chciały uczynić Finlandię swoją sferą wpływów. W XII–XIII wieku została zapoczątkowana ekspansja osadnictwa szwedzkiego na fińskie ziemie nadmorskie, a ze wschodu na tereny Ingrii i Karelii ekspansja ruska. Rusini podejmowali wyprawy w głąb fińskiego terytorium, głównie w celach rabunkowych, co powodowało odwetowe wyprawy Finów na ruskie ziemie (m.in. w 1229 roku, kiedy ponad 2 tysiące Finów z Häme zaatakowało Nowogród). Na przełomie XII i XIII wieku Duńczycy dokonali kilka wypraw na terytorium Finlandii. W tym czasie doszło też do nasilenia ekspansji i kolonizacji ze strony Szwecji. Wyprawy te miały charakter krucjat. Przez cały ten okres dochodziło do wielu wojen ze Szwecją, w wyniku których kilkakrotnie plądrowano szwedzkie wybrzeże, a w 1187 roku zniszczono jej ówczesną stolicę Sigtunę. Z drugiej strony walki te osłabiały siłę fińskich plemion i przyczyniły się do stopniowego uzależnienia od Szwecji, która od czasu uzyskiwała coraz większą przewagę militarną nad Finlandią. Ostatecznie kraj został podbity i przyłączony od królestwa w 1249 roku, kiedy do ziemi Häme została zorganizowana krucjata pod dowództwem Birgera Jarla, a w Turku ustanowiono diecezję.
Początkowo władza szwedzka nie była zbyt silna, a lokalnym arystokratom (m.in. rodziny Kurki, Harviala, Karppalainen) i przywódcom na mocy dekretu w Alsnö z 1276 roku nadano prawa szlacheckie. Ostatnia krucjata miała miejsce w Karelii w 1293 roku pod dowództwem Tyrgilsa Knutssona, która zakończyła się zajęciem tej krainy. W celu utwierdzenia tam szwedzkiego panowania w Viipuri został wzniesiony zamek. Ekspansja na terytorium Finlandii doprowadziła do konfliktów i rywalizacji między Szwecją a Nowogrodem Wielkim, które już w latach 70. XIII wieku podbiło ziemie Karelów i rościło sobie prawa do Viipuri. Ostatecznie wojny zakończono w 1323 roku traktatem w Pähkinäsaari (Nöteborgu), gdy wyznaczono granicę pomiędzy dwoma zwaśnionymi państwami. Większość kraju znalazła pod panowaniem Szwecji, a wyznaczona linia zdecydowała o odmiennym rozwoju kultury po obu stronach granicy. W części szwedzkiej dominowała religia katolicka, na wschodzie prawosławie
Do początku XIX wieku Finlandia znajdowała się w granicach państwa szwedzkiego. Wiązało się to z rozciągnięciem szwedzkiego prawa na ziemie Finlandii. W XIII wieku zaczęły powstawać nowe osady m.in. Sipoo, Ulvila i Porvoo. Część Finów, skrępowana szwedzkimi porządkami, zaczęła opuszczać wybrzeże i migrowała w głąb lądu, gdzie nadal mogli kultywować stare pogańskie wierzenia. Na ich miejscu pojawiali się przybysze ze Szwecji, którzy osiedlali się jedynie na wybrzeżu i pod koniec średniowiecza stanowili ok. 12% populacji kraju. Dużą grupę wśród ludności miejskiej stanowili Niemcy, którzy trudnili się głównie kupiectwem. Kościół stopniowo umacniał swoją władzę, a od 1291 roku, kiedy biskupem został Mauno z Häme, niemal każdy kolejny pochodził z Finlandii. Od początku XIV wieku pierwsi Finowie wybierali się na studia do Zachodniej Europy, głównie do Paryża. W 1362 roku król Haakon VI nadał fińskiej szlachcie prawo udziału w wyborze szwedzkiego króla. Dzięki trwającemu cały czas osadnictwu szwedzkiemu, Finlandia była traktowana jako część królestwa Szwecji m.in. Finowie mieli przedstawicieli swoich czterech stanów w Riksdagu.
Dwa lata później na tronie Szwecji zasiadł Albrecht Meklemburski, który ograniczył prawa Finów, narzucając m.in. pańszczyznę. Przez dziesięć lat w kraju wybuchały bunty i powstania, aż w 1374 roku król utracił kontrolę nad krajem. Porządek zaprowadził szwedzki możnowładca Grip, który był zmuszony przywrócić Finom dawne prawa i określić na nowo status Finlandii, która miała pozostać odrębnym krajem – pod panowaniem szwedzkiego króla, ale niezależnym od urzędów. W 1397 roku Szwecja, Norwegia i Dania podpisały unię kalmarską, która obowiązywała do 1523 roku. XV wiek był okresem względnego pokoju, przerywanym przez chłopskie powstania z 1422 i 1438 roku, które dość szybko zostały stłumione. Od ok. 1460 roku narastało zagrożenie ze strony Księstwa Moskiewskiego, które uczyniło Nowogród swoją strefą wpływów, a z czasem je wchłonęło. Stan ten zmienił się pod koniec wieku, kiedy Księstwo Moskiewskie podbiło Nowogród. W 1495 roku słabiej uzbrojone oddziały fińskie pokonały armię rosyjską pod Viipuri, co zostało uznane za cud.
Od Wazów do Gustawa IV.
XVI wiek w dziejach Finlandii był okresem rozwoju miast do czego przyczynił się handel. W 1527 roku w wyniku reformacji król szwedzki Gustaw I Waza wprowadził w Szwecji, po stłumieniu m.in. powstania Nilsa Dacke () czy buntu Daljunkerna, luteranizm. Wraz z zapoczątkowaniem nowej religii zaczęło się rozwijać piśmiennictwo w języku fińskim. Przetłumaczono Biblię najpierw na język szwedzki (fiński mnich Jons Budde w drugiej połowie XV wieku), później na fiński (w 1548 przez Mikaela Agricolę). Zaczęto również prowadzić intensywne osadnictwo w środkowej i północnej części Finlandii, która była bardzo słabo zaludniona. W ciągu 30 lat osiedliło się tam więcej ludzi niż przez cały okres średniowiecza.
W roku 1556 Gustaw I Waza nadał synowi Janowi tytuł księcia Finlandii, tym samym Finlandia zyskała swoje pierwsze godło – herb księcia Jana. Młody książę był przychylnie nastawiony do ludności tam mieszkającej. Otaczał się doradcami fińskiego pochodzenia i nadał przybrzeżnej osadzie Pori prawa miejskie. Mówiono o nim, że mówił po fińsku i dążył do oderwania tego kraju od królestwa, co nie przysparzało mu popularności w samej Szwecji. Gdy w 1562 roku zaatakował Inflanty, został przez szwedzki parlament skazany na śmierć – później jednak ułaskawiony. Później już jako król, w 1581 roku podniósł Finlandię do rangi wielkiego księstwa.
Pogranicze fińsko-rosyjskie od wieków stanowiło teren walk z Rosjanami. W 1555 doszło do bitwy pod Joutselka, w której wojska fińskie zwyciężyły. W 1570 rozpoczęła się nowa, trwająca 25 lat wojna z Rosją, zwana „czasem długiego gniewu”. Co dziesiąty mieszkaniec Finlandii mający od 15 do 50 lat został wtedy powołany do wojska. Długotrwałe działania wojenne zahamowały rozwój fińskiej gospodarki.
W 1595 roku podpisano pokój w Tayssina, na mocy którego przyznano Królestwu Szwecji (bezpośrednio Finlandii) prowincję Kainuu na północnym wschodzie, oraz dostęp do Morza Barentsa, co umożliwiło Finom osiedlanie się na dalekiej północy. Nowy król Szwecji Karol Sudermański zamierzał rozprawić się ze swoimi przeciwnikami w Finlandii i w 1597 roku zwołał w Arboga sejm, który upoważnił go do zbrojnej wyprawy dla obrony buntujących się chłopów i dla podporządkowania tego kraju. Wprawdzie Rada zbojkotowała ten sejm, uważając go za nielegalny, ale książę Karol wykorzystał jego uchwały i zorganizował najazd zbrojny na Finlandię. Zdobył zamek w Turku, a w 1599 roku pokonał Finów pod Marttila. Po rozprawieniu się z powstańcami, skonfiskował majątki wielu szlachciców, uśmiercał bez sądu, a do więzienia wtrącił nawet biskupa Erika Sorolainena. Powstanie to zostało nazwane „wojną drągów”, od broni używanej przez biednych fińskich chłopów. Gdy król podjął w następnym roku wyprawę do Estonii, duża część fińskiej szlachty tam mieszkającej, wyemigrowała do Polski.
W 1617 roku Karelia została przyłączona do Szwecji. Po pokoju w Stołbowie w granicach Finlandii znalazły się ziemie obejmujące jezioro Ładoga i Ingrię. Spowodowało to migrację miejscowej ludności karelskiej, a największa jej grupa osiedliła się w okolicach Tweru. Na nowo przyłączonych tereny Finowie zaczęli się masowo osiedlać i w ciągu kilkudziesięciu lat stali się tam większością.
Na początku XVII wieku w kraju zaczęła się pogłębiać stagnacja gospodarcza, a szlachta emigrowała do Szwecji. Niektórzy z nich przybierali szwedzkie nazwiska. Następował spadek znaczenia fińskich miast, z wyjątkiem stołecznego Turku. W 1614 roku utworzono tam trybunał apelacyjny. W urzędach język fiński, który z racji tego że był używany przez zdecydowaną większość populacji znajdował się w uprzywilejowanej sytuacji, stopniowo był zastępowany przez język szwedzki. Finowie brali udział w wielu wojnach prowadzonych przez Szwecję m.in. w wojnie trzydziestoletniej, gdzie fińska kawaleria (hakapelici – fiń. hakkapeliitta) pod dowództwem Torstena Stålhandske odniosła wiele sukcesów. Gdy Szwecja założyła kolonię w Delaware na terenie dzisiejszych Stanów Zjednoczonych, ponad połowę jej mieszkańców stanowili Finowie, a pierwszym gubernatorem był Mauno Kling. Działania te nie przyniosły bezpośrednio Finlandii korzyści, w której nasilał się proces szwedyzacji kraju. Sytuacja pogarszała się aż do czasu, kiedy Per Brahe pełnił funkcję gubernatora (1637–1654). Założył on wiele nowych miast i szkół, oraz uniwersytet w 1640 roku. Nastąpiła znaczna poprawa sytuacji gospodarczej, a każdy nowo powołany urzędnik musiał znać fiński. Swoją długoletnią służbę podsumował słowami: „Byłem bardzo zadowolony z tego kraju, a kraj ze mnie”.
Tzw. mała epoka lodowcowa, która panowała od początku XIV wieku i hamowała rozwój gospodarczy, osiągnęła szczyt w drugiej połowie XVII wieku. Częstym zjawiskiem stały się klęski głodu, z których największe wybuchły w 1677 roku i w 1696, kiedy ludność Finlandii zmalała o jedną trzecią. Na początku XVIII wieku na skutek wojny północnej poziom życia spadł jeszcze bardziej, a gospodarka była w fatalnym stanie. Następowały też próby szwedyzacji – fińscy żołnierze służyli pod szwedzką komendą, a nawet usiłowano zakazać chodzenia do sauny. Morze Bałtyckie prawie całkowicie zamarzało, a częstym zjawiskiem były sierpniowe przymrozki, które niszczyły zbiory. Bywały lata, że w ogóle nie osiągano żadnych plonów. Sprzyjało to migracji do Szwecji, Ingrii, Estonii, a nawet za Ocean Atlantycki.
Na skutek nieudolnej polityki prowadzonej przez szwedzkich władców i nieliczenia się z interesami Finlandii, w 1700 roku fiński duchowny Daniel Juslenius opublikował dzieło "Aboa Vetus Et Nova", w którym pisał o konieczności oderwania się od Szwecji, a swój lud wywodził od plemion Izraela. Zapoczatkowało to budzenie się świadomości narodowej. W latach 1700–1721 trwała III wojna północna, zwana „wielkim gniewem”. Zdobycie Viipuri przez Rosjan w 1711 roku, otworzyło im drogę do pozostałych ziem Finlandii. W ostatnich ośmiu latach wojny Finlandia znajdowała się pod okupacją rosyjską, która doprowadziła do zniszczenia wielu miast i masowego wymierania fińskiej ludności. W 1721 roku w Uusikaupunki podpisano traktat, na mocy którego Karelia, Ingria i Inflanty zostały przyłączone do Rosji, a Rosjanie w ciągu trzech tygodni musieli się wycofać z Finlandii.
W 1741 roku Rosjanie nie napotykając niemal żadnego oporu, zajęli ponownie całą Finlandię i opuścili ją w 1743 roku, kiedy Szwecja została zmuszona do podpisania traktatu w Turku, na mocy którego do Rosji została przyłączona dalsza część Karelii (m.in. miasto Lappeenranta). Ten okres był nazywany „czasem mniejszego gniewu”.
Na skutek dwóch przegranych wojen, nowa wschodnia granica Finlandii pozostała odsłonięta i narażona na kolejną napaść. W 1747 roku postanowiono wybudować w Helsinkach twierdzę Suomenlinna (szw. Sveaborg). Następne lata okazały się spokojne i umożliwiły podniesienie się Finlandii z upadku. Został stworzony program, mający na celu poprawę poziomu życia ludności tam mieszkającej, a język fiński zaczął odgrywać większą rolę w życiu publicznym (m.in. pierwsza fińska gazeta – „Suomenkieliset Tieto-Sanomat” wydawana od 1776 roku). Z zachodniej Europy docierały prądy oświeceniowe, co skutkowało rozwojem nauki (Anders Chydenius – propagował ideę liberalizmu gospodarczego, wyprzedzając o kilkanaście lat słynnego ekonomistę Adama Smitha, Pehr Kalm – jako pierwszy zbadał i opisał wodospad Niagara, Johan Gadolin – odkrywca pierwiastka nazwanego jego nazwiskiem). Klęski głodu, które powodowały przez kilkadziesiąt lat masowe wymieranie populacji zostały zatrzymane dzięki wprowadzeniu uprawy ziemniaków w połowie XVIII wieku.
W 1788 wybuchła kolejna wojna pomiędzy Szwecją a Rosją. Grupa fińskich oficerów opowiedziała się za zachowaniem neutralności, z kolei pułkownik Magnus Göran Sprengtporten opowiadał się za państwem fińskim pod protektoratem Rosji (sprzysiężenie w Anjala). Wojna potrwała 2 lata i została zakończona traktatem w Värälä, w którym nie wprowadzono żadnych zmian terytorialnych.
Panowanie rosyjskie.
W 1808 roku Rosjanie ponownie zaatakowali Finlandię pod pretekstem wymuszenia przyłączenia Szwecji się do ekonomicznej blokady Napoleona przeciwko Wielkiej Brytanii. Fińska partyzantka i szwedzkie wojsko regularne przez dwa lata walczyły z Rosjanami, m.in. pod Lapua, ale ostatecznie poniosły klęskę. W 1809 roku został podpisany traktat w Hamina, na mocy którego po trwającym 560 lat panowaniu szwedzkim, cała Finlandia przeszła w ręce Rosji. Dla Rosji Finlandia miała znaczenie strategiczne, toteż car Aleksander I Romanow chciał zyskać przychylność jej mieszkańców. Zwołał w Porvoo czterostanowy sejm fiński i zobowiązał się do zachowania praw istniejących w kraju. Rosjanie przyłączyli Wielkie Księstwo Finlandii do swojego imperium i nadali mu szeroką autonomię. Kraj zachował system administracji, instytucji sądowych i samorządowych, religię luterańską, granicę celną, prawo cywilne i karne oraz ustrój według ustaw szwedzkich z 1772 i 1789 roku. Finowie zachowali także język szwedzki, a monarchę reprezentował fiński generał-gubernator. Głównym organem administracyjnym i sądowym była Rada Gubernialna, przemianowana na senat w 1816 roku. Izba niższa fińskiego parlamentu istniała tylko w teorii, bowiem zwołana została dopiero w 1863 roku.
W 1812 roku Aleksander I Romanow zwrócił ziemie włączone do Rosji na mocy traktatów z 1721 i 1743 roku. W tym samym roku przeniósł stolicę kraju z Turku do Helsinek, a w 1828 roku przeniósł także uniwersytet. Niemiecki architekt Carl Engel stworzył projekt nowej stolicy kraju na wzór Sankt Petersburga i był on realizowany przez kilkadziesiąt lat.
Około 1820 roku nastąpiło ożywienie fińskiej świadomości narodowej. Wśród części oświeconych warstw wzrosło zainteresowanie kulturą i tradycjami ludowymi, choć większość z nich nadal posługiwała się językiem szwedzkim. W 1831 roku powołano Towarzystwo Literatury Fińskiej pod przewodnictwem Eliasa Lönnrota, który podczas podróży po Karelii i Kainuu przez kilka zbierał stare pieśni i legendy. Zaowocowało to wydaniem w 1835 roku eposu narodowego "Kalevala". Od tego czasu wytworzyły się w kraju dwie grupy: "fennomanów" (z czasem przekształcona w stronnictwo polityczne) i "svennomanów". Przywódcą fennomanów został Wilhelm Snelmann. Obie strony wzajemnie się zwalczały i dowodziły swoich racji podczas licznych wystąpień. Snelmann postulował, by fiński stał się językiem urzędowym, czym naraził się szwedzkim arystokratom.
Za panowania Aleksandra II Romanowa w wyniku wojny krymskiej doszło do liberalizacji stosunków wewnętrznych. Stopniowo dążono do równouprawnienia języka fińskiego w szkołach i urzędach. W 1858 wprowadzono fiński jako język urzędowy na terenach, gdzie przeważała ludność mówiąca tym językiem, a w 1863 roku na terenie całego kraju. W 1861 roku została wprowadzona marka fińska jako waluta narodowa. Postępowała także liberalizacja życia gospodarczego. Zniesiona została kontrola Kościoła nad edukacją, wybudowano pierwsze banki, linie kolejowe i zakłady przemysłowe. Zaczęła się ukazywać fińska prasa.
Od 1721 roku liczba fińskiej ludności wzrosła z około 400 tysięcy do 1,758 mln w 1870 roku i 3,2 mln w 1913 roku. Wraz ze wzrostem liczby ludności wzrosła liczba robotników i przyspieszył proces urbanizacji. Został on na kilka lat spowolniony przez klęskę głodu, która wybuchła w 1868 roku i pochłonęła 10% fińskiej populacji. Pojawiła się również emigracja o podłożu ekonomicznym skierowana głównie do USA. W ciągu 50 lat wyjechało 380 tysięcy osób. Z czasem zmniejszał się odsetek ludności mówiącej po szwedzku – z 14,6% w 1800 roku, 12,9% w 1900, do 11% w 1920 roku. Malała rola tego języka w życiu publicznym, a po 1886 roku prowadzono akcję zastępowania go w urzędach językiem fińskim.
Wkrótce jednak nastąpił wzrost ucisku ze strony władz rosyjskich. W 1881 podjęto pierwsze próby ograniczenia autonomii wielkiego księstwa, jednak masowe akcje pojawiły się dopiero za czasów panowania cara Mikołaja II. W 1899 roku car ogłosił Manifest Lutowy, w którym język rosyjski ogłoszono językiem urzędowym, zniesiono fińską monetę i planowano wcielić armię tego kraju do rosyjskiej. Wzbudziło to liczne protesty wśród Finów, którzy byli przekonani, że manifest łamie konstytucję i została podjęta przeciwko niemu akcja zbierania podpisów. W sumie zebrano ich pół miliona, a tysiąc czołowych europejskich intelektualistów podpisało dokument zwany Profinlandia. Protesty przybrały różną formę. Jean Sibelius skomponował utwór „Finlandia”, który rozsławił jego kraj. Na światowych targach w Paryżu pawilon fiński zaprojektowany przez Armasa Lindgrena, Hermana Geselliusa i Eliela Saarinena wzbudził ogromny podziw, a fińskie malarstwo osiągnęło szczyt rozwoju. Finowie coraz bardziej zaczynali się domagać niepodległości.
Szczyt rusyfikacji nastąpił w 1903 roku, kiedy gubernatorem mianowano Nikołaja Bobrikowa. Nasiliło to strajki i akty przemocy wobec Rosjan, których kulminacją było postrzelenie Bobrikowa na schodach senatu 16 czerwca w 1904 roku przez fińskiego urzędnika Eugena Schaumana, który bezpośrednio potem popełnił samobójstwo i pośmiertnie stał się bohaterem narodowym. Bobrikow z przestrzeloną jamą brzuszną został przewieziony do szpitala, gdzie Richard Faltin przeprowadził nowatorską operację, zakończoną jednak względnym niepowodzeniem: gubernator zmarł nazajutrz nad ranem.
W 1905 roku, kiedy Rosja przegrała wojnę z Japonią nastąpiła odwilż w stosunkach fińsko-rosyjskich i został zarzucony program rusyfikacji. Fiński ponownie stał się językiem urzędowym, a rok później został utworzony parlament – Eduskunta, zastępując poprzedni czterostanowy jednoizbowym. W 1906 Finki jako pierwsze na świecie otrzymały pełne polityczne prawa – zostały uprawnione do kandydowania w wyborach. Pierwsze wybory wygrali socjaldemokraci, czyniąc Finlandię najbardziej lewicowym krajem w Europie. Program rusyfikacji został wznowiony w 1908 roku i trwał on aż do uzyskania przez kraj niepodległości. W 1912 roku car Mikołaj II nadał Rosjanom w Finlandii status równy jej rdzennej ludności i pozwolił im się w tym kraju osiedlać. Działania cara zostały otwarcie skrytykowane przez fińskiego działacza politycznego Pehra Evinda Svinhuvfuda, który za karę został zesłany do Tomska.
Niepodległa Finlandia.
6 grudnia 1917 roku parlament fiński proklamował niepodległość. Pierwszym premierem niepodległej Finlandii został Pehr Evind Svinhufvud.
Pod koniec stycznia 1918 roku wybuchła wojna domowa. Został utworzony lewicowy rząd fiński. Obejmował on południową część kraju. Północ pozostawała pod kontrolą prawicy. Dzięki pomocy niemieckiej Finlandia pokonała oddziały lewicy. Przez krótki okres forsowana była koncepcja monarchii i jako króla zaproponowano niemieckiego księcia Fryderyka Karola Heskiego, który miał przyjąć imię "Väinö I". Zrezygnował on jednak z objęcia panowania i nie pojawił się w Finlandii ani razu. Istniała również idea „wielkiej Finlandii”, w skład której miały wchodzić ziemie zamieszkane przez ludność ugrofińską (Estonia, Karelia, Ingria), a niektórzy byli nawet za przyłączeniem Łotwy i północnej części Rosji aż do Uralu. W tym czasie w Karelii wybuchło powstanie przeciwko bolszewikom, która w Uhtua (Kalevala) proklamowała niepodległość i przez dwa lata była wspierana przez Finów.
W 1919 roku wprowadzono w Finlandii prohibicję, która obowiązywała do 1932 roku.
17 lipca 1919 roku została podpisana konstytucja, która ustanawiała republikę. Wybrany został pierwszy prezydent – Kaarlo Juho Ståhlberg. W tym też roku państwa zachodnie oficjalnie uznały Finlandię. W systemie partyjnym nie było partii dominującej. Działały: Fińska partia Socjaldemokratyczna, Koalicja Narodowa, Liberalna Narodowa Partia Postępowa, Unia Agrariuszy i Szwedzka Partia Ludowa. W latach 1918–1939 władzę sprawowało dwadzieścia rządów. W 1920 Finlandia zajęła port w Petsamo, uzyskując w ten sposób dostęp do Morza Barentsa. Powstanie w Karelii zostało stłumione i Finlandia musiała zrezygnować z dążenia do przyłączenia całego obszaru. Wojnę z Rosją sowiecką zakończył 14 października 1920 traktat pokojowy w Tartu. Potwierdził on granicę fińsko-sowiecką wzdłuż granicy Wielkiego Księstwa Finlandii sprzed 1917 roku i przyznawał Finlandii prawo do regionu Petsamo. W grudniu 1920 roku Finlandia została członkiem Ligi Narodów.
Rok później, kiedy wybuchł tzw. kryzys alandzki, w którym przedstawiciele tego regionu dążyli do przyłączenia do Szwecji, Liga przyznała ostatecznie Wyspy Alandzkie Finlandii, pod warunkiem nadania im szerokiej autonomii i utrzymania ich demilitaryzacji wprowadzonej przez Traktat paryski (1856). 17 marca 1922 Finlandia zawarła z Polską, Estonią i Łotwą układ, który miał być początkiem związku bałtyckiego. W latach dwudziestych fińska gospodarka rozwijała się dobrze, przeprowadzono reformę rolną przewidującą parcelację majątków. Światowy wielki kryzys nie ominął również Finlandii, chociaż jego skutki nie były tak dotkliwe jak w innych krajach. W latach 30. powstał ruch Lappowców (od fińskiej miejscowości Lapua – szw. Lappo). W 1932 roku Finlandia, podobnie jak Polska, podpisała na lat 10 pakt o nieagresji z ZSRR, przedłużony w 1934 roku do końca 1945. Przystąpiła też wielostronnych układów chroniących pokój (Pakt Brianda-Kellogga i Konwencja o określeniu napaści). W 1937 roku do rządów weszli przedstawiciele socjaldemokratów. W 1938 roku ZSRR wysunął propozycję zawarcia sojuszu obronnego oraz zmian terytorialnych. Porozumienie to zostało odrzucone. W maju 1939 roku Finlandia odrzuciła również niemiecką propozycję traktatu o nieagresji.
Partie polityczne.
Pod koniec XIX wieku wśród fennomanów dokonał się rozłam na stronnictwo ugodowe (starofinowie) i broniące nienaruszalności autonomii (młodofinowie). W 1899 została założona Socjaldemokratyczna Partia Finlandii, która uzyskała największe poparcie w wyborach parlamentarnych w 1907 roku. W 1906 roku zostały założone: Szwedzka Partia Ludowa i Unia Agrariuszy. Pozostałe partie to Koalicja Narodowa, Liberalna Narodowa Partia Postępowa, Unia Agrariuszy i Szwedzka Partia Ludowa. W 1929 roku powstał faszyzujący ruch Patriotyczny Ruch Ludowy, który na skutek próby zamachu stanu został w marcu 1932 roku zdelegalizowany.
Wojna zimowa.
W październiku 1939 roku ZSRR zażądał cesji części fińskiego terytorium, motywując to dążeniem do zapewnienia bezpieczeństwa Leningradu. 28 listopada 1939 roku ZSRR zerwał traktat o nieagresji, a dwa dni później zaatakował Finlandię, rozpoczynając wojnę zimową 1939–1940. Pomimo trzymiesięcznego odpierania ataków Armii Czerwonej Finlandia w marcu 1940 poprosiła o pokój. Utraciła 36 000 km² (10%) swoich ziem bogatych w surowce naturalne. Musiała oddać zachodnią Karelię z Viipuri i wydzierżawić bazy w Hanko. Kraj zachował jednak niepodległość.
Wojna kontynuacyjna 1941–1944.
Po bombardowaniu 24–25 czerwca 1941 przez lotnictwo sowieckie miast fińskich, 25 czerwca Finlandia wypowiedziała ZSRR wojnę. Wojska fińskie odzyskały utracone w wojnie zimowej obszary Karelii i zajęły część Karelii sowieckiej, wstrzymując działania ofensywne. Marszałek Mannerheim był sceptyczny co do dalszej walki. W listopadzie tego samego roku Finlandia przystąpiła do paktu antykominternowskiego, zaś 6 grudnia 1941 roku Wielka Brytania wypowiedziała wojnę Finlandii.
Spokój na froncie trwał do lata 1944 roku. 9 czerwca 1944 roku Armia Czerwona rozpoczęła natarcie z zamiarem opanowania całego terytorium Finlandii. Po zaciętej obronie, mimo utraty części terytorium a przede wszystkim dzięki zwycięskiej bitwie pod Tali-Ihantala (25 czerwca do 9 lipca 1944 roku) Finom udało się zatrzymać natarcie. Pod względem skali działań była to największa bitwa II wojny światowej na Półwyspie Skandynawskim. W działaniach obronnych brali też udział ochotnicy szwedzcy, którzy ponieśli dotkliwe straty.
W obliczu sytuacji militarnej w Europie 2 września 1944 roku Finlandia była zmuszona do kapitulacji i przystąpienia do wojny po stronie aliantów przeciwko Niemcom (tzw. wojna lapońska). Zerwała stosunki dyplomatyczne z Niemcami, a 19 września zawarła rozejm z ZSRR i Wielką Brytanią. Po wojnie Finlandia utraciła na rzecz ZSRR rejon Petsamo, wydzierżawiła półwysep Porkkala na 50 lat. Zapłaciła reparacje wojenne oraz częściowo rozbroiła swoją armię, ale zachowała większość terytorium i niepodległość w przeciwieństwie do Litwy, Estonii i Łotwy.
Po II wojnie światowej.
Po II wojnie światowej prezydentem państwa został Carl Gustaf Mannerheim (głównodowodzący armią fińską w trakcie wojen z ZSRR). Po 1945 roku Finlandia wypracowała nowe zasady stosunków z ZSRR. W latach 1946–1948 krajem kierował premier wywodzący się z Demokratycznego Związku Narodu Fińskiego. W 1948 roku doszło do próby zamachu stanu. 6 kwietnia podpisano fińsko-radziecki układ o przyjaźni i pomocy wojskowej w wypadku agresji z zewnątrz.
W 1952 roku odbyły się igrzyska olimpijskie w Helsinkach.
System partyjny oprócz delegalizacji Patriotycznego Ruchu Ludowego i powstania Demokratycznego Związku Narodu Fińskiego nie uległ zmianie. Do 1952 roku Finlandia spłacała zobowiązania wobec ZSRR. Do 1955 roku pozostawała poza strukturami zachodnimi, nie korzystając także z planu Marshalla. W 1955 roku Finlandia została członkiem Organizacji Narodów Zjednoczonych i Rady Nordyckiej, a rok później odzyskała bazę w Porkkala. Głównym partnerem gospodarczym Finlandii został ZSRR. Mimo prowadzenia niesprzecznej z interesem ZSRR polityki zagranicznej, w kwestii polityki wewnętrznej kraj pozostał jednak w pełni niezależny od władz w Moskwie (stąd pochodzi pojęcie „finlandyzacja”).
W latach 1958–1961 ZSRR dwukrotnie ingerował w fińską politykę wewnętrzną, doprowadzając do dymisji premiera Fagerholma, aby zapobiec reorientacji polityki fińskiej. Kolejny prezydent Urho Kaleva Kekkonen mimo częstszych kontaktów z ZSRR starał się zachowywać równość w polityce zagranicznej między wschodem i zachodem. Finlandia nie kwestionowała polityki ZSRR, starając się jednocześnie czerpać korzyści z zachodu. W 1961 roku została członkiem Europejskiego Stowarzyszenia Wolnego Handlu (EFTA) oraz zawarła umowę z ZSRR. W 1973 roku podpisała umowy z Europejską Wspólnotą Gospodarczą i Radą Wzajemnej Pomocy Gospodarczej. W tym samym dziesięcioleciu nastąpił rozwój gospodarki oraz procesy urbanizacji i industrializacji.
W 1975 roku podpisano w Helsinkach traktat Organizacji Bezpieczeństwa i Współpracy w Europie. W latach 70. polityka Urho Kekkonena sprzyjała rozwojowi gospodarki.
W latach osiemdziesiątych uległa ograniczeniu rola prezydenta. Rozpadła się koalicja DZNF, a inne koalicje wielopartyjne stały się stabilne. W 1986 roku Finlandia uzyskała pełnoprawność.
Po rozpadzie ZSRR w 1992 Finlandia zawarła traktat o dobrym sąsiedztwie z Rosją, ustanawiający równoprawne stosunki fińsko-rosyjskie.
Na skutek rozpadu ZSRR rozpoczął się trwający kilka lat kryzys gospodarczy. Bezrobocie wzrosło do 18 procent. Pod koniec lat 90. sytuacja się poprawiła. W 1994 roku Finlandia została zaproszona do członkostwa Unii Europejskiej. W 1994 roku w referendum przy frekwencji 74%, 55% społeczeństwa poparło członkostwo w UE.
W 2000 prezydentem Finlandii została Tarja Halonen. Wtedy przyjęto też nową konstytucję, która ograniczała władzę prezydenta oraz wprowadziła parlamentarno-gabinetowy system rządów. W 1998 Finlandia przystąpiła do strefy euro, a w 2002 przyjęła nową walutę.

</doc>
<doc id="1451926" url="https://pl.wikipedia.org/wiki?curid=1451926" title="Drzewołaz jaskrawoudy">
Drzewołaz jaskrawoudy

Drzewołaz jaskrawoudy ("Allobates femoralis" syn. "Epipedobates femoralis") – płaz z rodziny Aromobatidae.
Występowanie.
Można go spotkać w takich państwach, jak: Boliwia, Brazylia, Kolumbia, Ekwador, Gujana Francuska, Gujana, Peru i Surinam.
Zamieszkuje subtropikalne lub tropikalne wilgotne lasy deszczowe, bagna o świeżej wodzie.

</doc>
<doc id="1451927" url="https://pl.wikipedia.org/wiki?curid=1451927" title="Witebska Grupa Armijna">
Witebska Grupa Armijna

Witebska Grupa Armijna – radziecka grupa armijna w latach 1938-1939, sformowana w ramach reorganizacji struktury organizacyjnej Armii Czerwonej prowadzonej od 1937. 
Jedna z sześciu wystawionych na granicy zachodniej ZSRR w związku z kryzysem sudeckim w 1938.
Od września 1939 jako 3 Armia. W czasie agresji na Polskę jej zadaniem było zajęcie Wilna.

</doc>
<doc id="1451928" url="https://pl.wikipedia.org/wiki?curid=1451928" title="Bobrujska Grupa Armijna">
Bobrujska Grupa Armijna

Bobrujska Grupa Armijna – radziecka grupa armijna w latach 1938-1939, sformowana w ramach reorganizacji struktury organizacyjnej Armii Czerwonej prowadzonej od 1937. 
Jedna z sześciu wystawionych na granicy zachodniej ZSRR w związku z kryzysem sudeckim w 1938.
Od września 1939 jako 4 Armia.

</doc>
<doc id="1451929" url="https://pl.wikipedia.org/wiki?curid=1451929" title="Żytomierska Grupa Armijna">
Żytomierska Grupa Armijna

Żytomierska Grupa Armijna – radziecka grupa armijna w latach 1938-1939, sformowana w ramach reorganizacji struktury organizacyjnej Armii Czerwonej prowadzonej od 1937. 
Jedna z sześciu wystawionych na granicy zachodniej ZSRR w związku z kryzysem sudeckim w 1938.
Od września 1939 jako 5 Armia.

</doc>
<doc id="1451930" url="https://pl.wikipedia.org/wiki?curid=1451930" title="Winnicka Grupa Armijna">
Winnicka Grupa Armijna

Winnicka Grupa Armijna – radziecka grupa armijna w latach 1938-1939, sformowana w ramach reorganizacji struktury organizacyjnej Armii Czerwonej prowadzonej od 1937. 
Jedna z sześciu wystawionych na granicy zachodniej ZSRR w związku z kryzysem sudeckim w 1938.
Od września 1939 jako 6 Armia.

</doc>
<doc id="1451932" url="https://pl.wikipedia.org/wiki?curid=1451932" title="Sheboygan">
Sheboygan

Sheboygan – miasto w stanie Wisconsin, w hrabstwie Sheboygan, nad jeziorem Michigan. W 2000 r. miasto to na powierzchni 36,4 km² zamieszkiwało 50 792 osób. 
W tym mieście rozwinął się przemysł metalowy, drzewny oraz spożywczy.

</doc>
<doc id="1451933" url="https://pl.wikipedia.org/wiki?curid=1451933" title="Whatcha Think About That">
Whatcha Think About That

Whatcha Think About That – drugi singel The Pussycat Dolls z ich drugiego albumu studyjnego "Doll Domination". W piosence gościnnie wystąpiła Missy Elliott. Mimo porażki w Stanach Zjednoczonych, singiel ma szansę na sukces w Europie, w której zostanie wydany w lutym 2009.
Teledysk.
Teledysk był kręcony od 9 września do 10 września 2008 roku w śródmieściu Los Angeles a jego reżyserią zajęła się Diane Martel.
Teledysk rozpoczyna Missy Elliott śpiewając swoją kwestię po czym pojawiają się ujęcia, w których: Kimberly Wyatt porusza swoją nogą, Jessica Sutta ciągnie gumą; Melody Thornton szczotkuje swoje włosy i Ashley Roberts pudruje klatkę piersiową. Gdy zaczyna się refren ukazują się wszystkie dziewczyny huśtające się na huśtawkach. Następnie pojawia się Nicole, która robi sobie make-up. Reszta wideo skupia na burlesce PCD. Dziewczyny są pokazane min. na obracającej się platformie. Potem znowu rapuje Missy Elliott, a w tym samym czasie Pussycat Dolls tańczą a są ubrane w stroje wojskowe. W punkcie kulminacyjnym, Dolls pojawiają się ubrane we współczesne burleskowe stroje, tańcząc na scenie. Wideo kończy się sceną, w której Missy śpiewa swoją kwestię a obok niej tańczą dziewczyny z zespołu.

</doc>
<doc id="1451934" url="https://pl.wikipedia.org/wiki?curid=1451934" title="Odeska Grupa Armijna">
Odeska Grupa Armijna

Odeska Grupa Armijna – radziecka grupa armijna w latach 1938-1939, sformowana w ramach reorganizacji struktury organizacyjnej Armii Czerwonej prowadzonej od 1937. 
Jedna z sześciu wystawionych na granicy zachodniej ZSRR w związku z kryzysem sudeckim w 1938.
Od września 1939 jako 13 Armia.

</doc>
<doc id="1451936" url="https://pl.wikipedia.org/wiki?curid=1451936" title="Kawaleryjska Grupa Armijna">
Kawaleryjska Grupa Armijna

Kawaleryjska Grupa Armijna – radziecka grupa armijna w latach 1938-1939, sformowana w ramach reorganizacji struktury organizacyjnej Armii Czerwonej prowadzonej od 1937. 
Jedna z sześciu wystawionych na granicy zachodniej ZSRR w związku z kryzysem sudeckim w 1938.
Od września 1939 jako 12 Armia.

</doc>
<doc id="1451937" url="https://pl.wikipedia.org/wiki?curid=1451937" title="Grupa armijna">
Grupa armijna



</doc>
<doc id="1451938" url="https://pl.wikipedia.org/wiki?curid=1451938" title="Mińska Grupa Armijna">
Mińska Grupa Armijna

Mińska Grupa Armijna, "Минская армейская группа" – radziecka grupa armijna w latach 1938-1939, sformowana w ramach reorganizacji struktury organizacyjnej Armii Czerwonej prowadzonej od 1937. 
Jedna z sześciu wystawionych na granicy zachodniej ZSRR w związku z kryzysem sudeckim w 1938.
Od 7 września 1939 jako 11 Armia.

</doc>
<doc id="1451939" url="https://pl.wikipedia.org/wiki?curid=1451939" title="Kotlina Huncowska">
Kotlina Huncowska



</doc>
<doc id="1451940" url="https://pl.wikipedia.org/wiki?curid=1451940" title="Nowogrodzka Grupa Armijna">
Nowogrodzka Grupa Armijna

Nowogrodzka Grupa Armijna – sowiecka grupa armijna w latach 1938-1939, sformowana w ramach reorganizacji struktury organizacyjnej Armii Czerwonej prowadzonej od 1937. 
Jedna z sześciu wystawionych na granicy zachodniej ZSRR w związku z kryzysem sudeckim w 1938.
Od września 1939 jako 8 Armia.

</doc>
<doc id="1451942" url="https://pl.wikipedia.org/wiki?curid=1451942" title="Matka Gruzja">
Matka Gruzja

Matka Gruzja (gruz. ქართვლის დედა, "Kartlis deda") – monumentalny posąg w stolicy Gruzji Tbilisi. Widoczny z daleka 20-metrowy posąg kobiety wykonany jest z aluminium i usytuowany na szczycie grzbietu górskiego Sololaki w najstarszej, zachodniej części miasta, niedaleko twierdzy Narikala.
Statua jest symbolem Tbilisi. Patrzy ona w kierunku miasta, trzymając w lewej ręce puchar wina, a w prawej miecz. Winem Matka Gruzja wita przyjaciół, natomiast miecz przeznaczony jest dla wrogów. 
Matka Gruzja powstała w 1958 z okazji jubileuszu 1500-lecia Tbilisi. Autorem posągu jest gruziński rzeźbiarz Elgudża Amaszukeli.

</doc>
<doc id="1451943" url="https://pl.wikipedia.org/wiki?curid=1451943" title="La Fere">
La Fere



</doc>
<doc id="1451946" url="https://pl.wikipedia.org/wiki?curid=1451946" title="Gabriela Olăraşu">
Gabriela Olăraşu

Gabriela Olăraşu (z domu Stanciu, ur. 7 listopada 1964) – rumuńska szachistka, arcymistrzyni od 1997 roku. W czasie swojej kariery występowała również pod nazwiskiem Stanciu-Olăraşu.
Kariera szachowa.
W 1984 r. zdobyła w Katowicach tytuł wicemistrzyni Europy juniorek do 20 lat. Należała już wówczas do ścisłej czołówki rumuńskich szachistek. Wielokrotnie uczestniczyła w finałach indywidualnych mistrzostw Rumunii, zdobywając 14 medali: 6 złotych (1988, 1989 – wspólnie z Cristiną Foişor, 1993, 1996, 1999, 2003), 4 srebrne (1984, 1985, 199,5 2004) i 4 brązowe (1987, 1994, 2001, 2002).
Wielokrotnie reprezentowała Rumunię w turniejach drużynowych, m.in.:
Do sukcesów Gabrieli Olăraşu w turniejach międzynarodowych należą m.in.: I m. w Bukareszcie (1997), dz. IV m. w Sélestat (2000, wspólnie z m.in. Władimirem Bagirowem i Iwanem Radułowem), dz. I m. w Zadarze (2004, wspólnie z Emilią Dżingarową), dz. I m. w Belgradzie (2005, wspólnie z m.in. Iriną Czeluszkiną, Swietłaną Pietrenko i Ljilją Drljević), dz. I m. w Sofii (2006, wspólnie z Aną Benderac) oraz dz. III m. w La Fère (2006, za Giorgi Bagaturowem i Hugo Tirardem, wspólnie z m.in. Yannickiem Gozzoli, Władysławem Niewiedniczym i Dragosem Dumitrache).
Najwyższy ranking w karierze osiągnęła 1 lipca 2000 r., z wynikiem 2373 punkty dzieliła wówczas 56-57. miejsce (wspólnie z Nino Gurieli) na światowej liście FIDE, jednocześnie zajmując 3. miejsce (za Coriną Peptan i Cristiną Foişor) wśród rumuńskich szachistek.

</doc>
<doc id="1451947" url="https://pl.wikipedia.org/wiki?curid=1451947" title="Gabriela Olarasu">
Gabriela Olarasu



</doc>
<doc id="1451950" url="https://pl.wikipedia.org/wiki?curid=1451950" title="Murmańska Grupa Armijna">
Murmańska Grupa Armijna

Murmańska Grupa Armijna – radziecka grupa armijna sformowana we wrześniu 1939 w ramach reorganizacji struktury organizacyjnej Armii Czerwonej, prowadzonej od 1937. 

</doc>
<doc id="1451953" url="https://pl.wikipedia.org/wiki?curid=1451953" title="Dolina Zimnej Wody">
Dolina Zimnej Wody

Dolina Zimnej Wody (słow. "Studená dolina", niem. "Kohlbachtal", węg. "Tar-pataki-völgy") – dolina walna po południowej stronie Tatrach Wysokich, położona na Słowacji.
Topografia.
Dolina Zimnej Wody ma dwie duże gałęzie, rozdzielające się w rejonie Wodospadów Zimnej Wody i podchodzące pod grań główną Tatr:
Od północnego wschodu z doliną graniczy Dolina Łomnicka oddzielona Łomnicką Granią, od południa Sławkowski Grzebień oddziela ją od przedpól Doliny Sławkowskiej. Wylot doliny jest wąski i znajduje się w okolicy zabudowań Tatrzańskiej Leśnej. Najwyższym punktem grani otaczających system Doliny Zimnej Wody jest Łomnica, położona na północny wschód od Doliny Małej Zimnej Wody.
Wody.
Przez Dolinę Zimnej Wody przepływa potok Zimna Woda ("Studený potok"), powstający z połączenia Staroleśnego Potoku i Małej Zimnej Wody spływających z obu odnóg. Na Zimnej Wodzie znajdują się Wodospady Zimnej Wody. W Dolinie Staroleśnej oraz w Dolinie Pięciu Stawów Spiskich (górnym piętrze Doliny Małej Zimnej Wody) położonych jest wiele jezior pochodzenia polodowcowego, m.in. Harnaskie Stawy i Zbójnickie Stawy w Dolinie Staroleśnej oraz Pięć Stawów Spiskich.
Turystyka.
Dostęp do doliny najłatwiejszy jest od strony Tatrzańskiej Leśnej i Tatrzańskiej Łomnicy, a także ze Smokowieckiego Siodełka ("Hrebienok"), na który ze Starego Smokowca prowadzi naziemna kolejka linowa. W obrębie Doliny Zimnej Wody i jej odnóg infrastruktura turystyczna jest najlepiej rozwinięta w całych słowackich Tatrach. Przy Wodospadach Zimnej Wody położona jest Rainerowa Chatka, najstarsze schronisko w całych Tatrach, mieszczące współcześnie bufet i muzeum. Nieopodal Siodełka znajduje się natomiast schronisko Bilíka. Kolejne trzy schroniska położone są w Dolinie Staroleśnej (Schronisko Zbójnickie) oraz w Dolinie Małej Zimnej Wody (Schronisko Zamkovskiego i Schronisko Téryego). Są one punktem wyjścia do wypraw w wysokie partie gór, m.in. na Czerwoną Ławkę, Lodową Przełęcz, Rohatkę i Małą Wysoką.

</doc>
<doc id="1451955" url="https://pl.wikipedia.org/wiki?curid=1451955" title="Shurugwi">
Shurugwi

Shurugwai (do 1982 r. "Selukwe") – miasto w Zimbabwe, w prowincji Midlands. W 2006 r. miasto to zamieszkiwało 17 000 osób.

</doc>
<doc id="1451956" url="https://pl.wikipedia.org/wiki?curid=1451956" title="Żornyszcze">
Żornyszcze

Żornyszcze (ukr. Жорнище) – wieś na Ukrainie, w rejonie ilinieckim obwodu winnickiego. Wzmiankowana w 1494 r.
Siedziba dawnej w powiecie lipowieckim Ukrainy.

</doc>
<doc id="1451957" url="https://pl.wikipedia.org/wiki?curid=1451957" title="Parafia św. Antoniego w Łaźniewie">
Parafia św. Antoniego w Łaźniewie

Parafia św. Antoniego w Łaźniewie – parafia rzymskokatolicka dekanatu błońskiego archidiecezji warszawskiej, w Łaźniewie.
Historia.
Parafia św.Antoniego w Łaźniewie została erygowana 7 października 1950 r., przez prymasa Polski Stefana Wyszyńskiego. Dekret erekcyjny wszedł w życie 22 października 1950 r. Funkcję świątyni parafialnej spełniała kaplica utworzona z dwóch dużych pokoi. 5 maja 1958 r. została rozpoczęta budowa nowego kościoła, który po 13 miesiącach został oddany w stanie surowym do użytku. Kościół zbudowano według projektu architekta włoskiego pochodzenia Andrzeja Boni. 19 czerwca 1960 r. prymas Polski Stefan Wyszyński poświęcił ukończoną połowę kościoła.
Pierwszym proboszczem i budowniczym był ks. Mariusz Zanatta FDP z pochodzenia Włoch. Opiekę nad parafią sprawują księża Orioniści.
Zasięg parafii.
Do parafii należą wierni z miejscowości: Kopytów, Orły, Pilaszków, Radzików, Łaźniew, Łaźniewek, Święcice, Myszczyn, Wolskie.

</doc>
<doc id="1451958" url="https://pl.wikipedia.org/wiki?curid=1451958" title="Katedra św. Eulalii w Barcelonie">
Katedra św. Eulalii w Barcelonie

Katedra Świętej Eulalii ("Catedral de la Santa Creu i Santa Eulàlia") w Barcelonie (Katalonia, Hiszpania) jeden z cenniejszych przykładów architektury gotyckiej w Hiszpanii. Wzniesiona w kilku etapach w XIII - XV w. na miejscu starszej świątyni wybudowanej przez Rzymian. W XIX w. otrzymała monumentalną neogotycką fasadę zachodnią stanowiącą wschodnią pierzeję placu katedralnego. Siedziba archidiecezji barcelońskiej. 
Patrocinium.
Świątynia poświęcona jest świętej Eulalii (zm. 304) - dziewicy, męczennicy, która według tradycji zginęła w Barcelonie w czasie ostatnich prześladowań chrześcijan za czasów panowania Dioklecjana i Maksymiana. Eulalia, zanim zginęła była torturowana i znieważana. Tradycja mówi, iż została publiczne obnażona, lecz nagle spadł śnieg, który oszczędził jej skromność. Pochowana jest w katedrze w bardzo bogato zdobionym nagrobku wykonanym z alabastru w stylu gotyckim. Dzieło wykonał uczeń Giovanniego Pisano.
Dzieje.
Geneza katedry barcelońskiej sięga czasów rzymskich, kiedy na tym terenie została wzniesiona świątynia. Znana już od 343 świątynia po upadku cesarstwa została przejęta przez Wizygotów. Nowy kościół powstał w VI wieku, istniał do 985, kiedy to został zniszczony z rąk Maurów. W 1058 wzniesiono na tym miejscu nowy romański kościół, zaś w 5 maja 1298 położono kamień węgielny pod nowy, większy kościół zachowując fragmenty starszej świątyni. Budowa trwała długo, aż do 1448. Wówczas powstało obecne gotyckie prezbiterium, transept, trójnawowy korpus oraz zabudowania wraz z krużgankiem. W 1500 do kamiennej świątyni dobudowano dzwonnicę. Skromna elewacja zachodnia z późnoromańskim portalem otrzymała w latach 1887-1898 reprezentacyjną fasadę w stylu neogotyckim z ośmioboczną wieżą i wielkim reprezentacyjnym wejściem na osi. Pracami kierowali architekci August Font i Josep Oriol Mestres. 
Wystrój wnętrza.
Oprócz nagrobka św. Eulalii katedra kryje inne dzieła rzeźby gotyckiej, takie jak stalle, czy też portal Św. Iwona. W jednej z kaplic znajduje się krzyż pochodzący ze statku, który brał udział w bitwie pod Lepanto Bitwa ta pomiędzy Turcją a Ligą Świętą, zakończona zwycięstwem chrześcijan miała miejsce w 1571. Od strony południowej do katedry przylegają zabudowania dawnej siedziby arcybiskupa, skupione wokół czworobocznego krużganka. W wirydarzu znajduje się mały staw z fontanną, w którym pływa trzynaście gęsi, co ma symbolizować wiek patronki.

</doc>
<doc id="1451960" url="https://pl.wikipedia.org/wiki?curid=1451960" title="Cmentarz żydowski w Przytyku">
Cmentarz żydowski w Przytyku

Cmentarz żydowski w Przytyku – został założony w drugiej połowie XVII wieku i należy do najciekawszych kirkutów środkowej Polski. Ma powierzchnię 0,2 ha. W 1882 wybudowano bramę na cmentarz, który obecnie jest nieogrodzony. Większość spośród zachowanych około 30 nagrobków jest bogato zdobiona. Na szczególną uwagę zasługuje podwójna macewa rabinów Samuela Zajnwela i jego syna Jecheskiela Zeliga. Najstarszy zachowany nagrobek pochodzi z 1770.

</doc>
<doc id="1451962" url="https://pl.wikipedia.org/wiki?curid=1451962" title="Mirosław Pisarkiewicz">
Mirosław Pisarkiewicz

Mirosław Pisarkiewicz (ur. 5 stycznia 1963 roku w Zgierzu) – polski literat, historyk regionalista, nauczyciel. Członek Związku Literatów Polskich - Oddział w Słupsku.
Życiorys.
Ukończył historię na Uniwersytecie Łódzkim, studia podyplomowe z historii najnowszej i wiedzy o społeczeństwie na Uniwersytecie Mikołaja Kopernika w Toruniu, studia podyplomowe z zarządzania w oświacie i dydaktyki przedsiębiorczości na Akademii Ekonomicznej w Katowicach, Szkołę Podchorążych Rezerwy OC w Węgorzewie oraz The International School for Holocaust Studies w Instytucie Jad Waszem w Jerozolimie.
Zajmuje się badaniem zabytkowych cmentarzy oraz historią gmin żydowskich, prasy lokalnej i szkolnej. Uprawia także krytykę literacką, fotografię i rysunek.
Odznaczony Srebrnym i Złotym Krzyżem Zasługi oraz odznakami: Zasłużony Działacz Kultury i Zasłużony dla Kultury polskiej. W 2004 otrzymał nagrodę pierwszego stopnia Rektora Uniwersytetu Łódzkiego, jako współautor książki "Łęczyca. Dzieje miasta w średniowieczu i w XX wieku". W 2007 uzyskał stypendium twórcze Ministra Kultury i Dziedzictwa Narodowego. W 2005 zdobył I miejsce w konkursie prozatorskim im. Szaloma Asza. Wielokrotnie nagradzany w konkursach poetyckich, m.in. w 2000 I nagrodą w konkursie franciszkańskim „Brat całego świata” w Zielonej Górze, a w 2012 I nagrodą w konkursie „O Wawrzyn Sądecczyzny” w Nowym Sączu. Współautor książki "Nekropolie Łęczycy" (Łęczyca 2013), która otrzymała w 2014 „Złoty Ekslibris” Biblioteki Wojewódzkiej im. Marszałka J. Piłsudskiego w Łodzi. W maju 2016 otrzymał Nagrodę „Superekslibris” przyznawaną przez Bibliotekę Wojewódzką im. Marszałka J. Piłsudskiego w Łodzi „za całokształt publikacji o Ziemi Łódzkiej”.
Członek Towarzystwa Naukowego Płockiego (od 1990) – przez trzy kadencje wiceprzewodniczący zarządu oddziału TNP w Łęczycy oraz Towarzystwa Miłośników Ziemi Łęczyckiej (członek Zarządu w latach 1987–1991, od 2014 Honorowy Członek TMZŁ). W 1993 i 1995 redaktor naczelny dwutygodnika „Ziemia Łęczycka”. Do 2005 członek redakcji „Posłańca Bernardyńskiego”. Do 2010 redaktor naczelny dwumiesięcznika oświatowego „Szkolne Wieści”. Organizator Festiwali Gazetek Szkolnych w Sieradzu. W 1994 sekretarz Komitetu Ochrony Pamięci Walk i Męczeństwa w Łęczycy (delegowany przez Muzeum w Łęczycy, gdzie pracował jako asystent muzealny). W latach 1995–1998 przewodniczący Komitetu Ratowania Zabytków Cmentarza Parafialnego w Łęczycy. W latach 1991–1993 wiceprzewodniczący Komitetu ratowania Cmentarza Ewangelicko-Augsburskiego w Łęczycy. W latach 2009–2010 wiceprzewodniczący Społecznego Komitetu Ratowania Sieradzkich Nekropolii. W latach 2008–2017 członek Rady Muzeum w Łęczycy. Członek Rady Duszpasterskiej Parafii NP NMP w Łęczycy (oo. Bernardyni). Współzałożyciel Polskiego Stowarzyszenia Prasy Lokalnej i Stowarzyszenia „Kreatywny Sieradz”. Przez wiele lat był członkiem AMORC i Stowarzyszenia Autorów Polskich. W 1993 kandydował do Sejmu RP z listy Kongresu Liberalno-Demokratycznego. Od 2009 do 2019 członek Stowarzyszenia Prasy Lokalnej. Od 2012 należy do Partii Dobrego Humoru.
Nauczyciel dyplomowany (specjalista II stopnia) – w 1987 roku pracował w Płocku zatrudniony przez OHP w Oddziale Obrony Cywilnej; w latach 1988–2006 nauczyciel szkół w Łęczycy (SP nr 2, Gimnazjum, LO), od 2006 konsultant Wojewódzkiego Ośrodka Doskonalenia Nauczycieli w Sieradzu.
Jeden z bohaterów książki Agaty Tuszyńskiej "Rodzinna historia lęku", Kraków: Wydawnictwo Literackie, 2005.
Mąż malarki Ewy Golińskiej-Pisarkiewicz. W latach 1963–2008 był mieszkańcem Łęczycy. Obecnie mieszka w Sieradzu.
Twórczość.
Tomiki wierszy
Zbiory opowiadań
Inne książki
Wiersze, opowiadania, recenzje i artykuły naukowe z zakresu historii i regionalizmu autorstwa Mirosława Pisarkiewicza były tłumaczone na języki: włoski, węgierski, serbski, macedoński, chorwacki, telugu, niemiecki i angielski. Opublikowano je w ponad 140 almanachach, antologiach krajowych i zagranicznych oraz naukowych i popularnonaukowych wydawnictwach zwartych.

</doc>
<doc id="1451963" url="https://pl.wikipedia.org/wiki?curid=1451963" title="Huczkowate">
Huczkowate



</doc>
<doc id="1451964" url="https://pl.wikipedia.org/wiki?curid=1451964" title="Jerzy Sobociński">
Jerzy Sobociński

Jerzy Sobociński (ur. 15 marca 1932 w Pniewach, zm. 1 listopada 2008 w Poznaniu) – polski artysta rzeźbiarz związany z Wielkopolską.
Życiorys.
W latach 1951–1957 studiował na PWSSP w Poznaniu. W 1970 został stypendystą rządu włoskiego. Organizator dziesięciu Biennale Małych Form Rzeźbiarskich w latach 1977–1995. Swoje prace prezentował w Arezzo, Baku, Barcelonie, Berlinie, Budapeszcie, Monte Carlo, Paryżu, Ravennie, Rzymie i Sztokholmie. Jego twórczość cechowała się konsekwentną pracą nad formą rzeźbiarską i doskonałością warsztatu. Fascynowały go wielkie dzieła pomnikowe, jak i praca nad kameralną rzeźbą. Ojciec Roberta Sobocińskiego.
Został pochowany na cmentarzu Górczyńskim w Poznaniu.
Nagrody.
Za całość twórczości otrzymał nagrodę I stopnia od Ministra Kultury i Sztuki.

</doc>
<doc id="1451966" url="https://pl.wikipedia.org/wiki?curid=1451966" title="Cmentarz żydowski w Ożarowie">
Cmentarz żydowski w Ożarowie

Cmentarz żydowski w Ożarowie – kirkut, który został założony na przełomie XVI i XVII wieku, znajduje się we wschodniej części Ożarowa, w sąsiedztwie cmentarza katolickiego. Ma powierzchnię 0,95 ha. Został zdewastowany podczas II wojny światowej, lecz mimo to jest stosunkowo dobrze zachowany. Ocalało około 100 macew, które są bogato zdobione oraz wiele fragmentów nagrobków. Na terenie nekropolii znajduje się też pomnik ku czci ofiar Holocaustu. W 2001 roku rozpoczęły się prace restauracyjne, a w roku 2011 odbudowano istniejący wcześniej ohel.

</doc>
<doc id="1451968" url="https://pl.wikipedia.org/wiki?curid=1451968" title="10 cm Nebelwerfer 40">
10 cm Nebelwerfer 40

10 cm Nebelwerfer 40 (10 cm NbW 40) – niemiecki ciężki moździerz z okresu II wojny światowej. "Nebelwerfer" (dosłownie "miotacz mgły") był przystosowany przede wszystkim do amunicji chemicznej i dymnej, ale produkowano do niego także konwencjonalną amunicję bojową. Wszedł do służby w 1941 częściowo zastępując wcześniejszy model 10 cm Nebelwerfer 35, w późniejszym czasie został także częściowo zastąpiony wielolufową wyrzutnią pocisków rakietowych znaną w Polsce jako "krowa" – Nebelwerfer.
NbW 40 był nowatorską konstrukcją, ładowaną odtylcowo i umieszczoną na łożu z kołami, które nie były zdejmowane na stanowisku ogniowym i były stałą częścią moździerza. Z drugiej strony moździerz ten jest znakomitym przykładem tendencji niemieckich projektantów broni do tworzenia niezwykle skomplikowanych, kosztownych i trudnych do produkcji rozwiązań, których praktyczne osiągi nie usprawiedliwiały nakładu kosztów produkcji takiej broni. W przypadku Nbw 40 miał on co prawda dwukrotnie większy zasięg od swojego poprzednika, używał nieco cięższego pocisku, ale za to ważył prawie osiem razy więcej niż NbW 35. Poza tym była to bardzo niecelna broń. Przy maksymalnym zasięgu strzału pociski potrafiły chybiać nawet do 150 m od celu.
Moździerze tego typu były użyte bojowo w Północnej Afryce, Finlandii i Rosji.

</doc>
<doc id="1451971" url="https://pl.wikipedia.org/wiki?curid=1451971" title="Minkowice (stacja kolejowa)">
Minkowice (stacja kolejowa)

Minkowice – stacja kolejowa w Minkowicach-Kolonii, w województwie lubelskim, w Polsce. Znajdują się tu 2 perony.
W roku 2017 stacja obsługiwała 50–99 pasażerów na dobę.

</doc>
<doc id="1451972" url="https://pl.wikipedia.org/wiki?curid=1451972" title="Els Quatre Gats">
Els Quatre Gats

Els Quatre Gats (pol. "Cztery Koty") – kawiarnia w Barri Gòtic, w dzielnicy Ciutat Vella w Barcelonie, istniejąca w latach 1897–1903, a następnie od roku 1978. Znana jako jedno z nieformalnych centrów katalońskiego modernizmu.
Głównym inicjatorem powstania Els Quatre Gats był Ramon Casas i Carbó, pragnący stworzyć lokal-kolebkę artystów na wzór paryskiego Le Chat Noir i innych kabaretów na wzgórzu Montmartre. Oficjalnie otwarcie lokalu, położonego w modernistycznym Casa Martí, zaprojektowanym przez Josepa Puig i Cadafalcha, miało miejsce 12 czerwca 1897. Els Quatre Gats było równocześnie kawiarnią, kabaretem, restauracją i tanim schroniskiem. Jego nazwa była zainspirowana katalońskim wyrażeniem idiomatycznym – „cztery koty” oznaczają „kilka mało ważnych osób”.
Do stałych gości lokalu należeli artyści katalońscy: Santiago Rusiñol, Pablo Picasso, Miquel Utrillo, Antoni Gaudi czy Julio González. W Els Quatre Gats prowadzone były dyskusje na temat kultury i sztuki, wystawy dzieł jego gości, spotkania literackie i muzyczne (m.in. koncerty fortepianowe Izaaka Albeniza i Ernie Granadosa), jak również pokazy teatru marionetek i cieni. Rusiñol i Utrillo byli współwłaścicielami kawiarni oraz związanej z nią galerii obrazów, której najbardziej znanym dziełem był autoportret Casasa na rowerze z cygarem w ustach. Picasso zaprojektował dla lokalu kartę dań.
Począwszy od 1899 przy Els Quatre Gats powstawał periodyk literacki, redagowany głównie przez Casasa. Chociaż gazeta przestała się ukazywać po 15 numerach, doczekała się swoich następców – gazet Pèl &amp; Ploma (publikowanej do 1903) oraz "Forma" (1904–1908). Ponownie głównym inicjatorem tych przedsięwzięć był Casas. Zarówno gazety, jak i sam lokal, odgrywały istotną rolę w życiu kulturalnym modernistycznej Barcelony.
Els Quatre Gats istniał do 1903 r. Został na nowo otwarty w 1978 r. z zachowaniem autentycznego wyposażenia wnętrza.

</doc>
<doc id="1451981" url="https://pl.wikipedia.org/wiki?curid=1451981" title="Port lotniczy Mudanjiang">
Port lotniczy Mudanjiang

Port lotniczy Mudanjiang (IATA: MDG, ICAO: ZYMD) – port lotniczy położony w Mudanjiang, w prowincji Heilongjiang, w Chinach.

</doc>
<doc id="1451982" url="https://pl.wikipedia.org/wiki?curid=1451982" title="Skleron">
Skleron

Skleron – stop glinu zawierający 12% cynku oraz 3% miedzi. Ten stop charakteryzuje się dużą wytrzymałością mechaniczną, stąd jego zastosowanie w przemyśle samochodowym oraz okrętowym.

</doc>
<doc id="1451983" url="https://pl.wikipedia.org/wiki?curid=1451983" title="Europejskie Kolegium Polskich i Ukraińskich Uniwersytetów">
Europejskie Kolegium Polskich i Ukraińskich Uniwersytetów

Europejskie Kolegium Polskich i Ukraińskich Uniwersytetów – polsko-ukraińska uczelnia, zajmująca się problematyką Europy Wschodniej istniejąca w latach 2001–2011.
Historia.
Idea powstania uczelni polsko-ukraińskiej w Lublinie sformułowana została w 1997 r. przez prof. Bohdana Osadczuka, co spotkało się z zainteresowaniem środowiska akademickiego Lublina. Przez lata popierał ją i propagował prof. Jerzy Kłoczowski, a także Jerzy Giedroyc.
W dniu 27 października 2000 r. na budynku „teatru w budowie” umieszczono tablicę z nazwą „Polsko-Ukraińskie Kolegium Europejskie w Lublinie”, w imieniu ówczesnego premiera Ukrainy Wiktora Juszczenkę.
Jeszcze w tym samym roku, w grudniu, podpisana została „Deklaracja w sprawie utworzenia Europejskiego Kolegium Polskich i Ukraińskich Uniwersytetów” oraz „Umowa o powołaniu EKPiUU”. Jak wynika z tych dokumentów założycielami Europejskiego Kolegium Polskich i Ukraińskich Uniwersytetów są dwa polskie uniwersytety mające siedzibę w Lublinie: Uniwersytet Marii Curie-Skłodowskiej i Katolicki Uniwersytet Lubelski oraz trzy uniwersytety ukraińskie – Uniwersytet Kijowski, Uniwersytet Lwowski oraz Uniwersytet Narodowy „Akademia Kijowsko-Mohylańska”. Szóstym współzałożycielem został Instytut Europy Środkowo-Wschodniej.
Dzięki dotacji celowej rządu prof. dr hab. Jerzego Buzka w 2001 r. odbył się konkurs o stypendia, w którym to zakwalifikowano kilkunastu doktorantów z Polski, ponad osiemdziesięcioro z Ukrainy i kilkoro z innych państw byłego bloku wschodniego.
Pierwsza uroczysta inauguracja roku akademickiego w EKPUiU odbyła się jesienią 2001 r. w obecności prezydentów Rzeczypospolitej Polskiej Aleksandra Kwaśniewskiego i Ukrainy Leonida Kuczmy.
Przyjęci wówczas pierwsi słuchacze EKPiUU stali się jednocześnie doktorantami jednej z pięciu publicznych uczelni Lublina (Uniwersytetu Marii Curie-Skłodowskiej, Katolickiego Uniwersytetu Lubelskiego, Akademii Rolniczej, Politechniki Lubelskiej lub Akademii Medycznej).
W maju 2004 r. Konwent EKPiUU na posiedzeniu w Kijowie podjął decyzję, że w przyszłości badania naukowe prowadzone w ramach stypendium EKPiUU skupiać się będą na szeroko rozumianej problematyce Europy Środkowo-Wschodniej w zakresie ekonomii, prawa, historii, językoznawstwa, literaturoznawstwa, kulturoznawstwa, filozofii, socjologii, politologii, stosunków międzynarodowych, pedagogiki i psychologii. Wyłączono więc nauki medyczne, techniczne i rolnicze.
W dniu 16 maja 2011 roku Europejskie Kolegium Polskich i Ukraińskich Uniwersytetów zakończyło swoją działalność, która jest kontynuatorem ponad 10 letniej działalności EKPiUU i dorobku naukowo-badawczego, rozpoczynając jednocześnie działalność Centrum Europy Wschodniej Uniwersytetu Marii Curie-Skłodowskiej.
Struktura organizacyjna.
Najwyższym organem EKPUiU jest Konwent EKPiUU, na czele którego stanął w 2001 r. prof. Jerzy Kłoczowski.
Przewodniczący Konwentu EKPUiU:

</doc>
<doc id="1451984" url="https://pl.wikipedia.org/wiki?curid=1451984" title="Żywotów">
Żywotów

Żywotów (obecnie Nowożywotiw, ukr. Новоживотів) – wieś w rejonie oratowskim obwodu winnickiego. Ludność: 1413 osób.
Bitwa pod Nowym Żywotowem miała miejsce w 1920 r.

</doc>
<doc id="1451985" url="https://pl.wikipedia.org/wiki?curid=1451985" title="Cmentarz św. Iwana w Rydze">
Cmentarz św. Iwana w Rydze

Cmentarz św. Iwana w Rydze (łot. Ivana kapi) – cmentarz prawosławny znajdujący się w Rydze przy ul. Kalna 19 na Moskiewskim Przedmieściu.
Historia.
Nekropolia została założona w XIX wieku. Chowano tu głównie mieszkających w Rydze Rosjan oraz ludność wyznania prawosławnego.

</doc>
<doc id="1451987" url="https://pl.wikipedia.org/wiki?curid=1451987" title="Kościół św. Antoniego w Gdańsku">
Kościół św. Antoniego w Gdańsku



</doc>
<doc id="1451988" url="https://pl.wikipedia.org/wiki?curid=1451988" title="Gwiazda pięciopromienna">
Gwiazda pięciopromienna

Gwiazda pięciopromienna (☆) jest często spotykanym ideogramem. Gdy jest narysowana za pomocą odcinków równej długości a kąt między ramionami w każdym z jej szczytów wynosi 36°, określana jest jako „złota gwiazda pięciopromienna”. Gdy połączymy liniami prowadzonymi wewnątrz gwiazdy jej ramiona, otrzymamy pentagram – symbol o odniesieniach mistycznych i magicznych.
Symbolika.
Gwiazda pięciopromienna w weksylologii.
Gwiazdy pięciopromienne często występują na flagach, najczęściej są jednobarwne, niekiedy zdarza się, że mają obwódkę odmiennego koloru, jak np. na fladze Nowej Zelandii. Pentagram obecnie występuje na dwóch flagach państwowych: Maroka i Etiopii. Są spotykane znacznie częściej, niż inny symbol weksylologiczny – gwiazda ośmiopromienna.
Gwiazdy pięciopromienne występują na fladze Stanów Zjednoczonych. Każda z nich symbolizuje jeden stan.
Druzowie.
Druzowie, będący potomkami uchodźców z Egiptu rządzonego przez Fatymidów, używają jako symbolu gwiazdy pięciopromiennej o ramionach w barwach zielonej, czerwonej, żółtej, błękitnej i białej. Obecnie zamieszkują głównie Syrię, Liban i Izrael. Mimo iż dzielą część wierzeń z muzułmanami i chrześcijanami, przez wyznawców tych dwóch religii uważani są za pogan.

</doc>
<doc id="1451990" url="https://pl.wikipedia.org/wiki?curid=1451990" title="Druk Air">
Druk Air

Druk Air (Dzongkha: འབྲུག་མཁའ་འགྲུལ་ལས་འཛིན།, Wylie: 'brug mkha' 'grul las 'dzin) – narodowe bhutańskie linie lotnicze z siedzibą w Paro. Głównym węzłem jest port lotniczy Paro.
Linie te zostały założone w roku 1981, siedem lat po przybyciu pierwszych zagranicznych gości. W 1983 roku uruchomiła pierwsze międzynarodowe loty (do Kalkuty) z lotniska w Paro, używając samolotu Dornier Do 228. Następnie linia zmieniła go na BAe146 w listopadzie 1988 roku, a ostatecznie na dwa Airbusy A319 w 2004.
Samoloty linii lotniczych Druk Air latają z Paro do pięciu innych państw: Bangladeszu, Indii, Nepalu, Tajlandii oraz Singapuru.

</doc>
<doc id="1451991" url="https://pl.wikipedia.org/wiki?curid=1451991" title="Rocafort">
Rocafort

Rocafort – stacja metra w Barcelonie, na linii 1. Stacja została otwarta w 1926.

</doc>
<doc id="1451995" url="https://pl.wikipedia.org/wiki?curid=1451995" title="Urgell (stacja metra)">
Urgell (stacja metra)

Urgell – stacja metra w Barcelonie, na linii 1. Stacja została otwarta w 1926.

</doc>
<doc id="1451997" url="https://pl.wikipedia.org/wiki?curid=1451997" title="Grono Zielona Góra">
Grono Zielona Góra



</doc>
<doc id="1452000" url="https://pl.wikipedia.org/wiki?curid=1452000" title="Cmentarz w Druskienikach">
Cmentarz w Druskienikach

Cmentarz w Druskienikach – katolicko-prawosławna nekropolia położona w Druskienikach na Litwie. 
Historia.
Cmentarz został założony w XIX wieku. Dzieli się na część prawosławną i katolicką. W tej drugiej pochowany jest m.in. Stanisław Grzegorzewski, autor pierwszego przewodnika po Druskienikach, Jan Pilecki – polski lekarz, dziennikarz i działacz społeczny, siostra Mikołaja Čiurlionisa – Jadwiga Surutis, przedstawiciele związanej z miastem rodziny Kiersnowskich. Znajduje się tu również symboliczny nagrobek ks. Bolesława Wołejki, który został uwięziony w Grodnie, a następnie stracony w nieznanym miejscu w 1942 za współpracę z Armią Krajową. 
W prawosławnej części cmentarza znajdowała się zrujnowana cerkiew św. Gabriela Zabłudowskiego, rozebrana w 2018 r. W tym samym roku rozpoczęto budowę nowej świątyni na miejscu zburzonej.

</doc>
<doc id="1452001" url="https://pl.wikipedia.org/wiki?curid=1452001" title="Gilbert Houngbo">
Gilbert Houngbo

Gilbert Fossoun Houngbo (ur. 4 lutego 1961), togijski polityk, premier Togo od 8 września 2008 do 23 lipca 2012.
Życiorys.
Gilbert Houngbo w 1983 ukończył administrację na Université de Lomé, w 1986 studia podyplomowe ("diplôme d'études superieures spécialisées", DESS) z zakresu księgowości i finansów na Université du Québec à Trois-Rivières w Kanadzie. Został również członkiem "Canadian Institute of Chartered Accountants".
Po zakończeniu studiów rozpoczął pracę w firmach w sektorze prywatnym, m.in. w "Price Waterhouse Canada". Następnie objął funkcję dyrektora finansów i administracji Programu Narodów Zjednoczonych ds. Rozwoju (UNDP). W 2003 został szefem kadr UNDP w Nowym Jorku. 29 grudnia 2005 został mianowany przez Kofiego Annana asystentem sekretarza generalnego ONZ oraz dyrektorem Regionalnego Biura UNDP ds. Afryki.
7 września 2008 został mianowany przez prezydenta Faure Gnassingbé nowym szefem rządu po tym, jak dwa dni wcześniej z urzędu ustąpił premier Komlan Mally. Fakt ten ogłoszony został dekretem, odczytanym w państwowej telewizji. 8 września 2008 został zaprzysiężony na stanowisku premiera. Ponieważ był stosunkowo mało znaną postacią na krajowej scenie politycznej, jego nominacja na stanowisko szefa rządu stanowiła swego rodzaju niespodziankę.
11 września 2008 udał się w podróż do siedziby ONZ w Nowym Jorku, gdzie spotkał się sekretarzem generalnym organizacji, Ban Ki-moonem. Nowy rząd został zaprzysiężony 15 września 2008, w jego skład weszło 27 ministrów. 16 września 2008 premier zaprezentował program swojego gabinetu w Zgromadzeniu Narodowym. W głosowaniu nad wotum zaufania rząd zyskał poparcie 50 z 81 deputowanych.
5 maja 2010, dwa dni po zaprzysiężeniu prezydenta Gnassingbé na drugą kadencję złożył na jego ręce dymisję. Prezydent 7 maja 2010 powierzył mu ponownie misję utworzenia gabinetu. Rozpoczęto wówczas rozmowy na temat stworzenia koalicyjnego rządu wspólnie z opozycją. Do rozmów przystąpił przewodniczący Unii Sił Zmiany (UFC) Gilchrist Olympio. Oznaczało to zwrot w polityce partii, która jak dotąd ostro krytykowała rządzącą partię i prezydenta, a także wykluczała możliwość uczestnictwa w rządzie. 27 maja 2010 ogłoszono podpisanie porozumienia. Porozumienie zakładało wejście 7 ministrów z UFC do "rządu narodowej odbudowy" oraz reformę prawa wyborczego. Reforma miała obejmować zmianę granic okręgów wyborczych, sporządzenie nowego spisu ludności i aktualizację listy wyborców. Na czele specjalnego komitetu nadzorującego wdrażanie reformy stanął Olympio. Nowy rząd premiera Houngbo został zaprzysiężony 28 maja 2010. Składał się z 31 ministrów, w tym zgodnie z umową 7 z opozycyjnej UFC (uzyskała m.in. stanowisko ministra spraw zagranicznych).
11 lipca 2012 premier Houngbo nieoczekiwanie ogłosił rezygnację ze stanowiska szefa rządu, nie podając do publicznej wiadomości powodu swojej decyzji. Złożenie dymisji nastąpiło kilka miesięcy przed zaplanowanymi na październik wyborami parlamentarnymi. 23 lipca 2012 stanowisko premiera objął Kwesi Ahoomey-Zunu.

</doc>
<doc id="1452002" url="https://pl.wikipedia.org/wiki?curid=1452002" title="Soest (Holandia)">
Soest (Holandia)

Soest – miasto i gmina w środkowej Holandii. W 2015 r. miasto na powierzchni 46,43 km² zamieszkiwało 45 376 osób. Stanowi ośrodek przemysłu metalowego, papierniczego, skórzanego oraz ceramicznego.

</doc>
<doc id="1452009" url="https://pl.wikipedia.org/wiki?curid=1452009" title="Getto w Witebsku">
Getto w Witebsku

Getto w Witebsku (jidysz וויטעבסקער געטאָ, "Witebsker geto") – żydowskie getto istniejące w 1941 w Witebsku na Białorusi. 
Zostało utworzone po tym jak 11 lipca 1941 wojska niemieckie wkroczyły do miasta. Na jego terenie znalazło się 16 tys. osób uznanych za Żydów. Likwidacja getta nastąpiła już po trzech miesiącach pod pretekstem zagrożenia epidemiologicznego dla miasta – 8 października 1941 rozpoczęła się trwająca trzy dni zbrodnia przez Niemców nazwana eufemistycznie "Aktion": witebscy Żydzi zostali rozstrzelani nad brzegami Wićby, a później ich ciała wrzucono do rzeki. 
Więźniem witebskiego getta była Ada Rajczonak (ur. 1937), białoruska nauczycielka i działaczka społeczna, organizator plenerów w Hermanowiczach na Szarkowszczyźnie, założycielka muzeum Jazepa Drazdawicza.

</doc>
<doc id="1452011" url="https://pl.wikipedia.org/wiki?curid=1452011" title="Muzeum Zagłębia">
Muzeum Zagłębia



</doc>
<doc id="1452015" url="https://pl.wikipedia.org/wiki?curid=1452015" title="Biskupi Chicago">
Biskupi Chicago

Archidiecezja Chicago została utworzona 10 września 1880 z dotychczasowej diecezji chicagowskiej utworzonej w 1843 roku. Ma 2,5 mln wiernych (stan z 2006).

</doc>
<doc id="1452018" url="https://pl.wikipedia.org/wiki?curid=1452018" title="Arcybiskupi Chicago">
Arcybiskupi Chicago



</doc>
<doc id="1452019" url="https://pl.wikipedia.org/wiki?curid=1452019" title="Michael Powell">
Michael Powell

Michael Latham Powell (ur. 30 września 1905 w Bekesbourne, zm. 19 lutego 1990 w Avening) – angielski reżyser, scenarzysta i producent filmowy, znany z wyreżyserowania takich produkcji jak "Czerwone trzewiki" (1948) i "Podglądacz" (1960).

</doc>
<doc id="1452021" url="https://pl.wikipedia.org/wiki?curid=1452021" title="Aníbal Pinto">
Aníbal Pinto

Aníbal Pinto Garmendia (ur. 15 marca 1825 roku w Santiago - zm. 9 czerwca 1884 w Valparaiso) - adwokat i polityk chilijski, prezydent kraju w latach 1876 - 1881. Był synem prezydenta Francisco Antonia Pinto Diaza i Luisy Garmendia Alurralde. Pobierał nauki w Kolegium Argentyńskim w Santiago, następnie zaś studiował w stołecznym Instytucie Narodowym pod kierunkiem Andresa Bello. W latach 1845 - 1851 był sekretarzem poselstwa chilijskiego przy Stolicy Apostolskiej, powróciwszy do kraju ożenił się z Delfiną de la Cruz Zuñartu (jedyną córką generała José María de la Cruz Prieto) i oddał się gospodarowaniu na hacjendzie oraz redagowaniu czasopism opozycyjnych wobec rządów prezydenta Manuela Montta. Między 1852 a 1876 rokiem czterokrotnie pełnił funkcję deputowanego będąc jednocześnie w latach 1862 - 1871 burmistrzem Concepcion. W 1871 roku został ministrem wojny i marynarki w administracji Federico Errázuriz Zañartu. Pięć lat później został kandydatem nacjonalistów i liberałów w wyborach prezydenckich, jego kontrkandydatem był Benjamin Vicuña Mackenna popierany przez konserwatystów i liberalnych demokratów. Anibal Pinto wygrał wybory zyskując 293 spośród 307 głosów elektorskich. Urząd objął 18 września 1876 roku. W tym czasie Chile przeżywało największy kryzys ekonomiczny XIX wieku, pogłębiony przez katastrofalne trzęsienie ziemi z 9 maja 1877 roku. Był to również okres napięć w relacjach z Kościołem katolickim. Najważniejszym wydarzeniem jego prezydentury był wybuch wojny saletrzanej 5 marca 1879 roku. Pinto zamierzał mianować Patricio Lyncha naczelnym wodzem wojsk chilijskich, nominacja ta nie doszła jednak do skutku w następstwie oporu kół wojskowych. Z pomocą ministra spraw zagranicznych Domingo Santa María udało mu się zapewnić neutralność Argentyny w toczącym się konflikcie poprzez cesję na jej rzecz części Patagonii. Wojska chilijskie odniosły zwycięstwo zajmując stolicę Peru - Limę. Anibal Pinto ustąpił po upływie kadencji 18 września 1881 roku, zastąpił go wspomniany już Domingo Santa María. 
Pinto wycofał się z życia publicznego, zajmując się prowadzeniem interesów i pracą społeczną jako prezes straży pożarnej w Santiago. Zmarł 9 czerwca 1884 roku w wieku 59 lat.

</doc>
<doc id="1452022" url="https://pl.wikipedia.org/wiki?curid=1452022" title="Roundell Palmer (1. hrabia Selborne)">
Roundell Palmer (1. hrabia Selborne)

Roundell Palmer, 1. hrabia Selborne (ur. 27 listopada 1812 w Mixbury w hrabstwie Oxfordshire, zm. 4 maja 1895 w Hampshire) – brytyjski prawnik i polityk, członek Partii Konserwatywnej, następnie frankcji Peelites, Partii Liberalnej, a następnie Partii Liberalno-Unionistycznej, minister w rządach lorda Palmerstona, lorda Russella i Williama Ewarta Gladstone’a.
Życiorys.
Wykształcenie odebrał w Rugby School oraz w Winchester School. W 1834 r. ukończył studia w Trinity College na Uniwersytecie Oksfordzkim. W 1837 r. rozpoczął praktykę adwokacką. W 1848 r. poślubił Laurę Waldegrave. W 1849 r. został Radcą Królowej.
W 1847 r. został wybrany do Izby Gmin jako reprezentant okręgu Plymouth. Okręg ten reprezentował do 1857 r., z przerwą w latach 1852–1853. Od 1861 r. reprezentował Okręg wyborczy Richmond. Początkowo był członkiem Partii Konserwatywnej, ale rychło przeszedł do grona stronników byłego premiera Roberta Peela. Następnie wstąpił do Partii Liberalnej. W latach 1861–1863 był Radcą Generalnym Anglii i Walii, a w latach 1863–1866 prokuratorem generalnym.
Kiedy premierem został w 1868 r. William Ewart Gladstone, Palmer nie otrzymał początkowo żadnego stanowiska. Dopiero w 1872 r. został Lordem Kanclerzem i otrzymał tytuł 1. barona Selborne, dzięki czemu zasiadł w Izbie Lordów. Za jego czasów dokonano reformy sądownictwa w 1873 r. W 1874 r. Selborne utracił stanowisko po wyborczej porażce liberałów. Ponownie był Lordem Kanclerzem w latach 1880–1885. W 1882 r. otrzymał tytuł hrabiego Selborne i wicehrabiego Wolmer.
Selborne był przeciwny przyznaniu Irlandii autonomii i kiedy Gladstone zadecydował o przedstawieniu "Irish Hume Rule Bill", Selborne odszedł z Partii Liberalnej i wstąpił do nowej Partii Liberalno-Unionistycznej.
Zmarł w 1895 r. Tytuły parowskie odziedziczył jego jedyny syn, William.

</doc>
<doc id="1452023" url="https://pl.wikipedia.org/wiki?curid=1452023" title="20 cm leichter Ladungswerfer">
20 cm leichter Ladungswerfer

20 cm leichter Ladungswerfer (20 cm leLdgW - dosłownie "miotacz ładunku/naboju") – niemiecki moździerz trzonowy z okresu II wojny światowej, służący głównie do usuwania przeszkód terenowych lub umocnionych punktów oporu. Używał trzech rodzajów amunicji: 21-kilogramowego ładunku burzącego "Wurfgranate 40" o kalibrze 200 mm, pocisku dymnego "Wurfgranate 40 Nb" oraz specjalistycznego "Harpunengeschoss" - ciężkiego "harpuna" z długą liną używanego do robienia przejść w polu minowym lub usuwania zasieków.
Począwszy od 1942 broń była stopniowo wycofywana ze służby, ale na wyposażeniu jednostek armii pozostała do końca wojny.

</doc>
<doc id="1452026" url="https://pl.wikipedia.org/wiki?curid=1452026" title="Kálmán Tellyesniczky">
Kálmán Tellyesniczky

Kálmán von Tellyesniczky, Koloman Tellyesniczky (ur. 25 marca 1868 w Élesd, zm. 10 lutego 1932 w Budapeszcie) – węgierski anatom i histolog, profesor anatomii na Uniwersytecie w Budapeszcie.
Życiorys.
Studiował na Uniwersytecie w Budapeszcie, w 1893 roku został doktorem medycyny. Pracował w Instytucie Anatomicznym. W 1899 roku habilitował się, od 1906 roku profesor nadzwyczajny. Od 1911 do 1930 roku profesor zwyczajny i dyrektor II. Instytutu Anatomicznego w Budapeszcie. Zmarł w 1932 roku śmiercią samobójczą. Został pochowany na cmentarzu Kerepesi.

</doc>
<doc id="1452028" url="https://pl.wikipedia.org/wiki?curid=1452028" title="Élesd">
Élesd



</doc>
<doc id="1452031" url="https://pl.wikipedia.org/wiki?curid=1452031" title="Siergiej Marakujew">
Siergiej Marakujew

Siergiej Władimirowicz Marakujew, ros. Сергей Владимирович Маракуев (ur. ?, zm. w maju 1945 r. w Pradze) – kozacki działacz gospodarczy, emigracyjny naukowiec i pisarz, przedstawiciel atamana Kozaków dońskich w Czechosłowacji
W 1917 r. został członkiem Dońskiego Komitetu Gospodarczego. Od 1919 r. przewodniczył Południowo-Wschodniej Radzie Związku Spółdzielni Kredytowych. W 1920 r. wyjechał do Czechosłowacji. Od 1921 r. był rektorem Rosyjskiego Instytutu Spółdzielni Rolniczych w Pradze. Miał stopień profesora. Od 1926 r. był przedstawicielem atamana Kozaków dońskich w Czechosłowacji. W czasie II wojny światowej prowadził akcję pomocy i nauki dzieci z okupowanych terenów ZSRR. 25 listopada w Pradze wziął udział w zjeździe atamanów stanicznych Wszechkozackiego Zrzeszenia w Rzeszy Niemieckiej, na Słowacji i Węgrzech oraz przedstawicieli innych emigracyjnych organizacji kozackich, na którym poparli oni Komitet Wyzwolenia Narodów Rosji (KONR) gen. Andrieja A. Własowa. Po zajęciu Pragi przez Armię Czerwoną w pierwszych dniach maja 1945 r., został aresztowany przez NKWD. Zmarł wkrótce w obozie przejściowym.

</doc>
<doc id="1452032" url="https://pl.wikipedia.org/wiki?curid=1452032" title="20 cm leLdgW">
20 cm leLdgW



</doc>
<doc id="1452033" url="https://pl.wikipedia.org/wiki?curid=1452033" title="Dùn">
Dùn

Dùn – niezamieszkana wyspa znajdująca się na archipelagu St Kilda. Jest długa na prawie milę. Nazwa w języku szkockim gaelickim oznacza "fortecę" lub "fort". Jego najwyższym szczytem jest Bioda Mor (178 m n.p.m.).
Położenie i okolica.
Niemalże złączona z wyspą Hirta, te dwie wyspy rozdziela tylko wąska Caolas an Dùin ("cieśnina Dùn").Ta mała wyspa jest lęgowiskiem największej kolonii fulmarów zwyczjnych w Wielkiej Britanii. Do 1828 St Kilda była ich jedynym miejscem występowania na terytoriach brytyjskich, w latach późniejszych ptaki zaczęły zasiedlać inne miejsca, jak choćby Fowlsheugh. Wyspa ma ponadto także trzy półwyspy – An Fhaing, Na Sgarain oraz Cùl Cleite. Na wyspie znajduje się także niewielka jaskinia.
W sztuce.
W 2016 roku o wyspie powstał singel "The Lost Songs of St. Kilda." Nagrał go James MacMillan w duecie z Trevorem Morrisonem na festiwalu Scottish Festival Orchestra.

</doc>
<doc id="1452034" url="https://pl.wikipedia.org/wiki?curid=1452034" title="Gran Teatre del Liceu">
Gran Teatre del Liceu

Gran Teatre del Liceu, potocznie Liceu – teatr operowy w Barcelonie. Został otwarty 4 kwietnia 1847 i należy do ważniejszych teatrów muzycznych w Hiszpanii, jak i do większych i lepszych pod względem akustycznym scen tego typu na świecie.
W odróżnieniu od wielu teatrów operowych w Europie zbudowanych na koszt władców, Liceu został sfinansowany przez prywatnych sponsorów zgromadzonych w Stowarzyszeniu na rzecz Teatru Liceu (kat. Societat del Gran Teatre del Liceu).
Historia.
W 1837 batalion armii hiszpańskiej pod dowództwem Manuela Giberta Sansa założył w zeświecczonym klasztorze Montsió w Barcelonie Liceum Filodramatyczne Montesión. Placówka ta kształciła muzycznie swoich uczniów oraz organizowała przedstawienia oper, w których występowali wychowankowie liceum. Rok później szkoła zmieniła nazwę na Liceum Dramatyczno-Filharmoniczne im. królowej Izabeli II i była zmuszona opuścić swój dotychczasowy budynek z powodu żądań sióstr zakonnych, które odzyskały prawa do obiektu, oraz braku miejsca, by pomieścić rozrastającą się placówkę.
Szkoła nabyła wówczas budynek byłego klasztoru Trynitarzy przy głównej arterii miejskiej – La Rambla – i podjęła kroki mające na celu jego rekonstrukcję lub budowę zupełnie nowej siedziby szkoły i teatru muzycznego. Powstały dwa towarzystwa akcjonariuszy, z których członkowie jednego otrzymywali w zamian za wkład pieniężny stałe miejsca w lożach i na widowni teatru, zaś drugiego - powierzchnię użytkową w budynku (tzw. Circulo del Liceu) w celu otwarcia tam sklepów i klubów. Mimo starań o wsparcie finansowe ze strony królowej, nie przekazała ona żadnych pieniędzy na budowę i z tego powodu kierownictwo szkoły usunęło jej imię z nazwy placówki, jak i nie umieściło w budowanym teatrze loży królewskiej. Projektantem nowego budynku został Miquel Garriga i Roca, który nadzorował również prace budowlane. Trwały one od 11 kwietnia 1845 do 1847 (uroczyste otwarcie nastąpiło 4 kwietnia). Budynek został poważnie uszkodzony przez pożar, który wybuchł 9 kwietnia 1861. Odbudową kierował architekt Josep Oriol Mestres. Otwarcie nowego budynku miało miejsce 20 kwietnia 1862. Ze starego obiektu została tylko fasada, główna hala wejściowa oraz część foyer.
7 listopada 1893, w czasie przedstawienia "Wilhelma Tella" anarchista Santiago Salvador dokonał w Liceu zamachu z użyciem dwóch bomb Orsiniego. Chociaż wybuchła tylko jedna z nich, zginęło 20 przypadkowych widzów, zaś 35 osób zostało rannych. Po tej tragedii teatr był zamknięty do 18 stycznia 1894, a jeszcze przez wiele lat zwyczajowo nie sprzedawał biletów na miejsca zajmowane w momencie ataku przez jego ofiary.
W 1909 dokonano konserwacji części dekoracji wnętrza teatru. W latach 20. XX wieku Liceu ugruntował swoją pozycję wśród teatrów operowych na świecie. Występowali w nim najsłynniejsi soliści tamtych czasów oraz słynne zespoły, takie jak Ballets Russes Diagilewa. W czasie hiszpańskiej wojny domowej teatr przeżywał poważne trudności finansowe i mógł kontynuować pracę tylko dzięki wsparciu rady miejskiej Barcelony. Został na krótko znacjonalizowany pod nazwą Narodowego Teatru Katalonii, jednak już w 1939 wrócił do dawnych właścicieli.
Lata 1940–1960 były ponownie udane; Liceu cieszyło się wysoką renomą w świecie operowym. W 1955 gościł festiwal wagnerowski odbywający się do tej pory wyłącznie w Bayreuth. Koniec prosperity przyniósł kryzys ekonomiczny lat 70., kiedy prywatni właściciele Liceu nie byli w stanie finansować działalności opery na dotychczasowym poziomie. Aby zachować prestiż teatru, w 1981 Towarzystwo na rzecz Teatru Liceu w porozumieniu z radą miejską Barcelony i autonomicznym rządem Katalonii założyło Konsorcjum Teatru Liceu. Było ono w stanie w ciągu kilku lat przywrócić Liceu jego dawną świetność.
31 stycznia 1994 w czasie rutynowej konserwacji kurtyny i urządzeń technicznych teatru doszło do pożaru, który zniszczył niemal cały gmach. Podobnie jak po pożarze z 1861, ocalała jedynie fasada, foyer oraz część hali wejściowej. Dzięki pomocy licznych ofiarodawców prywatnych oraz instytucji do 1999 udało się zakończyć odbudowę, w czasie której zachowano dawny układ i wystrój teatru. W czasie odbudowy teatr przeszedł na własność państwa, a jego formalnym zarządcą została Fundacja Teatru Liceu. Doszło do tego mimo protestów części dawnych właścicieli, którzy jednak przegrali stosowny proces sądowy. Otwarcie odbudowanego pod nadzorem Ignasiego de Sola-Moralesa budynku nastąpiło 7 października 1999 wystawieniem "Turandot".
Obecny budynek Liceu mieści się przy La Rambla, w rzędzie domów z XIX i XX wieku. Jego fasada jest modernistyczna, z trzema półkolistymi oknami na drugiej kondygnacji i rzędem mniejszych okien o tym samym kształcie na kolejnej. Przestrzenie między oknami wypełniają półkolumnny. Opera posiada oprócz sali głównej salę kameralną, salę przesłuchań oraz imponujący hall (Sala Lustrzana) z wizerunkami kompozytorów i śpiewaków operowych. Część z 2292 foteli w sali głównej zawiera monitory, na których widzowie mogą czytać w języku katalońskim, hiszpańskim lub angielskim transkrypcję libretta wystawianej opery. Maksymalne wymiary półkolistej sali wynoszą 33 i 27 metrów.
Obecnie Liceu rzadko przygotowuje własne produkcje; stały zespół teatru składa się z chóru i orkiestry, główne role w wystawianych operach wykonują najczęściej osobno zapraszani śpiewacy. Do 1990 teatr posiadał balet. Na barcelońskiej scenie najczęściej wystawiane są klasyczne dzieła Giuseppe Verdiego (najczęściej wystawiany autor), Richarda Wagnera, Gaetana Donizettiego, Vincenza Belliniego, Giacoma Pucciniego, Richarda Straussa i Wolfganga Amadeusa Mozarta. W przeszłości Liceu wystawiał również taniec klasyczny, zwykłe przedstawienia teatralne, zarzuelę czy nawet pokazy iluzjonistów. Z teatrem związane jest Konserwatorium Muzyczne Liceu. Obecnie teatr jest jednym z najznakomitszych teatrów operowych świata, obok m.in. Metropolitan Opera w Nowym Jorku, Teatro alla Scala w Mediolanie i Royal Opera House w Londynie.

</doc>
<doc id="1452038" url="https://pl.wikipedia.org/wiki?curid=1452038" title="Dana Andreev">
Dana Andreev

Dana Andreev - właściwie Danuta Bagińska (ur. 3 lutego 1951) – polska grafik, malarka i rzeźbiarka.
Urodziła się w Warszawie jako córka artysty malarza Lecha Bagińskiego i Heleny z d. Chudorlińskiej.
Jest absolwentem Liceum Plastycznego w Warszawie. Następnie ukończyła studia na Wydziale Grafiki warszawskiej Akademii Sztuk Pięknych, jako wychowanka Profesora J. Mroszczaka (dyplom wyróżniony nagrodą 1975). Karierę artystyczną rozpoczęła projektując plakaty filmowe. Zrealizowała ok. 50 plakatów w latach 1978-1981. Prace swoje podpisywała "Danka". Plakaty jej były pokazywane na warszawskim Biennale Plakatu oraz na wystawach plakatów w innych krajach europejskich. Wygrała konkurs na plakat reklamowy z okazji 50-lecia PLL LOT (I Nagroda, Warszawa 1978), zdobyła też kilka wyróżnień na innych konkursach.
Po wyjeździe do Holandii w 1982 roku, zajęła się grafiką warsztatową, nadal realizując plakaty filmowe, przyjmując pseudonim Dana Andreev.
Od 1986 roku zajmuje się głównie rzeźbą.
Pierwszą wystawę indywidualną zorganizował dla niej w Paryżu Igor Mitoraj w L'Espace Bateau Lavoir w Paryżu w 1983 roku. Miała potem szereg wystaw indywidualnych w Holandii.
Plakaty Dany Andreev znajdują się w kolekcjach muzeów w Polsce, Holandii i Francji.
Dana Andreev była w latach 1974 - 2006 żoną reżysera filmowego Piotra Andrejewa; jest matką dwójki dzieci - Anny (ur. 1981) i Wiktora (ur. 1990).

</doc>
<doc id="1452039" url="https://pl.wikipedia.org/wiki?curid=1452039" title="Chichester Parkinson-Fortescue">
Chichester Parkinson-Fortescue

Chichester Samuel Parkinson-Fortescue, 1. baron Carlingford i 2. baron Clermont, KP (ur. 18 stycznia 1823 w Glyde w hrabstwie Louth, zm. 30 stycznia 1898 w Marsylii) – brytyjski polityk, członek Partii Liberalnej, minister w rządach lorda Russella i Williama Ewarta Gladstone’a.
Urodził się jako „Chichester Samuel Fortescue”, młodszy syn Chichestera Fortescue, deputowanego do irlandzkiego parlamentu. Wykształcenie odebrał w Christ Church na Uniwersytecie Oksfordzkim, który ukończył w 1844 r. W 1847 r. został wybrany do Izby Gmin jako reprezentant okręgu County Louth.
W 1854 r. został młodszym lordem skarbu. W latach 1857–1858 i 1858–1865 był podsekretarzem stanu w Ministerstwie Kolonii. W latach 1865–1866 i 1868–1871 był Głównym Sekretarzem Irlandii. W latach 1871–1874 był przewodniczącym Zarządu Handlu. W latach 1881–1885 był Lordem Tajnej Pieczęci. Dodatkowo od 1883 r. był Lordem Przewodniczącym Rady. W 1874 r. otrzymał tytuł 1. barona Carlingford i zasiadł w Izbie Lordów. W 1882 r. został kawalerem Orderu św. Patryka.
Carlingford opuścił Partię Liberalną, kiedy Gladstone przedstawił projekt "Irish Home Rule Bill". W 1887 r. zmarł jego starszy brat, Thomas, i Chichester odziedziczył tytuł 2. barona Clermont. Oba tytuły wygasły po jego bezpotomnej śmierci w 1898 r.

</doc>
<doc id="1452040" url="https://pl.wikipedia.org/wiki?curid=1452040" title="Elżbieta Bussold">
Elżbieta Bussold



</doc>
<doc id="1452041" url="https://pl.wikipedia.org/wiki?curid=1452041" title="Baron Carlingford">
Baron Carlingford



</doc>
<doc id="1452042" url="https://pl.wikipedia.org/wiki?curid=1452042" title="Cmentarz żydowski w Pobiedziskach">
Cmentarz żydowski w Pobiedziskach

Cmentarz żydowski w Pobiedziskach – został założony w XVIII wieku. Do naszych czasów zachowały się 24 nagrobki, które dzielą się na dwa typy: sarkofagi i macewy. Inskrypcje są w języku hebrajskim i niemieckim.

</doc>
<doc id="1452043" url="https://pl.wikipedia.org/wiki?curid=1452043" title="Wiluna">
Wiluna

Wiluna - miejscowość w stanie Australia Zachodnia, położona ok. 950 km na północny wschód od Perth przy drodze Gunbarrel Highway. Założona w 1898 roku, w 2006 populacja miasta wynosiła 681 osób.
W pobliżu Wiluny znajduje się aktywna kopalnia złota Wiluna Gold Mine.

</doc>
<doc id="1452045" url="https://pl.wikipedia.org/wiki?curid=1452045" title="Baron Clermont">
Baron Clermont

Wicehrabiowie Clermont 1. kreacji (parostwo Wielkiej Brytanii)
Baronowie Clermont 1. kreacji (parostwo Zjednoczonego Królestwa)

</doc>
<doc id="1452046" url="https://pl.wikipedia.org/wiki?curid=1452046" title="Pod Cnotliwym Sarmatą">
Pod Cnotliwym Sarmatą



</doc>
<doc id="1452047" url="https://pl.wikipedia.org/wiki?curid=1452047" title="Obrady">
Obrady



</doc>
<doc id="1452050" url="https://pl.wikipedia.org/wiki?curid=1452050" title="Cmentarz Pokrowski w Rydze">
Cmentarz Pokrowski w Rydze

Cmentarz Pokrowski w Rydze (łot. Pokrova kapi) – prawosławna nekropolia znajdująca się w Rydze przy ul. Mēness 3. 
Historia.
Cmentarz został założony w XIX w. dla mieszkających w Rydze Rosjan oraz lokalnej społeczności prawosławnej. Na jego terenie wybudowano w latach 1875–1879 cerkiew Opieki Matki Bożej według projektu R. A. Pflūgsa. 
Na cmentarzu pochowany jest m.in. arcybiskup Rygi i całej Łotwy Jan (Pommers).

</doc>
<doc id="1452055" url="https://pl.wikipedia.org/wiki?curid=1452055" title="Okręg wyborczy County Louth">
Okręg wyborczy County Louth

Okręg wyborczy County Louth powstał w 1801 r. i wysyłał do brytyjskiej Izby Gmin dwóch deputowanych. Okręg został zlikwidowany w 1885 r., ale przywrócono go ponownie w 1918 r., jako okręg jednomandatowy. Obejmował on irlandzkie hrabstwo Louth, bez miast Drogheda i Dundalk. Został zlikwidowany w 1922 r.

</doc>
<doc id="1452056" url="https://pl.wikipedia.org/wiki?curid=1452056" title="Friedrich Adolf Ebert">
Friedrich Adolf Ebert

Friedrich Adolf Ebert (ur. 9 lipca 1791 w Taucha, zm. 13 listopada 1834) – niemiecki bibliograf.
Był synem luterańskiego pastora. W wieku piętnastu lat został powołany na podrzędne stanowisko w bibliotece miejskiej w Lipsku. Studiował przez krótki czas teologię w Lipsku, a następnie filologię w Wittenberdze, gdzie otrzymał tytuł doktora w 1812.
W 1813 został pracownikiem biblioteki Uniwersytetu w Lipsku, a w 1814 został mianowany sekretarzem królewskiej biblioteki w Dreźnie. W tym samym roku opublikował "F. Taubmanns Leben und Verdienste".
Bogate zasoby biblioteki w Dreźnie umożliwiły mu opracowanie "Allgemeines bibliographisches Lexikon" którego pierwszy tom ukazał się w 1821, a drugi w 1830. Była to pierwsza tego rodzaju praca w Niemczech.
Od 1823 do 1825 Ebert był bibliotekarzem w Wolfenbüttel. Do Drezna wrócił w 1827. Został naczelnym bibliotekarzem królewskiej biblioteki w Dreźnie.
Inne jego dzieła:
Zmarł w Dreźnie 13 listopada 1834 z powodu upadku z drabiny w swojej bibliotece.

</doc>
<doc id="1452058" url="https://pl.wikipedia.org/wiki?curid=1452058" title="Cmentarz żydowski w Nurze">
Cmentarz żydowski w Nurze

Cmentarz żydowski w Nurze – został założony w XIX wieku. Do naszych czasów zachował się jedynie fragment muru i pojedyncze obmurowania grobów.

</doc>
<doc id="1452063" url="https://pl.wikipedia.org/wiki?curid=1452063" title="Arcybiskupi Nowego Jorku">
Arcybiskupi Nowego Jorku

Arcybiskupi Nowego Jorku – Diecezja Nowy Jork powstała 8 kwietnia 1808 roku. Do rangi archidiecezji podniesiona 19 lipca 1850. Według stanu z 2004 roku posiada 2,5 mln wiernych.

</doc>
<doc id="1452065" url="https://pl.wikipedia.org/wiki?curid=1452065" title="Abasiofilia">
Abasiofilia

Abasiofilia (z gr. "abazja" „niemożność chodzenia” i "philia" „miłość”) – zaburzenie preferencji seksualnych polegające na odczuwaniu pociągu seksualnego do osób z dysfunkcjami narządów ruchu, w szczególności zaś tych, które używają urządzeń ortopedycznych takich jak kule czy wózki inwalidzkie. Wyraz "abasiofilia" został użyty po raz pierwszy przez amerykańskiego psychologa i seksuologa Johna Moneya w 1990 roku w pracy na temat parafilii.

</doc>
<doc id="1452070" url="https://pl.wikipedia.org/wiki?curid=1452070" title="Biskupi Nowego Jorku">
Biskupi Nowego Jorku



</doc>
<doc id="1452071" url="https://pl.wikipedia.org/wiki?curid=1452071" title="Kula (rehabilitacja)">
Kula (rehabilitacja)

Kula – przyrząd rehabilitacyjny ułatwiający lub umożliwiający poruszanie się w przypadku dysfunkcji lub amputacji kończyn dolnych. Najczęściej wykonane są z teleskopowych rurek aluminiowych, w których wykonano otwory umożliwiające regulację długości podpór dopasowujące do wzrostu.

</doc>
<doc id="1452073" url="https://pl.wikipedia.org/wiki?curid=1452073" title="Vęgoria Węgorzewo">
Vęgoria Węgorzewo

Cywilno-Wojskowy Klub Sportowy Vęgoria Węgorzewo – założony w 1946 roku w Węgorzewie klub sportowy.
W 1946 powstaje drużyna piłkarska przy Komendzie Powiatowej Milicji Obywatelskiej, a w 1948 Międzyszkolny Klub Sportowy. Od 1949 drużyna KP MO jako Gwardia, a Międzyszkolny KS jako Ogniwo, 1954 – fuzja Ogniwa i Gwardii (Spójnia), od 1955 jako Sparta, 
od 1956 - WKS Vęgoria, 1958 fuzja z WKS Pocisk Bemowo Piskie (WKS Vęgoria), 1965 - MKS Vęgoria, 1966 - fuzja z Motorem Węgorzewo (MKS Motor), 1971-1979 i od 1989 - MKS Vęgoria (1986 - 1988 LZS Węgorzewo), od 1990 - WKS Vęgoria, od 1994 – CWKS Vęgoria.
Historia.
Lata 1919-1945.
W 1919 roku powstała sekcja piłkarska TuSV Angerburg (rozwiązana przed 1928), a w 1928 roku Towarzystwo Gier Ruchowych Angerburg. Działalność tego ostatniego zakończyła się w styczniu 1945 roku, po wkroczeniu Armii Czerwonej do Angerburga. 
Lata 1945-1959.
Już w polskim Węgorzewie w 1946 roku powstała drużyna piłkarska przy Komendzie Powiatowej Milicji Obywatelskiej, natomiast w 1948 - Międzyszkolny Klub Sportowy. Międzyszkolny KS rozegrał 28 lipca 1948 roku mecz towarzyski z Łuczaninem w Giżycku i przegrał 0:7. Na początku 1949 roku z racji powstania Związkowych Zrzeszeń Piłkarskich, kluby w Polsce przyjęły nazwy zrzeszeniowe i tak klub KP MO zmienił nazwę na Gwardia, a Międzyszkolny KS stał się Ogniwem (klub pracowników administracji państwowej i instytucji społecznych, energetyki, kultury, sztuki i szkolnictwa). Jesienią 1949 roku zarówno Gwardia, jak i Ogniwo przystąpiły do rozgrywek klasy C (ówczesna piąta – najniższa liga). W roku 1954 Gwardia wygrała klasę C i awansowała do baraży o klasę B. Wtedy doszło do fuzji Gwardii z Ogniwem - powstały klub wstąpił do zrzeszenia Spójnia (kluby pracowników spółdzielczości pracy, handlu i przemysłu spożywczego). Spójnia wygrała baraże i w sezonie 1955 klub zagrał w klasie B już pod nazwą Sparta (w grudniu 1954 połączono zrzeszenia Ogniwo i Spójnia w jedno o nazwie Sparta). Przygoda Sparty z klasą B trwała tylko jeden sezon, jednak po roku klub powrócił do klasy B. W marcu 1955 roku zezwolono na powrót do historycznych nazw klubów, jednak węgorzewska drużyna nie miała tradycji przedwojennej (jeżeli chodzi o polski klub). Dlatego przed sezonem 1957 wymyślono nazwę "Vęgoria". Vęgoria awansowała do klasy A (najwyższy wówczas poziom w województwie), jednak została wycofana z rozgrywek przez OZPN Olsztyn. Skutkowałoby to spadkiem, a nawet może rozwiązaniem drużyny, ale postanowiono o fuzji z WKS Bemowo Piskie. 
Lata 1959-1979.
Vęgoria w piorunującym stylu wygrała klasę A i awansowała do III ligi (od 1957 województwo olsztyńskie miało swoją III ligę). Vęgoria rozegrała w III lidze 7 sezonów (w sezonie 1962/63 była blisko baraży o II ligę, zajmując 3. miejsce w lidze). Na skutek zajęcia przedostatniego miejsca w lidze i reformy ligowej, Vęgoria spadła w sezonie 1965/66 o dwie klasy rozgrywkowe - do klasy A (piąty poziom ligowy). Po spadku postanowiono o fuzji z istniejącą od początku lat 60. drużyną "Motor" (Vęgoria przyjęła jej nazwę). Motor wygrał A klasę i zagrał w barażu o klasę okręgową. Niestety, przegrał w Biskupcu z Mazurem Pisz 0:2 i przez następne 8 sezonów grał w wojewódzkiej klasie A (od sezonu 1973/74 czwarty poziom ligowy). W roku 1971 powrócono nazwy "Vęgoria". Vęgoria wygrała klasę A w sezonie 1974/75 i rok później zagrała w klasie wojewódzkiej (jedna z 24 grup III ligi). Od tego momentu zaczął się powolny upadek Vęgorii - spadek do klasy A, a potem do klasy B. Po dwóch latach gry w tej klasie rozgrywkowej nastąpiło rozwiązanie sekcji piłkarskiej (postawiono na kajakarstwo).
Lata 1979-2005.
Po 7 latach bez piłki nożnej w Węgorzewie, w 1986 roku powstała drużyna LZS Węgorzewo, która w sezonie 1987/88 wygrała II grupę suwalskiej klasy B (szósty poziom ligowy) i awansowała do klasy A. W trakcie sezonu 1988/89 LZS zmienił nazwę na "Vęgoria") Przez kilka następnych lat rozgrywała mecze w suwalskiej klasie okręgowej i klasie A. Po reformie administracyjnej z 1999 roku, Vęgoria znalazła się w warmińsko-mazurskiej klasie okręgowej. Po zajęciu w sezonie 2001/2002 15. miejsca i przegranym barażu z Zalewie z Ewingami 0:1, Vęgoria znalazła się w warmińsko-mazurskiej klasie A (VI liga) i nie była w stanie się z niej wydostać przez 3 sezony (2002-2005).
Lata 2005-2018.
Od sezonu 2004/2005 rozpoczęła się stopniowa odbudowa Vęgorii. W tym sezonie klub wywalczył awans z A klasy do klasy okręgowej, a w sezonie 2007/2008 grał już w IV lidze (po wygranych barażach z Romintą Gołdap - 3:0 i 1:1). Po reformie rozgrywek po sezonie 2007/08 zespół znalazł się w nowej III lidze podlasko-warmińsko-mazurskiej (IV poziom ligowy), w której grał przez 3 sezony (2008/09-2010/11). W tym ostatnim sezonie zajął 13. pozycję, która dawała utrzymanie, ale zarówno zwycięzca ligi (Olimpia Zambrów), jak i zdobywca 2. miejsca (Huragan Morąg) zrezygnowali z awansu i Vęgoria spadła do IV ligi warmińsko-mazurskiej, w której grała przez 3 sezony. W sezonie 2013/14 zajęła tam 14. miejsce i spadła do klasy okręgowej, gdzie gra do dzisiaj.
Stadion.
Vęgoria rozgrywa mecze na Stadionie Miejskim w Węgorzewie, który się mieści przy ul. Turystycznej 13T.

</doc>
<doc id="1452074" url="https://pl.wikipedia.org/wiki?curid=1452074" title="Menachem Mendel (ujednoznacznienie)">
Menachem Mendel (ujednoznacznienie)

cadykowie z Warki

</doc>
<doc id="1452075" url="https://pl.wikipedia.org/wiki?curid=1452075" title="Unit test">
Unit test



</doc>
<doc id="1452080" url="https://pl.wikipedia.org/wiki?curid=1452080" title="Test modułowy">
Test modułowy



</doc>
<doc id="1452085" url="https://pl.wikipedia.org/wiki?curid=1452085" title="Czartak (grupa literacka)">
Czartak (grupa literacka)

Czartak – regionalistyczna grupa literacka, którą w Wadowicach założył Emil Zegadłowicz, aktywna w latach 1922-1928.
Nazwę zaczerpnięto z dialektu, oznacza "lepiankę", "strażnicę", "budę z desek". Nazwą "Czartak" określano też budowlę znajdującą się w pobliżu wsi Mucharz (prawdopodobnie dawna wartownia lub kaplica).
Program Czartaka łączył mistycyzm religijny z miłością do przyrody i pochwałą "prostaczka" ściśle z nią obcującego (franciszkanizm). Niechętnie nastawiony do współczesnej cywilizacji (antyurbanizm). Inspirował się ideami ekspresjonizmu. Grupa związana była z kulturą i topografią Beskidów, promując motywy regionalne. W latach 1922-1928 grupa wydała 3 numery czasopisma „Czartak”.
Do grupy należeli m.in.: Edward Kozikowski, Jan Nepomucen Miller, Tadeusz Szantroch, Janina Brzostowska, Zofia Kossak-Szczucka, Jan Wiktor oraz kilku wybitnych artystów-plastyków, jak Julian Fałat, Wojciech Weiss, Zbigniew Pronaszko, Jan Hrynkowski. Część członków grupy wywodziła się ze środowiska czasopisma „Ponowa”.

</doc>
<doc id="1452086" url="https://pl.wikipedia.org/wiki?curid=1452086" title="Wściekłość">
Wściekłość



</doc>
<doc id="1452087" url="https://pl.wikipedia.org/wiki?curid=1452087" title="Schronisko Zamkowskiego">
Schronisko Zamkowskiego



</doc>
<doc id="1452089" url="https://pl.wikipedia.org/wiki?curid=1452089" title="Katedra Świętych Apostołów Piotra i Pawła w Szawlach">
Katedra Świętych Apostołów Piotra i Pawła w Szawlach

Katedra Świętych Apostołów Piotra i Pawła w Szawlach (lit. Šiaulių Šv. apaštalų Petro ir Pauliaus katedra) – kościół rzymskokatolicki położony przy Aušros takas 3 w Szawlach. Zbudowany w 1 połowie XVII wieku w stylu manierystycznym, przebudowany w niewielkim stopniu na przełomie XIX/XX wieku. Podniesiony do roli katedry w 1997.
Historia.
Pomiędzy rokiem 1610 a 1616 zapadła decyzją o wniesieniu obecnego kościoła, podjęta wspólnie przez starostę szawelskiego Mikołaja Krzysztofa Radziwiłła „Sierotkę” oraz biskupa wileńskiego Mikołaja Paca. Po śmierci „Sierotki” budowie patronował Hieronim Wołłowicz, na co wskazuje herb na portalu prowadzącym do zakrystii. Kościół został zbudowany najpewniej niedługo przed 1634 rokiem, w którym został poświęcony przez biskupa żmudzkiego Jerzego Tyszkiewicza (według innych źródeł kościół powstał w: 1595, 1617, 1625). Wzorem dla kościoła mogła być kaplica grobowa w Château d’Anet pod Paryżem, którą przed 1566 rokiem zaprojektował Claude de Foucque.
O obronnym charakterze kościoła w Szawlach decyduje obecność wąskich okienek strzelniczych umieszczonych w poszczególnych elewacjach i sześć nadwieszonych wieżyczek na rzucie okręgu wyposażone w otwory strzelnicze.
W końcu XIX wieku nastąpiła niewielka przebudowa podczas której podwyższono wieżę, dodając ostatnią kondygnację oraz wymieniono hełmy na wieży i na wieżyczkach. Do obiegającego trzecią kondygnację fryzu arkadkowego dodano pilastry. W latach 1911–1912 przebudowano oba aneksy dodając wieloboczne zamknięcia, a w roku 1924 obie kaplice kaplice boczne, w tym jedną, od strony północnej, na miejscu wcześniejszej kruchty.
Po zniszczeniach II wojny światowej odbudowany w latach 1951–1953.
Kościół charakteryzuje się ponad 70–metrową ośmioboczną wieżą zakończoną szpicem widoczną z każdego punktu miasta. W świątyni znajduje się cudowny obraz Matki Boskiej oraz XVIII-wieczne organy przeniesionymi tu z kościoła św. Trójcy w Kownie.

</doc>
<doc id="1452090" url="https://pl.wikipedia.org/wiki?curid=1452090" title="Lajos Czeizler">
Lajos Czeizler

Lajos Czeizler (ur. 5 października 1893, zm. 6 maja 1969) – węgierski trener piłkarski.
Łódzki Klub Sportowy.
Jeden z najbardziej zasłużonych trenerów w historii Łódzkiego Klubu Sportowego. Szkoleniowcem łodzian był dwukrotnie w latach 1923–1926 oraz 1935–1936. Dzięki niemu, powstały pierwsze z prawdziwego zdarzenia grupy młodzieżowe, które przez wiele lat dostarczały jej znakomitych wychowanków, reprezentantów kraju, w tym m.in.: Antoniego Gałeckiego, Romualda Feję, Romana Jańczyka.
Portugalia, Szwecja i Włochy.
Po opuszczeniu Polski, trenował Udinese Calcio, S.S. Lazio. W latach 40. wyjechał do Szwecji, gdzie objął posadę szkoleniowca IFK Norrköping, z którym zdobył aż 5 tytułów mistrzowskich i 2 krajowe puchary.
Następnie powrócił na Półwysep Apeniński, zostając trenerem A.C. Milan, z którym w 1951 roku wywalczył tytuł mistrzowski. Jego sukcesy zostały docenione i w 1954 roku na mistrzostwach świata w Szwajcarii prowadził reprezentacje Włoch. Następnie trenował Fiorentinę, z którą sięgnął po krajowy puchar.
Na zakończenie swojej kariery trenerskiej wyjechał do Portugalii, obejmując posadę trenera w słynnej Benfice Lizbona, z którą dwukrotnie zdobył mistrzostwo i puchar kraju.
Ciekawostki.
Węgier był jednym z inicjatorów powstania sekcji tenisa stołowego w Łódzkim Klubie Sportowym.

</doc>
<doc id="1452093" url="https://pl.wikipedia.org/wiki?curid=1452093" title="35,5 cm Haubitze M1">
35,5 cm Haubitze M1

35,5 cm Haubitze M.1 – niemiecka ciężka haubica kalibru 356,6 mm z okresu II wojny światowej. Haubica powstała w zakładach Rheinmetall na zamówienie Wehrmachtu, projektując ją bazowano głównie na haubicy 24 cm Haubitze 39.
Nie wiadomo ile dział tego typu zbudowano, źródła podają pomiędzy trzy a siedem sztuk, wiadomo, że uzbrojona w nie była tylko jedna jednostka - 1 Batterie der Artillerie Abteilung (mot) 641. Nie wiadomo także wiele o jej użyciu bojowym, wiadomo tylko, że na pewno była użyta w czasie oblężenia Sewastopola (1941-1942). Według zachowanych zapisów, ze wszystkich haubic tego typu wystrzelono jedynie 280 pocisków.
O ile efekt niszczący ważących 575 kg pocisków kruszących czy ważących 926 kg pocisków przeciwbetonowych był zapewne znaczny, to biorąc pod uwagę ilość środków i czasu włożonych w produkcję i transport tych haubic ich wpływ na działania wojenne był praktycznie nieistotny. W trakcie transportu broń była rozkładana na sześć części, do transportu było potrzebnych sześć 18-tonowych traktorów i dodatkowy traktor z generatorem prądu.

</doc>
<doc id="1452095" url="https://pl.wikipedia.org/wiki?curid=1452095" title="Zoja Rybkina">
Zoja Rybkina



</doc>
<doc id="1452097" url="https://pl.wikipedia.org/wiki?curid=1452097" title="Władimir Trietjakow">
Władimir Trietjakow

Władimir Iwanowicz Trietjakow, (ur. w stanicy Natuchajewskaja w Rosji, zm. 18 września 1975 w Nowym Jorku) – rosyjski wojskowy (pułkownik), emigracyjny pisarz i działacz społeczny, dowódca 6 sotni 1 kozackiego pułku kawalerii Rosyjskiego Korpusu Ochronnego podczas II wojny światowej.
Ukończył korpus kadetów we Władykaukazie, zaś w 1916 r. kozacką szkołę wojskową w Orenburgu. Brał udział w I wojnie światowej jako młodszy oficer 3 pułku kawalerii Kozaków kubańskich. W styczniu 1918 r. wstąpił do białych wojsk Kozaków kubańskich walczących z bolszewikami. Służył w korniłowskim pułku kawalerii, 3 umańskim pułku kawalerii, a następnie zaporoskim pułku kawalerii Kozaków kubańskich. Kilka razy był ranny, w rezultacie czego został uznany za inwalidę wojennego. W listopadzie 1920 r. wraz z resztkami wojsk białych ewakuował się z Krymu na wyspę Limnos. Zamieszkał w Królestwie SHS. Przeszedł kursy na geodetę, po czym uczył w szkole technicznej w mieście Vranje. Następnie był hydrotechnikiem w wydziale technicznym urzędu miejskiego. Jednocześnie był zastępcą przewodniczącego Rosyjskiego Sokoła w Jugosławii. Po jej zajęciu przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Od 1942 r. w stopniu kapitana dowodził 6 sotnią 1 kozackiego pułku kawalerii. Po zakończeniu wojny zamieszkał w zachodnich Niemczech, gdzie był zastępcą przewodniczącego Związku Uczestników Pierwszej Ofensywy Kubańskiej. Należał też do Związku Żołnierzy Korpusu Rosyjskiego. W 1951 r. wyjechał do USA. Pełnił funkcję pisarza stanicy nowojorskiej. Był autorem książek pt. „Wiernyje dołgu, 1941-1961” i „Sojuz Pierwopochodnikow (1919-1965)”.

</doc>
<doc id="1452098" url="https://pl.wikipedia.org/wiki?curid=1452098" title="Lista odcinków serialu Amerykański smok Jake Long">
Lista odcinków serialu Amerykański smok Jake Long



</doc>
<doc id="1452100" url="https://pl.wikipedia.org/wiki?curid=1452100" title="Aero.pl">
Aero.pl



</doc>
<doc id="1452101" url="https://pl.wikipedia.org/wiki?curid=1452101" title="Zoja Woskriessieńska - Rybkina">
Zoja Woskriessieńska - Rybkina



</doc>
<doc id="1452103" url="https://pl.wikipedia.org/wiki?curid=1452103" title="Edward Stanley (15. hrabia Derby)">
Edward Stanley (15. hrabia Derby)

Edward Henry Stanley, 15. hrabia Derby KG (ur. 21 lipca 1826, zm. 21 kwietnia 1893 w Knowsley) – brytyjski arystokrata i polityk, członek Partii Konserwatywnej, a następnie Partii Liberalnej i Partii Liberalno-Unionistycznej, minister w rządach lorda Derby’ego, lorda Beaconsfielda i Williama Ewarta Gladstone’a.
Był najstarszym synem trzykrotnego premiera Wielkiej Brytanii, Edwarda Stanleya, 14. hrabiego Derby, i Emmy Bootle-Wilbraham, córki 1. barona Skelmersdale. Od 1851 r. nosił tytuł grzecznościowy „lorda Stanley”. Wykształcenie odebrał w Rugby School oraz w Trinity College na Uniwersytecie Cambridge.
W marcu 1848 r. bez powodzenia startował w wyborach parlamentarnych w okręgu Lancaster. Następnie wyjechał w podróż do Indii Zachodnich, Kanady i Stanów Zjednoczonych. W trakcie tej podróży został w 1848 r. wybrany do Izby Gmin z okręgu King’s Lynn. Swoją pierwszą mowę na forum parlamentu wygłosił w maju 1850 r. Niewiele wcześniej wyjechał w podróż na Jamajkę do Ameryki Południowej. W 1852 r. wyjechał do Indii. W tym czasie jego ojciec stanął na czele krótkotrwałego rządu w którym Stanley był podsekretarzem stanu w Ministerstwie Spraw Zagranicznych.
Kiedy lord Derby sformował w 1858 r. swój drugi gabinet, jego syn został w nim ministrem kolonii. Wkrótce został przewodniczącym Rady Kontroli. Po wprowadzeniu w 1858 r. bezpośredniego zarządu Korony nad Indiami, lord Stanley został pierwszym ministrem ds. Indii. Pozostał na tych stanowiskach do upadku rządu w 1859 w 1866 r., w trzecim rządzie swojego ojca, Stanley został ministrem spraw zagranicznych. W 1867 r. doprowadził do powszechnego uznania neutralności Luksemburga. Ministrem spraw zagranicznych był do 1868 r. i następnie w latach 1874–1878. W tym drugim okresie zajmował się m.in. sprawą akcji Kompanii Kanału Sueskiego.
Od 1869 r., jako 15. hrabia Derby, zasiadał w Izbie Lordów. 5 lipca 1870 r. poślubił lady Mary Sackville-West (zm. 6 grudnia 1900), córkę George’a Sackville’a-Westa, 5. hrabiego De La Warr, i lady Elizabeth Sackville, córki 3. księcia Dorset. Małżonkowie nie mieli razem dzieci.
W 1878 r. lord Derby zrezygnował ze stanowiska na tle rządowego sporu o postawę Wielkiej Brytanii w konflikcie rosyjsko-tureckim. W 1879 r. Derby opuścił Partię Konserwatywną i został członkiem Partii Liberalnej. W grudniu 1882 r. został ministrem kolonii w rządzie Gladstone’a. Pozostał na tym stanowisku do upadku gabinetu latem 1885 r. Po rozłamie wewnątrz Partii Liberalnej w 1886 r. na tle kwestii irlandzkiej, lord Derby został członkiem Partii Liberalno-Unionistycznej i do 1891 r. był jej liderem w Izbie Lordów. W 1892 r. został przewodniczącym parlamentarnej komisji pracy.
Lord Derby był ponadto rektorem Uniwersytetu Glasgow w latach 1868–1871, rektorem Uniwersytetu Edynburskiego w latach 1874–1877 i kanclerzem Uniwersytetu Londyńskiego w latach 1891–1893. W 1884 r. został kawalerem Orderu Podwiązki.
Zdrowie Derby’ego pogorszyło się w 1891 r., kiedy lord zachorował na grypę. Nigdy do końca nie wyzdrowiał i zmarł bezpotomnie w 1893 r. Tytuł parowski odziedziczył jego młodszy brat, Frederick.

</doc>
<doc id="1452104" url="https://pl.wikipedia.org/wiki?curid=1452104" title="Region Puno">
Region Puno

Region Puno – jest jednym z 25 regionów w Peru. Stolicą jest położone nad jeziorem Titicaca miasto Puno, zaś największym miastem - Juliaca. Region graniczy z Boliwią.
Na obszarze regionu znajduje się zachodnia część jeziora Titicaca, najwyżej położonego żeglownego jeziora świata. Ponad 70% obszaru regionu zajmuje Altiplano.
Podział administracyjny regionu.
Region Puno podzielony jest na 13 prowincji, które obejmują 109 dystrykty.

</doc>
<doc id="1452105" url="https://pl.wikipedia.org/wiki?curid=1452105" title="Narodowy Teatr Noh">
Narodowy Teatr Noh



</doc>
<doc id="1452106" url="https://pl.wikipedia.org/wiki?curid=1452106" title="Świstówka">
Świstówka

Świstówka – nazwa występująca często w Tatrach i oznaczająca dolinę lub jej część, zamieszkaną w przeszłości lub obecnie przez świstaki.

</doc>
<doc id="1452114" url="https://pl.wikipedia.org/wiki?curid=1452114" title="Ogólnopolska Izba Gospodarcza Drogownictwa">
Ogólnopolska Izba Gospodarcza Drogownictwa

Ogólnopolska Izba Gospodarcza Drogownictwa – organizacja samorządu gospodarczego utworzona w celu reprezentowania wspólnych interesów zrzeszonych w niej podmiotów gospodarczych. Reprezentuje interesy ponad 150 przedsiębiorstw z całej Polski. Izba działa na podstawie ustawy z dnia 30 maja 1989 r. o izbach gospodarczych (). Siedziba Izby mieści się w Krakowie, lecz posiada także swoje biuro i siedzibę prezesa w Warszawie.
Do podstawowych zadań Izby należą w szczególności:

</doc>
<doc id="1452117" url="https://pl.wikipedia.org/wiki?curid=1452117" title="Okręg wyborczy King’s Lynn">
Okręg wyborczy King’s Lynn

Okręg wyborczy King’s Lynn powstał w 1298 r. i wysyłał do angielskiej, a następnie brytyjskiej, Izby Gmin dwóch deputowanych. W 1885 r. liczbę mandatów przypadających na okręg zmniejszono do jednego. Okręg położony był w hrabstwie Norfolk. Został zlikwidowany w 1974 r.

</doc>
<doc id="1452119" url="https://pl.wikipedia.org/wiki?curid=1452119" title="Curia Julia">
Curia Julia



</doc>
<doc id="1452123" url="https://pl.wikipedia.org/wiki?curid=1452123" title="Flaga Zanzibaru">
Flaga Zanzibaru

Flaga Zanzibaru w obecnym kształcie została przyjęta w 2005 roku.
Nawiązuje bezpośrednio do flagi przyjętej po proklamacji republiki w 1964. W lewym górnym rogu umieszczono małą flagę Tanzanii.

</doc>
<doc id="1452125" url="https://pl.wikipedia.org/wiki?curid=1452125" title="Toruński Festiwal Nauki i Sztuki">
Toruński Festiwal Nauki i Sztuki

Toruński Festiwal Nauki i Sztuki - coroczna impreza popularyzująca naukę i sztukę, pracę i dorobek artystów i naukowców toruńskich wśród mieszkańców regionu.
Charakterystyka.
Pierwsza edycja festiwalu odbyła się w dniach 16-19 lutego 2001, następne odbywały się co roku w kwietniu. Festiwale trwają 4 dni, w ubiegłych latach odbywały się od czwartku do niedzieli. W roku 2010 z powodu żałoby narodowej po katastrofie smoleńskiej odwołano dwa pierwsze dni Festiwalu. Od 2011 roku wprowadzono nową formułę imprezy: inauguracja ma miejsce w piątek, natomiast imprezy odbywają się od soboty do wtorku.
W ramach 11 edycji festiwalu, w 2011 roku odbyło się ponad 170 spotkań, prezentacji, wykładów, dyskusji, wycieczek, wystaw, warsztatów i konkursów, przeznaczonych dla różnych grup wiekowych. Część z nich to dodatkowe, darmowe imprezy, podobne do codziennej działalności podmiotów je organizujących (wycieczki z przewodnikiem, zwiedzanie muzeów, lekcje muzealne), część jest organizowana specjalnie na czas festiwalu (zwiedzanie laboratoriów naukowych, pokazy popularne). Liczbę widzów w roku 2011 szacuje się na ponad 30 tysięcy.
Toruński Festiwal należy do stowarzyszenia organizatorów festiwali nauki w Europie ("European Science Events Association").
Organizatorzy.
Głównymi organizatorami festiwalu są: Uniwersytet Mikołaja Kopernika w Toruniu, Urząd Miasta Torunia oraz Towarzystwo Naukowe w Toruniu. Imprezy w ramach festiwalu organizują też muzea i inne instytucje naukowe oraz artystyczne.

</doc>
<doc id="1452126" url="https://pl.wikipedia.org/wiki?curid=1452126" title="Károly Markó">
Károly Markó

Károly Markó (ur. 23 listopada 1793 w Lőcse, obecnie w Słowacji, zm. 19 listopada 1860 Villa di Lappeggi koło Florencji we Włoszech) – węgierski malarz pejzażysta.
Początkowo uczył się inżynierii w Koloszwarze i Peszcie. Dopiero w latach 1822 – 1824 studiował w Akademii Sztuk Pięknych w Wiedniu. Malował początkowo portrety, później całkowicie pochłonęły go węgierskie pejzaże, poruszał również tematykę biblijną i mitologiczną.
Wyjechał do Włoch w 1832 i spędził tam resztę życia. Pracował w Rzymie, Pizie i Florencji. W latach 1840-1847 był profesorem w Accademia di Belle Arti (Florencja), był również członkiem Komitetu Węgierskiej Akademii Nauk. Osiągnął znaczny sukces artystyczny i finansowy, jego obrazy były chętnie kupowane przez włoską i austriacką arystokrację.

</doc>
<doc id="1452128" url="https://pl.wikipedia.org/wiki?curid=1452128" title="Salomon Eberhard Henschen">
Salomon Eberhard Henschen

Salomon Eberhard Henschen (ur. 28 lutego 1847 w Uppsali, zm. 16 grudnia 1930 w Sztokholmie) – szwedzki lekarz. Studiował w Uppsali i Sztokholmie, licencjat uzyskał w 1877 roku, doktorem medycyny został w 1880 roku. Wprowadził do medycyny pojęcia akalkulii.

</doc>
<doc id="1452131" url="https://pl.wikipedia.org/wiki?curid=1452131" title="Elmurza Mistułow">
Elmurza Mistułow

Elmurza Dzanczekowicz Mistułow, ros. Эльмурза Дзанчекович Мистулов (ur. w 1922 r. w Królestwie SHS, zm. 30 maja 1990 r. w Waszyngtonie) – rosyjski emigracyjny wojskowy, działacz polityczny, społeczny i kombatancki
Był z pochodzenia Osetyjczykiem. Jego rodzina w listopadzie 1920 r. wraz z resztkami wojsk białych ewakuowała się z Krymu, po czym zamieszkała w Królestwie SHS. Elmurza D. Mistułow na pocz. 1941 r. ukończył I rosyjski korpus kadetów. Po zajęciu Jugosławii przez wojska niemieckie w kwietniu tego roku, wstąpił jako jeden z pierwszych do nowo formowanego Rosyjskiego Korpusu Ochronnego. Początkowo jako junkier służył w tzw. kompanii szkoleniowej młodzieży i ROWS płk. M. T. Gordiejewa-Zareckiego. Po przekształceniu pododdziału w kompanię junkierską został strzelcem karabinu maszynowego. Przeszedł kurs nauk wojennych, dostając stopień podporucznika. Na początku 1945 r. został odznaczony Żelaznym Krzyżem 2 klasy. Następnie skierowano go do oficerskiej szkoły ROA. Po zakończeniu wojny przebywał w obozie dla uchodźców w Bawarii, gdzie występował w rosyjskim teatrze. W 1951 r. wyjechał do USA. Zamieszkał w Los Angeles. Był monarchistą. Należał do Związku Żołnierzy Rosyjskiego Korpusu i Stowarzyszenia Kadetów Rosyjskich Korpusów Kadetów. Był też członkiem Komitetu Zjednoczonych Rosyjskich Organizacji Antykomunistycznych. Stanął na czele miejscowego oddziału Stowarzyszenia Rosyjskich Organizacji Antykomunistycznych. Pełnił funkcję atamana stanicy górsko-kozackiej w Los Angeles. Współpracował z Kongresem Rosyjskich Amerykanów. Zmarł 30 maja 1990 r. podczas zjazdu b. nauczycieli rosyjskich gimnazjów w Belgradzie.

</doc>
<doc id="1452133" url="https://pl.wikipedia.org/wiki?curid=1452133" title="Katara">
Katara

Katara – postać z amerykańskiego serialu animowanego "". 14-letnia przedstawicielka Południowego Plemienia Wody.
Razem z bratem Sokką odnajduje uwięzionego w lodowcu Aanga. Razem z nim pragnie powstrzymać Lorda Ozai, Władcę Ognia i przywrócić pokój oraz równowagę. Katara jest odpowiedzialna i nad wiek dojrzała. Zawsze patrzy na dobro innych, nieraz podejmuje decyzje za całą grupę, kiedy wymaga tego sytuacja. Jednak potrafi być uparta i zawsze wierzy w swoje racje, nawet jeśli są błędne. Pomimo uprzejmego usposobienia, Katara posiada ognisty temperament, który połączony z imponującymi umiejętnościami magii wody potrafi być dość niebezpieczny. Po śmierci matki z rąk Narodu Ognia, Katara przejęła na siebie matczyne obowiązki względem brata. Na dodatek jest jedynym Magiem Wody na Biegunie Południowym.
W filmie aktorskim "Ostatni władca wiatru" tę postać zagrała Nicola Peltz.
Magia.
Magia krwi (ang. "Bloodbending") to sztuka kontrolowania krwi. Tą umiejętnością można kontrolować ludzi jak marionetki. Katara nienawidzi tej techniki głównie dlatego, że odbiera wolną wolę ofierze. Magię tę stworzyła Hama.
Magia wody (ang. "Waterbending") to starożytna sztuka panowania nad wodą. Istnieją 3 style kontrolowania wody z Południowego plemienia Wody, Północnego plemienia Wody oraz Bagiennego plemienia Wody. Do kontrolowania wody należą wszystkie płyny pochodzenia naturalnego niezależnie od stanu skupienia (z wyjątkiem krwi – do tego służy magia krwi). Magowie wody pozwalają by obrona zamieniła się w atak, przemieniając siłę ataku wroga i własnej obrony na szybki i precyzyjny cios.
Moc uzdrawiania (ang. "Curingbending") to sztuka, którą posiadają wielcy magowie wody. Pozwala ona w kilka sekund uleczyć nawet najpoważniejszą ranę za pomocą życiodajnej wody (w serialu ukazano to jako wodę, która wnika w miejsce rany, dzięki czemu ma właściwości lecznicze).

</doc>
<doc id="1452134" url="https://pl.wikipedia.org/wiki?curid=1452134" title="WSNS">
WSNS



</doc>
<doc id="1452136" url="https://pl.wikipedia.org/wiki?curid=1452136" title="Salomon Henschen">
Salomon Henschen



</doc>
<doc id="1452139" url="https://pl.wikipedia.org/wiki?curid=1452139" title="Charles Dilke">
Charles Dilke

Charles Dilke, właśc. sir Charles Wentworth Dilke, 2. baronet (ur. 4 września 1843, zm. 26 stycznia 1911) – brytyjski polityk, członek Partii Liberalnej, minister w drugim rządzie Williama Ewarta Gladstone’a.
Kariera polityczna.
Był synem sir Charlesa Dilke'a, 1. baroneta. Wykształcenie odebrał w Westminster School oraz w Trinity Hall na Uniwersytecie Cambridge. Na studiach był przewodniczącym Cambridge Union Society. Po śmierci ojca w 1871 r. został 2. baronetem.
W 1868 r. został wybrany do Izby Gmin jako reprezentant okręgu Chelsea. W latach 1880-1882 był podsekretarzem stanu w Ministerstwie Spraw Zagranicznych. W 1882 r. został członkiem Tajnej Rady. W latach 1882-1885 był przewodniczącym Rady Samorządu Lokalnego. Na tym stanowisku prowadził negocjacje z konserwatywną większością w Izbie Lordów na temat przyjęcia "Third Reform Act".
Sprawa Crawfordów.
Jego żoną była od 1884 r. historyk sztuki Emilia Frances Strong. Zarówno przed jak i w trakcie małżeństwa, Dilke miał romans z Ellen Smith, żoną Thomasa Eustace'a Smitha. W lipcu 1885 r. oskarżono go, że uwiódł również córkę swojej kochanki, Virginię, żonę deputowanego Donalda Crawforda. Ich romans miał rozpocząć się w roku ślubu Virginii w 1882 r. Pogłoski o tym romansie sprawiły, że Dilke przegrał wybory parlamentarne w 1886 r.
12 lutego 1886 r. rozpoczęła się sprawa rozwodowa Crawfordów. Sprawa zakończyła się wyrokiem zasądzającym rozwód, przy czym sędzia uznał Virginię za winną zdrady małżeńskiej z Dilke'em, ale uznał Dilke'a za niewinnego zdrady z Virginią. Po tym wyroku dziennikarz William Thomas Stead rozpoczął na łamach prasy kampanię przeciwko Dilke'owi. Polityk, chcąc oczyścić swoje imię, doprowadził do wznowienia sprawy przed sądem i przegrał. Ława przysięgłych uznała go winnym cudzołóstwa. Nie został jednak oskarżony o krzywoprzysięstwo.
Dilke został jeszcze w 1892 r. deputowanym z okręgu Forest of Dean, ale nie odgrywał już znaczącej roli na scenie politycznej. Zmarł w 1911 r.

</doc>
<doc id="1452140" url="https://pl.wikipedia.org/wiki?curid=1452140" title="Vanzago-Pogliano">
Vanzago-Pogliano

Vanzago-Pogliano (włoski: "Stazione di Vanzago-Pogliano") – stacja kolejowa w Vanzago, w regionie Lombardia, we Włoszech. Znajdują się tu 2 perony. Stacja ma dość duże znaczenie dla użytkowników z miasta Pogliano Milanese i dlatego nazwa stacji jest podwójna.
Odpowiedzialność za stację ponosi RFI.
Stacja obsługiwana jest przez pociągi linii S5 (Varese-Treviglio) z kolei podmiejskich w Mediolanie.

</doc>
<doc id="1452143" url="https://pl.wikipedia.org/wiki?curid=1452143" title="Książę Zuko">
Książę Zuko

Książę Zuko – bohater amerykańskiego serialu animowanego "". 16-letni wygnany książę Narodu Ognia.
Ma obsesję na punkcie schwytania awatara, co można zauważyć w wielu grach i odcinkach, gdyż jest to jedyny sposób, by odzyskać honor i oczyścić się w oczach ojca – Lorda Ozai. Jego postać powoli dojrzewa pod wpływem czasu spędzonego na wygnaniu. Z czasem z pompatycznego księcia zmienia się w wyrzutka, borykającego się z uczuciem litości wobec ludzi sterroryzowanych przez jego własny naród. Nie potrafi rozróżnić dobra i zła. Zazwyczaj zimny, nieraz okazuje się niezwykle troskliwy, głównie w obecności stryja Iroh. Ostatecznie jednak postanawia pomóc awatarowi pokonać Lorda Ozaia i przyłącza się do drużyny; po pokonaniu ojca zostaje władcą Narodu Ognia. Znakiem rozpoznawczym Zuko jest blizna na lewym oku, powstała w wyniku rany zadanej mu przez jego własnego ojca podczas Agni Kai. Ojciec nieraz mówił mu, że jego siostra urodziła się szczęściarą, zaś Zuko miał szczęście, że się urodził.
W filmie aktorskim "Ostatni władca wiatru" z 2010 roku postać Zuko zagrał brytyjski aktor Dev Patel.

</doc>
<doc id="1452145" url="https://pl.wikipedia.org/wiki?curid=1452145" title="Okręg wyborczy Forest of Dean">
Okręg wyborczy Forest of Dean

Okręg wyborczy Forest of Dean powstał w 1885 r. i wysyłał do brytyjskiej Izby Gmin jednego deputowanego. Okręg został zlikwidowany w 1950 r., ale przywrócono go ponownie w 1997 r. Obejmuje on dystrykt Forest of Dean w hrabstwie Gloucestershire.

</doc>
<doc id="1452149" url="https://pl.wikipedia.org/wiki?curid=1452149" title="Zuko">
Zuko



</doc>
<doc id="1452150" url="https://pl.wikipedia.org/wiki?curid=1452150" title="Vittuone-Arluno">
Vittuone-Arluno

Vittuone-Arluno (włoski: "Stazione di Vittuone-Arluno") – stacja kolejowa w Vittuone, w regionie Lombardia, we Włoszech. Znajdują się tu 2 perony.

</doc>
<doc id="1452151" url="https://pl.wikipedia.org/wiki?curid=1452151" title="Germán Riesco">
Germán Riesco

Germán Riesco (ur. 28 maja 1854 w Rancagui, zm. 8 grudnia 1916 w Santiago) – adwokat i polityk chilijski, prezydent kraju w latach 1901–1906.
Był synem Mauricio Riesco Droquetta i Carloty Errázuriz Zañartu. Uczył się w Seminarium Conciliar, następnie studiował prawo na stołecznym Uniwersytecie Chile, które ukończył w 1875 roku z tytułem adwokackim. W latach 1870–1898 pracował w wymiarze sprawiedliwości dochodząc do funkcji skarbnika Sądu Najwyższego. W 1900 roku został senatorem, a rok później wysunięto jego kandydaturę na urząd prezydenta. Wygrał z Pedrom Monttem stosunkiem głosów 184:83. Zaprzysiężenie nastąpiło 18 grudnia 1901 roku. Prezydentura Riesco przypadła przypadła na kulminacyjny okres kryzysu politycznego Chile – ministrowie jego administracji pełnili urząd średnio przez trzy i pół miesiąca. Niewątpliwym osiągnięciem jego kadencji był pokój z Boliwią po wojnie saletrzanej zawarty 20 października 1904 roku. Podpisano również pakt majowy z Argentyną zakładający pokojowe rozwiązywanie konfliktów granicznych. Jako były pracownik wymiaru sprawiedliwości Riesco przywiązywał dużą wagę do stworzenia stosownych ram prawnych dla tej dziedziny życia – uchwalono kodeks postępowania cywilnego (1902) i kodeks postępowania karnego (1906). Rząd był również aktywny na polu edukacji – utworzono szereg nowych szkół i internatów. 22 października 1905 grupa najuboższych mieszkańców stolicy udała się pod Pałac La Moneda żeby zaprotestować przeciw utrzymywaniu przez rząd sztucznie wysokich cen mięsa. Kiedy prezydent się nie pojawił tłum zaczął szturmować rezydencję prezydencką – w wynikłych z tego tygodniowych zamieszkach zginęło od 200 do 250 osób, a 500 zostało rannych. Riesco ustąpił z urzędu 18 grudnia 1906 roku, rezygnując z udziału w życiu publicznym. Zmarł w Santiago 8 grudnia 1916 roku w wieku 62 lat.

</doc>
<doc id="1452155" url="https://pl.wikipedia.org/wiki?curid=1452155" title="George Shaw-Lefevre, 1. baron Eversley">
George Shaw-Lefevre, 1. baron Eversley



</doc>
<doc id="1452156" url="https://pl.wikipedia.org/wiki?curid=1452156" title="Mieczysław Słowakiewicz">
Mieczysław Słowakiewicz

Mieczysław Słowakiewicz (ur. 23 grudnia 1939 w Nowym Targu, zm. 30 lipca 2001 w Łodzi) – polski hokeista, lekarz.
Zawodnik grający na pozycji napastnika. Wychowanek Podhala Nowy Targ, z którego następnie trafił do Lotnika Warszawa i Legii Warszawa, gdzie grał w ramach służby wojskowej. Po jej odbyciu (1963), trafił do Łódzkiego Klubu Sportowego, w barwach którego grał do końca swej kariery sportowej (1977).
Brat Józefa Słowakiewicza, olimpijczyka z Sapporo.

</doc>
<doc id="1452157" url="https://pl.wikipedia.org/wiki?curid=1452157" title="Czas honoru">
Czas honoru

Czas honoru – polski serial telewizyjny o tematyce wojennej i historycznej, emitowany od 7 września 2008 do 23 listopada 2014 w TVP2 i uhonorowany szeregiem nagród. 
Charakterystyka.
Osią fabuły serialu jest historia żołnierzy Związku Walki Zbrojnej/Armii Krajowej/Delegatury Sił Zbrojnych – powszechnie określanych jako cichociemni. Serial inspirowany historią polskich dywersantów, którzy w czasie II wojny światowej przechodzili w Anglii szkolenia, by wrócić do okupowanej przez Niemców Polski z misją konspiracyjnej walki o niepodległość. Serial porusza też zmagania niemieckiego wywiadu i kontrwywiadu wojskowego Abwehry, i nazistowskiej służby bezpieczeństwa Reichsführera SS (SD), a także tajnej policji państwowej (Gestapo) z Oddziałem II Komendy Głównej Związku Walki Zbrojnej/Armii Krajowej i infiltrację ZWZ/AK przez niemieckie służby wywiadowcze (Abwehra i SD). Dodatkowo zaznaczona jest działalność sowieckiego wywiadu wojskowego GRU i sowieckich organów NKWD.
Do 2014 powstało sześć 13-odcinkowych serii oraz jedna 12-odcinkowa. Akcja serii I, II i III rozgrywa się wiosną, latem i jesienią 1941 roku. Akcja serii IV toczy się od kwietnia do czerwca 1944 roku. Miejscem akcji jest Warszawa, w tym getto warszawskie, a także tereny Generalnego Gubernatorstwa, Anglii, Włoch i III Rzeszy. Akcja serii V toczy się w końcowym okresie II wojny światowej i tuż po jej zakończeniu, od kwietnia do lipca 1945 roku na terenie Polski Ludowej, Czechosłowacji i Niemiec Zachodnich w strefie amerykańskiej podczas okupacji alianckiej. Akcja VI serii toczy się nadal w Polsce, a ponadto w Monachium i Londynie. Akcja w seriach od I do VI jest chronologicznym rozwojem fabuły. Taka prawidłowość została zmieniona w serii VII, która w zamierzeniu ukazuje wydarzenia z powstania warszawskiego w 1944 – chronologicznie, więc, znajduje się między IV, a V serią.
Nawiązania historyczne.
W fabule serialu wykorzystano wydarzenia historyczne, związane m.in. z działalnością oddziałów ZWZ/AK:
Przedstawiona w serialu postać polskiego boksera o nazwisku Franciszek Szymulski nawiązuje do prawdziwej postaci, którą był Franciszek Szymura – znakomity pięściarz wagi półciężkiej, wielokrotny reprezentant Polski, dwukrotny srebrny medalista Mistrzostw Europy w Boksie – Mediolan 1937 i ME w Boksie – Dublin 1939.
W serialu pojawił się pułkownik Brodowicz nawiązujący do prawdziwej postaci podpułkownika Wacława Berki o pseudonimie "Brodowicz", który w latach 1939–1942 był szefem II oddziału Komendy Głównej SPZ/ZWZ/AK.
Plenery.
Realizację serialu prowadzono w różnych miejscach:
Obsada.
Role główne
Charakterystyka postaci.
Źródło:.
Produkcja.
Pierwotnie serial nosił roboczy tytuł "Cichociemni". Polscy żołnierze w kontekście sposobu przybycia do Polski w czasie wojny są określani jako „spadochroniarze” bądź „skoczkowie”. Określenie „Cichociemni” w fabule serialu pojawia się po raz pierwszy w odcinku pt. „Zawisza”, ukazującym wydarzenia po kapitulacji hitlerowskich Niemiec. Każdy odcinek serialu zawiera wplecione krótkie fragmenty z czarno-białych taśm dokumentalnych względnie fotografii, powstałych w czasie odnoszącym się do czasu i miejsca akcji danego odcinka. Są to urywki ukazujące autentyczne realia Warszawy i obrazujące dany kontekst fabuły.
Incydentalnie śmierć serialowych postaci bądź zmiana aktorów grających role spowodowane były decyzjami aktorów. Stało się tak w przypadku uśmierconych postaci: w odc. 13 Czesława Konarskiego (Jan Englert) i w odc. 65 Janka Markiewicza (Antoni Pawlicki, który sam zasugerował śmierć bohatera) oraz zmiany aktorki wcielającej się w postać Wandy Ryszkowskiej (Maja Ostaszewska w I sezonie, Magdalena Różczka od II sezonu).
Muzyka.
Autorem muzyki do serialu jest Bartosz Chajdecki. Została ona bardzo dobrze przyjęta przez widzów oraz krytyków. 29 listopada 2010 roku w sklepach rozpoczęła się sprzedaż płyt CD z muzyką do serialu wydanych przez Polskie Radio. Za pracę przy "Czasie honoru" Chajdecki został nominowany do nagród IFMCA (Międzynarodowe Stowarzyszenie Krytyków Muzyki Filmowej) za najlepszą muzykę do serialu telewizyjnego. Muzyka do serialu została przez niego zaprezentowana na żywo podczas 4. Festiwalu Muzyki Filmowej w Krakowie, który odbył się w dniach 19–22 maja.
Z kilku godzin nagrań, które powstały na potrzeby serialu, kompozytor wybrał około godziny muzyki. Utwory z pierwszych trzech części „Czasu honoru” znalazły się na płycie, wydanej przez Polskie Radio.
Odbiór.
Przemysław Witkowski zarzucił twórcom "Czasu honoru" szereg manipulacji historycznych i przeinaczeń. Zdaniem Witkowskiego bohaterowie serialu wywodzą się przeważnie z arystokratycznych, ziemiańskich lub inteligenckich środowisk, są idealizowani jako ludzie bez skazy, nie mają żadnych rozterek w starciu z Niemcami oraz komunistami. Zupełnie w serialu pomijana jest rola klas niższych w oporze przeciwko nazistom: „Chłopi w serialu to wiejskie cwaniaczki, zarabiające na produkcji żywności dla wygłodniałej stolicy, złodzieje złota Cichociemnych”. Komuniści zaś urastają do roli sadystów „gorszych od Niemców”, choć statystycznie znacznie więcej Polaków zginęło podczas terroru hitlerowskiego aniżeli komunistycznego. Nade wszystko według Witkowskiego w "Czasie honoru" pojawiają się antysemickie wątki; z wyjątkiem zasymilowanej rodziny Sajkowskich większość Żydów „nie zna honoru, okrada, oszukuje i donosi na swoich, nie ma w nich ducha walki i bohaterstwa. Judenrat to skorumpowana i nieuczciwa instytucja”, a gang szmalcowników „w 50% jest żydowski”.
Oglądalność.
Serial emitowany był w Telewizji Polskiej, gdzie cieszył się dużą oglądalnością. Licencje do emisji serialu zakupiły również Włochy, Chiny, Czarnogóra oraz Szkocja. Prawa do emisji serialu kupiła też telewizja litewska LRT Televizija, która rozpoczęła emisję serialu na Litwie od czerwca 2015 roku.

</doc>
<doc id="1452159" url="https://pl.wikipedia.org/wiki?curid=1452159" title="Voghera (stacja kolejowa)">
Voghera (stacja kolejowa)

Voghera (włoski: "Stazione di Voghera") – stacja kolejowa w Voghera, w regionie Lombardia, we Włoszech. Znajdują się tu 3 perony. Ze względu na swoje strategiczne położenie jest ważnym punktem dla komunikacji kolejowej i jednym z głównych dworców kolejowych w północno-zachodniej części Włoch.
Stacja jest zawarta w programie Centostazioni, wraz z innymi 102 stacjami.

</doc>
<doc id="1452161" url="https://pl.wikipedia.org/wiki?curid=1452161" title="Prokom Trefl Sopot">
Prokom Trefl Sopot



</doc>
<doc id="1452164" url="https://pl.wikipedia.org/wiki?curid=1452164" title="Ancona (stacja kolejowa)">
Ancona (stacja kolejowa)

Ancona (włoski: "Stazione di Ancona") – stacja kolejowa w Ankonie, w regionie Marche, we Włoszech. Znajduje się tu 10 peronów (3 "Piazzale Ovest").
Ancona (niekiedy nazywana Ancona Centrale) jest główną stacją Ankony, w historycznym centrum, znajduje się na linii Ankona – Bolonia i Ankona – Pescara, oraz linii z Rzym, która dochodzi do Falconara Marittima. Stacja posiada również połączenie do portu, który jest również wykorzystywane przez pociągi pasażerskie, aby dotrzeć do stacji Ancona Marittima.
Inne stacje w mieście to:

</doc>
<doc id="1452165" url="https://pl.wikipedia.org/wiki?curid=1452165" title="Kaplica Czaszek w Kutnej Horze">
Kaplica Czaszek w Kutnej Horze

Kaplica Czaszek (czes. "kostnice Sedlec"), czyli kościół cmentarny Wszystkich Świętych ("Hřbitovní kostel Všech Svatých") – kaplica znajdująca się w dzielnicy Sedlec, w mieście Kutná Hora, w kraju środkowoczeskim, w Czechach. 
Opis.
W kaplicy znajdują się szczątki 40–70 tys. ofiar epidemii dżumy z połowy XIV w., wojen husyckich w XV w. oraz wojny trzydziestoletniej w XVII w. Czaszki i kości zmarłych posłużyły jako materiał konstrukcyjny dla stworzenia niemal całego wystroju obiektu, w tym kapliczek, ołtarzy, żyrandoli, herbu rodowego książąt Schwarzenbergów oraz „podpisu” Františka Rinta, autora wystroju Kaplicy. Kutnohorskie ossuarium nie pełni funkcji sakralnych i traktowane jest jako ekscentryczna atrakcja turystyczna.

</doc>
<doc id="1452166" url="https://pl.wikipedia.org/wiki?curid=1452166" title="Wybory parlamentarne w Kanadzie w 2008 roku">
Wybory parlamentarne w Kanadzie w 2008 roku

40. wybory parlamentarne w Kanadzie odbyły się 14 października 2008 roku. Ówczesny Premier Kanady Stephen Harper zwrócił się do Gubernatora Generalnego o zarządzenie przedterminowych wyborów, aby wzmocnić pozycję Partii Konserwatywnej i jej funkcjonującego od dwóch i pół roku mniejszościowego rządu.
Wyniki.
Wybory ponownie wygrała Partia Konserwatywna, zdobywając 37.6% głosów i 143 mandaty (z 308). Wyniki te były lepsze od tych w poprzednich wyborach w 2006 (36.27% i 124 mandaty), ale nie pozwolą partii na utworzenie rządu większościowego. Partia Liberalna poniosła duże straty, zdobywając 26.23% głosów i 77 mandatów. Ponadto jeszcze dwie partie znajdą się w parlamencie: Blok Quebecu (50 mandatów) i NDP (37 mandatów).

</doc>
<doc id="1452171" url="https://pl.wikipedia.org/wiki?curid=1452171" title="Cmentarz Komunalny nr 2 im. Ofiar II Wojny Światowej w Toruniu">
Cmentarz Komunalny nr 2 im. Ofiar II Wojny Światowej w Toruniu

Cmentarz Komunalny nr 2 im. Ofiar II Wojny światowej w Toruniu – cmentarz komunalny w Toruniu, został założony w 1891 roku. Istotną część pochowanych na nim stanowią ofiary rozmieszczonych w Toruniu hitlerowskich obozów jenieckich i przejściowych.
Lokalizacja.
Cmentarz jest usytuowany w północnej części miasta, w dzielnicy Koniuchy - od północy ograniczony ulicą Wielki Rów, od południa i zachodu ulicą Koniuchy, zaś od wschodu ulicą Grudziądzką. Główne wyjście do cmentarza znajduje się przy ulicy Grudziądzkiej 129-137.
Historia.
Pierwszy projekt nowego cmentarza dla katolików i ewangelików we wsi Mokre (obecnie dzielnica Torunia) przedstawił pastor ewangelicki Andriessen w 1889 roku. Było to motywowane wyczerpywaniem się miejsca na starym cmentarzu mokrzeńskim oraz panującymi tam fatalnymi warunkami higienicznymi. Rok później wybrano miejsce – niewielki lasek położony w znacznym oddaleniu od centrum Torunia, przy szosie prowadzącej na Chełmżę. Mimo protestów ze strony parafii Najświętszej Maryi Panny, wynikających z dużej odległości cmentarza od kościoła, 13 grudnia 1891 roku dokonano na nim pierwszego pochówku. W 1906 roku do cmentarza przyłączono pusty do tej pory teren przyległy do ulic Kozackiej i Wielki Rów. Po kolejnym rozszerzeniu (dodanie działki od ulicy Grudziądzkiej w 1933 roku) cmentarz osiągnął powierzchnię prawie czterech hektarów z 25 kwaterami.
W czasie II wojny światowej na cmentarzu pochowane zostały ofiary obozu „Szmalcówka” położonego po przeciwnej stronie ulicy Grudziądzkiej, zaś już po zakończeniu konfliktu przeniesiono na niego część szczątków Żydów zamordowanych w regionie toruńskim oraz jeńców radzieckich z obozu na Glinkach. Na terenie nekropolii znajduje się łącznie 3315 grobów, a możliwość dokonywania nowych pochówków jest ograniczona. W 1997 roku na cmentarz przeniesione zostały pozostałości pomnika wdzięczności Armii Czerwonej, położonego pierwotnie w centrum Torunia.
Obiekty architektoniczne na terenie cmentarza.
Na terenie cmentarza znajduje się kostnica, która została wzniesiona w XIX wieku. W latach 60. XX wieku kostnicę przekształcono w budynek gospodarczy, a w jej południowej części zorganizowano sprzedaż zniczy i kwiatów. 
Po 2010 roku obiekt, należący nadal do Gminy Miasta Toruń, wyremontowano. 
Pochowani.
Spoczywają tu m.in.:

</doc>
<doc id="1452174" url="https://pl.wikipedia.org/wiki?curid=1452174" title="Ascoli Piceno (stacja kolejowa)">
Ascoli Piceno (stacja kolejowa)

Ascoli Piceno (włoski: "Stazione di Ascoli Piceno") – stacja kolejowa w Ascoli Piceno, w regionie Marche, we Włoszech. Znajdują się tu 3 perony.
Zarządzanie obiektami otwartymi dla pasażerów jest w gestii Centostazioni, natomiast obiekty ściśle związane z eksploatacją ruchu kolejowego są zarządzane przez Rete Ferroviaria Italiana (RFI).

</doc>
<doc id="1452178" url="https://pl.wikipedia.org/wiki?curid=1452178" title="Fabriano (stacja kolejowa)">
Fabriano (stacja kolejowa)

Fabriano () – stacja kolejowa w Fabriano, w regionie Marche, we Włoszech. Znajdują się tu 3 perony.

</doc>
<doc id="1452180" url="https://pl.wikipedia.org/wiki?curid=1452180" title="Karol Grabowski (fotograf)">
Karol Grabowski (fotograf)

Karol Grabowski – polski fotograf. Pedagog fotografii artystycznej i mediów wizualnych. Twórca kilkudziesięciu wystaw autorskich i wielu zbiorowych.
Życiorys.
Debiutował artystycznie w Wytwórni Filmów Fabularnych w Łodzi jako fotosista w filmie Stanisława Różewicza "Drzwi w murze" (według scenariusza Tadeusza Różewicza). Był asystentem operatora Zbigniewa Hartwiga.
Absolwent Studium Reklamy i Marketingu w Warszawie i Studium Reklamy w Ciechanowie (1975 i 1977), Akademii Sztuk Scenicznych w Pradze, Wydziału Fotografii Artystycznej (1978-1982), na której uzyskał dyplom i Podyplomowych Artystycznych Studiów Doktoranckich w zakresie fotografii artystycznej. W latach 1982-1986 był asystentem na Wydziale Fotografii Artystycznej FAMU. Na uczelni tej w latach 1983-1986 odbył studia doktoranckie. 
Członek Czeskiego Związku Artystów od 1983 i Związku Polskich Artystów Fotografików od 1985 r.
Prace Karola Grabowskiego znajdują się w zbiorach Muzeum Sztuki w Łodzi, Muzeum Sztuki Współczesnej w Pradze, Muzeum Mazowsza Zachodniego w Żyrardowie, BWA Skierniewice, ZPAF Warszawa, Muzeum Rudolstadt, Muzeum Jeny, Muzeum Gery (Niemcy), Muzeum Sztuki Współczesnej w Nowym Yorku oraz wielu galeriach sztuki i zbiorach prywatnych (Belgia, Francja. Holandia, Niemcy, Austria, USA, Czechy, Polska). 
Jest twórcą fotografii artystycznych, reklamowych i dokumentalnych oraz autorem wielu działań para-teatralnych, intermedialnych i widowiskowych dla potrzeb telewizji. Współpracuje z wydawnictwami, agencjami reklamowymi, galeriami sztuki i prasą. W ostatnich latach zajmuje się również pracą dziennikarską.
Publikacje.
Publikacje na jego temat i portfolia autorskie prezentowane są m.in.: 
Jego biografia artystyczna zamieszczona jest w Photographers Encyclopedia International (Edition Camera Obscura – Szwajcaria).

</doc>
<doc id="1452181" url="https://pl.wikipedia.org/wiki?curid=1452181" title="WWE Unforgiven">
WWE Unforgiven

Unforgiven – zakończony cykl gal profesjonalnego wrestlingu produkowanych co wrzesień (z wyjątkiem 1998) w latach 1998–2008 przez World Wrestling Entertainment i nadawanych na żywo w systemie pay-per-view. Cykl rozpoczął się pod banderą In Your House w kwietniu 1998 i odbył się na nim pierwszy inferno match pomiędzy The Undertakerem i Kane’em. Od 2003 do 2006 cykl był własnością brandu Raw.
W 2009 Unforgiven zostało zastąpione przez Breaking Point.
Wyniki gal.
1998.
Unforgiven: In Your House – gala wrestlingu wyprodukowana przez World Wrestling Federation (WWF). Odbyła się 26 kwietnia 1998 w Greensboro Coliseum w Greensboro w stanie Karolina Północna. Emisja była przeprowadzana na żywo w systemie pay-per-view. Była to dwudziesta pierwsza gala w chronologii cyklu In Your House, a także pierwsza w chronologii cyklu Unforgiven. Na plakatach reklamujących galę po raz pierwszy użyto nowego loga federacji, z którego korzystano w latach 1997-2002.
Podczas gali odbyło się siedem walk. W walce wieczoru Dude Love pokonał Stone Cold Steve’a Austina przez dyskwalifikację i nie odebrał mu WWF Championship. Oprócz tego The Undertaker pokonał Kane’a w pierwszym w historii Inferno matchu, zaś Triple H obronił WWF European Championship w starciu z Owenem Hartem.
1999.
Unforgiven (1999) – gala wrestlingu wyprodukowana przez World Wrestling Federation (WWF). Odbyła się 26 września 1999 w Charlotte Coliseum w Charlotte w stanie Karolina Północna. Emisja była przeprowadzana na żywo w systemie pay-per-view. Była to druga gala w chronologii cyklu Unforgiven.
Podczas gali odbyło się dziewięć walk. Walką wieczoru był Six-Pack Challenge o zawieszony WWF Championship, w którym Triple H pokonał The Rocka, Mankinda, Kane’a, Big Showa i The British Bulldoga. Ponadto Jeff Jarrett obronił WWF Intercontinental Championship pokonując Chynę przez dyskwalifikację, zaś The New Age Outlaws (Billy Gunn i Road Dogg) pokonali Edge’a i Christiana broniąc WWF Tag Team Championship.
2000.
Unforgiven (2000) – gala wrestlingu wyprodukowana przez World Wrestling Federation (WWF). Odbyła się 24 września 2000 w First Union Center w Filadelfii w Pensylwanii. Emisja była przeprowadzana na żywo w systemie pay-per-view. Była to trzecia gala w chronologii cyklu Unforgiven.
Podczas gali odbyło się osiem walk. Walką wieczoru był Fatal 4-Way match o WWF Championship. w którym Dwayne Johnson obronił tytuł pokonując Chrisa Benoit, The Undertakera i Kane’a. Triple H zdołał pokonać Kurta Angle’a w No Disqualification matchu, zaś The Hardy Boyz (Matt i Jeff Hardy) pokonali Edge’a i Christiana w Steel Cage matchu i odebrali im WWF Tag Team Championship.
2001.
Unforgiven (2001) – gala wrestlingu wyprodukowana przez World Wrestling Federation (WWF). Odbyła się 23 września 2001 w Mellon Arena w Pittsburgu w Pensylwanii. Emisja była przeprowadzana na żywo w systemie pay-per-view. Była to czwarta gala w chronologii cyklu Unforgiven.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat". W walce wieczoru Kurt Angle pokonał Stone Cold Steve’a Austina poprzez submission i zdobył WWF Championship. Prócz tego Christian pokonał Edge’a w singlowej walce i odebrał mu WWF Intercontinental Championship, zaś The Rock pokonał Shane’a McMahona i Bookera T w Triple Threat matchu broniąc WCW Championship.
2002.
Unforgiven (2002) – gala wrestlingu wyprodukowana przez federację World Wrestling Entertainment (WWE). Odbyła się 22 września 2002 w Staples Center w Los Angeles w Kalifornii. Emisja była przeprowadzana na żywo w systemie pay-per-view. Była to piąta gala w chronologii cyklu Unforgiven.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat". Walka wieczoru pomiędzy Brockiem Lesnarem i The Undertakerem o WWE Championship zakończyła się podwójną dyskwalifikacją. Ponadto Triple H zdołał obronić nowo-wprowadzony World Heavyweight Championship pokonując Roba Van Dama, a Chris Jericho skutecznie obronił WWE Intercontinental Championship pokonując Rica Flaira poprzez submission.
2003.
Unforgiven (2003) – gala wrestlingu wyprodukowana przez federację World Wrestling Entertainment (WWE) dla zawodników z brandu Raw. Odbyła się 21 września 2003 w Giant Center w Hershey w Pensylwanii. Emisja była przeprowadzana na żywo w systemie pay-per-view. Była to szósta gala w chronologii cyklu Unforgiven.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat". Bill Goldberg mógł kontynuować swoją karierę pokonując Triple H’a i zdobywając World Heavyweight Championship w Title vs. Career matchu. Christian obronił WWE Intercontinental Championship poprzez pokonanie Chrisa Jericho i Roba Van Dama w Triple Threat matchu, zaś Kane pokonał Shane’a McMahona w Last Man Standing matchu.
2004.
Unforgiven (2004) – gala wrestlingu wyprodukowana przez federację World Wrestling Entertainment (WWE) dla zawodników z brandu Raw. Odbyła się 12 września 2004 w Rose Garden w Portland w stanie Oregon. Emisja była przeprowadzana na żywo w systemie pay-per-view. Była to siódma gala w chronologii cyklu Unforgiven.
Podczas gali odbyło się osiem walk, w tym jedna będąca częścią niedzielnej tygodniówki "Sunday Night Heat". W walce wieczoru Triple H pokonał byłego członka grupy Evolution Randy’ego Ortona i odebrał mu World Heavyweight Championship. Odbył się również ladder match o zawieszony WWE Intercontinental Championship, w którym Chris Jericho pokonał Christiana. Ponadto Shawn Michaels pokonał Kane’a w No Disqualification matchu.
2005.
Unforgiven (2005) – gala wrestlingu wyprodukowana przez federację World Wrestling Entertainment (WWE) dla zawodników z brandu Raw. Odbyła się 18 września 2005 w Ford Center w Oklahoma City w stanie Oklahoma. Emisja była przeprowadzana na żywo w systemie pay-per-view. Była to ósma gala w chronologii cyklu Unforgiven.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat". W walce wieczoru Kurt Angle pokonał przez dyskwalifikację Johna Cenę i nie zdobył WWE Championship. Ric Flair zdobył pierwszy raz w karierze WWE Intercontinental Championship pokonując Carlito poprzez submission. Ponadto Matt Hardy pokonał Edge’a w Steel Cage matchu.
2006.
Unforgiven (2006) – gala wrestlingu wyprodukowana przez federację World Wrestling Entertainment (WWE) dla zawodników z brandu Raw. Odbyła się 17 września 2006 w Air Canada Centre w Toronto w prowincji Ontario. Emisja była przeprowadzana na żywo w systemie pay-per-view. Była to dziewiąta gala w chronologii cyklu Unforgiven.
Podczas gali odbyło się osiem walk, w tym jedna nietransmitowana w telewizji. Walką wieczoru był Tables, Ladders and Chairs match o WWE Championship, w którym John Cena odebrał mistrzostwo Edge’owi. Ponadto Johnny Nitro obronił WWE Intercontinental Championship pokonując Jeffa Hardy’ego, zaś D-Generation X (Triple H i Shawn Michaels) pokonali Mr. McMahona, Shane’a McMahona i Big Showa w 3-on-2 handicap Hell in a Cell matchu. W swojej ostatniej walce w karierze Trish Stratus pokonała Litę poprzez submission i odebrała jej WWE Women’s Championship.
2007.
Unforgiven (2007) – gala wrestlingu wyprodukowana przez federację World Wrestling Entertainment (WWE). Odbyła się 16 września 2007 w FedExForum w Memphis w stanie Tennessee. Emisja była przeprowadzana na żywo w systemie pay-per-view. Była to dziesiąta gala w chronologii cyklu Unforgiven.
Podczas gali odbyło się dziewięć walk, w tym jedna nietransmitowana w telewizji. W walce wieczoru The Undertaker pokonał Marka Henry’ego. Ponadto Randy Orton pokonał Johna Cenę przez dyskwalifikację i nie odebrał mu WWE Championship, zaś Batista zdobył World Heavyweight Championship pokonując Reya Mysterio i poprzedniego mistrza The Great Khaliego.
2008.
Unforgiven (2008) – gala wrestlingu wyprodukowana przez federację World Wrestling Entertainment (WWE). Odbyła się 7 września 2008 w Quicken Loans Arena w Cleveland w stanie Ohio. Emisja była przeprowadzana na żywo w systemie pay-per-view. Była to jedenasta i ostatnia gala w chronologii cyklu Unforgiven.
Podczas gali odbyło się siedem walk, w tym jedna nietransmitowana w telewizji. Podczas gali odbyły się trzy pojedynki typu Championship Scramble – w pierwszym o ECW World Heavyweight Championship Matt Hardy zdobył mistrzostwo pokonując The Miza Chavo Guerrero, Finlaya i poprzedniego mistrza Marka Henry’ego. W kolejnym o WWE Championship mistrz Triple H obronił tytuł pokonując Jeffa Hardy’ego, The Briana Kendricka, Sheltona Benjamina oraz Montela Vontavious Portera. W ostatnim o zawieszony World Heavyweight Championship Chris Jericho zdobył tytuł pokonując Johna „Bradshaw” Layfielda, Batistę, Reya Mysterio i Kane’a. Prócz tego Shawn Michaels pokonał Chrisa Jericho w unsanctioned matchu.

</doc>
<doc id="1452182" url="https://pl.wikipedia.org/wiki?curid=1452182" title="Fenomen Bombaj">
Fenomen Bombaj



</doc>
<doc id="1452184" url="https://pl.wikipedia.org/wiki?curid=1452184" title="Fenotyp Bombaj">
Fenotyp Bombaj



</doc>
<doc id="1452188" url="https://pl.wikipedia.org/wiki?curid=1452188" title="Fenotyp bombajski">
Fenotyp bombajski



</doc>
<doc id="1452194" url="https://pl.wikipedia.org/wiki?curid=1452194" title="Fenotyp Bombay">
Fenotyp Bombay



</doc>
<doc id="1452197" url="https://pl.wikipedia.org/wiki?curid=1452197" title="Nahujowice">
Nahujowice

Nahujowice (ukr. Нагуєвичі) – wieś na Ukrainie, w obwodzie lwowskim, w rejonie drohobyckim; do 1945 w Polsce, w województwie lwowskim, w powiecie drohobyckim, w gminie Lisznia.
W latach 1951–2009 wieś nosiła nazwę Iwana-Franka (ukr. "Івана-Франка").

</doc>
<doc id="1452204" url="https://pl.wikipedia.org/wiki?curid=1452204" title="W odpowiedzi na twój list">
W odpowiedzi na twój list

W odpowiedzi na twój list – piąty singel zespołu Feel z albumu "Feel".
Istnieje też druga wersja utworu, którą zaprezentowano w odcinku "Frania razy dwa" serialu "Niania", gdzie wystąpił gościnnie zespół.
Teledysk nagrano w 18-19 czerwca 2008 w Nysie.

</doc>
<doc id="1452210" url="https://pl.wikipedia.org/wiki?curid=1452210" title="Wille Medyceuszy">
Wille Medyceuszy

Wille Medyceuszy (wł. "ville medicee") – toskańskie wille Medyceuszy w okolicy Florencji, wybudowane między XV a XVII wiekiem.
Włoska Wikipedia wymienia 16 najważniejszych willi:
Włoska Wikipedia wymienia również 11 mniejszych willi:

</doc>
<doc id="1452212" url="https://pl.wikipedia.org/wiki?curid=1452212" title="Dyskografia The Pussycat Dolls">
Dyskografia The Pussycat Dolls

Artykuł ten przedstawia dyskografię amerykańskiej grupy popowej The Pussycat Dolls. Pierwszy album zespołu zatytułowany "PCD" został wydany we wrześniu w 2005 roku. Wydawnictwo uzyskało status trzykrotnej platynowej płyty w Wielkiej Brytanii, Stanach Zjednoczonych i w Australii. Singlami promującymi wydawnictwo był były: "Don't Cha", "Buttons" oraz "Stickwitu". Ten ostatni był nominowany w kategorii "Best Pop Performance by a Duo or Group with Vocal" do nagrody Grammy w 2007 roku. 
Drugi studyjny album zespołu pt. "Doll Domination" ukazał się we wrześniu 2008 roku. Album zadebiutował na czwartym miejscu listy Billboard 200 w Stanach Zjednoczonych. Album promowały single "When I Grow Up", "Whatcha Think About That", "I Hate This Part", "Bottle Pop", "Jai Ho (You Are My Destiny)" i "Hush Hush; Hush Hush".

</doc>
<doc id="1452214" url="https://pl.wikipedia.org/wiki?curid=1452214" title="65 Pułk Artylerii Lekkiej">
65 Pułk Artylerii Lekkiej



</doc>
<doc id="1452219" url="https://pl.wikipedia.org/wiki?curid=1452219" title="Nikołaj Kaduszkin">
Nikołaj Kaduszkin

Nikołaj Aleksiejewicz Kaduszkin, ros. Николай Алексеевич Кадушкин (ur. 25 grudnia 1890 r. w stanicy Sliepcowskaja w Rosji, zm. 19 lutego 1967 r. w Nowym Jorku) – rosyjski wojskowy (pułkownik), biały emigrant.
Jego rodzina przeniosła się znad Tereku na Kubań. Nikołaj A. Kaduszkin ukończył korpus kadetów w Woroneżu, zaś w 1909 r. nikołajewską szkołę kawaleryjską. Służył jako chorąży w 1 pułku kawalerii Kozaków kubańskich. Brał udział w I wojnie światowej. Walczył na froncie tureckim. W 1915 r. ukończył kurs sztabowy w nikołajewskiej akademii sztabu generalnego, awansując do stopnia pułkownika. Służył w sztabie generalnym armii rosyjskiej. Po rewolucji bolszewickiej w październiku 1917 r., powrócił na Kubań, gdzie przystąpił do białych. Służył w sztabie okręgu łabińskiego, a następnie sztabie Wojska Kozaków kubańskich. W listopadzie 1920 r. wraz z resztkami wojsk białych ewakuował się z Krymu do Gallipoli. Wkrótce wyjechał do USA, gdzie pracował m.in. jako muzyk i kierowca taksówki. Zmarł w 1967 r. jako bezdomny. Jego bratem był płk Piotr A. Kaduszkin.

</doc>
<doc id="1452220" url="https://pl.wikipedia.org/wiki?curid=1452220" title="Yerebatan Sarnıcı">
Yerebatan Sarnıcı



</doc>
<doc id="1452226" url="https://pl.wikipedia.org/wiki?curid=1452226" title="Akademia Bialska">
Akademia Bialska



</doc>
<doc id="1452230" url="https://pl.wikipedia.org/wiki?curid=1452230" title="Heading Northe">
Heading Northe

Heading Northe to trzecia studyjna płyta niemieckiego zespołu Stormwarrior. Muzyka na niej zawarta to melodyjny speed metal nawiązujący do dokonań klasycznych zespołów tego gatunku jak Helloween, Running Wild czy Gamma Ray.
Według lidera zespołu - Larsa Ramcke - wydawnictwo to różni się od dwóch poprzednich albumów grupy szczególnie brzmieniem, które jest mniej surowe aniżeli na swych poprzedniczkach. Również niektóre kompozycje zawierają więcej przestrzeni, posiadają bardziej podniosły, wręcz mistyczny klimat.

</doc>
<doc id="1452236" url="https://pl.wikipedia.org/wiki?curid=1452236" title="Puchar Świata w Rugby 1995">
Puchar Świata w Rugby 1995

Puchar Świata w Rugby 1995 – trzeci Puchar Świata, zawody o randze mistrzostw świata w rugby union rozgrywane co cztery lata. Turniej w dniach 25 maja–24 czerwca 1995 roku rozegrano w Republice Południowej Afryki, a zwycięsko wyszli z niego gospodarze. Południowoafrykański Puchar Świata był ostatnim turniejem z udziałem 16 zespołów.
Faza grupowa.
16 drużyn uczestniczących w Pucharze Świata podzielonych zostało na 4 grupy liczące 4 drużyn. O awansie do 1/4 finału decydowała suma punktów zgromadzonych w 3 meczach rozgrywanych w grupie w systemie "każdy z każdym". Awans do 1/4 finału uzyskiwały dwie najlepsze drużyny z każdej grupy.

</doc>
<doc id="1452238" url="https://pl.wikipedia.org/wiki?curid=1452238" title="Nowa Przędzalnia (Lofty de Girarda)">
Nowa Przędzalnia (Lofty de Girarda)

Lofty de Girarda – budynek mieszkalny, przebudowany z przędzalni lnu powstały w 1913 roku w Żyrardowie.
Był to jeden z najnowocześniejszych budynków Zakładów Lniarskich i jeden z pierwszych na świecie wykonany w konstrukcji żelbetowej, przystosowany do obciążeń powstałych w wyniku pracy kilku tysięcy wrzecion. Celem równomiernego rozprowadzenia naprężeń oraz drgań budynku konstrukcję dachu obciążono ziemią, a następnie zasadzono rośliny. Na dachu budynku znajdował się zbiornik przeciwpożarowy. Woda, którą pobierano z Górnego Stawu na Pisi Gągolinie, w razie pożaru miała zalewać po kolei wszystkie kondygnacje budynku. Na najwyższym piętrze, poniżej zbiornika przeciwpożarowego znajdowały się dwa inne potężne zbiorniki wodne, służące do magazynowania wody wykorzystywanej do obróbki lnu (tzw. mokre prządki). Woda była pobierana ze źródła znajdującego się na terenie fabryki. Była to najczystsza i najzdrowsza woda w Żyrardowie.
W owych czasach był to największy obiekt w mieście, symbol statusu zakładów lniarskich. Ogromne wrażenie robił ogród na dachu. Od początku monumentalna, górująca nad miastem budowla była dumą i wizytówką Żyrardowa, umieszczaną na rycinach i fotografiach. Przędzalnia szczęśliwie przetrwała obie wojny, choć podczas I wojny światowej tylko zbieg okoliczności uratował budynek przed obróceniem w ruinę. Wycofujące się wojska rosyjskie umieściły w budynku materiały wybuchowe i odpaliły lonty. Jednak pęd powietrza, powstały w wyniku wysadzenia sąsiednich hal fabrycznych zadusił lonty i ładunki nie eksplodowały.
Produkcja lnu trwała z drobnymi przerwami (okres międzywojenny i II wojna światowa) do końca lat 90. XX wieku.
W przewodnikach można przeczytać, że Żyrardów to osada fabryczna z II połowy XIX wieku, przykład modelowego miasta – ogrodu, z czytelnym podziałem na część mieszkalną i fabryczną. Miasto zawdzięcza nazwę Filipowi de Girard, pierwszemu dyrektorowi technicznemu zakładów lniarskich. Zakłady były sercem Żyrardowa od początku jego istnienia. Dzięki pozytywistycznym postawom właścicieli fabryki Karola Augusta Dittricha i Karola Teodora Hielle pracownicy zakładów mieli zapewnioną niezwykłą jak na owe czasy opiekę socjalną. Zatrudnionym w fabryce robotnikom zapewniono mieszkania, ochronkę, szpital fabryczny, pralnię i łaźnię miejską, przytułek, szkoły i kościoły dwóch wyznań.
W 1900 r. na Wystawie Światowej w Paryżu Żyrardów przedstawiano jako miasto wzorcowe, w którym fabryki wraz z otaczającymi je budynkami użyteczności publicznej i domami mieszkalnymi tworzą unikatowy organizm miejski. Jest to jedyny w Europie, zachowany w całości tego typu zespół urbanistyczny z przełomu XIX i XX wieku. Na listę zabytków wpisano całą osadę o powierzchni 70 hektarów i ponad 170 budynków. Obecnie czynione są starania o wpisane Żyrardowa na listę dziedzictwa kulturowego UNESCO.
W 2007 r. rozpoczęła się przebudowa budynku Nowej Przędzalni na budynek mieszkalno-usługowy, w którym miały znaleźć się 173 lofty, 28 lokali typu penthouse (w nadbudowie) oraz powierzchnie handlowo-usługowe (w przyziemiu). Inwestycję pod nazwą "Lofty de Girarda" miał zrealizować deweloper Green Development sp. z o.o. W październiku 2012 r. warszawski sąd upadłościowy ogłosił upadłość likwidacyjną spółki. W ramach postępowania upadłościowego nieruchomość, na której zlokalizowana jest inwestycja "Lofty de Girarda", została wydzielona z majątku spółki i w odniesieniu do niej postępowanie było prowadzone według przepisów o upadłości deweloperskiej. Dzięki szczególnym uprawnieniom poszkodowanych nabywców lokali, które wynikają z tych przepisów, zgromadzenie nabywców podjęło w kwietniu 2014 r. uchwałę w przedmiocie układu likwidacyjnego, polegającego na przejęciu nieruchomości, na której zlokalizowana jest inwestycja. Uchwała ta została początkowo uchylona przez sędziego-komisarza, jednak w sierpniu 2014. r. sąd II instancji postanowienie sędziego-komisarza uchylił, wskutek czego uchwała nabywców uprawomocniła się. Dzięki temu dotychczasowi klienci upadłego dewelopera – aktualnie współwłaściciele nieruchomości – uzyskali możliwość samodzielnego dokończenia inwestycji.
Sprawy sądowe pomiędzy deweloperem a klientami toczyły się przez okres od sierpnia 2014 do września 2015 roku. Klienci nie zdołali doprowadzić do wydania nieruchomości przez Syndyka masu upadłościowej spółki Green Development sp. z o.o. ani do wpisania ich do księgi wieczystej jako właściwieli nieruchomości. We wrześniu 2015 roku, doszło do zawarcia prawomocnego układu pomiędzy wierzycielami spółki, w tym nabywcami lokali. W rezultacie, spółka Green Development Sp. z o.o. z nowym kierownictwem wznowiła prace budowlane.

</doc>
<doc id="1452246" url="https://pl.wikipedia.org/wiki?curid=1452246" title="American Scientist">
American Scientist

American Scientist (nie mylić z "Scientific American") – ilustrowany dwumiesięczny magazyn o nauce i technologii. Każdy numer zawiera cztery do pięciu artykułów pisanych przez naukowców i inżynierów, poruszających tematykę różnych dziedzin naukowych, m.in. archeologii, astronomii, zoologii czy akustyki. Edytorzy wzbogacają teksty fotografiami i przypisami, akcentując wyznaczone partie tekstu.
Magazyn zawiera m.in.:
"American Scientist" jest publikowany od roku 1913 przez Sigma Xi. 

</doc>
<doc id="1452251" url="https://pl.wikipedia.org/wiki?curid=1452251" title="Eric Lerner">
Eric Lerner

Eric J. Lerner (ur. w 1947 roku w Brookline) – amerykański popularyzator nauki, niezależny badacz plazmy i odkrywca.

</doc>
<doc id="1452256" url="https://pl.wikipedia.org/wiki?curid=1452256" title="Osunięcie skał w Kairze (2008)">
Osunięcie skał w Kairze (2008)

Osunięcie skał w Kairze w 2008 roku – 6 września 2008 w kairskiej dzielnicy slumsów Manszijet Nasser zniszczeniu uległ sześciopiętrowy budynek i ok. 50 mniejszych. Przyczyną była lawina skał z pobliskiej góry Mukattam. Na dzielnicę spadły głazy, niektóre o ciężarze 60–70 ton.
W wyniku kataklizmu śmierć poniosło 119 osób.
Po dwóch dniach (8 września) na miejsce tragedii dotarł ciężki sprzęt budowlany. Wcześniej akcja ratownicza była prowadzona między innymi przez krewnych osób zasypanych, którzy gołymi rękami starali się odkopać swych bliskich.
Amnesty International oceniła, że w śledztwie prowadzonym w tej sprawie doszło do nieprawidłowości, i stwierdziła, że rok po tragedii nadal tysiące osób żyło w podobnie niebezpiecznych warunkach w egipskich slumsach.
W maju 2010 sąd uznał Mahmouda Yassina i siedmiu innych kairskich urzędników za winnych zaniedbań i skazał ich na kary pozbawienia wolności (jego na 5 lat, pozostałych – na 3 lata).

</doc>
<doc id="1452269" url="https://pl.wikipedia.org/wiki?curid=1452269" title="Czyż nie dobija się koni? (film)">
Czyż nie dobija się koni? (film)

Czyż nie dobija się koni? (ang. "They Shoot Horses, Don't They?") – amerykański film z 1969 roku w reżyserii Sydneya Pollacka na podstawie powieści Horace’a McCoya pod tym samym tytułem, z 1935 r.
Historia ludzi próbujących zdobyć główną nagrodę w maratonie tanecznym, osadzona w czasach wielkiego kryzysu.
Nagrody i nominacje.
Oscary za rok 1969
Złote Globy 1969
Nagrody BAFTA 1970

</doc>
<doc id="1452275" url="https://pl.wikipedia.org/wiki?curid=1452275" title="We Don’t Need To Whisper">
We Don’t Need To Whisper

We Don't Need To Whisper – debiutancki album studyjny rockowego zespołu Angels &amp; Airwaves, którego członkiem jest były wokalista zespołu Blink-182, Tom DeLonge. 
Lista utworów.
"Bonusy iTunes:"
"Bonusy Wal-Mart:"
"Bonusy w Wielkiej Brytanii:"

</doc>
<doc id="1452279" url="https://pl.wikipedia.org/wiki?curid=1452279" title="Njardvik">
Njardvik



</doc>
<doc id="1452280" url="https://pl.wikipedia.org/wiki?curid=1452280" title="Gladys Powers">
Gladys Powers

Gladys Powers (ur. 10 maja 1899 w Londynie, Wielka Brytania, zm. 15 sierpnia 2008 roku w Kanadzie) - ostatnia brytyjska weteranka I wojny światowej. W wieku 15 lat, po zatajeniu swojego wieku wstąpiła do Kobiecej Armijnej Służby Pomocniczej. Następnie służyła jako kelnerka w takiej samej formacji Królewskich Sił Powietrznych (RAF). Oficjalnych danych na temat przebiegu jej służby brak, ponieważ odpowiednie dokumenty zostały zniszczone podczas bombardowań Londynu w 1940 roku. Powers była uważana za ostatnią żyjącą spośród 80 tys. kobiet, które służyły w brytyjskich siłach zbrojnych podczas I wojny światowej. Była także najstarszą z żyjących w Kanadzie weteranek. Po wojnie wyemigrowała z mężem do Kanady. Rozwiedli się, a Gladys przeżyła trzech kolejnych mężów.

</doc>
<doc id="1452281" url="https://pl.wikipedia.org/wiki?curid=1452281" title="I-Empire">
I-Empire

I-Empire – drugi album studyjny rockowego zespołu Angels &amp; Airwaves. Wydany został w listopadzie 2007 roku. Producentem jest wokalista zespołu, Tom DeLonge.

</doc>
<doc id="1452283" url="https://pl.wikipedia.org/wiki?curid=1452283" title="Jędker Realista">
Jędker Realista



</doc>
<doc id="1452284" url="https://pl.wikipedia.org/wiki?curid=1452284" title="Ewa Zielińska">
Ewa Zielińska

Ewa Zielińska (ur. 25 grudnia 1972), polska lekkoatletka niepełnosprawna, specjalizująca się w skoku w dal i biegu na 100 m. Uczestniczka Letnich Igrzysk Paraolimpijskich w Atenach. Zdobywczyni brązowego medalu w skoku w dal Letnich Igrzysk Paraolimpijskich w Pekinie w 2008. 
Jest również srebrną medalistką Mistrzostw Świata z 2002 (skok w dal), mistrzynią Europy z 2003 (skok w dal) oraz brązową medalistką tych mistrzostw (bieg na 100 m), a także brązową medalistką Mistrzostw Europy z 2005 (skok w dal).
18 grudnia 2008 prezydent Lech Kaczyński odznaczył ją Srebrnym Krzyżem Zasługi.

</doc>
<doc id="1452285" url="https://pl.wikipedia.org/wiki?curid=1452285" title="Sylwestr Sembratowycz">
Sylwestr Sembratowycz

Sylwestr Sembratowycz, ukr. Сильвестр Сембратович, pol. Sylwester Sembratowicz (ur. 3 września 1836 w Desznicy, zm. 4 sierpnia 1898 we Lwowie) – duchowny greckokatolicki, biskup pomocniczy lwowski w latach 1879-1885, arcybiskup metropolita lwowski od 1885, kardynał prezbiter od 1895. 
Życiorys.
Uczył się w szkołach ludowych w Jaśle, Gorlicach i Tarnowie, do gimnazjum uczęszczał w Przemyślu, Lwowie i Wiedniu. W 1853 roku studiował w Kolegium Greckim w Rzymie. Święcenia kapłańskie przyjął w 1860. Uzyskał tytuł doktora św. teologii. Był prefektem seminarium duchownego we Lwowie. W 1869 roku został profesorem dogmatyki na wydziale teologicznym uniwersytetu Lwowskiego. W 1872 i 1878 był dziekanem tego Wydziału. Biskup sufragan lwowski w latach 1879-1885. Arcybiskup metropolita lwowski od 1885, kreowany kardynałem prezbiterem w 1895. W 1894 roku papież Leon XIII mianował go asystentem tronu papieskiego i hrabią rzymskim, a w 1895 kardynałem. 25 czerwca 1896 przydzielony mu został kościół tytularny Santo Stefano al Monte Celio.
Był członkiem Izby Panów Rady Państwa i Sejmu Krajowego kadencji V, VI, VII (1882-1901).
Pochowany w podziemiach Katedry św. Jura we Lwowie.

</doc>
<doc id="1452290" url="https://pl.wikipedia.org/wiki?curid=1452290" title="Kabaret Afera">
Kabaret Afera

Afera – poznański kabaret. Powstał w 1994 roku. Nazwę zaczerpnął od akademickiego Radia „Afera” Politechniki Poznańskiej. W ramach kabaretu działa też grupa The Afers stylizowana na bigbitową grupę muzyczną z lat 60.
W repertuarze kabaretu znajdują się skecze, monologi oraz piosenki. Spośród tych pierwszych najbardziej znane są parodie programów telewizyjnych, takich jak: "Milionerzy" ("Miliarderzy"), "Na każdy temat" ("Prawie na każdy temat"), "Randka w ciemno", "Kropka nad i" ("Kreska nad ź"), a także skecze o komentatorach i o chłopie Macieju. Najpopularniejsze piosenki The Afers to: "Agata, daj mi buziaka", "Piosenka o konferansjerze", "Perfumy marki „Dym”", "Nie używaj brzydkich słów", "Spódniczki Mini".
Skład.
Pierwsze lata działalności.
Pierwotny skład kabaretu tworzyli: Robert Cecko, Krzysztof Kulpiński, Lidia Kulpińska, Sławomir Stawny, Wojciech Bernard, Jacek Łuczak, Janusz Juszczak. Współpracowali z nim także inni artyści, m.in.: Lucyna Winkel-Sobczak, Ewa Szumska, Adrianna Mańczak, Tomasz Grdeń, Przemysław Koczorowski.
Obecny skład.
Obecnie kabaret Afera tworzą:
Stroną muzyczną występów zajmują się Paweł Dampc, Grzegorz Kopala, Robert Łuczak, Marzena Osiewicz oraz Zbigniew Stelmasiak.

</doc>
<doc id="1452292" url="https://pl.wikipedia.org/wiki?curid=1452292" title="Rezerwat im. Bolesława Hryniewieckiego">
Rezerwat im. Bolesława Hryniewieckiego

Rezerwat im. Bolesława Hryniewieckiego – leśny rezerwat przyrody położony na zachodnim skraju uroczyska leśnego „Zaborów”, na terenie gminy miejskiej Podkowa Leśna, w powiecie grodziskim, w województwie mazowieckim. Został utworzony w 1977 r. z inicjatywy Witolda Tyrakowskiego. Zajmuje powierzchnię 24,17 ha (akt powołujący podawał 24,02 ha).
Obejmuje jeden z najstarszych drzewostanów dębowo-sosnowych na Mazowszu. Rosnące w nim starodrzewy liczą sobie około 200 lat. Mieszkają tu lisy, sarny, zające, nietoperze, wiewiórki, krety, gniazdują sójki, kukułki, dzięcioły i drozdy. Ponadto kowaliki, gile, zięby, widywano także myszołowy. W runie występują gatunki charakterystyczne dla świetlistej dąbrowy – pięciornik biały, miodunka wąskolistna, janowiec barwierski i konwalia majowa.
Rezerwat leży w granicach Warszawskiego Obszaru Chronionego Krajobrazu, w oddziałach leśnych Nadleśnictwa Chojnów. Nadzór sprawuje Regionalny Konserwator Przyrody w Warszawie.
Na mocy planu ochrony ustanowionego w 2012 roku obszar rezerwatu jest objęty ochroną czynną.
Rezerwat jest otwarty dla turystów, prowadzą przez niego trzy oznakowane piesze szlaki turystyczne (czerwony, żółty i zielony) oraz ścieżka rowerowa.

</doc>
<doc id="1452293" url="https://pl.wikipedia.org/wiki?curid=1452293" title="Rezerwat przyrody Zaborów im. W. Tyrakowskiego">
Rezerwat przyrody Zaborów im. W. Tyrakowskiego

Rezerwat przyrody Zaborów im. Witolda Tyrakowskiego – zamknięty dla ruchu turystycznego leśny rezerwat przyrody w Podkowie Leśnej utworzony 4 lipca 1984 na powierzchni 10,26 ha. Znajduje się w środku Lasu Nadarzyńskiego (Młochowskiego), przy drodze leśnej z Żółwina do Nadarzyna, ok. 3 km na płd.-wsch. od centrum Podkowy Leśnej. 
Chroni las grądowy z miejscami gniazdowania 26 gatunków ptaków, w tym tak rzadkich jak dzięcioł średni, dzięcioł czarny, muchołówka mała i grubodziób. Prócz nich żyją także: dzięcioł duży, krętogłów, pełzacz leśny, kowalik, sikora modra, sikora czarnogłowa, sikora bogatka. 18 gatunków ptaków gniazduje w dziuplach w licznych tu starych dębach, lipach i grabach.
Patronem rezerwatu jest Witold Tyrakowski (1915–1982) – przyrodnik, społecznik, działacz PTTK, autor ponad 20 publikacji o tematyce ochrony przyrody. Był inicjatorem stworzenia rezerwatów w Podkowie Leśnej: im. Hryniewieckiego i Parów Sójek oraz wielu pomników przyrody.

</doc>
<doc id="1452294" url="https://pl.wikipedia.org/wiki?curid=1452294" title="Stac Lee">
Stac Lee

Stac Lee (gael.: Stac Liath) – szara kolumna wysoka na 172 metrów jest jedną z wysp archipelagu St Kilda w północno-zachodniej części Szkocji. Wyspa wydaje się być białą a to ze względu na odchody głuptaków. Niezwykły Stac an Armin, znajdujący się nieopodal osiąga 196 metrów, co czyni ją najwyższą kolumną morską w Wielkiej Brytanii.
Na Stac Lee znajduje się sześć tysięcy gniazd głuptaków.
Co niezwykłe, na wyspie znajduje się również mały budynek zwany "bothy", który używany był przez mieszkańców pobliskiej wyspy Hirta podczas polowań na ptaki.
Martin Martin nazywał tę wyspę "Stac-Ly".

</doc>
<doc id="1452297" url="https://pl.wikipedia.org/wiki?curid=1452297" title="Boomtown Rats">
Boomtown Rats



</doc>
<doc id="1452303" url="https://pl.wikipedia.org/wiki?curid=1452303" title="Nakasendō">
Nakasendō

, również zwana , to jedna z pięciu arterii (zwanych wspólnie Gokaidō) w Japonii w okresie Edo łączących stolicę kraju z innymi prowincjami. Podróżowało nią wielu sławnych ludzi, np. poeta Bashō Matsuo. Znaczna liczba podróżujących (zwłaszcza kobiety) wybierała Nakasendō, gdyż podczas wędrówki przez nią nie trzeba było przeprawiać się przez żadną rzekę.
Droga prowadziła przez Alpy Japońskie (stąd jej japońska nazwa) oraz przez prowincje: Musashi, Kōzuke, Shinano, Mino i Ōmi. Na drodze istniało 69 oficjalnych stacji ("shukuba") oferujących podróżnym odpoczynek, nocleg, wyżywienie, usługi transportowe. Obecnie Nakasendō prowadzi przez prefektury: Saitama, Gunma, Nagano, Gifu i Shiga. Długość Nakasendō to około 530 km. W przeszłości przejście całej drogi zajmowało podróżnym od 18 do 20 dni.
Budowa Nakasendō.
Na początku okresu Edo w Japonii zachodziły istotne zmiany polityczne i ekonomiczne, zmieniał się system prawny oraz nastąpił szybki rozwój kultury i sztuki. Unowocześniono także prawie tysiącletni system dróg. „Pięć Dróg” zostało oficjalnymi traktami przeznaczonymi dla sioguna, daimyō oraz aby zapewnić siogunatowi Tokugawa sieć komunikacyjną, potrzebną do stabilizacji i rządzenia krajem. Jedną z tych dróg była Nakasendō biegnąca od Edo, siedziby rządu, przez centralne pasmo górskie na Honsiu, do Kioto stanowiącego siedzibę cesarza.
Do czasu ustanowienia systemu dróg Gokaidō, istniało wiele krótszych dróg łączących miasta na różnych dystansach. Kisoji (木曽路) była takim szlakiem, którego wszystkie jedenaście stacji stały się częścią Nakasendō (Kiso Kaidō). Nazwa Nakasendō jest używana do dziś. W przeszłości była zapisywana dwoma sposobami: 中山道 i 中仙道. Siogunat Tokugawa ustanowił zapis 中山道 jako oficjalną nazwę w 1716 roku.
Nakasendō współcześnie.
Jakkolwiek większa część trasy została bezpowrotnie utracona, kilka odcinków zachowało się do dziś w swojej oryginalnej formie. Najbardziej znany jest fragment w dolinie rzeki Kiso w prefekturach Nagano i Gifu. Około 8-kilometrowy odcinek pomiędzy Tsumago-juku a Magome-juku można pokonać pieszo w ciągu 2–3 godzin po odnowionym ishi-datami, w lesie, z widokami na liczne wodospady. Obie miejscowości zachowały tradycyjną architekturę zlokalizowaną wokół centralnej osi drogi.
Znaczna część Nakasendō nie istnieje już w swojej starożytnej formie, lecz wiele współczesnych dróg krajowych podąża tą trasą:

</doc>
<doc id="1452310" url="https://pl.wikipedia.org/wiki?curid=1452310" title="Chata Rainera">
Chata Rainera



</doc>
<doc id="1452314" url="https://pl.wikipedia.org/wiki?curid=1452314" title="Synagoga Neologiczna w Bratysławie">
Synagoga Neologiczna w Bratysławie

Synagoga Neologiczna w Bratysławie – została wzniesiona w 1893 roku według projektu Dezszo Milcha i znajdowała się na Starym Mieście w pobliżu Konkatedry świętego Marcina. Podczas II wojny światowej nie tylko uniknęła zniszczenia, ale reżim księdza Tiso planował przekształcić ją na muzeum żydowskie. Po wojnie służyła telewizji publicznej. Została zburzona w 1967 roku w związku z budową Nowego Mostu. Obecnie na jej miejscu znajduje się pomnik ku czci ofiar Holokaustu.

</doc>
<doc id="1452318" url="https://pl.wikipedia.org/wiki?curid=1452318" title="Hanna Barysiewicz">
Hanna Barysiewicz

Hanna Adamauna Barysiewicz, biał. Ганна Адамаўна Барысевiч, ros. Анна Адамовна Борисевич (ur. w Ihumeniu, zm. 23 lutego 2007 roku w Mińsku) – najstarsza, niezarejestrowana przez "Księgę rekordów Guinnessa" mieszkanka Białorusi. Do momentu śmierci była najstarszą mieszkanką w państwie i według mediów – na świecie. Przeżyła 118 lat i 281 dni.
Życiorys.
Hanna Barysiewicz urodziła się we wsi Buda pod Ihumeniem, w rodzinie chłopskiej Adama Nowickiego i jego drugiej żony, Józefy. Gdy miała szesnaście miesięcy (według innych danych cztery miesiące), zmarła jej matka. Ojciec ożenił się ponownie. Wychowaniem Hanny Barysiewicz zajmowały się starsza przyrodnia siostra i babcia.
Gdy Hanna Barysiewicz była dzieckiem, rodzina przeniosła się do Starego Kojczyna (obecnie rejon berezyński). Ojciec, Adam Nowicki, nabył od właściciela folwarku kawałek ziemi. W ramach zapłaty rodzina Nowickich pracowała na roli posiadacza ziemskiego. Hanna Barysiewicz nie uczęszczała do szkoły, nie umiała pisać i czytać:
W okresie pierwszej wojny światowej na froncie zginął starszy przyrodni brat Hanny Barysiewicz (syn Adama Nowickiego z pierwszego małżeństwa). W 1917 roku, w wieku 29 lat, wyszła za mąż za Ipalita Barysiewicza, członka sielsowietu. Urodziła siedmioro dzieci, z czego czworo zmarło we wczesnym dzieciństwie. Dorosłość osiągnęli Nina, Walancina i Jauhien. W 1937 roku aresztowano jej męża, którego władze radzieckie uznały za wroga ludu i zesłały na Syberię. Ipalit Barysiewicz zmarł w 1940 roku. W wywiadach Hanna Barysiewicz prawie o nim nie wspominała, nadmieniała jedynie, że mu wybaczyła. Ponownie za mąż nie wyszła.
W okresie kolektywizacji Hanna Barysiewicz podjęła pracę w kołchozie w Starym Kojczynie i pracowała w nim do emerytury. Podczas wojny niemiecko-radzieckiej rodzina Hanny Barysiewicz pomagała partyzantom. Stary Kojczyn, gdzie mieszkała, został zajęty przez okupantów niemieckich w 1941 roku, jednak niedługo po tym wieś została odbita przez oddziały partyzanckie. W 1965 roku, w wieku 77 lat, przeszła na emeryturę. W 1983 roku, w wieku 95 lat, przeprowadziła się do Mińska, do mieszkania swej córki Niny. Zmarła 23 lutego 2007 roku, pozostawiając troje dzieci, trzynaścioro wnuków, czterech prawnuków i czterech praprawnuków.
Rekord długowieczności.
Media zainteresowały się Hanną Barysiewicz w 2004 roku. Gdy kobieta wymieniała paszport, urzędnicy zwrócili uwagę na wiek petentki – 115 lat. Początkowo podejrzewano pomyłkę.
Przed wydaniem "Księgi rekordów Guinnessa" za 2007 rok strona białoruska wystawiła kandydaturę Hanny Barysiewicz jako rekordzistki długowieczności, jednak mieszkanka Białorusi została pominięta. Powodem tego były wątpliwości redaktorów wydawnictwa, którzy nie mieli zaufania do dokumentów wydawanych na terenie byłego ZSRR. W 2007 roku oficjalną rekordzistką długowieczności była 114-letnia mieszkanka Japonii, podczas gdy Hanna Barysiewicz miała wówczas 118 lat.
W 2007 roku imię Hanny Barysiewicz jako rekordzistki długowieczności zostało wpisane do "Księgi rekordów Rosji, państw WNP i krajów bałtyckich "Diwo"" ("Книгу рекордов России, стран СНГ и Прибалтики "Диво"").
Obecność w mediach.
Hanna Barysiewicz była bohaterką wielu wywiadów i programów radiowych i telewizyjnych o zasięgu ogólnokrajowym w kilku państwach od 2004 roku. Media próbowały odkryć "sekret" jej długowieczności, interesowano się kondycją zdrowotną bohaterki, dietą, poglądami i stosunkiem do świata.
Operacja oka.
Wiosną 2005 roku Hanna Barysiewicz była bohaterką programu w Radiu "Swaboda". Podczas emisji poruszono kwestie związane z jej zdrowiem. Nadmieniono między innymi, że kobieta traci wzrok. Program nie pozostał bez odzewu. Przypadkiem Barysiewicz zainteresowała się Alena Dzianisawa, kierownik białoruskiego przedsiębiorstwa "Alkon", specjalizującego się w produkcji urządzeń oftalmologicznych. Złożyła propozycję przeprowadzenia badań stanu zdrowia kobiety i przygotowania jej do operacji oczu. Badania wykazały, że biologiczny wiek 117-letniej Barysiewicz można oszacować na 75 lat. U pacjentki stwierdzono także kataraktę, co było przyczyną utraty wzroku. Operację przeprowadził Ihar Paszkin, kandydat nauk medycznych. Zaplanowano wszczepienie sztucznej soczewki. Trwający 25 minut zabieg został przeprowadzony charytatywnie w Mińskim Szpitalu Oftalmologicznym "Optimied". Sprawa operacji była szeroko komentowana w mediach jako ustalenie rekordu operowania najstarszej pacjentki na świecie. Zaplanowana została także operacja drugiego oka, jednak nie doszła do skutku z powodu śmierci Barysiewicz.
Styl życia.
Przyczyny swej długowieczności Hanna Barysiewicz dopatrywała się w swoim spokojnym charakterze i filozoficznym podejściu do życia. Nie skarżyła się na trudności i problemy i zapewniała, że w jej życiu było wiele dobrego. Barysiewicz nigdy nie stosowała żadnej diety. Spożywała zwykłe chłopskie, jak mówiła w wywiadach, jedzenie: skwarki, ziemniaki, mleko, jajka, śmietanę, masło oraz warzywa z ogródka. Nie paliła papierosów, alkoholu używała umiarkowanie, twierdziła, że nigdy w życiu nie upiła się. Do końca życia Hanna Barysiewicz zachowała jasność umysłu i dobrą pamięć.
Hanna Barysiewicz deklarowała przynależność do Kościoła rzymskokatolickiego i żałowała, że z powodu starości nie może uczęszczać do kościoła.
Barysiewicz jako świadek historii.
Dziennikarze interesowali się Hanną Barysiewicz jako świadkiem historii. Nazwana została w prasie białoruskiej "rówieśniczką trzech wieków" ("ровесница трех веков"). Wypytywano o jej stosunek do władz kolejnych ustrojów, Lenina, Stalina, Breżniewa. Zadawali także pytania o jej podejście do ówczesnej władzy białoruskiej. Kobieta zaznaczała w odpowiedzi powtarzalność historii. Ze wszystkich działaczy politycznych najbardziej szanowała Włodzimierza Lenina:
Uważała, że najlepszym okresem jej życia była epoka Breżniewa:
Miała ambiwalentny stosunek do prezydentury Alaksandra Łukaszenki i polityki realizowanej przez niego. Uważała, że władze rejonowe i miejskie oszukują obywateli, gdyż nie spełniają swych postulatów. Podczas wywiadu w mediach opozycyjnych w swoje sto siedemnaste urodziny, nawiązując do stosunku władz do weteranów wielkiej wojny ojczyźnianej, wyraziła pogląd o nierównym traktowaniu bohaterów wojny i zwykłych obywateli:
Hanna Barysiewicz sceptycznie odnosiła się pod koniec życia do hierarchii kościelnej. W wywiadach mówiła o upadku autorytetów władzy duchownej:

</doc>
<doc id="1452320" url="https://pl.wikipedia.org/wiki?curid=1452320" title="August Łoś">
August Łoś

August Ignacy Franciszek hr. Łoś z Grodkowa i Januszowic herbu Dąbrowa (ur. 9 grudnia 1829 we Lwowie – zm. 29 grudnia 1902 we Lwowie) – poseł na Sejm Krajowy Galicyjski i do Rady Państwa, działacz patriotyczny, właściciel Werchraty.
Życiorys.
Urodził się 9 grudnia 1829 roku we Lwowie. Dziedzic majątku Werchrata. Oficer armii austriackiej. W latach 1870–1876 był posłem na Sejm Krajowy Galicyjski. Gdy wybuchło powstanie styczniowe, nawiązał współpracę z Komitetem Lwowskim księcia Adama Sapiehy. Organizował dostawy broni i amunicji dla oddziałów działających w Lubelskim. Udzielał dużego wsparcia finansowego oraz zaopatrywał działające w Galicji lazarety i szpitale, przede wszystkim w Narolu, gdzie został zorganizowany szpital przez jego kuzynkę – Marię Łoś. Joanna Łoś została członkiem organizacji „Komitet Niewiast Polskich”, pomagającej powstańcom i opiekującej się rannymi. Funkcję swą pełniła bardzo gorliwie, na co zwracali uwagę powstańcy w swych wspomnieniach. W latach 1885–1897 August był posłem do Rady Państwa w Wiedniu. W latach 1877–1880 był prezesem rady powiatu rawskiego. Był delegatem Galicyjskiego Towarzystwa Kredytowego Ziemskiego, a następnie prezesem jej rady nadzorczej. Oprócz tego był członkiem rady nadzorczej kolei lokalnych wschodnio-galicyjskich. Zmarł we Lwowie 29 grudnia 1902 roku, a żona Joanna 8 lat wcześniej.
Rodzina.
Był synem Zygmunta Piotra hr. Łosia (1791-1839), właściciela Werchraty z Górnikami i Monasterskiem, Potoku i Teniatyska w powiecie żółkiewskim. Zygmunt został w 1825 wybrany z grona magnatów członkiem Stanów Galicyjskich. W tym samym roku poślubił w Rawie Ruskiej Annę ks. Woroniecką h. Korybut, córką Zuzanny z hr. Jaworskich-Bobroniczów h. Sas oraz Wincentego, wysokiego oficera w armii Księstwa Warszawskiego. Anna ks. Woroniecka secundo voto poślubiła Kaspra hr. Stadnickiego h. Szreniawa, oficera wojsk napoleońskich, syna Ignacego i Zofii Poletyłło h. Trzywdar. Zygmunt zmarł 3 maja 1839 roku w Zadarowie.
August Łoś poślubił 29 stycznia 1854 we Lwowie Joannę Ponińską h. Łodzia, właścicielkę dóbr Milatycze (pow. lwowski), córkę Jana i Emilii von Hippman h. wł.
August Łoś miał trzy siostry:
August i Joanna Łosiowie mieli czworo dzieci:

</doc>
<doc id="1452322" url="https://pl.wikipedia.org/wiki?curid=1452322" title="Cerkiew świętych Kosmy i Damiana w Cegiełce">
Cerkiew świętych Kosmy i Damiana w Cegiełce

Cerkiew świętych Kosmy i Damiana w Cegiełce () – klasycystyczna cerkiew greckokatolicka wzniesiona w 1816 roku we wsi Cegiełka. Obecnie jest cerkwią filialną należącą do parafii Petrová leżącej na terenie archieparchii preszowskiej. Do 2008 roku była główną świątynią parafii Cigeľka. Znajduje się po zachodniej stronie głównej drogi i otoczona jest cmentarzem.
Historia.
Obecna, murowana cerkiew stoi w miejscu wcześniejszej świątyni. Aby móc cały czas odprawiać nabożeństwa wokół drewnianej cerkwi wzniesiono nowe mury, przykryto je dachem i dopiero wtedy rozebrano znajdującą się w środku stary budynek. Nową świątynię poświęcił 17 listopada 1816 roku dziekan bardejowski Ján Zavacký. W 1890 roku proboszczem w Cegiełce został Štefan Gojdič ojciec dwuletniego wówczas Piotra Gojdiča późniejszego biskupa, męczennika i błogosławionego. W 1900 roku cerkiew przeszła gruntowny remont. W 1911 roku w cerkwi swoją pierwszą Boską Liturgię odprawił Piotr Gojdič, który po otrzymaniu 27 sierpnia święceń kapłańskich został oddelegowany do pełnienia posługi w swojej rodzinnej parafii, którą sprawował do 1912 roku. 7 marca 1963 roku świątynia została uznana za zabytek, a w 1964 przeszła kolejny remont.
Opis.
Murowana cerkiew świętych Kosmy i Damiana w Cegiełce jest przykładem tzw. cerkwi józefińskiej wybudowanej wg jednego z projektów typowych "Landspfarrkirche" dostosowanego do potrzeb grekokatolików. Świątynia jest orientowana, jednonawowa i trójdzielna. Jedyne wejście prowadzi do znajdującego się od zachodu babińca na planie kwadratu, nad którym wzniesiona jest wieża z lizenami w narożnikach. Nawa ma plan prostokąta a w jej ścianach bocznych znajdują się po dwa okna. Prezbiterium jest nieznacznie węższe od nawy i zakończone półkoliście. Doświetlone jest przez dwa okna, po jednym z prawej i lewej strony oraz niewielkie wole oko umieszczone w ścianie na osi świątyni. Nawa i prezbiterium przykryta jest dwuspadowym dachem, zaś wieża dachem namiotowym. Zarówno na dachu wieży, prezbiterium oraz pośrodku nawy umieszczono hełmy w kształcie bani z latarnią zwieńczoną makowicą oraz kutym żelaznym krzyżem. 
Wewnątrz nawa i prezbiterium przykryte są płaskim stropem. Oddzielone są od siebie czterorzędowym ikonostasem. 

</doc>
<doc id="1452335" url="https://pl.wikipedia.org/wiki?curid=1452335" title="Świadkowie Jehowy na Madagaskarze">
Świadkowie Jehowy na Madagaskarze

Świadkowie Jehowy na Madagaskarze – społeczność wyznaniowa na Madagaskarze, należąca do ogólnoświatowej wspólnoty Świadków Jehowy, licząca w 2022 roku 35 748 głosicieli, należących do 826 zborów. Na dorocznej uroczystości Wieczerzy Pańskiej w 2022 roku zebrało się 129 313 osób. Działalność miejscowych głosicieli koordynuje Biuro Oddziału w Ivato koło Antananarywy.
Historia.
Początki.
W roku 1925 na wyspie rozpoczęto działalność ewangelizacyjną. We wrześniu 1933 roku do portowego miasta Toamasina z Południowej Afryki przez Mauritius przyjechało dwóch misjonarzy – Robert Nisbet i Bert McLuckie, którzy rozpowszechniali publikacje Świadków Jehowy w języku francuskim. Niektórzy zaprenumerowali proponowane przez nich czasopisma „Strażnica” i „Złoty Wiek” (obecnie „Przebudźcie się!”).
Rozwój działalności.
W październiku 1955 roku, po kongresie pod hasłem „Tryumfujące Królestwo”, który odbył się w Paryżu, do portowej Toamasiny, a następnie do Tananarywy (obecnie Antananarywa) przybyli dwaj pionierzy specjalni z Francji – Adam Lisiak, były górnik polskiego pochodzenia, oraz Edouard Marlot. Ponieważ w tym czasie we Francji i jej terytoriach zależnych „Strażnica” była zakazana, proponowali czasopismo „Przebudźcie się!”. Prowadzili działalność kaznodziejską i zakładali studia biblijne, a w pobliskiej szkole, w bezpłatnie wynajmowanej sali urządzali zebrania zborowe.
W roku 1955 rozpoczęto na Madagaskarze regularną działalność kaznodziejską, którą nadzorowało Biuro Oddziału na Mauritiusie. W 1956 roku pierwszym rdzennym Świadkiem Jehowy został Rabehasy Noël. W 1956 roku do działalności włączali się kolejni. Latem 1956 roku ośmioosobowa grupa zgłosiła prośbę o utworzenie zboru Świadków Jehowy w Tananarywie. Wkrótce rozpoczęto studium biblijne z Razanaboahangy Narcisse, która w 1959 roku została ochrzczona i podjęła służbę pionierską. Po pewnym czasie została ona żoną Edouarda Marlota. Lisiak i Marlot usługiwali na Madagaskarze do roku 1970, gdy po nakazie opuszczenia wyspy przez zagranicznych misjonarzy skierowano ich na Reunion.
W roku 1957 przyjechało do kraju małżeństwo z Francji, Gilberte i Antoine Branca, którzy zostali skierowani do Tananarywy. Gilberte była absolwentką 24 klasy Biblijnej Szkoły Strażnicy – Gilead, a jej mąż później również ukończył to szkolenie. Do współpracy przyjechała też Simone Berclaz – szwajcarska współwyznawczyni.
W 1959 roku najwyższa liczba głosicieli wyniosła 41. W tym też roku Madagaskar odwiedził Nathan H. Knorr, prezes Towarzystwa Strażnica, by osobiście udzielić zachęt.
W latach 1959–1962 nadzór nad działalnością tutejszych Świadków Jehowy przejęło Biuro Oddziału we Francji. W roku 1960 z Francji przybyli Henriette i Florent Chabotowie, którzy prowadzili działalność kaznodziejską na północy wyspy, w mieście Diégo-Suarez (obecnie Antsiranana). W roku 1961 do około 75 działających głosicieli dołączyli współwyznawcy z Kanady, Irene i Lavala Carbonneau, w styczniu 1962 roku pionierzy Veera i Raima Kuokkanen – fińscy współwyznawcy, a w kwietniu misjonarze ze Stanów Zjednoczonych – Thelma i Samuel Gilmanowie.
W 1963 roku liczba głosicieli przekroczyła 100 osób. W tym roku współwyznawców odwiedził Milton G. Henschel, który spotkał się z misjonarzami i pionierami specjalnymi. W 1963 roku na Madagaskarze utworzono samodzielne Biuro Oddziału. Sługą oddziału został zamianowany Raimo Kuokkanen. Początkowo biuro znajdowało się w wynajętym domu, w którym mieszkali też misjonarze.
Drukowanie literatury w języku malgaskim.
Do roku 1963 Świadkowie Jehowy na Madagaskarze posługiwali się prawie wyłącznie publikacjami w języku francuskim. W języku malgaskim były dostępne jedynie pojedyncze traktaty i broszura „Ta dobra nowina o królestwie” wydana w roku 1959. Gdy uzyskano zezwolenie na wydawanie „Strażnicy Zwiastującej Królestwo Jehowy” w języku malgaskim, tłumaczeniem z francuskiego zajęła się malgaska wyznawczyni Rasoamalala Louise. Pracowała w swoim domu, wszystkie tłumaczone teksty zapisując ręcznie. Następnie w Biurze Oddziału w Antynanarywie Veera Kuokkanen przepisywała przetłumaczony tekst na matryce, które odbijano na powielaczu.
Od września 1963 roku „Strażnica” w języku malgaskim ukazała się jako miesięcznik, zawierając tylko artykuły do studium. Pierwszy numer ukazał się w nakładzie około 600 egzemplarzy. Po kilku miesiącach pozyskiwania prenumeratorów malgaska edycja osiągnęła nakład 3000 egzemplarzy. Później druk przejęło szwajcarskie Biuro Oddziału, a w roku 2000 „Strażnica” w języku malgaskim ukazywała się jako dwutygodnik, drukowany w Wielkiej Brytanii, w nakładzie ponad 26 tysięcy egzemplarzy. Pod koniec roku 1963 w języku malgaskim opublikowano książkę „Niech Bóg będzie prawdziwy”.
W roku 1964 powstały dwa kolejne zbory. Trzy zbory na Madagaskarze zaczął odwiedzać wraz ze swoją żoną pierwszy nadzorca podróżujący w kraju, Laval Carbonneau. Po nim obowiązki obwodu pełnił Raimo Kuokkanen odwiedzający zbory wraz z żoną. Przez pewien czas Raimo Kuokkanen usługiwał, zarówno w charakterze nadzorcy obwodu, jak i okręgu, a także pracował w Biurze Oddziału. Później pierwszym malgaskim nadzorcą obwodu został Rajaobelina Célestin.
W połowie lat 60. XX wieku Świadkami Jehowy zostali pierwsi tamtejsi Hindusi. Z wierzeniami Świadków Jehowy na Madagaskarze zapoznał się Dirajlal Bagvandjee, który po nakazie wyjazdu misjonarzy w roku 1970 wyjechał do Kenii, a później w Indiach usługiwał w Komitecie Oddziału. W marcu 1966 roku na Madagaskar skierowano dwie pochodzące z Niemiec, misjonarki Margarita Königer i Gisela Hoffmann oraz innych, których kierowano do dalszych miast. Jednak począwszy od roku 1967 przestano wpuszczać do kraju kolejnych misjonarzy. W 1970 roku zanotowano liczbę 469 głosicieli.
Zakaz działalności.
5 czerwca 1970 roku nakazano misjonarzom stawić się w urzędzie służby bezpieczeństwa. Mimo posiadania przedłużonych kilka dni wcześniej ważnych wiz nakazano im opuszczenie kraju, a same wizy anulowano. Do 20 czerwca 1970 roku wyspę opuściło 20 misjonarzy Świadków Jehowy. Większość z nich udała się do Kenii. Obywatele francuscy wyjechali na wyspę Reunion.
8 sierpnia 1970 roku w gazecie „Official Journal of the Malagasy Republic” poinformowano o zakazie działalności Świadków Jehowy („Dziennik Urzędowy Republiki Malgaskiej” 8 sierpnia 1970, dekret nr 70-431). W roku 1971 liczba głosicieli w kraju spadła o 12%. Zebrania zaczęto organizować w małych grupach po 3-4 rodziny. Stopniowo liczba obecnych zaczęła rosnąć. W kraju utworzono komitet, który wspierał miejscowych głosicieli oraz utrzymywał łączność z Ciałem Kierowniczym. Jednak sam zakaz działalności nie był rygorystycznie wprowadzony przez władze.
Wkrótce wizytę na Madagaskarze jako nadzorca strefy złożył Milton Henschel z Biura Głównego Towarzystwa Strażnica. Zaproszono dwóch malgaskich głosicieli na szkolenie na szkolenie do Biura Głównego, a Andriamasy Théodore, pionier specjalny, został skierowany do Szkoły Gilead. W czasie zakazu działalności organizowano zgromadzenia okręgowe i obwodowe w lasach, gdzie spotykało się niekiedy nawet 1500 osób. W roku 1972 w wynajętym mieszkaniu utworzono biuro i skład literatury dla 11 zborów. W roku 1973 nadzorca strefy – André Ramseyer odwiedził wyspę i zachęcił głosicieli do bardziej otwartej działalności. Rok później na Madagaskarze działalność kaznodziejską prowadziło 613 głosicieli. W roku 1978 w kongresach pod hasłem „Zwycięska wiara” uczestniczyło 1790 osób.
Ponowna rejestracja i rozwój działalności.
Pod koniec 1983 roku złożono podanie o zalegalizowanie działalności jako stowarzyszenie kulturalne. 24 lutego 1984 roku "Stowarzyszenie Świadków Jehowy" otrzymało osobowość prawną, co jednak nie znaczyło, że uchylono zakaz działalności Świadków Jehowy. W kwietniu 1984 na wyspie działalność prowadziło 1708 głosicieli, a 8977 osób uczestniczyło w uroczystości Wieczerzy Pańskiej. W 1987 roku na Madagaskar powrócili pierwsi zagraniczni misjonarze, w tym również Raimo Kuokkanen, który został koordynatorem oddziału oraz Dirajlal Bagvandjee, który został członkiem Komitetu Oddziału. W 1991 roku nowa najwyższa liczba głosicieli wyniosła 4005.
Od roku 1972 do 1987 na biuro i skład literatury wystarczało mieszkanie prywatne. Później wynajęto w tym celu dom. W kwietniu 1993 roku rozpoczęto budowę nowej siedziby biura, którą nadzorował Walter Elkow, sługa międzynarodowy z Kanady. Nowy kompleks budynków Biura Oddziału oddano do użytku 7 grudnia 1996 roku. W uroczystym otwarciu uczestniczyło 668 długoletnich głosicieli, a następnego dnia 7785 osób wysłuchało okolicznościowego wykładu – wygłoszonego na działce nazwanej "Gileada", zakupionej z myślą o budowie Sali Zgromadzeń.
W roku 1993 do kraju przyjechało sześciu absolwentów filii Szkoły Gilead w Niemczech. Otworzono dla nich dom misjonarski w Toamasinie. W 1993 roku wniesiono podanie o legalizację związku wyznaniowego Świadków Jehowy. 4 października 1994 roku działalność została prawnie zalegalizowana.
W 1997 roku Biuro Oddziału udzieliło pomocy poszkodowanym po przejściu cyklonu "Gretelle". W 1999 roku członkami Komitetu Oddziału byli: Eleha, Raimo Kuokkanen i Dirajlal Bagvandjee. W roku 1999 zanotowano liczbę 10 346 głosicieli, należących do 253 zborów i grup, podzielonych na 17 obwodów. W 2003 roku wydano Chrześcijańskie Pisma Greckie w Przekładzie Nowego Świata (Nowy Testament) w języku malgaskim, a w 2008 roku całą Biblię, którą do roku 2021 wydrukowano w nakładzie ponad 370 000 egzemplarzy.
W roku 2007 działało 18 748 Świadków Jehowy, a na uroczystości Wieczerzy Pańskiej ("Pamiątce") zebrało się 101 165 osób.
W 2008 roku przekroczono liczbę 20 000 głosicieli. W roku 2011 na "Pamiątce" zebrało się 123 508 osób (ok. 0,7% mieszkańców kraju). W 2012 roku zanotowano liczbę 26 503 głosicieli, a w roku 2014 – 29 963.
24 stycznia 2015 roku nastąpiło uroczyste otwarcie rozbudowanego Biura Oddziału w którym uczestniczył Mark Sanderson członek Ciała Kierowniczego oraz delegacje z 15 krajów. Wiele działów otrzymało większe pomieszczenia, a ponadto utworzono w nim nowe studia dla Działu Nagrań Dźwiękowych i Filmów Wideo oraz Działu Tłumaczeń Języka Migowego, a także rozpoczęto przygotowywanie publikacji drukowanych pismem Braille’a. Program z uroczystości otwarcia był transmitowany do Sal Zgromadzeń i Sal Królestwa, dzięki czemu skorzystały z niego 28 683 osoby.
Od 18 do 20 sierpnia 2017 roku w stolicy odbył się kongres specjalny pod hasłem „Nie poddawaj się!” z udziałem delegacji z Kenii, Majotty, Malawi, Mauritiusa, Mozambiku, Południowej Afryki, Reunionu, Stanów Zjednoczonych i Zambii.
W latach 2008–2017 na Madagaskar przeniosło się ponad 70 głosicieli i pionierów z 11 krajów (z Czech, Francji, Gwadelupy, Kanady, Luksemburga, Niemiec, Nowej Kaledonii, Stanów Zjednoczonych, Szwajcarii, Szwecji i Wielkiej Brytanii), aby prowadzić działalność kaznodziejską. W tym samym celu niektórzy miejscowi głosiciele przenieśli się w bardziej odległe zakątki kraju. Świadkowie Jehowy z Francji będący lekarzami bezpłatnie zapewnili podstawową opiekę medyczną dla Świadków Jehowy na Madagaskarze. Udzielili im również szkolenia jak dbać o ochronę swojego zdrowia.
We wrześniu 2019 roku delegacja z Madagaskaru wzięła udział w kongresie międzynarodowym pod hasłem „Miłość nigdy nie zawodzi!” w Johannesburgu. W 2020 roku osiągnięto liczbę 38 430 głosicieli.
16 października 2021 roku Anthony Morris, wówczas członek Ciała Kierowniczego Świadków Jehowy, w nagranym wcześniej przemówieniu, ogłosił wydanie wersji elektronicznej zrewidowanego Pisma Świętego w Przekładzie Nowego Świata w języku malgaskim. W związku z pandemią COVID-19 zorganizowano specjalne zebrania w trybie wideokonferencji, z których skorzystało 58 986 osób. Na Madagaskarze tym językiem posługuje się około 40 000 głosicieli.
W styczniu 2022 roku zorganizowano pomoc humanitarną dla poszkodowanych przez powodzie, a w lutym 2022 roku dla poszkodowanych przez cyklon Batsirai.
W czerwcu 2021 roku ukończono budowę ośrodka szkoleniowego.
Zebrania zborowe i kongresy regionalne organizowane są w językach: antakarana, malgaskim, malgaskim migowym, francuskim, tandroy i vezo. Na Madagaskarze funkcjonuje 265 Sal Królestwa. Świadkowie Jehowy organizują specjalne kampanie ewangelizacyjne w rejonach, gdzie nie ma głosicieli.
Miejscowe Biuro Oddziału nadzoruje tłumaczenie literatury biblijnej na język malgaski, antankarana, tandroy i vezo.

</doc>
<doc id="1452340" url="https://pl.wikipedia.org/wiki?curid=1452340" title="Camden (New Jersey)">
Camden (New Jersey)

Camden – miasto w Stanach Zjednoczonych, w stanie New Jersey, nad rzeką Delaware, tuż na wschód od Filadelfii; siedziba administracyjna hrabstwa Camden. Zaliczane do obszaru metropolitalnego Filadelfia-Camden-Wilmington. W 2000 roku liczyło prawie 80 tys. mieszkańców.
Camden zostało założone w 1626 roku. Prawa miejskie otrzymało 13 lutego 1828 roku. Miejscowość była częścią hrabstwa Gloucester aż do 13 marca 1844 roku, kiedy utworzono nowe hrabstwo Camden.
Camden jest jednym z najbiedniejszych miast w Stanach Zjednoczonych. Około 40% mieszkańców żyje poniżej granicy ubóstwa. W 2008 roku Camden odnotowało najwyższy wskaźnik przestępczości w kraju (2333 brutalnych przestępstw na 100 tys. mieszkańców, podczas gdy średnia krajowa to 455 na 100 tys. mieszkańców). W mieście rozwinął się przemysł stoczniowy, elektrotechniczne, chemiczny oraz elektroniczny.
W mieście znajduje się okręt-muzeum USS New Jersey (BB-62).

</doc>
<doc id="1452341" url="https://pl.wikipedia.org/wiki?curid=1452341" title="Parafia św. Jana Chrzciciela w Świeciechowie Dużym">
Parafia św. Jana Chrzciciela w Świeciechowie Dużym

Parafia św. Jana Chrzciciela w Świeciechowie Dużym – parafia Kościoła Polskokatolickiego w RP, położona w dekanacie warszawsko-łódzkim diecezji warszawskiej. Parafia licząca około tysiąca wiernych i jest jedną z najliczniejszych placówek Kościoła Polskokatolickiego w RP. Msze św. sprawowane są w niedziele i święta o godz. 9:30 i 11:30.
Historia.
Parafia polskokatolicka (ówcześnie kościół ten nazywał się Polskim Narodowym Kościołem Katolickim) w Świeciechowie Dużym powstała w 1928. Właśnie wtedy ks. Lorentz, ówczesny kapłan Kościoła rzymskokatolickiego zainspirowany nauką kościoła narodowego, w kwietniową niedzielę wygłosił kazanie, w którym skrytykował dziedziców za to, że zmuszają swoich podwładnych, aby chodzili co niedzielę do kościoła, a sami nie chodzą. 
W parę dni później do parafii w Świeciechowie przybył rzymskokatolicki dziekan wraz z kilkoma księżmi, ażeby zabrać ks. Lorentza, a parafię obsadzić nowym proboszczem. Parafianie stawili opór kościelnym dygnitarzom. Do Świeciechowa zaczęły przyjeżdżać różne delegacje świeckie i duchowne, misjonarze poczęli gromić w kazaniach zbuntowanych parafian, a zwłaszcza ich proboszcza. Celem powstrzymywania szerzącej się w Świeciechowie idei Kościoła Narodowego zaczęto wysyłać każdemu narodowcowi pismo „Rycerz Niepokalanej”, w którym szkalowano w najbardziej ohydny sposób nie tylko księży, ale i tych wyznawców, którzy odeszli od Rzymu. Sołtysi, którzy byli zobowiązani doręczać odbiorcom pismo, palili je.
Mimo że narodowcy stanowili bezwzględną większość, musieli jednak ustąpić przed prawem. Ks. Lorentz opuścił plebanię i zamieszkał u jednego z wyznawców. Równocześnie, dnia 24 czerwca 1928, to jest w dzień św. Jana Chrzciciela, na placu Jana Sobolewskiego zbudowano ołtarz w celu odprawiania tam Mszy św. i innych nabożeństw. Był to początek parafii Polskiego Narodowego Kościoła Katolickiego. Postanowiono przerobić remizę strażacką na miejsce kultu i rozpoczęto odprawianie nabożeństw. Nie trwało to długo, wkrótce ponowny cios spadł na narodowców. Związek Strażacki zażądał zwrotu remizy. Wobec tego postanowiono wybudować nową remizę i w ciągu dwóch tygodni pracę ukończono.
Dopiero po wyzwoleniu rozpoczęła się normalna praca duszpasterska w Świeciechowie. Wojna, okupacja, wspólne niedole zbliżyły wyznawców obu Kościołów do siebie. W latach 70. ubiegłego wieku z ogromnym nakładem pracy i zaangażowania parafian, wybudowano nową świątynię. Od października 2006, parafia ma nowego proboszcza ks. Marcina Dębskiego. 29 czerwca 2008 parafia obchodziła 80. rocznicę powstania; w uroczystości jubileuszowej udział wzięli m.in. bp prof. dr hab. Wiktor Wysoczański i ks. inf. Ryszard Dąbrowski. 
19 maja 2010 w wyniku powodzi Świeciechów został zalany przez Wisłę, która przerwała wały ziemne. Szczególnie dotkliwe kataklizm odczuła parafia św. Jana Chrzciciela w Świeciechowie, do połowy zalany został kościół, a prawie całkowitemu zniszczeniu uległy budynki parafialne. Tego samego dnia bp prof. dr hab. Wiktor Wysoczański wystosował apel do wiernych Kościoła o zbiórkę pieniężną dla wszystkich poszkodowanych. 
Schola parafialna.
Od 2006 przy parafii działa schola parafialna. Do jej powstania przyczynił się były wikariusz parafii – ks. Kamil Wołyński. Grupa liczy ok. 11 osób i uczestniczy nabożeństwach. 25 stycznia 2007 schola zdobyła 1. miejsce w przeglądzie kolęd i pastorałek, jaki odbył się w Centrum Kultury w Józefowie nad Wisłą.
Terytorium.
Do parafii należą następujące miejscowości:
W pobliskiej miejscowości Świeciechów Poduchowny znajduje się siedziba parafii rzymskokatolickiej pod wezwaniem św. Małgorzaty, w dekanacie Urzędów archidiecezji lubelskiej. 

</doc>
<doc id="1452345" url="https://pl.wikipedia.org/wiki?curid=1452345" title="Arkadia (symbol)">
Arkadia (symbol)

Arkadia – fikcyjna kraina, uważana przez poetów za krainę wiecznego szczęścia – ziemski raj, symbol wyidealizowanej krainy spokoju, ładu, sielankowej, wiecznej szczęśliwości i beztroski.
Symbol Arkadii w literaturze.
Arkadia, jako kraina szczęśliwości, pozbawiona trosk i chorób została po raz pierwszy przedstawiona w "Bukolikach" Wergiliusza. Za sprawą romansu pasterskiego "Arkadia" włoskiego poety Jacopa Sannazzara z 1504, rodzaj alegorycznej powieści stał się popularną formą, toposem w literaturze europejskiej. W 1590 roku sir Philip Sidney napisał romans "Arkadia". W 1607 zaś ukazał się pierwszy tom wpływowej powieści „rustykalnej” w konwencji arkadii pasterskiej "Astrea" Honoré d'Urfé.
W literaturze nowożytnej symbol Arkadii często sprowadzał się do domu, w którym panuje spokój i harmonia. W literaturze polskiej motyw Arkadii przejawia się u Adama Mickiewicza w "Panu Tadeuszu" (obraz Soplicowa), Cypriana Kamila Norwida w wierszu "Moja piosnka II" (utracona ojczyzna), Bolesława Prusa w "Lalce" (Zasławek), Bruno Schulza w "Sklepach cynamonowych" (świat widziany oczami dziecka) oraz u Czesława Miłosza w "Dolinie Issy", gdzie utracona ziemia została przyrównana do Arkadii.
Arkadia jako symbol pojawiała się również w pracach Plauta, Pliniusza, Persjusza i Rabelais’go odnośnie do zwierząt arkadyjskich. O Arkadii pisze także w swoim cyklu "Ulysses Moore", Pierdomenico Baccalario,
Symbol Arkadii w sztuce.
Motyw Arkadii podejmowany był przez malarzy. Występowała jako symbol szczęśliwego życia często w połączeniu z symbolem przemijającego życia – trupią czaszką. Zestawienie symboli oznaczało, iż w każdym, nawet idealnie szczęśliwym życiu, śmierć jest tym, co nieuniknione.
Włoski malarz Bartolomeo Schedoni (1559-1615) na swoim obrazie umieścił sentencję łacińską "et in Arcadia ego" (i ja (żyłem) w Arkadii), której znaczenie było często podejmowane przez innych późniejszych malarzy.
Motyw Arkadii przedstawiany był również przez innych malarzy:

</doc>
<doc id="1452354" url="https://pl.wikipedia.org/wiki?curid=1452354" title="Syncope (album)">
Syncope (album)

Syncope jest trzecim albumem zespołu aggrotech Tactical Sekt. Został wydany w 2006. 
Lista utworów.
Wszystkie piosenki zostały napisane i wykonane przez Anthony`ego Mather`a.

</doc>
<doc id="1452355" url="https://pl.wikipedia.org/wiki?curid=1452355" title="Tactical Sekt">
Tactical Sekt

Tactical Sekt jest zespołem wykonującym muzykę aggrotech założonym w 2002. Ich muzyka wyróżnia się mocnym, donośnym, mrocznym electro-industrialnym brzmieniem.
Historia.
Tactical Sekt został wymyślony przez Anthony`ego Mathera w 2002–2003. Mather posiadał doświadczenie z muzyką electro-industrial ze swojego poprzedniego zespołu, Aslan Faction. Kiedy Aslan Faction wydał swój ostatni album, "Sin-Drome of Separation" w 2003, Anthony miał już kilka pomysłów odnośnie do bardziej tanecznej muzyki, na przykładzie Hocico i Suicide Commando.
Tactical Sekt zaczął koncertować systematycznie w tym samym czasie co Aslan Faction. Po tym jak Aslan Faction przestał występować na żywo i nagrywać nowy materiał, Mather zdecydował się poświęcić się grupie Tactical Sekt. Płyta Geneticide została wkrótce opublikowana w marcu 2003.
Krótko po wydaniu Geneticide, Tactical Sekt wydał swoją kolejną płytę Burn Process. Muzyka oraz atmosfera zespołu zdecydowanie posunęła się w kierunku euro trance.
W ciągu kilku następnych lat, Tactical Sekt często występował na żywo oraz wykonywał remiksy dla innych zespołów.
W kwietniu 2006, nowy album ujrzał światło dzienne - Syncope. Normalnie album zawierał 12 utworów. Limitowana edycja posiadała drugą płytę zawierającą nigdy wcześniej nieopublikowane piosenki, większość z okresu nagrywania albumu Geneticide.

</doc>
<doc id="1452357" url="https://pl.wikipedia.org/wiki?curid=1452357" title="Ay, Ay Herr Kapitän">
Ay, Ay Herr Kapitän

Ay, Ay Herr Kapitän – czterdziesty czwarty album niemieckiej grupy muzycznej Die Flippers z 2008 roku.

</doc>
<doc id="1452358" url="https://pl.wikipedia.org/wiki?curid=1452358" title="Dom pod Trąbami w Płocku">
Dom pod Trąbami w Płocku

Dom pod Trąbami w Płocku – dawna płocka kanonia, dobudowana w końcu XIV wieku do muru obronnego. Północny szczyt budynku przylegał do bramy wyszogrodzkiej. W XIV w. wybudowano w nim obszerne piwnice, połączone z domem, które aż do XX wieku wykorzystywano do przechowywania żywności. W 1717 r. budynek został zaadaptowany na Wyższe Seminarium Duchowne, utworzone przez biskupa Ludwika Załuskiego. W 1782 r. seminarium przeniesiono do opuszczonego opactwa benedyktynów.
W południowej ścianie szczytowej widoczny jest zarys muru obronnego, który w pobliżu łączył się z murami zamku. Wyżej, w półokrągłym zwieńczeniu, znajduje się herb Trąby z koroną barona i kapeluszem biskupim Aleksandra Dziewałtowskiego.
Dom pod Trąbami stoi przy początku ul. Mostowej, nieopodal placu Gabriela Narutowicza. Przed budynkiem znajduje się pomnik biskupa Leona Wetmańskiego, zamordowanego w 1941 r. w obozie Soldau.

</doc>
<doc id="1452361" url="https://pl.wikipedia.org/wiki?curid=1452361" title="Lika">
Lika

Lika – kraina historyczno-geograficzna w południowo-zachodniej Chorwacji.
Geografia.
Lika jest położona pomiędzy pasmem górskim Welebit (na zachodzie) a Plješevicą i Kapelą (na wschodzie). Administracyjnie należy do następujących żupanii: licko-seńskiej, szybenicko-knińskiej i zadarskiej.
Większość obszaru Liki zbudowana jest z wapieni i dolomitów. Na wysokości bezwzględnej wahającej się w przedziale 500–700 m n.p.m. znajdują się liczne polja: Ličko, Gacko, Krbavsko, Koreničko i Lapačko. Największe rzeki to Lika i Gacka. W ich dorzeczach utworzono jeziora zaporowe. Jedynymi naturalnymi jeziorami są natomiast Jeziora Plitwickie. Welebit, oddzielający Likę od Morza Adriatyckiego, ma znaczący wpływ na jej klimat. Dominuje tu klimat górski i kontynentalny. Najwięcej opadów notuje się jesienią i wiosną. W zimie opady śniegu są wysokie, a śnieżna pokrywa utrzymuje się przez ponad 70 dni w roku. Najcieplejszym miesiącem jest sierpień (20,7 °C). Wskaźnik lesistości Liki wynosi ok. 45%. Większość lasów porasta wschodnią część Liki.
Znajdują się tu złoża boksytu, gipsu i barytu. Gospodarka oparta jest m.in. na przemyśle chemicznym, drzewnym, metalowym, spożywczym i tekstylnym oraz na turystyce. Uprawia się tu zboża i warzywa oraz hoduje owce i bydło.
Przez Likę przebiega autostrada A1 łącząca Zagrzeb ze Splitem. Drogą komunikującą wnętrze regionu z krajowymi szlakami transportowymi jest trasa Brinje – Žuta Lokva – Otočac – Gospić – Gračac – Knin. Funkcjonuje również linia kolejowa łącząca Likę z Dalmacją.
Najważniejsze miejscowości regionu to Gospić, Otočac, Gračac, Lički Osik, Korenica, Donji Lapac i Perušić.
Historia.
Pierwszymi znanymi mieszkańcami Liki było w czasach starożytnych plemię Japodi, które zostało podbite przez Cesarstwo Rzymskie.
We wczesnym średniowieczu Lika została zasiedlona przez plemiona chorwackie. Powstały żupanie Lika, Gacka i Krbava. W późniejszym okresie utworzono także następujące żupanie: Brinjska, Buška, Hotučka, Lapačka, Nebljuška, Odorjanska i Unska. W 1185 roku utworzono diecezję krbavską z siedzibą w dzisiejszej Udbinie.
Od XIV do połowy XVI wieku lokalną władzę sprawowały rody Bribirskich, Frankapanów, Kurjakoviciów i Mogoroviciów. Obok ludności słowiańskiej Lika była zamieszkiwana także przez ludy o rodowodzie romańskim. Region był celem najazdów osmańskich. W 1493 roku stoczono bitwę na Krbavskim Polu. Nastąpiła masowa migracja miejscowej ludności do innych części Chorwacji, na obszar dzisiejszej Słowenii i na Węgry. Pod panowaniem osmańskim nastąpił podział na zmilitaryzowane muzułmańskie miasta i chrześcijańskie tereny wiejskie.
W wyniku V wojny austriacko-tureckiej kontrolę nad Liką przejęło Cesarstwo Austrii. W 1712 roku Lika stała się częścią administrowanej wojskowo Krajiny (1712). Była obszarem zacofanym gospodarczo. W XVII i XVIII wieku nastąpiła seria buntów ludowych. W tym okresie wyróżnia się 5 głównych miejscowych grup etnicznych: Chorwatów, Gorani, Wołochów, Buniewców i nawróconych chrześcijan. Do XIX wieku nastąpił etniczny podział na Chorwatów i Serbów.
W latach 1809–1813 Lika znalazła się pod panowaniem francuskim, a następnie wróciła pod władzę habsburską. W 1881 roku nastąpiło zjednoczenie Liki z Trójjedynym Królestwem Chorwacji, Slawonii i Dalmacji w związku z jej przejściem pod administrację cywilną. Utworzono komitat Lika-Krbava.
W trakcie II wojny światowej miała miejsce włoska okupacja. Od lipca 1941 roku działał ruch antyfaszystowski, który w wyniku udanego powstania częściowo wyzwolił Likę. Toczyła się również wojna domowa pomiędzy komunistami, ustaszami i czetnikami. Pełne wyzwolenie odbyło się na przełomie marca i kwietnia 1945 roku.
Po zakończeniu wojny ze względu na ciężkie warunki gospodarcze nastąpiło znaczne wyludnienie Liki – z 146 816 mieszkańców w 1953 roku liczba mieszkańców zmalała do 105 331 w 1971 roku. Część miejscowej ludności serbskiej opowiadała się za ideą Wielkiej Serbii. W 1991 roku, w ramach rozpadu Jugosławii, wybuchły walki chorwacko-serbskie. Stronę serbską wspierały siły Jugosłowiańskiej Armii Ludowej. W styczniu 1992 roku doszło do zawieszenia broni i przybycia sił stabilizacyjnych ONZ. Część Liki pozostawała pod serbską kontrolą w latach 1992–1995. W 1993 roku Chorwaci przejęli Gospić, a w sierpniu 1995 roku opanowali całą Likę.

</doc>
<doc id="1452362" url="https://pl.wikipedia.org/wiki?curid=1452362" title="A.C. Milan w roku 1945">
A.C. Milan w roku 1945

Osiągnięcia piłkarskiego zespołu A.C. Milan w roku 1945.
Bibliografia.
Źródła drukowane:
Źródła internetowe:

</doc>
<doc id="1452365" url="https://pl.wikipedia.org/wiki?curid=1452365" title="Burn Process">
Burn Process

Burn Process jest EP`ką wydaną przez zespół aggrotech Tactical Sekt. Został opublikowany w 2003.

</doc>
<doc id="1452367" url="https://pl.wikipedia.org/wiki?curid=1452367" title="Frames per second">
Frames per second



</doc>
<doc id="1452370" url="https://pl.wikipedia.org/wiki?curid=1452370" title="Whistler Olympic Park Ski Jumps">
Whistler Olympic Park Ski Jumps

Whistler Olympic Park Ski Jump – kompleks skoczni narciarskich położony w kanadyjskiej miejscowości Whistler niedaleko Vancouver. Budowę obiektów rozpoczęto w 2004 roku a zakończono w 2007. Na skoczniach odbywały się konkursy Zimowych Igrzysk Olimpijskich 2010.
W dniach 24 i 25 stycznia 2009 na skoczni dużej odbyły się zawody Pucharu Świata. W drugim konkursie Gregor Schlierenzauer ustanowił rekord skoczni - 149 m. (tego samego dnia fiński skoczek Ville Larinto oddał skok na tę samą odległość jednak podparł skok). Jest ona największą skocznią w Kanadzie i jedyną czynną spośród trzech dużych skoczni w tym kraju (pozostałe, nieużywane skocznie, znajdują się w Calgary i Thunder Bay).
Rekord skoczni normalnej należy do Szwajcara Simona Ammanna, który wynosi 108 m i został ustanowiony podczas Zimowych Igrzysk Olimpijskich w Vancouver. Nieoficjalny rekord należy do Adama Małysza, który na treningu przed kwalifikacjami do konkursu olimpijskiego w 2010 skoczył 109,5 m.
Obecnie na skoczniach rozgrywane są mistrzostwa Kanady.
W związku z nowymi przepisami Międzynarodowej Federacji Narciarskiej w sezonie 2017/2018 został zmieniony rozmiar skoczni normalnej z odległości 106 na 104 metry

</doc>
<doc id="1452375" url="https://pl.wikipedia.org/wiki?curid=1452375" title="Prowincja Lai Châu">
Prowincja Lai Châu

Lai Châu – prowincja Wietnamu, znajdująca się w północno-zachodniej części kraju, w Regionie Północno-Zachodnim. Na północy prowincja graniczy z Chińską Republika Ludową.
Podział administracyjny.
W skład prowincji Lai Châu wchodzi sześć dystryktów.

</doc>
<doc id="1452378" url="https://pl.wikipedia.org/wiki?curid=1452378" title="Jérôme Leroy">
Jérôme Leroy

Jérôme Leroy (ur. 4 listopada 1974 w Béthune) – były francuski piłkarz grający na pozycji ofensywnego pomocnika.
Kariera klubowa.
Leroy jest wychowankiem Paris Saint-Germain. Do 1995 roku występował w amatorskich, czwartoligowych rezerwach tego klubu, ale początkowo nie mógł przebić się do pierwszego składu i w latem został wypożyczony na rok do drugoligowego Stade Laval. Tam występował w pierwszym składzie i już latem 1996 wrócił do PSG. W drużynie prowadzonej przez parę Ricardo Gomes - Joël Bats zadebiutował 10 sierpnia w wygranym 1:0 wyjazdowym spotkaniu Ligue 1 z RC Strasbourg. W sezonie 1996/1997 dotarł z PSG do finału Pucharu Zdobywców Pucharów, jednak francuski klub przegrał 0:1 z FC Barcelona (Leroy wystąpił przez pełne 90 minut). W paryskim zespole Jérôme grał do końca 1999 roku, ale pełnił w nim głównie rolę rezerwowego.
Na początku 2000 roku Leroy odszedł do Olympique Marsylia. 12 stycznia zadebiutował w barwach nowego klubu w Ligue 1 w zremisowanym 0:0 spotkaniu z SC Bastia. W Olymique grał do końca rundy jesiennej sezonu 2001/2002, ale nie osiągnął większych sukcesów w tym klubie. Na wiosnę wrócił do PSG, do którego ściągnął go trener tego zespołu Luis Fernandez. W maju 2003 dotarł do finału Pucharu Francji, który wygrała drużyna AJ Auxerre, dzięki zwycięstwu 2:1. Latem po raz drugi odszedł z paryskiego klubu.
Kolejnym klubem w karierze Leroya był En Avant Guingamp. Debiut Jérôme'a w tym klubie nastąpił 13 września przeciwko Bastii (2:4). Na koniec sezonu Guingamp spadło jednak z ligi, a sam zawodnik odszedł do RC Lens. Tam także był podstawowym zawodnikiem i wystąpił już w pierwszej kolejce ligowej sezonu 2004/2005 w meczu z Toulouse FC (0:0). Latem 2005 poprzez Puchar Intertoto awansował z Lens do Pucharu UEFA. W styczniu 2006 za 500 tysięcy euro został sprzedany do izraelskiego Beitaru Jerozolima, który prowadził Fernandez. W Beitarze występował do czerwca tamtego roku.
Następnie Leroy wrócił do Francji i podpisał kontrakt z FC Sochaux-Montbéliard, a swój pierwszy mecz dla tego klubu zaliczył 5 sierpnia przeciwko AS Saint-Étienne (2:1). W 2007 roku wygrał z Sochaux Puchar Francji, a po tym sukcesie po raz kolejny zmienił barwy klubowe, tym razem odchodząc do Stade Rennais FC. Zadebiutował w nim 4 sierpnia 2007 w przegranym 0:2 domowym spotkaniu z AS Nancy.

</doc>
<doc id="1452379" url="https://pl.wikipedia.org/wiki?curid=1452379" title="Jerome Leroy">
Jerome Leroy



</doc>
<doc id="1452383" url="https://pl.wikipedia.org/wiki?curid=1452383" title="Điện Biên">
Điện Biên



</doc>
<doc id="1452384" url="https://pl.wikipedia.org/wiki?curid=1452384" title="Satelita geosynchroniczny">
Satelita geosynchroniczny



</doc>
<doc id="1452391" url="https://pl.wikipedia.org/wiki?curid=1452391" title="Jimmy Bullard">
Jimmy Bullard

James Richard "Jimmy" Bullard (ur. 23 października 1978 w Newham) – angielski piłkarz występujący na pozycji pomocnika.
Swoją karierę piłkarską rozpoczął w roku 1998 w Gravesend &amp; Northfleet. Rok później przeszedł do West Hamu United. Nie wystąpił tam przez dwa lata gry w żadnym spotkaniu więc dołączył do drużyny Peterborough United. Następnie grał w Wiganie Athletic, skąd w roku 2006 trafił do Fulhamu.
Był kilka razy powoływany do reprezentacji Anglii, jednak nie wystąpił w żadnym spotkaniu w barwach narodowych.
Kariera klubowa.
Początki.
Bullard urodził się w Newham we wschodnim Londynie. Jako dziecko uczęszczał do szkółki piłkarskiej miejscowego Corinthians F.C. Swoją zawodową karierę piłkarską rozpoczął w 1998 roku w Gravesend &amp; Northfleet. 9 lutego 1999 przeszedł za kwotę 30 tysięcy funtów do klubu, któremu jako dziecko kibicował – West Ham United. W dwóch sezonach tam spędzonych nie wystąpił jednak w żadnym spotkaniu więc pod koniec sezonu 2000/01 przeniósł się do Peterborough United, gdzie był podstawowym piłkarzem. Przez dwa lata tam spędzone zagrał w 66 ligowych pojedynkach, strzelając przy tym 11 bramek.
Wigan Athletic.
W styczniu 2003 Anglik podpisał kontrakt z Wiganen Athletic. Kwota transferu wynosiła 275 tysięcy funtów. Bullard szybko przebił się do pierwszego składu "The Latics" i pomógł drużynie awansować do Premier League w sezonie 2004/05. Jimmy wystąpił także w przegranym z Manchesterem United finale Pucharu Ligi Angielskiej w sezonie 2005/06. 
Fulham.
8 maja 2006 przeszedł za sumę 2,5 miliona funtów do innego angielskiego klubu — Fulhamu. W drużynie "the Cottagers" zadebiutował 20 sierpnia w przegranym 5-1 ligowym spotkaniu z Manchesterem United. Swoją pierwszą bramkę strzelił 26 sierpnia w pojedynku z Boltonem Wanderers. Zdobył wtedy gola z rzutu karnego w ostatniej minucie spotkania. 9 września 2006 w meczu z Newcastle United Jimmy nabawił się niezwykle poważnej kontuzji kolana, która wykluczyła go z gry na ponad rok. W wyniku wejścia Scotta Parkera doszło do uszkodzenia więzadeł krzyżowych w prawym kolanie Bullarda. 12 stycznia 2008 Jimmy powrócił do gry w pierwszym zespole, wchodząc z ławki w meczu z West Hamem United. Szybko stał się zawodnikiem pierwszej jedenastki Fulhamu i pomógł drużynie utrzymać się w lidze. Strzelił gole z rzutów wolnych w konfrontacjach z Aston Villą i Blackburn Rovers. W ostatniej kolejce sezonu zespół grał wyjazdowy mecz z Portsmouth i potrzebował zwycięstwa, aby być pewnym utrzymania się w Premiership. Do 76 minuty gry, Fulham było jednym ze spadkowiczów. Jednak wówczas, po dośrodkowaniu Bullarda z rzutu wolnego, do strzału doszedł Danny Murphy i głową zdobył gola na 1:0, zapewniającego zespołowi pozostanie w gronie najlepszych drużyn. Po tym sezonie zainteresowały się nim takie kluby jak Middlesbrough, Sunderland, West Ham United, Everton oraz Bolton Wanderers. Ostatecznie sezon 2008/09 Anglik rozpoczął jednak w Londynie.
Hull City.
23 stycznia 2009 roku Bullard przeszedł za kwotę 5 milionów funtów do beniaminka Premier League, Hull City. W nowej drużynie zadebiutował 28 stycznia w przegranym 2:0 ligowym spotkaniu z West Hamem United.
Ipswich Town.
W styczniu 2011 Bullard został wypożyczony do drużyny Ipswich Town, gdzie rozegrał 16 spotkań, strzelając 5 goli. Po sezonie 2010/11 piłkarz rozwiązał kontrakt z Hull City i przeniósł się do Ipswich, podpisując 2-letni kontrakt. 
Milton Keynes Dons.
28 sierpnia 2012 roku podpisał kontrakt z Milton Keynes Dons, który będzie obowiązywał do końca roku.
1 października 2012 roku zdecydował się zakończyć karierę z powodu kontuzji kolana.
Kariera reprezentacyjna.
Jimmy urodził się w Anglii, jednak jego babcia jest Niemką. Przez co Jürgen Klinsmann był bardzo zainteresowanym Bullardem i myślał nad tym aby powołać go na mundial 2006. Nie doszło to jednak do skutku. Anglik został powołany na dwa mecze eliminacji do mundialu 2010 z Andorą i Chorwacją, jednak nie wystąpił na żadnym z tych pojedynków. Bullard został także powołany na mecz towarzyski z reprezentacją Niemiec, który odbył się 19 listopada 2008 roku, mecz zakończył się zwycięstwem Anglików 2:1, jednak Bullard całe spotkanie oglądał z ławki rezerwowych.

</doc>
<doc id="1452393" url="https://pl.wikipedia.org/wiki?curid=1452393" title="Dziecko neo">
Dziecko neo



</doc>
<doc id="1452395" url="https://pl.wikipedia.org/wiki?curid=1452395" title="Jan Żalplachta">
Jan Żalplachta

Jan Żalplachta vel Zapałowicz (ur. 1834, zm. w lipcu 1894 w Bukareszcie) – oficer austriacki w stopniu majora, organizator i dowódca w powstaniu styczniowym,
Życiorys.
Syn Antoniego i Elżbiety ze Szmerglewskich. Od 1852 w armii austriackiej, podporucznik artylerii. Dowódca oddziału w powstaniu styczniowym, pod rozkazami Leona Czechowskiego i dowódca batalionu. W maju 1863 staraniem Komitetu Wschodniej Galicji powstał Oddział Lwowski, którego dowództwo powierzono Zapałowiczowi. 13 maja oddział ten wkroczył do Królestwa. W trakcie marszu w Lubelskiem oddział Jana Żalplachty połączył się z oddziałem Jana Czerwińskiego i Leszka Wiśniewskiego. Zapałowicz został mianowany przez gen. Józefa Wysockiego dowódcą piechoty zgrupowania. 19 maja zgrupowanie powstańcze Zapałowicza zajęło Tyszowce, pod tym miastem rozegrała się bitwa z Rosjanami, których wojska zostały odparte przez powstańców. Następnego dnia siły powstańcze mjr Zapałowicza przesunęły się w lasy między wsiami Mołożów, Stara Wieś, Tuczapy i Miętkie. W ślad za nimi podążyły oddziały rosyjskie, wzmocnione przez nowe jednostki ściągnięte z Zamościa. Sytuacja powstańców była trudna. 19 maja 1863 około godz. 11.00, Rosjanie rozpoczęli natarcie. Wojska polskie zdołały odeprzeć siły wroga, ale na skutek nieumiejętnie przeprowadzonego manewru odwrotowego zostały podzielone i zmuszone do odwrotu w granice Galicji.
2 lipca 1863 Jan Żalplachta brał udział w wyprawie na Wołyń jako podkomendny Franciszka Horodyńskiego. Po powstaniu więziony przez Austriaków. Osiadł w Rumunii, gdzie był współtwórcą "Asociației de Ajutor Reciproc a Polonezilor" (Towarzystwo Wzajemnej Pomocy Polaków).
Zmarł w Bukareszcie w lipcu 1894, pochowany na Cmentarzu Łyczakowskim we Lwowie.

</doc>
<doc id="1452396" url="https://pl.wikipedia.org/wiki?curid=1452396" title="Prowincja Điện Biên">
Prowincja Điện Biên

Điện Biên – prowincja Wietnamu, znajdująca się w północno-zachodniej części kraju, w Regionie Północno-Zachodnim. Na zachodzie prowincja graniczy z Laosem, na północy z Chińską Republiką Ludową, od północnego wschodu z prowincją Lai Châu, a od południowego wschodu z prowincją Sơn La.
Podział administracyjny.
W skład prowincji Điện Biên wchodzi 10 dystryktów na poziomie powiatu:
Dalej są one podzielone na: pięć gmin na poziomie miasta, 116 gmin i dziewięć obwodów.

</doc>
<doc id="1452404" url="https://pl.wikipedia.org/wiki?curid=1452404" title="Judo na Letnich Igrzyskach Paraolimpijskich 2008">
Judo na Letnich Igrzyskach Paraolimpijskich 2008

Judo na Letnich Igrzyskach Paraolimpijskich 2008 w Pekinie rozgrywane było w Workers Gymnasium od 7 września do 9 września.
Kwalifikacja.
Kwalifikację na igrzyska uzyskało 132 zawodników (84 mężczyzn i 48 kobiet)
Klasyfikacja niepełnosprawności.
W zawodach startowali zawodnicy niewidomi

</doc>
<doc id="1452406" url="https://pl.wikipedia.org/wiki?curid=1452406" title="Kerli Kõiv">
Kerli Kõiv

Kerli Kõiv (ur. 7 lutego 1987 w Elvie) – estońska piosenkarka pop-rockowa.
Kariera.
W 2004 z utworem „Beautiful Inside” brała udział w konkursie "Eurolaul 2004", będącym krajowymi eliminacjami do 49. Konkursu Piosenki Eurowizji. W finale selekcji, który odbył się 7 lutego, zajęła drugie miejsce po zdobyciu 3 638 głosów od telewidzów, przegrywając jedynie z zespołem Neiokõsõ.
W 2006 podpisała kontrakt z wytwórnią muzyczną Island Def Jam, która wydała jej debiutancki minialbum pt. "Kerli". W 2008 wydała pierwszy album studyjny pt. "Love Is Dead", który był pozytywnie oceniany przez krytyków. Płytę promowała singlami „Love Is Dead”, „Walking on Air” i „Creepshow”, do których zrealizowano teledyski. Singiel „Walking on Air” cieszył się sporą popularnością i znalazł się na wielu listach przebojów. 
Nagrała dwa utwory na płytę pt. "Almost Alice", stanowiącą oficjalną ścieżkę dźwiękową do filmu Tima Burtona "Alicja w Krainie Czarów" z 2010. Krążek promowany był m.in. przez singiel „Strange”, który został nagrany we współpracy z niemieckim zespołem Tokio Hotel. Utwór „Tea Party” został trzecim singlem z płyty "Almost Alice". 
Po umiarkowanym sukcesie debiutanckiego albumu Kerli rozpoczęła pracę nad nowym projektem. Efektem było wydanie EP-ki pt. "Utopia.", którą promowała singlami „Army of Love”, „Zero Gravity” i „The Lucky Ones”. Każdy z utworów wspiął się bardzo wysoko na liście US Billboard Hot Dance Club Songs. 
19 lutego 2016 wydała „Feral Hearts”, pierwszy singiel promujący jej drugi album studyjny. W 2017 z utworem „Spirit Animal” brała udział w konkursie "Eesti Laul 2017", będącym krajowymi eliminacjami do 62. Konkursu Piosenki Eurowizji. Pomyślnie przeszła przez półfinał selekcji i weszła do finału, w tym zajęła drugie miejsce, przegrywając jedynie z duetem Koit Toome i Laura Põldvere.
10 sierpnia 2019 ukazały się dwie nowe aranżacje piosenek amerykańskiego zespołu Motionless in White z udziałem Kerli.

</doc>
<doc id="1452407" url="https://pl.wikipedia.org/wiki?curid=1452407" title="Kerli">
Kerli



</doc>
<doc id="1452408" url="https://pl.wikipedia.org/wiki?curid=1452408" title="Prawo pożądania">
Prawo pożądania



</doc>
<doc id="1452413" url="https://pl.wikipedia.org/wiki?curid=1452413" title="A.C. Milan w sezonie 1945/1946">
A.C. Milan w sezonie 1945/1946

Osiągnięcia piłkarskiego zespołu A.C. Milan w sezonie 1945/1946.
Bibliografia.
Źródła drukowane:
Źródła internetowe:

</doc>
<doc id="1452417" url="https://pl.wikipedia.org/wiki?curid=1452417" title="Świadkowie Jehowy w Angoli">
Świadkowie Jehowy w Angoli

Świadkowie Jehowy w Angoli – społeczność wyznaniowa w Angoli, należąca do ogólnoświatowej wspólnoty Świadków Jehowy, licząca w 2022 roku 159 384 głosicieli, należących do 
2539 zborów. Na dorocznej uroczystości Wieczerzy Pańskiej w 2022 roku zgromadziły się 485 484 osoby. Działalność miejscowych wyznawców koordynuje Biuro Oddziału w Luanda Sul. Sale Zgromadzeń znajdują się w miejscowościach Viana, Huambo, Cuca, M’banza-Kongo, N’dalatando, Saurimo, Luena oraz Soyo. Jedna z 27 wspólnot Świadków Jehowy na świecie, których liczebność przekracza 100 000 głosicieli.
Historia.
Początki i rozwój.
Pierwsze wiadomości o działalności Świadków Jehowy w Angoli nadesłali w 1938 roku Olga i Gray Smithowie z Kapsztadu. Wyruszyli oni z Johannesburga samochodem przystosowanym do publicznego odtwarzania nagranych wykładów biblijnych. Podczas trzymiesięcznej podróży pozyskali wielu prenumeratorów „Strażnicy” i rozpowszechnili 8158 Biblii, książek i broszur. Dotarli do mieszkańców miast na zachodzie Angoli.
W 1950 roku działalnością kaznodziejską objęto drugie pod względem wielkości miasto Angoli – Huambo, nazywane "Nova Lisboa". Później pojawili się tam wyznawcy tacy jak: João da Silva Wima, Leonardo Sonjamba, Agostinho Chimbili, Maria Etosi i Francisco Portugal Eliseu. Liczba głosicieli w całej Angoli wynosiła wówczas 14 osób. W 1955 roku w całym kraju było 30 głosicieli, większość w Baía dos Tigres.
W 1956 roku do Angoli przybył misjonarz Szkoły Gilead – Mervyn Passlow z żoną Aurorą. Rok później liczba Świadków Jehowy wynosiła 54 osoby.
W 1961 roku miały miejsce pierwsze aresztowania Świadków Jehowy za prowadzenie działalności religijnej.
W 1967 roku do Sá da Bandeira przeprowadziła się nowo ochrzczona Zuleika Fareleiro, która prowadziła działalność kaznodziejską, chociaż działalność ta była wówczas zakazana. W 1969 roku miały miejsce kolejne uwięzienia Świadków Jehowy za działalność religijną.
W 1974 roku w Angoli działało ponad 1500 głosicieli. W maju tego samego roku wypuszczono Świadków Jehowy z więzień. W marcu 1975 roku odbyło się pierwsze większe zgromadzenia religijne w hali Cidadela Desportiva, w Luandzie. W 1975 roku wydalono z Angoli wszystkich „białych” Portugalczyków, w tym również nadzorujących działalność Świadków Jehowy. 5 września 1975 roku minister sprawiedliwości oficjalnie zalegalizował działalność Świadków Jehowy. Zanotowano też w tym okresie 3055 głosicieli.
Prześladowania religijne.
W 1976 na Świadków Jehowy spadły prześladowania ze strony władz. Próbowano zmusić ich do wykupywania legitymacji partyjnych. Biuro Polityczne Komitetu Centralnego MPLA oskarżyło Świadków o nawoływanie do nieposłuszeństwa wobec państwa, do znieważania sztandaru oraz do uchylania się od pełnienia służby wojskowej. Rozgłośnia Kościoła katolickiego w swoich programach informowała, że Świadkowie prowadzą działalność wywrotową.
8 marca 1978 Biuro Polityczne Komitetu Centralnego MPLA wprowadziło oficjalny zakaz działalności. Nastąpił okres masowych zwolnień z pracy, aresztowań, wtrącania do więzień i obozów pracy, przesiedleń oraz wydawania wyroków śmierci. W tym czasie tysiące Świadków Jehowy opuściło Angolę.
W 1979 roku miała miejsce wizyta w Angoli Alberta Oliha z Biura Oddziału w Nigerii. Rok później Ciało Kierownicze Świadków Jehowy Świadków Jehowy przysłało do Angoli Alberta Olugbebiego z Biura Oddziału w Nigerii.
W 1987 roku zanotowano liczbę 8388 głosicieli. W 1990 roku portugalscy współwyznawcy przekazali pomoc humanitarną dla poszkodowanych przez suszę.
Prawna rejestracja i rozwój działalności.
10 kwietnia 1992 roku prawnie uznano działalność ponad 18 000 Świadków Jehowy w Angoli. Ze względu na neutralność Świadków Jehowy w wojnie domowej miały miejsce aresztowania i egzekucje odmawiających wzięcia broni do ręki.
W 1993 roku zorganizowano wielkie kongresy. Rok później przybyli misjonarze Świadków Jehowy. Po raz pierwszy kongresy pod hasłem „Bojaźń Boża” zorganizowano na prowincji: jeden w Bengueli, gdzie zgromadziły się 2043 osoby, a drugi w Namibe, na który przybyło 4088 osób. Łączna liczba obecnych na wszystkich zgromadzeniach osiągnęła 67 278, z czego 962 ochrzczono.
W 1995 roku osiągnięto liczbę ponad 26 000 głosicieli, a ponad 66 000 osób przybyło na kongresy pod hasłem „Rozradowani chwalcy Boga” zorganizowane w Angoli. 1 września 1996 roku zaczęło funkcjonować angolskie Biuro Oddziału. W następnym roku powstała pierwsza w Angoli Sala Królestwa w Lubango. W roku 1998 zorganizowano w Huambo pierwsze zgromadzenie okręgowe pod hasłem „Boża droga życia” w języku umbundu, uczestniczyło w nim przeszło 3600 osób.
W 2000 roku przekroczono liczbę 40 000 głosicieli (ok. 0,3% ludności Angoli). Cztery lata później liczba głosicieli osiągnęła 54 000. 8 stycznia 2005 roku otworzono nowe Biuro Oddziału. Dwa lata później zanotowano liczbę 65 705 głosicieli. W roku 2007 powstała pierwsza grupa języka czokwe. W roku 2008 osiągnięto liczbę 71 804 głosicieli. Powstał pierwszy zbór języka kimbundu.
W 2010 roku wydano Chrześcijańskie Pisma Greckie w Przekładzie Nowego Świata (Nowy Testament) w języku luvale. W roku 2013 w Angoli działało 99 425 głosicieli (ok. 0,4% ludności Angoli). W roku 2014 przekroczono liczbę 100 tysięcy głosicieli. W tym samym roku powstała pierwsza grupa języka ibinda.
25 stycznia 2015 roku na "Estádio 11 de Novembro" w Luandzie odbył się specjalny program z okazji wizyty przedstawiciela Biura Głównego Świadków Jehowy. Było to największe pojedyncze zgromadzenie Świadków Jehowy w historii w tym kraju. Z programu skorzystało ponad 41 tysięcy osób zebranych na tym stadionie, a kolejne 11 500 osób skorzystało z transmisji do Sali Zgromadzeń. W marcu 2015 roku Świadkowie Jehowy zorganizowali pomoc humanitarną dla poszkodowanych przez powódź w prowincji Benguela. W tym samym roku wydano Chrześcijańskie Pisma Greckie w Przekładzie Nowego Świata w języku kongo (Angola) oraz umbundu.
W 2017 roku Świadkowie Jehowy rozpoczęli organizowanie pomocy humanitarnej dla uchodźców, ofiar konfliktów zbrojnych i fali przemocy w Demokratycznej Republice Konga. Wśród uchodźców, którzy schronili się w Angoli jest ponad 870 Świadków Jehowy i ich dzieci.
25 sierpnia 2017 roku, w czasie odbywającego się kongresu regionalnego pod hasłem „Nie poddawaj się!” w Sali Zgromadzeń w Luandzie, 405 uczestników straciło przytomność, gdy w głównym audytorium oraz w toaletach nieznani sprawcy rozpylili trujący gaz. Nikt nie zginął, a 43 poszkodowanym udzielono pomocy medycznej w miejscowych szpitalach. Jeszcze tego samego dnia policja zatrzymała trzech podejrzanych mężczyzn. W kongresie uczestniczyło ponad 12 000 osób, a 188 zostało ochrzczonych. We wrześniu 2018 roku w Maputo w Mozambiku odbył się kongres specjalny pod hasłem „Bądź odważny!” z udziałem delegacji z Angoli.
14 września 2018 roku w Lubango ogłoszono wydanie Chrześcijańskich Pism Greckich w Przekładzie Nowego Świata w języku nyaneka.
W roku 2018 w Angoli przekroczono liczbę 155 tysięcy głosicieli.
25 i 26 maja 2019 roku w obozie dla uchodźców Lóvua odbyły się zgromadzenia obwodowe pod hasłem „Bądź silny!”. Z programu w języku lingala skorzystało 380 osób, a 3 zostały ochrzczone, natomiast z programu w języku tshiluba skorzystało 630 osób, a 6 zostało ochrzczonych. Byli to uchodźcy z Demokratycznej Republiki Konga, gdzie panuje niespokojna sytuacja. Zbudowano też dwie tymczasowe Sale Królestwa. Korzystają z nich cztery zbory — trzy tshiluba i jeden lingala.
W 2019 roku delegacje z Angoli brały udział w kongresie międzynarodowym pod hasłem „Miłość nigdy nie zawodzi!” w Brazylii i Portugalii.
24 listopada 2019 roku na specjalnym zgromadzeniu w Sali Zgromadzeń w Vianie ogłoszono wydanie Pisma Świętego w Przekładzie Nowego Świata w języku kongo. W 2019 roku w Angoli w zborach posługujących się językiem kongo było 1524 głosicieli. W 2020 roku co miesiąc prowadzono przeciętnie ponad 720 000 bezpłatnych studiów biblijnych. Osiągnięto liczbę 167 638 głosicieli.
7 kwietnia 2020 roku w związku z pandemią COVID-19 program uroczystości Pamiątki śmierci Jezusa Chrystusa w sześciu językach (ibinda, kimbundu, kongo, nyaneka, portugalskim i umbundu) nadało sześć stacji radiowych; stacje radiowe transmitują również program zebrań zborowych. Z powodu tej pandemii miejscowe Biuro Oddziału utworzyło do lipca 2020 roku 37 Komitetów Pomocy Doraźnej. W formie pomocy humanitarnej ponad 50 000 najbardziej potrzebującym Świadkom Jehowy i osobom zainteresowanym dostarczyły ponad 693 tony żywności.
16 stycznia 2021 roku Genésio Verdiano, członek Komitetu Oddziału w Angoli, w nagranym wcześniej przemówieniu ogłosił wydanie Pisma Świętego w Przekładzie Nowego Świata w języku umbundu. W związku z pandemią COVID-19 zorganizowano specjalne zebrania w trybie wideokonferencji. W Angoli tym językiem posługuje się 6500 głosicieli.
21 listopada 2021 roku Eric Raffaeli, członek miejscowego Komitetu Oddziału, w nagranym wcześniej przemówieniu ogłosił wydanie Pisma Świętego w Przekładzie Nowego Świata w języku kimbundu. W związku z pandemią COVID-19 zorganizowano specjalne zebrania w trybie wideokonferencji. Program obejrzało około 11 000 osób. W Angoli tym językiem posługuje 2614 głosicieli w 55 zborach.
3 grudnia 2022 roku Samuel Campos, członek angolskiego Komitetu Oddziału ogłosił wydanie Ewangelii według Mateusza i Dziejów Apostolskich w językach czokwe i ibinda. Nagrany wcześniej program obejrzało około 2000 osób. Językiem czokwe w 2022 roku posługiwało się 1595 głosicieli. W Angoli było 10 zborów tego języka, a w Demokratycznej Republice Konga — 23. Językiem ibinda posługiwało się 546 głosicieli w 13 zborach w eksklawie Kabinda. Zanim wydano Ewangelię według Mateusza i Dzieje Apostolskie, w tym języku nie było żadnej księgi biblijnej. Dlatego głosiciele korzystali z Pisma Świętego w Przekładzie Nowego Świata w języku portugalskim.
Serwis jw.org jest jedną z najpopularniejszych stron internetowych w Angoli. Wzrost liczby głosicieli powoduje powstanie każdego miesiąca przeciętnie jednego „nowego obwodu”, składającego się z kilkunastu zborów; 15 obwodów rocznie. W związku ze wzrostem liczby głosicieli w 2020 roku potrzeba było około 300 nowych Sal Królestwa i 13 Sal Zgromadzeń.
Kongresy regionalne organizuje się w 9 językach.
W miejscowym Biurze Oddziału tłumaczy się publikacje na 10 języków, m.in. : czokwe, kongo (Angola), mbundu (kimbundu), luvale, ngangela, nyaneka, umbundu i angolski język migowy. W lutym 2024 roku zaplanowano zakończenie remontu w zakupionym w grudniu 2021 roku nowym budynku Biura Oddziału, w którym będzie 57 pokojów oraz 60 pomieszczeń biurowych.
Od maja do października 2022 roku przybyło ponad 265 000 nowych bezpłatnych kursów biblijnych.
Statystyki.
Liczba głosicieli (w tym pionierów).
Dane na podstawie oficjalnych raportów o działalności:
Wartości opisów na wykresie podano w tysiącach:

</doc>
<doc id="1452418" url="https://pl.wikipedia.org/wiki?curid=1452418" title="A.C. Milan w sezonie 1946/1947">
A.C. Milan w sezonie 1946/1947

Osiągnięcia piłkarskiego zespołu A.C. Milan w sezonie 1946/1947.
Bibliografia.
Źródła drukowane:
Źródła internetowe:

</doc>
<doc id="1452422" url="https://pl.wikipedia.org/wiki?curid=1452422" title="Cmentarz żydowski w Drohiczynie">
Cmentarz żydowski w Drohiczynie

Cmentarz żydowski w Drohiczynie – zajmuje powierzchnię 0,45 ha, na której zachowało się około stu nagrobków, z których wiele jest rozbitych lub uszkodzonych.

</doc>
<doc id="1452424" url="https://pl.wikipedia.org/wiki?curid=1452424" title="A.C. Milan w sezonie 1947/1948">
A.C. Milan w sezonie 1947/1948

Osiągnięcia piłkarskiego zespołu A.C. Milan w sezonie 1947/1948.
Bibliografia.
Źródła drukowane:
Źródła internetowe:

</doc>
<doc id="1452429" url="https://pl.wikipedia.org/wiki?curid=1452429" title="A.C. Milan w sezonie 1948/1949">
A.C. Milan w sezonie 1948/1949

Osiągnięcia piłkarskiego zespołu A.C. Milan w sezonie 1948/1949.
Bibliografia.
Źródła drukowane:
Źródła internetowe:

</doc>
<doc id="1452434" url="https://pl.wikipedia.org/wiki?curid=1452434" title="A.C. Milan w sezonie 1949/1950">
A.C. Milan w sezonie 1949/1950

Osiągnięcia piłkarskiego zespołu A.C. Milan w sezonie 1949/1950.
Bibliografia.
Źródła drukowane:
Źródła internetowe:

</doc>
<doc id="1452435" url="https://pl.wikipedia.org/wiki?curid=1452435" title="Cmentarz żydowski w Siemiatyczach">
Cmentarz żydowski w Siemiatyczach

Cmentarz żydowski w Siemiatyczach – kirkut założony w XVIII wieku (według innego źródła w XIX wieku) znajdujący się przy obecnej ul. Polnej w Siemiatyczach. 
Zachowało się tylko ogrodzenie z ceglaną bramą. Na terenie cmentarza znajduje się pomnik ku czci ofiar Holocaustu.
Nekropolia ma powierzchnię 1 ha.

</doc>
<doc id="1452436" url="https://pl.wikipedia.org/wiki?curid=1452436" title="A.C. Milan w sezonie 1951/1952">
A.C. Milan w sezonie 1951/1952

Osiągnięcia piłkarskiego zespołu A.C. Milan w sezonie 1951/1952.
Bibliografia.
Źródła drukowane:
Źródła internetowe:

</doc>
<doc id="1452440" url="https://pl.wikipedia.org/wiki?curid=1452440" title="A.C. Milan w sezonie 1952/1953">
A.C. Milan w sezonie 1952/1953

Osiągnięcia i skład piłkarskiego zespołu A.C. Milan w sezonie 1952/53.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1452442" url="https://pl.wikipedia.org/wiki?curid=1452442" title="A.C. Milan w sezonie 1953/1954">
A.C. Milan w sezonie 1953/1954

Osiągnięcia i skład piłkarskiego zespołu A.C. Milan w sezonie 1953/54.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1452444" url="https://pl.wikipedia.org/wiki?curid=1452444" title="Cmentarz żydowski w Gródku">
Cmentarz żydowski w Gródku

Cmentarz żydowski w Gródku – nekropolia żydowska w Gródku założona w XIX wieku. 
Opis.
Nekropolia została zniszczona podczas II wojny światowej. Zachowały się pojedyncze nagrobki i fragmenty grobowców. 
Na cmentarzu znajduje się upamiętnienie zamordowanych tam w 1943 przez Niemców mieszkańców wsi Popówka.
Cmentarz ma powierzchnię 0,8 ha. W 1995 został wpisany do rejestru zabytków.

</doc>
<doc id="1452450" url="https://pl.wikipedia.org/wiki?curid=1452450" title="Infundibilia">
Infundibilia



</doc>
<doc id="1452452" url="https://pl.wikipedia.org/wiki?curid=1452452" title="Torpedowce typu Spica">
Torpedowce typu Spica

Torpedowce typu Spica były używane przez Regia Marina (Marynarka Wojenna Królestwa Włoch) podczas drugiej wojny światowej. 
Zbudowano je w rezultacie postanowień Traktatu Waszyngtońskiego, według których okręty o wyporności poniżej 600 ton można budować bez limitów. Łącznie zbudowano 32 okręty tego typu, z których 30 weszło do służby w Regia Marina, a dwa sprzedano w 1940 r. do Szwecji.
Mimo że powszechnie klasyfikowane jako torpedowce, okręty typu "Spica" były zbliżone do niszczycieli eskortowych i były używane do zwalczania okrętów podwodnych.
23 okręty tego typu zostały zniszczone podczas drugiej wojny światowej.

</doc>
<doc id="1452454" url="https://pl.wikipedia.org/wiki?curid=1452454" title="Cmentarz żydowski w Sokółce">
Cmentarz żydowski w Sokółce

Cmentarz żydowski w Sokółce – kirkut założony w XVII wieku w Sokółce. Zajmuje powierzchnię 1,68 ha. 
Znajdująca się przy ulicach Zamenhofa i Malmeda nekropolia dzieli się na dwie części: starą i nową. Na cmentarzu zachowało się ponad dziewięćset macew, przez co zaliczany jest on do lepiej zachowanych kirkutów w województwie podlaskim.

</doc>
<doc id="1452462" url="https://pl.wikipedia.org/wiki?curid=1452462" title="A.C. Milan w sezonie 1994/1995">
A.C. Milan w sezonie 1994/1995

Osiągnięcia i skład piłkarskiego zespołu A.C. Milan w sezonie 1994/95.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1452465" url="https://pl.wikipedia.org/wiki?curid=1452465" title="Druccy Sokolińscy">
Druccy Sokolińscy

Druccy Sokolińscy (także tylko Sokolińscy) – ród kniaziowski (książęcy) pochodzenia litewskiego, będący gałęzią kniaziów Druckich, biorący swe nazwisko od miejscowości Sokolnia, leżącej w powiecie orszańskim i położonej niedaleko Drucka, w którym Sokolińscy, podobnie jak inni kniaziowie pochodzący od Druckich, posiadali swoje udziały.
Za protoplastę rodu można uznać kniazia Semena Fedorowicza, syna kniazia Fedora i wnuka kniazia Iwana "Baby" Druckiego, który miał czterech synów, tj. Jerzego, Wasyla, Iwana i Andrzeja. Jeden z nich - kniaź Iwan († ok. 1524 r.), pozostawił jedyną córkę, księżniczkę Hankę, która wyszła za mąż za kniazia Massalskiego. Pozostali synowie zapoczątkowali trzy gałęzie rodu Druckich-Sokolińskich, którego niektórzy przedstawiciele jeszcze w XVII w. wyemigrowali do Rosji, zaś inni żyją w Polsce do dnia dzisiejszego.

</doc>
<doc id="1452466" url="https://pl.wikipedia.org/wiki?curid=1452466" title="Skazaniec (film)">
Skazaniec (film)

Skazaniec, tytuł alternatywny Zbrodniarz – amerykański dramat filmowy z 2008 roku w reżyserii Rica Romana Waugh. W głównych rolach wystąpili Val Kilmer, Stephen Dorff oraz Harold Perrineau.

</doc>
<doc id="1452467" url="https://pl.wikipedia.org/wiki?curid=1452467" title="Cmentarz żydowski w Bielsku Podlaskim">
Cmentarz żydowski w Bielsku Podlaskim

Cmentarz żydowski w Bielsku Podlaskim – nekropolia założona w 1807 roku. Znajduje się przy ul. Brańskiej i zajmuje powierzchnię 1,8 ha (przed II wojną światową 3 ha). 
Przed powstaniem cmentarza, Żydzi z Bielska chowali zmarłych w Orli. 
Wskutek dewastacji z okresu II wojny światowej, na cmentarzu zachowało się niewiele macew i betonowych nagrobków charakterystycznych dla podlaskich kirkutów. Znajduje się tam około 70 nagrobków, z czego najstarszy datowany jest na rok 1850. Macewy wykonano z marmuru, piaskowca i betonu. Zachowały się inskrypcje nagrobne w języku hebrajskim, jidysz i polskim. Znajdują się tam też groby ofiar Holokaustu. 
W latach 1945–1946 ocalali Żydzi przenieśli na cmentarz szczątki ofiar, ekshumowane z grobów na terenie miasta i w jego okolicach. Cmentarz nadal był czynny, m.in. w 1947 roku pochowano na nim Ajzyka Blumentala.
16 listopada 1964 roku Minister Gospodarki Komunalnej podpisał zarządzenie o zamknięciu cmentarza.
W czasie okupacji cmentarz był miejscem rozstrzeliwań, fakt ten upamiętnia pomnik, na którym wyryto napis: „"Miejsce egzekucji obywateli polskich narodowości żydowskiej, rozstrzelanych w latach 1941–1944 przez żandarmerię i gestapo Niemiec hitlerowskich. We wspólnej mogile spoczywa ponad 200 osób. Cześć ich pamięci”." Na cmentarzu znajdują się również dwa nagrobki ufundowane stosunkowo niedawno przez potomków bielskich Żydów. 
W 2019 roku z inicjatywy Fundacji Ochrony Dziedzictwa Ziemi Bielskiej zbudowano mur, do którego przytwierdzono trzy odnalezione destrukty macew.
Obiekt jest wpisany do gminnej i wojewódzkiej ewidencji zabytków, nie posiada wpisu w rejestrze zabytków nieruchomych.

</doc>
<doc id="1452473" url="https://pl.wikipedia.org/wiki?curid=1452473" title="Cmentarz żydowski w Gryficach">
Cmentarz żydowski w Gryficach

Cmentarz żydowski w Gryficach – kirkut o pow. 0,25 ha usytuowany przy "Turnerstraße" (dziś ul. Sportowa), został zniszczony i zlikwidowany w okresie III Rzeszy, w latach 30. XX wieku po "nocy kryształowej". Pochodzące z niego macewy zostały wykorzystane do budowy muru przy obecnej ul. Broniszewskiej, J. Dąbskiego i wzmocnienia brzegów rzeki Regi.

</doc>
<doc id="1452479" url="https://pl.wikipedia.org/wiki?curid=1452479" title="Natu">
Natu



</doc>
<doc id="1452481" url="https://pl.wikipedia.org/wiki?curid=1452481" title="Świadkowie Jehowy w Beninie">
Świadkowie Jehowy w Beninie

Świadkowie Jehowy w Beninie – społeczność wyznaniowa w Beninie (dawniej Dahomej), należąca do ogólnoświatowej wspólnoty Świadków Jehowy, licząca w 2022 roku 14 202 głosicieli, należących do 246 zborów. Na dorocznej uroczystości Wieczerzy Pańskiej w 2022 roku zgromadziły się 38 932 osoby. Działalność miejscowych Świadków Jehowy oraz Świadków Jehowy w Burkinie Faso, Nigrze i Togo koordynuje Biuro Oddziału w Abomey-Calavi. Sale Zgromadzeń znajdują się w miejscowościach: Abomey, Abomey-Calavi, Comé, Djakotomery, Pobé, Porto-Novo i Savé.
Historia.
Początki i rozwój.
W 1929 roku w Dahomeju kilka osób zainteresowało się nową religią. W 1938 do prowadzenia działalności kaznodziejskiej w Porto-Novo skierowano 12 nigeryjskich współwyznawców.
W roku 1948 Nourou Akintoundé, rdzenny mieszkaniec Dahomeju, rozpoczął działalność na rzecz religii, z którą zapoznał się w Nigerii. Zanotowano liczbę 301 głosicieli. Zorganizowano pierwsze większe zgromadzenie w Beninie. Rok później w zgromadzeniu uczestniczyło ponad 1000 osób. W tym samym roku zaczęły się prześladowania ze strony kleru oraz władz, nastąpił początek masowych aresztowań Świadków Jehowy.
W 1951 roku w 7 zborach działało 247 głosicieli – inni wciąż przebywali w więzieniach. W 1955, w zborach rozpoczęto organizowanie kursów czytania i pisania dla analfabetów. 50 nigeryjskich Świadków Jehowy przeprowadziło się do Beninu, by pomagać w rozpowszechnianiu wiedzy z Biblii. Aresztowano 26 głosicieli za głoszenie – na rozprawie było ponad 1600 osób z całego kraju.
W 1958 roku zanotowano liczbę 1426 głosicieli. 3 lutego 1963 przybyli pierwsi misjonarze, absolwenci Biblijnej Szkoły Strażnicy – Gilead – Carroll i Keith Robinsowie. Rok później na kongresie zorganizowanym w Abomey zgromadziły się 1442 osoby.
Legalizacja.
W marcu 1966 roku otworzono w Kotonu Biuro Oddziału i zalegalizowano oficjalnie działalność Świadków Jehowy w Beninie. Trzy lata później oddano do użytku nowe Biuro Oddziału w Kotonu. W grudniu 1970 roku w Kotonu odbył się kongres międzynarodowy pod hasłem „Ludzie dobrej woli”, a w dniach od 19 do 23 grudnia 1973 roku kongres pod hasłem „Boskie zwycięstwo”.
Zakaz działalności i prześladowania.
W 1975 roku aresztowano wielu głosicieli za neutralność (brak poparcia) wobec rewolucji marksistowskiej, przeprowadzanej przez rząd. Rok później wydalono 10 misjonarzy oraz przeprowadzono rewizje w domu misjonarskim i Biurze Oddziału, które zamknięto. 30 kwietnia 1976 roku rząd zakazał działalności Świadków Jehowy i skonfiskował Sale Królestwa. Ponad 600 wyznawców zmuszonych było uciec z kraju m.in. do Nigerii i Togo. Liczba głosicieli wyniosła 2381 osób. W tym samym czasie amerykańska aktorka Teresa Graves w licznych wywiadach telewizyjnych w Stanach Zjednoczonych zwracała uwagę na te prześladowania.
Zniesienie zakazu i dalszy rozwój.
23 stycznia 1990 roku władze anulowały zakaz działalności. Rozpoczęto remontowanie Sal Królestwa, przejętych wcześniej przez rząd. Powrócili misjonarze i niektórzy uchodźcy. W połowie lipca ponownie otworzono Biuro Oddziału. W 1994 roku w kraju działało 2381 głosicieli.
1 stycznia 2000 roku w Abomey-Calavi oddano do użytku nowe budynki Biura Oddziału, Salę Zgromadzeń i dom misjonarski. W 2007 roku liczba Świadków Jehowy w Beninie wyniosła 9332 osoby. Na "Pamiątce" zebrało się 38 589 osób. Rok później liczba głosicieli osiągnęła 9663. W 2009 roku delegacja benińskich Świadków Jehowy uczestniczyła w kongresie międzynarodowym pod hasłem „Czuwajcie!” w Rzymie. W 2009 roku wydano Chrześcijańskie Pisma Greckie w Przekładzie Nowego Świata (Nowy Testament) w języku gun (do 2015 roku wydrukowano ponad 20 000 egzemplarzy w tym języku, którym posługuje się ponad 10 000 głosicieli). W 2010 roku przekroczono liczbę 10 000 głosicieli, a na uroczystości Wieczerzy Pańskiej ("Pamiątce") zebrało się 39 406 osób.
W 2011 roku do kraju przybyli kolejni misjonarze Szkoły Gilead. Zorganizowano pomoc humanitarną dla poszkodowanych przez powódź. W roku 2014 benińska delegacja Świadków Jehowy uczestniczyła w kongresie międzynarodowym pod hasłem „Szukajmy najpierw Królestwa Bożego!” w Nowym Orleanie w Stanach Zjednoczonych.
20 grudnia 2015 roku z udział 16 903 obecnych w Hali Charles de Gaule w Porto-Novo, Gerrit Lösch z Ciała Kierowniczego Świadków Jehowy ogłosił wydanie całego Pisma Świętego w Przekładzie Nowego Świata w języku gun. Program był transmitowany do Świadków Jehowy w Nigerii, którzy posługują się tym językiem.
9 grudnia 2018 roku w Wagadugu ogłoszono wydanie Chrześcijańskich Pism Greckich w Przekładzie Nowego Świata (Nowego Testamentu) w języku moore. 7 kwietnia 2020 roku w związku z pandemią COVID-19 program uroczystości Pamiątki śmierci Jezusa Chrystusa nadały stacje radiowe i telewizyjne. W 2020 roku osiągnięto liczbę 14 360 głosicieli. 29 maja 2022 roku Sylvain Bois z Komitetu Oddziału w Beninie ogłosił wydanie w wersji elektronicznej Biblii — Ewangelii według Mateusza w języku fon. Z nagranego wcześniej programu skorzystało około 7000 osób. Językiem tym posługuje się 3579 głosicieli należących do 63 zborów.
Kongresy odbywają się w 7 językach.
Literatura biblijna jest tłumaczona na języki: bariba, diula, dżerma, fon, gun, kabre i moore.
W Abomey znajduje się jeden z 17 ośrodków szkoleń biblijnych na świecie.

</doc>
<doc id="1452482" url="https://pl.wikipedia.org/wiki?curid=1452482" title="Juan Goytisolo">
Juan Goytisolo

Juan Goytisolo Gay (ur. 6 stycznia 1931 w Barcelonie, zm. 4 czerwca 2017 w Marrakeszu) – hiszpański pisarz.
Życiorys.
Urodził się 6 stycznia 1931 w Barcelonie. Jego matka zginęła podczas bombardowania Barcelony w czasie wojny domowej, gdy miał on siedem lat. Studiował prawo, debiutował w pierwszej połowie lat 50. – pierwszą powieść "Juegos de manos" opublikował w 1954. W 1956 wyjechał z Hiszpanii i osiadł w Paryżu, gdzie pracował dla wydawnictwa Gallimard. Później mieszkał m.in. w Maroku, a w jego twórczości – dotychczas realistycznej – pojawiły się motywy arabskie.
Spora część jego twórczości została poświęcona rozliczeniu z okresem rządów Franco. Z tego względu przez ponad dekadę, od lat 60. do śmierci dyktatora, jego nowe książki nie były wydawane w Hiszpanii. W 1974 roku szukając podobnych sobie przypadków antykonformizmu w historii literatury hiszpańskiej wydał "Obra inglesa" (pol. „Dzieła angielskie”) José Maríi Blanco White’a docierając do hiszpańskiego czytelnika cudzymi słowami. Jest autorem m.in. dwóch trylogii powieściowych: "El mañana efímero" oraz cyklu z Álvaro Mendiolą w roli głównego bohatera. W Polsce ukazały się "Znaki tożsamości" (pierwszy tom trylogii z Mendiolą) oraz dwie inne książki Hiszpana.
Pisarzami są także jego dwaj bracia José Agustín i Luis.
W 2014 został laureatem Nagrody Cervantesa.

</doc>
<doc id="1452484" url="https://pl.wikipedia.org/wiki?curid=1452484" title="Cmentarz żydowski w Goleniowie">
Cmentarz żydowski w Goleniowie

Cmentarz żydowski w Goleniowie – został założony najprawdopodobniej w XIX wieku i uległ zniszczeniu w okresie III Rzeszy. Na jego miejscu znajduje się obecnie Park XXX-lecia. Nic nie przypomina o cmentarnym charakterze miejsca.

</doc>
<doc id="1452487" url="https://pl.wikipedia.org/wiki?curid=1452487" title="Mistrz (film 1931)">
Mistrz (film 1931)

Mistrz – amerykański film z 1931 roku. Opowiada o bokserze, alkoholiku (Wallace Beery), który stara odbić się od dna dla swojego syna (Jackie Cooper).
Film otrzymał cztery nominacje do Oscara, zdobył dwie statuetki, dla Wallace'a Beery'ego jako najlepszego aktora oraz dla Frances Marion za najlepszy scenariusz oryginalny.

</doc>
<doc id="1452488" url="https://pl.wikipedia.org/wiki?curid=1452488" title="Batalion ON „Kowel”">
Batalion ON „Kowel”

Kowelski Batalion Obrony Narodowej (batalion ON „Kowel”) – pododdział piechoty Wojska Polskiego II RP.
Formowanie i zmiany organizacyjne.
Pododdział sformowany został w 1938, w składzie Wołyńskiej Półbrygady ON według etatu batalionu ON typ I.
Jednostkami administracyjnymi i mobilizującymi dla Kowelskiego batalionu ON były 23 pułk piechoty we Włodzimierzu Wołyńskim i 50 pułk piechoty w Kowlu.
Po przeprowadzeniu mobilizacji w batalionie pełnić mieli służbę żołnierze rezerwy najstarszych roczników i żołnierze pospolitego ruszenia oraz młodzież przedpoborowa. Z tego powodu dla batalionu nie przewidywano żadnych zadań bojowych. .
13 września jednostka podporządkowana została płk dypl. Leonowi Kocowi, nowo mianowanemu dowódcy garnizonu Kowel.
Obsada personalna.
Obsada personalna batalionu w marcu 1939 roku:

</doc>
<doc id="1452491" url="https://pl.wikipedia.org/wiki?curid=1452491" title="Rama I Wielki">
Rama I Wielki



</doc>
<doc id="1452499" url="https://pl.wikipedia.org/wiki?curid=1452499" title="BLG-67">
BLG-67

BLG-67 – czołg mostowy skonstruowany i produkowany wspólnie przez przemysły PRL i NRD, odpowiednik sowieckiego MT-55.
Charakterystyka pojazdu.
Pojazd wykorzystywał podwozie czołgu T-55. Na zmodyfikowanym podwoziu czołgu umieszczono składane nożycowo przęsło umożliwiające pokonywanie przeszkód o szerokości do 19 m, oraz skarp o wysokości do 3,5 m. Po moście mogą przemieszczać się pojazdy gąsienicowe o masie do 50 ton oraz pojazdy kołowe o obciążeniu jednej osi do 15 ton. Przy pełnym obciążeniu przęsło ma żywotność 1000 przejazdów, przy obciążeniu do 3,5 tony żywotność wzrasta do 3000 przejazdów. Załogę pojazdu tworzyło 2 żołnierzy, którzy mogli ułożyć przęsło na przeszkodzie w 3 minuty. Czas zwijania mostu 5 minut.
Dane taktyczno-techniczne.
Podwozie
Przęsło

</doc>
<doc id="1452502" url="https://pl.wikipedia.org/wiki?curid=1452502" title="Antoni Dilys">
Antoni Dilys

Antoni Dilys (ur. 19 marca 1923 w Nowych Święcianach na Wileńszczyźnie, zm. 11 stycznia 2019 w Wilnie) – polski ksiądz katolicki, więzień łagrów sowieckich.
Życiorys.
Pochodził z polsko-litewskiej rodziny. Był najstarszym z 3 rodzeństwa. Ojciec Litwin był zakrystianinem w kościele św. Edwarda w Nowych Święcianach. Matka była Polką, uczyła dzieci języka polskiego. W szkole był samotnikiem. Po ukończeniu gimnazjum wstąpił do wileńskiego seminarium duchownego.
Po 1945 Litwa z Wilnem została włączona do Związku Sowieckiego. W czerwcu 1946 przyjął święcenia kapłańskie. Już jako młody wikary był nachodzony przez litewską służbę bezpieczeństwa. Wieczorem dnia 26 listopada 1949 został aresztowany. Kazano mu spakować rzeczy, oddać broń, której nie posiadał, i zabrać ciepłe ubrania. Następnie przewieziono go ciężarówką do aresztu w Nowych Święcianach. Stamtąd trafił na pół roku do więzienia w Wilnie. Oskarżono go o podburzanie ludności, o namawianie do dezorganizacji powstających wówczas kołchozów. Ponadto rzekomo dzięki jego namowom jeden z parafian miał podpalić kołchozowy owies (pożar na polu rzeczywiście miał miejsce, ale ksiądz nie miał z tym nic wspólnego), a przy tym pojawił się „świadek”, twierdzący, że ksiądz pomagał miejscowym partyzantom. Ostatnim zarzutem było straszenie na ambonie piekłem – bezbożników i komsomolców. Bez sądu skazano go na 25 lat łagrów.
Już uwięziony odmawiał współpracy ze służbą bezpieczeństwa, za którą obiecywano wyjście na wolność. Najpierw przewieziono go do łagru w Karagandzie, na terenie dzisiejszego Kazachstanu. Pracował w tartaku. Mieszkał w baraku z 20 innymi więźniami. Oprócz niego było tam jeszcze 3 księży z Łotwy. Jeden z nich nauczył go odprawiania mszy w obozowych warunkach. Miał też miniaturkę obrazu Jezusa Miłosiernego – wizerunku objawionego św. Faustynie Kowalskiej. W paczkach otrzymywał małe hostie – ukryte w cukrze, albo mące. Jak pewnego razu odkryli to strażnicy, ksiądz im powiedział, że to ciasteczka – i oni uwierzyli. Msze odprawiał o świcie, albo w nocy przy stoliku.
Po śmierci Stalina zmniejszono mu wyrok do 10 lat. Przewieziono go do łagru – kopalni węgla w Workucie. Tam pracował na budowie i w łaźni. Więźniom dawano symboliczną zapłatę za ich pracę, można było wychodzić do miasta, do kina, na terenie obozu był sklep. Zezwalano na odwiedziny bliskich. W tym okresie odwiedziła go siostra. W 1956 zwolniono go z obozu i 23 sierpnia 1956 wrócił do Wilna. Tutaj przenoszono go z miejsca na miejsce – był proboszczem w 15 różnych parafiach. Najdłużej, bo 15 lat, był proboszczem w parafii św. Piotra i Pawła w Wilnie. W 1993 osobiście pobłogosławił go papież Jan Paweł II podczas pielgrzymki do Wilna.
W 2008 był rezydentem w parafii św. Ducha w Wilnie. Mały ołtarzyk, przy którym odprawiał msze w łagrze obecnie znajduje się w Litewskim Muzeum Historyczno-Etnograficznym.
Lilianna Narkowicz spisała jego wspomnienia zatytułowane "Życie – to wielka tajemnica" (Wydawnictwo Polskie w Wilnie – „Magazyn Wileński”).
W 2017 został odznaczony Królewskim Orderem Świętego Stanisława Biskupa i Męczennika.

</doc>
<doc id="1452504" url="https://pl.wikipedia.org/wiki?curid=1452504" title="Flaga Unii Europejskiej">
Flaga Unii Europejskiej



</doc>
<doc id="1452507" url="https://pl.wikipedia.org/wiki?curid=1452507" title="Flaga Europy">
Flaga Europy



</doc>
<doc id="1452511" url="https://pl.wikipedia.org/wiki?curid=1452511" title="Wózek Jakobsa">
Wózek Jakobsa

Wózek Jakobsa (wózek wspólny systemu Jakobsa) – wózek 2- lub 3-osiowy, na którym opierają się dwa sąsiednie wagony, stając się członami nierozłączalnymi w czasie eksploatacji.
W Polsce w wózki Jakobsa wyposażony był już historycznie pierwszy elektryczny zespół trakcyjny serii EW51. Wózki te można również spotkać m.in. w wagonach Bhp, elektrycznych zespołach trakcyjnych EN94, pojazdach produkcji Pesy i Newagu, a także w wagonach tramwajowych (np. Konstal 102Na).
Nazwa wózka pochodzi od nazwiska jego wynalazcy – niemieckiego inżyniera kolejowego Wilhelma Jakobsa, który po raz pierwszy zastosował tę konstrukcję w latach 20. XX wieku.
Zalety:
Wady:

</doc>
<doc id="1452519" url="https://pl.wikipedia.org/wiki?curid=1452519" title="Miguel de las Cuevas">
Miguel de las Cuevas

Miguel, właśc. Miguel Ángel de las Cuevas Barberá (ur. 19 czerwca 1986 w Alicante) - hiszpański piłkarz, gracz Córdoby.
Karierę rozpoczynał w Valencia CF, po czym przeszedł do Hércules CF. 1 lipca 2006 za sumę 425.000 euro podpisał kontrakt z Atlético Madryt.
W czasie przygotowań do sezonu 2006/2007, podczas których wziął z klubem udział w rozgrywkach o Puchar Teresy Herrera, 13 sierpnia 2006 w meczu z Nacionalem Montevideo doznał kontuzji kostki, która wykluczyła go z gry na ponad rok. 3 lutego 2008 zadebiutował w lidze w zremisowanym 1:1 spotkaniu z Realem Murcia. W 2009 roku został piłkarzem Sportingu Gijón.

</doc>
<doc id="1452526" url="https://pl.wikipedia.org/wiki?curid=1452526" title="Ryszard Danecki">
Ryszard Danecki

Ryszard Marian Danecki (ur. 23 sierpnia 1931 w Poznaniu, zm. 30 listopada 2013) – polski poeta, prozaik, autor librett do oper kameralnych, tłumacz poezji angielskiej, rosyjskiej i niemieckiej.
Życiorys.
Urodził się 23 sierpnia 1931 w Poznaniu w rodzinie tapicera Adama Daneckiego (ur. 1907) i Franciszki z domu Przygockiej (ur. 1901). W czasie wojny był członkiem konspiracyjnej organizacji harcerskiej Szare Szeregi.
Ukończył Instytut Literacki imienia A.M. Gorkiego (Moskwa).
W 1952 r. debiutował na łamach dziennika „Głos Wielkopolski” poematem "Wyzwolenie Poznania". Był jednym z założycieli grupy literackiej Wierzbak. Od 1954 publikował w prasie poznańskiej.
Został pochowany na Cmentarzu Junikowo w Poznaniu (pole 6-7-4-120).

</doc>
<doc id="1452528" url="https://pl.wikipedia.org/wiki?curid=1452528" title="Kazimierz Roch Dmochowski">
Kazimierz Roch Dmochowski

Kazimierz Roch Dmochowski (ur. 24 czerwca 1780 w Zabłociu, zm. 24 stycznia 1851 w Petersburgu) – duchowny katolicki, arcybiskup metropolita mohylewski w latach 1848–1851.
Życiorys.
Studiował w seminarium krasławickim (gubernia witebska). 6 lutego 1803 przyjął święcenia kapłańskie w Wilnie, w ciągu następnych 10 lat pracował w kurii diecezji wileńskiej. Od 1813 asesor konsystorza Wilnie, od 1815 roku – asesor rzymskokatolickiego kolegium w Petersburgu. W 1823 roku został mianowany dziekanem w Wilnie. W dniu 29 czerwca 1841 konsekrowany na tytularnego biskupa Meloë in Isauria i biskupa pomocniczego diecezji wileńskiej z tytułem sufragana kurlandzkiego (nominowany 17 grudnia 1840). Po śmierci metropolity Pawłowskiego w 1842 roku został mianowany przewodniczącym kolegium rzymskokatolickiego. Od 3 lipca 1848 arcybiskup metropolita mohylewski. 26 listopada 1848 przyjął paliusz w kościele Świętej Katarzyny w Petersburgu, 29 czerwca 1849 roku odbył ingres do katedry w Mohylewie. W archidiecezji otrzymał także biskupa koadiutora Ignacego Hołowińskiego Zdobył zaufanie władz rosyjskich. Wizytował parafie w dekanatach mohylewskim i witebskim, co pozwoliło wyeliminować nadużycia w diecezji. Aktywnie sprzeciwiał się zamykaniu klasztorów (w 1840 roku władze zamknęły 191 męskich i 18 żeńskich klasztorów).
Pochowany został w Petersburgu na cmentarzu smoleńskim. W myśl jego testamentu, w 1901 roku jego szczątki zostały przeniesione na cmentarz wyborski w Petersburgu do kościoła NMP i św. Elżbiety.

</doc>
<doc id="1452532" url="https://pl.wikipedia.org/wiki?curid=1452532" title="Ay, Ay Herr Kapitan">
Ay, Ay Herr Kapitan



</doc>
<doc id="1452533" url="https://pl.wikipedia.org/wiki?curid=1452533" title="Ay, Ay Herr Kapitaen">
Ay, Ay Herr Kapitaen



</doc>
<doc id="1452534" url="https://pl.wikipedia.org/wiki?curid=1452534" title="Nadmanganian amonu">
Nadmanganian amonu

Nadmanganian amonu, , – nieorganiczny związek chemiczny z grupy nadmanganianów, sól amonowa kwasu nadmanganowego. Rozpuszczalny w zimnej wodzie, w wodzie gorącej ulega rozkładowi. Ogrzany do temperatury 60 °C rozkłada się wybuchowo. Produktami rozkładu termicznego są tlenki manganu, woda, tlen i amoniak. Nadmanganian amonu wykorzystywany jest przy wybielaniu i barwieniu w przemyśle tekstylnym i skórzanym.

</doc>
<doc id="1452535" url="https://pl.wikipedia.org/wiki?curid=1452535" title="Nakasendo">
Nakasendo



</doc>
<doc id="1452536" url="https://pl.wikipedia.org/wiki?curid=1452536" title="Karol Niedoba">
Karol Niedoba

Karol Niedoba (ur. 26 grudnia 1864 w Cieszynie, zm. 20 lipca 1947 tamże) – polski malarz, nauczyciel i pedagog, związany ze Śląskiem Cieszyńskim.
Pochodził z ubogiej, wielodzietnej rodziny chłopskiej, wywodzącej się z Lesznej Górnej, aż do zniesienia pańszczyzny związanej z folwarkiem w Dzięgielowie. Po ukończeniu szkoły ludowej został czeladnikiem u swego starszego brata Pawła, zajmującego się malarstwem pokojowym. W latach 1881–1887 uczęszczał do Przemysłowej Szkoły Dokształcającej w Cieszynie. Dzięki stypendium, uzyskanemu staraniem cieszyńskiego burmistrza dr. Jana Demela, w 1887 r. podjął studia w Szkole Przemysłu Artystycznego w Wiedniu, m.in. u pejzażysty prof. Rudolfa Ribařa i portrecisty Ludwika Minnigerode. Następnie od 1895 r. studiował w Monachium u Gabriela Hackla i Ludwika Löfftza.
W 1898 r. wrócił w rodzinne strony i po bezskutecznym poszukiwaniu pracy w rodzinnym Cieszynie podjął pracę nauczyciela rysunku w Karniowie na Śląsku Opawskim, a następnie w Brnie na Morawach. Dopiero rok później uzyskał posadę w Miejskiej Szkole Realnej w Cieszynie oraz w tamtejszej Przemysłowej Szkole Dokształcającej. W latach 1904–1911 szkolił przyszłych nauczycieli w polskich „paralelkach” niemieckiego Seminarium Nauczycielskiego, od 1906 – uczył rysunków w polskim gimnazjum Macierzy Szkolnej, a od 1907 w Polskiej Szkole Ludowej. W 1906 r. w Wiedniu uzyskał uprawnienia do nauczania z tzw. wolnej ręki rysunku w szkołach średnich, a w 1909 r. tytuł C.K. profesora, nadany przez Krajowy Urząd Szkolny w Opawie. Był zaangażowany w życie artystyczno-kulturalne miasta, współorganizując m.in. Pierwszą Śląską Wystawę Sztuki i Rzemiosł Artystycznych, która odbyła się w Cieszynie na przełomie 1906 i 1907 r. W tym czasie, w 1906 r. ożenił się z Martą Folwarczną, córką pastora Bernarda Folwarcznego, z którą zamieszkał w domu teścia, w kamienicy „Pod Kasztanem” przy ul. Nowe Miasto w Cieszynie. Tam też spędził resztę życia. W 1928 r. przeszedł na emeryturę.
, był Niedoba przede wszystkim aktywnym malarzem. Wykonywał liczne portrety, obrazy o tematyce sakralnej, kopie dawnych mistrzów, ale przede wszystkim utrwalał pejzaż wsi podcieszyńskiej: okolice Puńcowa, Bażanowic, Ustronia itd. W poszukiwaniu motywów ze sztalugami i szkicownikiem, przemierzał pieszo tereny Pogórza Cieszyńskiego. Namalował ok. 700 akwareli i obrazów olejnych przesyconych liryzmem, atmosferą nastrojowości i intymności. Mimo stopniowej utraty wzroku, tworzył dalej, coraz częściej podejmując tematy religijne. Ostatni obraz – portret matki – namalował w 1943 roku.
Karol Niedoba został pochowany na cieszyńskim cmentarzu ewangelickim. Zgodnie z jego wolą część spuścizny artystycznej – prace z okresu studiów, szkicowniki, akwarele i obrazy olejne oraz część biblioteki – znalazły się zbiorach Muzeum Śląska Cieszyńskiego w Cieszynie.

</doc>
<doc id="1452540" url="https://pl.wikipedia.org/wiki?curid=1452540" title="Borys Oliwkow">
Borys Oliwkow

Borys Michajłowicz Oliwkow (ur. 25 lipca 1892 w Kopninie w guberni riazańskiej, zm. 9 września 1954 w Moskwie) – radziecki chirurg weterynaryjny.
Ukończył w 1917 r. Kazański Instytut Weterynaryjny, od 1920 był kierownikiem katedry chirurgii Kazańskiego, a od 1935 r. - Moskiewskiego Instytutu Weterynarii. Tytuł profesora uzyskał w 1925 r. Był autorem nowych lub udoskonalonych metod operacji chirurgicznych zwierząt, ponadto wyjaśnił wiele problemów związanych z ranami, opracował zasady kwaśnej i zasadowej terapii ran i powikłań po zranieniu. Twórca radzieckiej szkoły chirurgów weterynaryjnych. 
W 1944 r. otrzymał tytuł zasłużonego działacza nauki Rosyjskiej Socjalistycznej Federacyjnej Republiki Radzieckiej, w 1951 - Nagrodę Państwową ZSRR. Był nagrodzony orderem Lenina.
Autor "Ogólnej chirurgii zwierząt domowych" ("Общая хирургия домашних животных"), wydanej w Moskwie w 1954 r.

</doc>
<doc id="1452541" url="https://pl.wikipedia.org/wiki?curid=1452541" title="German Riesco">
German Riesco



</doc>
<doc id="1452542" url="https://pl.wikipedia.org/wiki?curid=1452542" title="MTU-12">
MTU-12

MTU-12 – radziecki czołg mostowy wykorzystujący podwozie czołgu T-54. 
Pojazd wyposażony był w pojedyncze przęsło o długości 12 m i nośności do 50 t. Zastąpiony przez czołg mostowy MTU-20.

</doc>
<doc id="1452545" url="https://pl.wikipedia.org/wiki?curid=1452545" title="Karoly Marko">
Karoly Marko



</doc>
<doc id="1452547" url="https://pl.wikipedia.org/wiki?curid=1452547" title="Eddy Wata">
Eddy Wata

Eddy Wata (ur. 3 marca 1976) – nigeryjski piosenkarz, grający muzykę dance i eurodance. 
Jego ojciec jest pochodzenia jamajskiego, a matka pochodzi z Kalabrii w południowych Włoszech. W młodości mieszkał w Nigerii i grał na keyboardzie. W wieku 18 lat przeniósł się na Jamajkę, gdzie zafascynował się muzyką reggae. Po kilku latach wrócił do ojczyzny, gdzie założył zespół muzyczny. Pojawił się w piosence „A Silvia” dance'owego muzyka włoskiego Gabry Pontego. 
Obecnie wydaje solowe single. Największą popularność przyniosła mu piosenka „I Love My People”.

</doc>
<doc id="1452548" url="https://pl.wikipedia.org/wiki?curid=1452548" title="Kalman Tellyesniczky">
Kalman Tellyesniczky



</doc>
<doc id="1452549" url="https://pl.wikipedia.org/wiki?curid=1452549" title="Anibal Pinto">
Anibal Pinto



</doc>
<doc id="1452550" url="https://pl.wikipedia.org/wiki?curid=1452550" title="Hermann Kunne">
Hermann Kunne



</doc>
<doc id="1452553" url="https://pl.wikipedia.org/wiki?curid=1452553" title="Hermann Kuenne">
Hermann Kuenne



</doc>
<doc id="1452566" url="https://pl.wikipedia.org/wiki?curid=1452566" title="Vernon (Kanada)">
Vernon (Kanada)

Vernon – miasto w południowo-zachodniej Kanadzie, w prowincji Kolumbia Brytyjska, w dystrykcie regionalnym North Okanagan, którego jest największym miastem.
Liczba mieszkańców Vernon wynosi 35 944. Język angielski jest językiem ojczystym dla 86,6%, francuski dla 1,4% mieszkańców (2006).

</doc>
<doc id="1452578" url="https://pl.wikipedia.org/wiki?curid=1452578" title="Torpedowce typu Ciclone">
Torpedowce typu Ciclone

Torpedowce/niszczyciele eskortowe typu Ciclone były włoskimi okrętami pełniącymi służbę podczas drugiej wojny światowej. Były powiększoną wersją torpedowców typu "Orsa", z polepszoną statecznością i lepszym uzbrojeniem przeciw okrętom podwodnym. Zbudowano je w ramach programu mobilizacji wojennej w latach 1942-1943.

</doc>
<doc id="1452579" url="https://pl.wikipedia.org/wiki?curid=1452579" title="Lubinka (masyw)">
Lubinka (masyw)

Lubinka (412 m) – w większości zalesiony masyw na Pogórzu Rożnowskim sąsiadujący z Wałem (523 m). Wznosi się nad miejscowościami: Lubinka, Janowice, Dąbrówka Szczepanowska, Szczepanowice i Pleśna.
Nazwa wsi Lubinka i góry bywa odnoszona do miejsca, na którym szczególnie lubiano polować. Po stokach Lubinki prowadzi droga lokalna z Zakliczyna przez Janowice do Tarnowa.
W czasie I wojny światowej na grzbiecie Lubinki okopali się żołnierze armii rosyjskiej. Na początku maja 1915 r. podczas bitwy pod Gorlicami sprzymierzone wojska austro-węgierskie i niemieckie w niezwykle zażartych kilkudniowych walkach zdobyły wzgórze. Pozostałością po tych walkach w masywie Lubinki są 4 cmentarze wojenne: nr 191, 192, 193, 194. W lesie w wielu miejscach do dzisiaj widoczne są resztki okopów. Przy cmentarzu nr 193 odtworzono fragment takich okopów.

</doc>
<doc id="1452580" url="https://pl.wikipedia.org/wiki?curid=1452580" title="Kurowscy herbu Lubicz">
Kurowscy herbu Lubicz

Kurowscy herbu Lubicz – polska rodzina szlachecka.
Zamieszkiwali w: powiecie konińskim, w Kurowie w powiecie łukowskim, oraz na Wołyniu.

</doc>
<doc id="1452586" url="https://pl.wikipedia.org/wiki?curid=1452586" title="Bernartice (kraj ołomuniecki)">
Bernartice (kraj ołomuniecki)

Bernartice (niem. "Barzdorf") – wieś (gmina) w Czechach w powiecie Jesionik w kraju ołomunieckim.
Wieś leży nad rzeką Świdną tuż przy polsko-czeskiej granicy, z miejscowością Dziewiętlice po polskiej stronie tworzyła dawniej jedną wieś. Na granicy czesko-polskiej funkcjonowało przejście graniczne Bernartice - Dziewiętlice, obecnie drogi umożliwiają przekraczanie granicy samochodami osobowymi (zakaz ruchu ciężarówek).
Na terenie gminy znajdują się dwa przystanki kolejowe: "Horní Heřmanice" w pobliżu Horní Heřmanice oraz "Bernartice u Javorníka" we wsi.
Podział administracyjny.
Gmina dzieli się na następujące części:

</doc>
<doc id="1452587" url="https://pl.wikipedia.org/wiki?curid=1452587" title="Fener">
Fener



</doc>
<doc id="1452588" url="https://pl.wikipedia.org/wiki?curid=1452588" title="Majdan (Pogórze Rożnowskie)">
Majdan (Pogórze Rożnowskie)

Majdan (512 m) – dzika i całkowicie zalesiona góra na Pogórzu Rożnowskim, na północny wschód od Rożnowa. Przez obniżenie grzbietu łączącego Majdan z sąsiednim Ostryżem (447 m) przebiega droga wojewódzka nr 975 (odcinek Podole-Górowa – Paleśnica. Przez szczyt Majdanu prowadzi znakowany szlak turystyczny. 

</doc>
<doc id="1452603" url="https://pl.wikipedia.org/wiki?curid=1452603" title="A.C. Milan w sezonie 1993/1994">
A.C. Milan w sezonie 1993/1994

Osiągnięcia i skład piłkarskiego zespołu A.C. Milan w sezonie 1993/94.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1452604" url="https://pl.wikipedia.org/wiki?curid=1452604" title="Ibuprom">
Ibuprom



</doc>
<doc id="1452606" url="https://pl.wikipedia.org/wiki?curid=1452606" title="Torpedowce typu Orsa">
Torpedowce typu Orsa

Torpedowce typu "Orsa, określane też jako typ Pegaso" – typ włoskich okrętów eskortowych z okresu II wojny światowej, które weszły do służby w Regia Marina pod koniec lat 30. XX wieku. Klasyfikowane początkowo jako eskortowce ("avviso scorta" – dosł. awizo eskortowe), od 1938 jako torpedowce ("torpediniera"), a od 1943 jako torpedowce eskortowe ("torpediniera di scorta"), odpowiadały w rzeczywistości klasie niszczycieli eskortowych.
Były powiększoną wersją torpedowców typu "Spica", z ponad dwukrotnie zwiększonym zapasem paliwa i zasięgiem i większą liczbą bomb głębinowych, ale z siłownią o mniejszej mocy i nieco słabszym uzbrojeniem artyleryjskim. Dwa okręty, które przetrwały II wojnę światową, przeklasyfikowano po zakończeniu działań wojennych na fregaty. Służyły w Marina Militare do 1965 roku, kiedy to wycofano je ze służby.
Ich wersją rozwojową była dłuższa seria typu "Ciclone".
Okręty.
Źródło

</doc>
<doc id="1452610" url="https://pl.wikipedia.org/wiki?curid=1452610" title="A.C. Milan w sezonie 1992/1993">
A.C. Milan w sezonie 1992/1993

Osiągnięcia i skład piłkarskiego zespołu A.C. Milan w sezonie 1992/93.
Skład zespołu.
Bramkarze:
Obrońcy:
Pomocnicy:
Napastnicy:
Transfery w sesji zimowej.
Odeszli:
Bibliografia.
Źródła drukowane:
Źródła internetowe:

</doc>
<doc id="1452615" url="https://pl.wikipedia.org/wiki?curid=1452615" title="Kleinmachnow">
Kleinmachnow

Kleinmachnow − gmina w Niemczech w kraju związkowym Brandenburgia, w powiecie Potsdam-Mittelmark.
Geografia.
Gmina Kleinmachnow położona jest ok. 19 km od centrum Berlina i ok. 12 km na wschód od Poczdamu.
Polityka.
Wyniki wyborów komunalnych w Kleinmachnow w 2003 r.:
Wyniki wyborów komunalnych w Kleinmachnow w 2008 r.

</doc>
<doc id="1452617" url="https://pl.wikipedia.org/wiki?curid=1452617" title="A.C. Milan w sezonie 1991/1992">
A.C. Milan w sezonie 1991/1992

Osiągnięcia i skład piłkarskiego zespołu A.C. Milan w sezonie 1991/92.
Skład zespołu.
Bramkarze:
Obrońcy:
Pomocnicy:
Napastnicy:
Transfery w sesji zimowej.
Odeszli:
Bibliografia.
Źródła drukowane:
Źródła internetowe:

</doc>
<doc id="1452619" url="https://pl.wikipedia.org/wiki?curid=1452619" title="A.C. Milan w sezonie 1990/1991">
A.C. Milan w sezonie 1990/1991

Osiągnięcia i skład piłkarskiego zespołu A.C. Milan w sezonie 1990/91.
Skład zespołu.
Bramkarze:
Obrońcy:
Pomocnicy:
Napastnicy:
Transfery w sesji zimowej.
Odeszli:
Bibliografia.
Źródła drukowane:
Źródła internetowe:

</doc>
<doc id="1452621" url="https://pl.wikipedia.org/wiki?curid=1452621" title="Kloster Lehnin">
Kloster Lehnin

Kloster Lehnin - gmina w Niemczech w kraju związkowym Brandenburgia, w powiecie Potsdam-Mittelmark.
Geografia.
Gmina Kloster Lehnin położona jest ok. 15 km na wschód od miasta Brandenburg an der Havel i ok. 25 km na zachód od Poczdamu.
Dzielnice.
Dzielnice gminy: Damsdorf, Emstal, Göhlsdorf, Grebs, Lehnin, Krahne, Michelsdorf, Nahmitz, Netzen, Prützke, Rädel, Reckahn, Rietz, Trechwitz

</doc>
<doc id="1452623" url="https://pl.wikipedia.org/wiki?curid=1452623" title="Splot okoliczności">
Splot okoliczności

Splot okoliczności (oryg. „"The Sign of the Triple Distelfink"”) – komiks Dona Rosy, opublikowany po raz pierwszy w 1998 roku. W Polsce wydany w styczniu 2010 r., w „Kaczorze Donaldzie” 03/2010.
Fabuła.
Rodzina Gogusia organizuje dla niego przyjęcie urodzinowe. Daisy i Donald wybierają się do domu solenizanta, by osobiście go na nie zaprosić. Nie wiedzą o tym, że dzień urodzin Gogusia jest jedynym w roku, w którym niezwykły szczęściarz ma równie niezwykłego pecha.
Goguś, widząc dobijających się do jego domu krewnych, przypomina sobie, jak spadła na niego ta klątwa: w wieku 7 lat, w czasie przyjęcia urodzinowego swojego i swojej matki (odbywającego się na farmie Babci Kaczki), został (za sprawą Donalda) trafiony piorunem w pobliżu znaku symbolizującego nieszczęście, namalowanego na stodole za czasów jego dziadka.
Kwabotyn postanawia uciec z miasta, by jego sekret nie wyszedł na jaw, ale jakiegokolwiek nie wybierał środka transportu, zawsze ostatecznie lądował w pobliżu farmy Babci Kaczki. Wreszcie zdecydował się wyjawić swoją tajemnicę krewnym.
Babcia Kaczka przypomniała sobie, że to, co przeżył Goguś w pobliżu znaku symbolizującego pecha, w zadziwiający sposób łączy się z życiem jego matki. W czasie, gdy Babcia Kaczka była w ciąży z Dafni, w okolicy pojawił się wędrowny malarz, który na nowej stodole Kaczorów dwukrotnie namalował stylizowane trzy szczygły (tytułowy "Triple Distelfink" to częsty motyw w sztuce Niemców pensylwańskich): z przodu stodoły prawidłowo (jako znak przynoszący szczęście), a z tyłu „do góry nogami” (jako znak przynoszący pecha). Zaraz po ich namalowaniu przyszła na świat matka Gogusia.
Nadciągająca nad farmę burza zwraca uwagę Donalda i Gogusia: obaj postanawiają znaleźć się w pobliżu „szczęśliwych szczygłów” i dać się trafić piorunowi. Ostatecznie udaje się to Gogusiowi, co zdejmuje z niego klątwę i przywraca mu pełnię szczęścia - ku uldze rodziny i złości Donalda.

</doc>
<doc id="1452629" url="https://pl.wikipedia.org/wiki?curid=1452629" title="A.C. Milan w sezonie 1989/1990">
A.C. Milan w sezonie 1989/1990

Osiągnięcia i skład piłkarskiego zespołu A.C. Milan w sezonie 1989/90.
Skład zespołu.
Bramkarze:
Obrońcy:
Pomocnicy:
Napastnicy:
Transfery w sesji zimowej.
Odeszli:
Bibliografia.
Źródła drukowane:
Źródła internetowe:

</doc>
<doc id="1452630" url="https://pl.wikipedia.org/wiki?curid=1452630" title="Erjon Bogdani">
Erjon Bogdani

Erjon Bogdani (ur. 14 kwietnia 1977 w Tiranie), albański piłkarz grający na pozycji napastnika.
Kariera klubowa.
Bogdani jest rodowitym tirańczykiem. Karierę piłkarską rozpoczął w klubie Partizani Tirana, a w sezonie 1993/1994 zadebiutował w pierwszej lidze albańskiej. Od sezonu 1994/1995 był podstawowym zawodnikiem klubu, a swój jedyny większy sukces osiągnął w 1997 roku zdobył z nim Puchar Albanii. Po zdobyciu 13 bramek w rundzie jesiennej sezonu 1997/1998 został sprzedany do tureckiego Gençlerbirliği SK. W zespole tym spędził tylko pół roku i latem 1998 został zawodnikiem chorwackiego NK Zagrzeb. Przez półtora roku strzelił 8 goli w lidze chorwackiej.
W 2000 roku Bogdani trafił do Włoch, a jego pierwszym klubem w tym kraju została Reggina Calcio. W Serie A zadebiutował 6 lutego 2000 roku w wygranym 1:0 domowym spotkaniu z Bologną. W Regginie nie potrafił jednak wywalczyć miejsca w składzie i był rezerwowym. W 2001 roku spadł z Regginą do Serie B, ale sezon 2002/2003 ponownie spędził w pierwszej lidze. Latem 2003 został piłkarzem drugoligowej Salernitany Calcio 1919 i strzelił dla niej 8 goli. Z kolei w sezonie 2004/2005 był najlepszym strzelcem innego drugoligowca, Hellas Werona (17 goli).
Wysoka skuteczność w Serie B spowodowała, że w 2005 roku Bogdani przeszedł do grającej w Serie A, Sieny. W jej barwach po raz pierwszy wystąpił 28 sierpnia w meczu z Cagliari Calcio, w wygranym przez Sienę 2:1. 28 stycznia 2006 w spotkaniu z US Palermo (3:1) uzyskał hat-trick, a w całym sezonie zdobył 11 goli, tyle samo co jego partner z ataku Enrico Chiesa.
Na początku 2007 roku Albańczyk odszedł do Chievo Werona. 14 stycznia zaliczył dla niego swój pierwszy mecz - Chievo wygrało 2:1 z Catanią. Wiosną zespół spadł jednak z ligi, a Erjon został na rok wypożyczony do Livorno. Debiut w tym klubie zaliczył 2 września przeciwko Palermo (2:4). W 2008 roku wrócił do Chievo, które zostało beniaminkiem Serie A. 21 lipca 2010 roku odszedł do beniaminka Serie A – Ceseny. Karierę zakończył grając w zespole AC Siena
Kariera reprezentacyjna.
W reprezentacji Albanii Bogdani zadebiutował 24 kwietnia 1996 roku w zremisowanym 0:0 towarzyskim spotkaniu z Bośnią i Hercegowiną.

</doc>
<doc id="1452631" url="https://pl.wikipedia.org/wiki?curid=1452631" title="Niszczyciele typu Folgore">
Niszczyciele typu Folgore

Niszczyciele typu Folgore – typ włoskich niszczycieli zbudowanych w latach 30. Wszystkie cztery jednostki służyły podczas II wojny światowej i zostały zatopione. Były zmodyfikowanym typem "Dardo", którym zmniejszono szerokość, by zwiększyć prędkość. W efekcie miały problemy ze stabilnością i zmniejszony zasięg.

</doc>
<doc id="1452632" url="https://pl.wikipedia.org/wiki?curid=1452632" title="Ratusz w Przasnyszu">
Ratusz w Przasnyszu

Ratusz w Przasnyszu – barokowo-klasycystyczny budynek usytuowany pośrodku rynku w Przasnyszu, dawna siedziba władz miasta.
Wzniesiony pod koniec XVIII wieku, na miejscu wcześniejszych budowli (w 1789 r. budowa jeszcze nieukończona). Drobne remonty przeprowadzano w latach 1806, 1825–29 i 1838. Po I wojnie światowej ratusz został ujęty od tyłu parterową, murowaną przybudówką na planie podkowy, z wewnętrznym dziedzińcem, w miejsce drewnianych jatek. Wokół przybudówki wzniesiono na zewnątrz podcień, wsparty na drewnianych słupach z zastrzałami.
Ratusz w Przasnyszu zwrócony jest frontem ku wschodowi. Jest to budynek murowany z cegły, otynkowany, z użyciem kamieni polnych w podmurówce. Piętrowy, częściowo podpiwniczony, na planie prostokąta. Elewacje pięcio- i trzyosiowe, rozdzielone szerokimi pseudopilastrami w wielkim porządku, z głowicami połączonymi profilowanym gzymsem, ponad którym znajduje się gładki fryz oraz profilowany gzyms podokapowy.
Układ wnętrz dwutraktowy, z sienią na przestrzał na osi oraz z drewnianą klatką schodową w głębi. Drzwi wejściowe klepkowe, nabijane kowalskimi gwoździami; w górnej części skrzydła drzwiowego przeźrocze z czterema starymi szybkami oraz ozdobnie kutą kratą żelazną. Dach dwuspadowy, kryty dachówką.
Ratusz staromiejski jest siedzibą Towarzystwa Przyjaciół Ziemi Przasnyskiej i Muzeum Historycznego (parter), do niedawna również Urzędu Stanu Cywilnego i Ewidencji Ludności (piętro). W przybudówce od strony zachodniej mieści się Ośrodek Rehabilitacji dla Dzieci i Młodzieży Niepełnosprawnej w Przasnyszu; w czerwcu 2008 r. w przybudówce od strony południowej znalazła miejsce Galeria "Kąt".
W 1977 r. na ścianie frontowej ratusza umieszczono tablicę upamiętniającą 550-lecie nadania Przasnyszowi praw miejskich, a 3 lutego 2007 r. odsłonięto tablicę poświęconą Napoleonowi w 200. rocznicę jego pobytu w Przasnyszu.

</doc>
<doc id="1452637" url="https://pl.wikipedia.org/wiki?curid=1452637" title="A.C. Milan w sezonie 1988/1989">
A.C. Milan w sezonie 1988/1989

Osiągnięcia i skład piłkarskiego zespołu A.C. Milan w sezonie 1988/89.
Skład zespołu.
Bramkarze:
Obrońcy:
Pomocnicy:
Napastnicy:
Transfery w sesji zimowej.
Przybyli:
Bibliografia.
Źródła drukowane:
Źródła internetowe:

</doc>
<doc id="1452639" url="https://pl.wikipedia.org/wiki?curid=1452639" title="Muzeum Pera">
Muzeum Pera

Muzeum Pera (tr "Pera Müzesi") jest prywatnym muzeum w Stambule, w Turcji, zostało założone w 2005 roku przez Fundację Suna &amp; İnan Kıraç. Należy do znanej rodziny tureckiej Koç.
Muzeum mieści się w budynku z 1893 roku, zaprojektowanym przez Achillesa Manoussos. Przed utworzeniem muzeum, mieścił się tu Hotel Bristol. W 2002 roku fundacja wykupiła hotel i po renowacji utworzyła w nim muzeum. Pierwsze i drugie piętro zajmują wystawy stałe należące do Fundacji, między innymi Galeria Sevgi i Erdoğana Gönül, mieszcząca się na drugim piętrze. Trzecie, czwarte i piąte piętro przeznaczone są dla wystaw czasowych. Na pierwszym piętrze umieszczono miary i wagi pochodzące z Anatolii, kolekcję ceramiki. Znajduje się tu również kolekcja sztuki orientalnej, obejmująca ponad 300 obrazów, w tym dzieła Osmana Hamdi.

</doc>
<doc id="1452643" url="https://pl.wikipedia.org/wiki?curid=1452643" title="Ramelsloh">
Ramelsloh

Ramelsloh – miejscowość w gminie Seevetal w powiecie Harburg w niemieckim kraju związkowym Dolna Saksonia. Należy do gminy Seevetal od 1 lipca 1972 roku. Ramelsloh liczy 1 711 mieszkańców (30.06.2008) i jest średniej wielkości miejscowością gminy.
Historia.
Ramelsloh należy do najstarszych miejscowości gminy i w ogóle północnych Niemiec. Pierwszą wzmiankę datuje się na rok 845, kiedy to biskup hamburski Ansgar w ucieczce przed pustoszącymi Hamburg wikingami schronił się w odległym o 30 km na południe od Hamburga dzisiejszym Ramelsloh. Tutaj założył on średniowieczną kolegiatę. Dzisiejszy budynek kościoła pochodzi z drugiej połowy XIX wieku.
Komunikacja.
Ramelsloh ma bardzo dobre połączenie komunikacyjne z Hamburgiem za sprawą autostrady A7, z której na węźle Seevetal-Ramelsloh tak samo dobrze dociera się do Ramelsloh, jak i do leżącego po drugiej stronie autostrady Ohlendorfu. Granicą między obydwoma miejscowościami jest właśnie autostrada A7.
W Ramelsloh jest teren przemysłowy i małe centrum handlowe ze sklepem Edeki.

</doc>
<doc id="1452646" url="https://pl.wikipedia.org/wiki?curid=1452646" title="Synagoga w Gryficach">
Synagoga w Gryficach

Synagoga w Gryficach – dawna i nieistniejąca już bożnica w Greifenbergu (dziś: Gryfice).
Żydowski dom modlitwy został wybudowany w 1855 r. (na miejscu starego z 1840 r.) Znajdował się na terenie dzisiejszej remizy straży pożarnej, przy "Poetensteig" (dziś ul. 3-Maja) obok dawnej szkoły miejskiej. Synagoga w czasie tzw. "nocy kryształowej" została podpalona, następnie zamknięta. W czasie II wojny światowej – w bożnicy urządzono obóz pracy (Stalag II D, filia obozu w Stargardzie) dla francuskich jeńców wojennych. Po 1945 r. przeznaczona na magazyny. Obiekt został rozebrany 30 stycznia 1986 r.
Przy synagodze działała szkoła dla żydowskich chłopców. Bożnica spełniała również funkcję siedziby gminy żydowskiej (kahału), archiwum i skarbca. Nie posiadała stałego rabina, z uwagi na brak dostatecznych funduszy. Nabożeństwa były prowadzone przez rabinów synagogi stargardzkiej i kołobrzeskiej.
Zbudowana została na planie prostokąta, była murowana w stylu ryglowym i pokryta dwuspadowym dachem. Fasadą zwrócona do dzis. ul. 3-Maja o kamiennym, ściętym i prostokątnym portalu, który był zwieńczony gładkim tympanonem o trzech uskokach. Z lewej strony umieszczone było dwuskrzydłowe prostokątne okno. Szczyt fasady przedzielony został podwójnym prostym gzymsem. Nad tympanonem umieszczona została gwiazda Dawida. Wschodnia elewacja – Mizrach zwrócona była w stronę Jerozolimy. Wbudowano w nią Świętą Skrzynię (Aron ha-kodesz), która była zadaszona i przesłonięta parochetem i wystawała poza lico muru. Przechowywano w niej Torę. Nad skrzynią zawieszona była ozdobna lampa (ner tamid). We wnętrzu znajdowały się: menora, bima do czytania Tory oraz drewniana empora (tzw. babiniec). Wnętrze zostało pokryte polichromią.

</doc>
<doc id="1452648" url="https://pl.wikipedia.org/wiki?curid=1452648" title="Maksymilian Apolinary Hartglas">
Maksymilian Apolinary Hartglas



</doc>
<doc id="1452649" url="https://pl.wikipedia.org/wiki?curid=1452649" title="Apolinary Hartglas">
Apolinary Hartglas

Maksymilian Apolinary Hartglas (jidysz הארטגלאס מאקסימיליאן אפאלינארי; ur. 7 kwietnia 1883 w Białej Podlaskiej, zm. 7 marca 1953 w Tel Awiwie) – działacz syjonistyczny, jeden z czołowych polityków żydowskich przedwojennej Polski, adwokat, publicysta, poseł na Sejm Ustawodawczy oraz I i II kadencji w latach 1919–1930.
Życiorys.
Pochodził z osiadłej na Podlasiu rodziny adwokackiej. Syn Kelmana i Aleksandry Debory z Rozencwajgów. W latach 1892–1900 uczęszczał do gimnazjum w Białej Podlaskiej. Następnie (studiując w latach 1900–1904) skończył prawo na Cesarskim Uniwersytecie Warszawskim. W latach 1907–1919 prowadził praktykę adwokacką w Siedlcach. Był też wiceprzewodniczącym Rady Miasta Siedlce. W międzyczasie w 1911 założył w Warszawie własną kancelarię prawniczą. Należał do Rady Adwokackiej w Warszawie. W 1909 ożenił się z Chawą Ewą Rosenman.
Już na studiach, w 1901, związał się z ruchem syjonistycznym, w 1906 uczestniczył w konferencji syjonistycznej w Helsinkach. W 1919 został wybrany głosami mniejszości narodowych w Białej Podlaskiej posłem na Sejm Ustawodawczy. Mandat posła piastował w sumie przez trzy kadencje: Sejm Ustawodawczy (wybrany z okręgu wyborczego Biała Podlaska) oraz Sejm I kadencji i Sejm II kadencji (dwa razy z okręgu wyborczego Warszawa).
Przed wyborami w 1922 był współtwórcą Bloku Mniejszości Narodowych.
W Sejmie I kadencji był referentem projektu zniesienia ograniczeń wobec ludności żydowskiej na terenie dawnej Kongresówki.
Był również członkiem loży masońskiej „Braterstwo” w Warszawie.
W 1920 wziął udział w wojnie polsko-bolszewickiej jako ochotnik.
W latach 1938–1939 był radnym Warszawy. W październiku 1939 został członkiem stołecznego Judenratu. 20 grudnia 1939 udało mu się ewakuować przez Włochy do Jerozolimy. Znalazł się w kierownictwie Hagany.
Po utworzeniu państwa Izrael pracował jako wysoki urzędnik w Ministerstwie Spraw Wewnętrznych.
W 1996 ukazały się jego wspomnienia "Na pograniczu dwóch światów", w których opisuje realia społeczno-polityczne Polski z przełomu wieków, okresu I wojny światowej i dwudziestolecia międzywojennego. W swoich wspomnieniach napisał:
Nazwałem swe pamiętniki „Na pograniczu dwóch światów” nie dlatego, że miałem na myśli świat naszego doczesnego życia obok świata wieczności, jeno dla bardziej skromnego powodu, że ja sam, osobiście, znalazłem się jako człowiek na pograniczu dwóch światów: żydowskiego i polskiego. Wyjaśnię to dalej, jak przez całe prawie me życie ścierały się we mnie dwa czynniki trudne do pogodzenia: wychowanie i dzieciństwo polskie, przywiązanie do narodu polskiego, jego kultury i jego ziemi z samorzutnie powstałą miłością dla mego umęczonego narodu żydowskiego, dla jego cierpień i jego odrodzenia we własnej Ojczyźnie. Całe życie cierpiałem na kompleks rozdwojenia z tego powodu, gdyż nie ma siły, która by potrafiła stopić te dwie odmienne dusze. Kochałem jednocześnie oba narody jako ja, jako człowiek, i odnosiłem się krytycznie i z gniewem do obu: jako Żyd – nie mogłem zapomnieć krzywd, jakich doznał mój naród w Polsce (ja osobiście ich nie doznałem), a jako zasymilowany z polskością – musiałem podzielać wiele żalów do Żydów, jakie żywią najlepsi nawet Polacy

</doc>
<doc id="1452652" url="https://pl.wikipedia.org/wiki?curid=1452652" title="Niszczyciele typu Dardo">
Niszczyciele typu Dardo

Niszczyciele typu Dardo były włoskimi niszczycielami zbudowanymi dla Włoskiej Marynarki Wojennej w latach 30. Były zasadniczo powiększonym typem "Turbine".
Cztery zmodyfikowane okręty tego typu zbudowano w 1933 roku dla Grecji. Greckie okręty zamówiono w 1929, główna różnicą w porównaniu do okrętów włoskich było umieszczenie 4 dział 120 mm w pojedynczych wieżach, podczas gdy na włoskich okrętach montowano działa w wieżach podwójnych.

</doc>
<doc id="1452655" url="https://pl.wikipedia.org/wiki?curid=1452655" title="Parafia Matki Bożej Anielskiej w Tolkmicku">
Parafia Matki Bożej Anielskiej w Tolkmicku

Parafia Matki Bożej Anielskiej w Tolkmicku – parafia Kościoła Polskokatolickiego w RP, położona w dekanacie pomorsko-warmińskim diecezji warszawskiej.
Msze św. sprawowane są w każdą sobotę o godz. 18:00 oraz w niedzielę i święta o godz. 9:00.
Historia parafii.
Parafia polskokatolicka (ówcześnie kościół ten nazywał się Polskim Narodowym Kościołem Katolickim) w Tolkmicku powstała w kwietniu 1946. Pierwotnie stanowiły ją głównie osoby przesiedlone z Opolszczyzny. Zainteresowanie kościołem narodowym wśród mieszkańców Tolkmicka i okolicznych miejscowości szybko rosło, toteż w niedługim czasie liczba wiernych znacząco się powiększyła, a do parafii przyłączały się całe rodziny. Pierwszym proboszczem parafii był przybyły z Opolszczyzny ks. Stanisław Obara. W późniejszych latach parafia przechodziła różne koleje losu.
W 1999 do parafii przybył diakon Kazimierz Klaban. Dokonał kapitalnego remontu wnętrza świątyni, plebanii i całej posesji z własnych funduszy.
W dniu 1 stycznia 2006 diakon Kazimierz Klaban przyjął w Tolkmicku święcenia kapłańskie z rąk biskupa Jerzego Szotmillera. W lipcu 2006 został mianowany administratorem parafii a w 2009 proboszczem i pracuje tam po dzień dzisiejszy.
W dniu 15 lipca 2006 w parafii obchodzono 60-lecie jej powstania. Gościem honorowym uroczystości był Zwierzchnik Kościoła bp prof. dr hab. Wiktor Wysoczański, który do parafii przybył wraz z Kanclerzem Kurii ks. inf. Ryszardem Dąbrowskim oraz z wieloma innymi duchownymi. Zwierzchnik Kościoła przewodniczył uroczystościom parafialnym i udzielił sakramentu bierzmowania grupie młodych ludzi.

</doc>
<doc id="1452657" url="https://pl.wikipedia.org/wiki?curid=1452657" title="A.C. Milan w sezonie 1987/1988">
A.C. Milan w sezonie 1987/1988

Osiągnięcia i skład piłkarskiego zespołu A.C. Milan w sezonie 1987-1988.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1452658" url="https://pl.wikipedia.org/wiki?curid=1452658" title="Dorsum">
Dorsum

Dorsum − niskie, wijące się grzbiety obserwowane na różnych ciałach Układu Słonecznego. Powszechnie występują na morzach księżycowych, ciągną się na ich powierzchni na długości do kilkuset kilometrów. Te formy tektoniczne powstały, gdy lawa bazaltowa najpierw ostygła, a następnie skurczyła się. Czasami są nazywane "żyłami" z powodu ich podobieństwa do żył wystających spod skóry.
Oprócz Księżyca, dorsa występują również na Marsie, na przykład na Chryse Planitia, na Wenus i na kilku planetoidach, do których dotarły sondy kosmiczne. Znaleziono je też na Merkurym, a także na kilku księżycach Jowisza i Saturna.
"Dorsum" jest słowem pochodzącym z łaciny (l. mn. "dorsa"). W standardowym nazewnictwie Międzynarodowa Unia Astronomiczna oznacza księżycowe dorsa za pomocą nazwisk znanych ludzi. Tak więc Dorsa Burnet są nazwane od Thomasa Burneta, a Dorsum Owen od George'a Owena z Henllys.

</doc>
<doc id="1452659" url="https://pl.wikipedia.org/wiki?curid=1452659" title="Edukacja Rity (film)">
Edukacja Rity (film)

Edukacja Rity () – film z 1983 roku w reżyserii Lewisa Gilberta, powstały na podstawie sztuki Willy’ego Rusella pod tym samym tytułem. Akcja sztuki toczy się w gabinecie wykładowcy, w filmie dodano sceny w mieście i wprowadzono osoby, o których w sztuce tylko się mówi. Akcja toczy się w Liverpoolu, ale film kręcono w Dublinie.

</doc>
<doc id="1452661" url="https://pl.wikipedia.org/wiki?curid=1452661" title="A.C. Milan w sezonie 1986/1987">
A.C. Milan w sezonie 1986/1987

Osiągnięcia i skład piłkarskiego zespołu A.C. Milan w sezonie 1986/87.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1452665" url="https://pl.wikipedia.org/wiki?curid=1452665" title="A.C. Milan w sezonie 1985/1986">
A.C. Milan w sezonie 1985/1986

Osiągnięcia i skład piłkarskiego zespołu A.C. Milan w sezonie 1985/86.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1452667" url="https://pl.wikipedia.org/wiki?curid=1452667" title="A.C. Milan w sezonie 1984/1985">
A.C. Milan w sezonie 1984/1985

Osiągnięcia i skład piłkarskiego zespołu A.C. Milan w sezonie 1984/85.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1452668" url="https://pl.wikipedia.org/wiki?curid=1452668" title="Gokkukotai">
Gokkukotai



</doc>
<doc id="1452673" url="https://pl.wikipedia.org/wiki?curid=1452673" title="A.C. Milan w sezonie 1983/1984">
A.C. Milan w sezonie 1983/1984

Osiągnięcia i skład piłkarskiego zespołu A.C. Milan w sezonie 1983/84.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1452674" url="https://pl.wikipedia.org/wiki?curid=1452674" title="Józef Zawadzki (1818–1886)">
Józef Zawadzki (1818–1886)

Józef Zawadzki (ros. Иосиф Иосифович Завадский) (ur. 11 listopada 1818 w Wilnie, zm. 26 marca 1886 w Kijowie) − polski wydawca i drukarz, publicysta, założyciel Towarzystwa Polskiego w Kijowie i Giełdy Miejskiej, prezydent Kijowa w latach 1860–1863.
Życiorys.
Pochodził ze znanej rodziny drukarzy i wydawców działających w Wilnie i Warszawie, był synem Józefa Zawadzkiego, bratem Adama i Feliksa. Ukończył gimnazjum w Wilnie, po czym rozpoczął praktyki u ojca. 
W 1839 zamieszkał w Kijowie, gdzie założył zakład typograficzny i litograficzny. Od 1862 do 1865 był licencjonowanym drukarzem Uniwersytetu Świętego Włodzimierza. Jako wydawca współpracował ze znanym zakładem fotograficznym Włodzimierza Wysockiego. 
Pełniąc urząd prezydenta Kijowa w latach osiemdziesiątych XIX wieku, zasłynął założeniem Giełdy Miejskiej. Aktywnie udzielał się w życiu polskiej mniejszości w Kijowie – był współtwórcą Towarzystwa Polskiego. Został pochowany na cmentarzu Bajkowa w Kijowie, w jego katolickiej części.

</doc>
<doc id="1452676" url="https://pl.wikipedia.org/wiki?curid=1452676" title="A.C. Milan w sezonie 1982/1983">
A.C. Milan w sezonie 1982/1983

Osiągnięcia i skład piłkarskiego zespołu A.C. Milan w sezonie 1982/83.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1452680" url="https://pl.wikipedia.org/wiki?curid=1452680" title="Hypacrosaurus">
Hypacrosaurus



</doc>
<doc id="1452681" url="https://pl.wikipedia.org/wiki?curid=1452681" title="Formacja Hell Creek">
Formacja Hell Creek

Hell Creek – formacja skalna datowana na przełom kredy i paleocenu (od późnego mastrychtu do wczesnego danu, 68–65 mln lat temu), rozciągająca się na pograniczu stanów Montana, Wyoming, Dakota Północna i Dakota Południowa w Stanach Zjednoczonych. W wielu miejscach osiąga ponad 100 m miąższości, z czego ostatnie kilka metrów należy już do kenozoiku. Próbki pobrane z warstw na granicy mastrychtu i danu wykazują obecność irydu oraz kryształów przeobrażonego kwarcu, dowodzącą kolizji z Ziemią meteorytu bądź komety, około 65,5 mln lat temu. Jest to jedyne stanowisko z zaznaczoną granicą pomiędzy erami mezozoiczną i kenozoiczną, w którym występują skamieniałości dinozaurów.
Nazwa formacji pochodzi od potoku płynącego obok miasteczka Jordan w stanie Montana - Hell Creek ("Piekielny Potok").
Formacja Hell Creek składa się z iłowców, mułowców i piaskowców, będących osadami rzecznymi i brakicznymi deponowanymi w korytach rzecznych, deltach i na bagnach.
Największą kolekcję skamieniałości z formacji Hell Creek posiada Museum of the Rockies w Bozeman, stanie Montana, w hrabstwie Gallatin.
Poniżej zalega górnokredowa formacja Fox Hills (ang. "Fox Hills Formation").
Skamieniałości.
Przykłady rodzajów i gatunków zwierząt i roślin, których skamieniałości odnaleziono w Hell Creek:

</doc>
<doc id="1452682" url="https://pl.wikipedia.org/wiki?curid=1452682" title="Pietropawłowsk (1897)">
Pietropawłowsk (1897)



</doc>
<doc id="1452684" url="https://pl.wikipedia.org/wiki?curid=1452684" title="UNAM">
UNAM



</doc>
<doc id="1452685" url="https://pl.wikipedia.org/wiki?curid=1452685" title="Formacja Morrison">
Formacja Morrison

Morrison – formacja skalna rozciągająca się na zachodzie Ameryki Północnej od Kanady na północy po Arizonę, Nowy Meksyk i Teksas w Stanach Zjednoczonych na południu i od Idaho na zachodzie do Nebraski na wschodzie na powierzchni około 1,5 mln km². Nazwa pochodzi od miasta Morrison w stanie Kolorado, w pobliżu którego w 1877 po raz pierwszy znaleziono skamieniałości pochodzące z warstw tej formacji. Wiek formacji Morrison jest datowany na późną jurę (kimeryd-tyton), 155–148 mln lat temu. Reprezentuje ona osady słodkowodne, tworzące się na nizinie pozostałej po wycofaniu się płytkiego morza epikontynentalnego, zwanego Morzem Sundance. Na terenie stanów Kolorado, Nowy Meksyk i Utah znajdują się duże złoża uranu.
Klimat w okresie późnej jury.
Na terenie dzisiejszej Montany klimat był wilgotny, liczne były bagna, moczary i mokradła, na co wskazuje tworzenie się tam pokładów węgla. W kierunku współczesnego stanu Kolorado ciągnęły się równiny zalewowe wielkich meandrujących rzek oraz okresowe jeziora. W tej okolicy skamieniałości występują najliczniej, gdyż w trakcie pory deszczowej woda zalewała niżej położone tereny. Na zachodzie, w Utah i Arizonie znajdowały się tereny wyżynne porośnięte lasami sekwojowymi. Od południa formacja Morrison była prawdopodobnie ograniczona pustynią, na co wskazują znacznie suchsze niż na północy warunki.
Skamieniałości.
Przykłady rodzajów zwierząt, których skamieniałości odnaleziono w formacji Morrison:
Zauropsydy.
Żółwie
Sfenodonty
Łuskonośne
Choristodera
Krokodylomorfy
Pterozaury
Teropody
Zauropody
Dinozaury ptasiomiedniczne
Ssaki.
Trykonodonty
Wieloguzkowce
Inne

</doc>
<doc id="1452689" url="https://pl.wikipedia.org/wiki?curid=1452689" title="3ccd">
3ccd



</doc>
<doc id="1452691" url="https://pl.wikipedia.org/wiki?curid=1452691" title="Ściana Trombe’a">
Ściana Trombe’a

Ściana Trombe’a – rodzaj pasywnego sposobu pozyskiwania energii opierający się na systemie zysków pośrednich z wykorzystaniem warstwy akumulującej. Koncepcja tego rozwiązania konstrukcyjnego, pierwotnie opatentowana w roku 1881 w USA, została następnie udoskonalona przez francuskiego inżyniera – Félixa Trombe’a i powtórne opatentowana w 1972 roku.
Wstęp.
System zysków pośrednich, w przeciwieństwie do systemów zysków bezpośrednich, pozwala uniknąć większych niż tolerowane przez człowieka w zakresie odczuwalnego komfortu cieplnego fluktuacje temperatury pomieszczenia. Uniknięcie gwałtownych zysków ciepła z jednoczesną możliwością opóźnienia okresu dostarczania energii do pomieszczenia, jest możliwe dzięki odizolowaniu wnętrza budynku za pomocą układu magazynującego w postaci grubej masywnej ściany. Natomiast zdolność magazynowania ciepła w przegrodzie masywnej zależy od jej grubości, promieniowania słonecznego i ewentualnych wahań temperatury zewnętrznej. Układ magazynujący poprzedzony jest pustką powietrza i szybą. We współczesnych konstrukcjach na ogół nie stosuje się zwykłych szyb okiennych, lecz izolacje przezroczyste typu komórkowego.
Uproszczoną instalacją, bez możliwości przepływu powietrza w szczelinie, nie ma kanałów łączących wnętrze pomieszczenia ze szczeliną powietrzną, jest ściana kolektorowo-akumulacyjna. Warstwa powietrza w szczelinie pełni wówczas rolę dodatkowej izolacji termicznej ściany.
Zasada działania.
Promieniowanie słoneczne przechodzi przez pokrycie szklane, następnie jest absorbowane przez ciemną powierzchnię ściany akumulacyjnej, powodując wzrost jej temperatury. Zakumulowana w ścianie energia przekazywana jest do pomieszczenia przez przewodzenie. Odpowiednie przesunięcie fazowe okresu dostarczania energii uzyskuje się przez optymalne dobranie grubości i pojemności cieplnej ściany, uwzględniające lokalne warunki klimatyczne. Dodatkowo przy sprzyjających warunkach nasłonecznienia, poprzez otwarcie kanałów łączących pomieszczenie ze szczeliną pomiędzy ścianą a szybą, można uzyskać przepływ nagrzanego powietrza ze szczeliny do pomieszczenia. Jest to możliwe, gdy siła wyporu, będąca efektem różnych gęstości powietrza w szczelinie i pomieszczeniu będzie dostatecznie duża, by pokonać opory przepływu. Chłodniejsze powietrze z pomieszczenia zasysane jest dolnym kanałem do szczeliny, tam ogrzewane i górnym kanałem wraca do pomieszczenia.
W okresie letnim można wykorzystać ścianę Trombe’a do klimatyzowania pomieszczenia. Chłodne powietrze zasysane jest wówczas z północnej zacienionej strony budynku lub pobierane z wymiennika gruntowego i przez otwarty kanał dolny wpływa do szczeliny, nagrzewa się, a następnie jest odprowadzane przez górny otwór w powierzchni zewnętrznej.
Opis matematyczny.
Założenia: jednowymiarowość pola temperatury oraz jednorodność materiału konstrukcyjnego bloku magazynującego.
Przebieg zmian temperatury wewnątrz ściany opisuje równanie przewodnictwa Fouriera:
gdzie:
Bilanse energetyczne.
Powierzchnia absorbująca ściany
Wewnętrzna szyba
Przepływające powietrze
gdzie:

</doc>
<doc id="1452692" url="https://pl.wikipedia.org/wiki?curid=1452692" title="Teniolabis">
Teniolabis

Teniolabis ("Taeniolabis") – wymarły rodzaj ssaka z rzędu wieloguzkowców (Multituberculata), należący do rodziny Taeniolabididae.
Wymiary.
Teniolabis jest największym znanym przedstawicielem wieloguzkowców. Osiągał długość przekraczającą 1 m (z czego czaszka około 16 cm) i wagę ponad 30 kg.
Występowanie.
Żył od wczesnego do środkowego paleocenu, 63-60 mln lat temu na terenie Ameryki Północnej (szczątki przedstawicieli tego rodzaju znaleziono w stanach Montana i Nowy Meksyk w Stanach Zjednoczonych oraz prowincji Saskatchewan w Kanadzie).
Opis.
Krępej budowy ssak wielkości bobra o niewielkiej, tępo zakończonej, płaskiej głowie z niezbyt dużymi oczami i małymi, zaokrąglonymi uszami. Tylne nogi były dłuższe i mocniej umięśnione niż przednie, a ogon stosunkowo krótki i niechwytny.
Etymologia.
"Taeniolabis": "tainia" „opaska, taśma”; λαβις "labis", λαβιδος "labidos" „kleszcze, szczypce”.

</doc>
<doc id="1452693" url="https://pl.wikipedia.org/wiki?curid=1452693" title="Tomasz Grem">
Tomasz Grem

Tomasz Grem, także Gremm, Grimm (ur. 21 grudnia 1746 w Dobrym Mieście, zm. 27 marca 1810 w Bartągu) – polski duchowny katolicki, wieloletni proboszcz w Bartągu, rzecznik szkolnictwa ludowego na Warmii.
Był synem dobromiejskiego majstra krawieckiego Walentego i Anny. Pierwsze nauki pobierał w szkółce parafialnej przy kolegiacie w Dobrym Mieście. Następnie przy poparciu kanoników kapituły kolegiackiej dalsze wykształcenie zdobywał w gimnazjum jezuickim w Reszlu (od 1760), skąd przeszedł do seminarium "Hosianum" w Braniewie. Do znajomości języka polskiego i niemieckiego dołączył łacinę. 10 września 1769 odebrał w kaplicy Szembeka we Fromborku niższe święcenia z rąk biskupa pomocniczego warmińskiego Karola de Zehmena, a niespełna dwa tygodnie później otrzymał prezentę na wikariusza katedralnego (instalowany został 6 października tegoż roku). W Wielką Sobotę 14 kwietnia 1770 w katedrze fromborskiej sakramentu kapłaństwa Tomaszowi Gremowi udzielił biskup Ignacy Krasicki. Młody ksiądz pierwszą mszę odprawił w kolegiacie w rodzinnym Dobrym Mieście.
Lata 1770-1776 spędził Grem we Fromborku jako wikariusz katedralny we Fromborku, gdzie był jednocześnie wicesekretarzem kapituły katedralnej. W październiku 1776 biskup Krasicki powierzył Gremowi parafię w Bartągu, w miejsce zmarłego Piotra Pawła Loberta. W parafii tej Tomasz Grem spędził resztę życia.
Jako proboszcz Grem za największą bolączkę uznał brak oświaty wśród dzieci i młodzieży, w czym upatrywał też przyczyn niskiego poziomu moralnego mieszkańców oraz ich przywiązania do zabobonów. Dostrzegał zarówno słabe zainteresowanie oświatą (w piśmie z listopada 1783 zauważył, że na terenie parafii do szkół uczęszcza zaledwie 20 dzieci, podczas gdy z jego wyliczeń wynikało, że powinno uczniów być 176), jak i wyjątkowo niski poziom nauki. Lekcji udzielały zazwyczaj przypadkowe osoby, np. rzemieślnicy, same o niskim poziomie wiedzy, i do tego w zupełnie nieprzygotowanych warunkach. Grem przeprowadził w parafii dokładne obserwacje, które opisał w kronice kościelnej w Bartągu. Podjął też aktywną akcję na rzecz poprawy sytuacji, wysyłając pisma do władz rządowych i kościelnych. W odpowiedzi na jedno z pism z rejencji w Kwidzynie przygotował w 1781 plan rozlokowania szkół na terenie parafii bartąskiej. Postulował utworzenie w Braniewie lub w Reszlu seminarium nauczycielskiego oraz oparcie zasad jednolitego kształcenia nauczycieli na pismach współczesnego mu Johanna Ignaza von Felbigera. W piśmie do Kwidzyna Grem poruszał ponadto problemy logistyczne szkół, a także zadeklarował się w miarę potrzeb do osobistego wizytowania szkół. W kolejnych memoriałach postulował przyznanie wiejskim nauczycielom stałej pensji, tak by odciążyć przynajmniej chwilowo dotychczasowych pedagogów, łączących swoją pracę oświatową z innymi obowiązkami, zazwyczaj rzemiosłem lub posadą organisty.
Wszelkie starania ks. Grema nie spotkały się z zainteresowaniem władz pruskich. Nie uzyskiwał konkretnych odpowiedzi ani z Kwidzyna, ani z Królewca, ani z Berlina, chociaż z jednym z późniejszych pism udało mu się dotrzeć do króla Fryderyka Wilhelma III. Dodatkowo napotykał na przeszkody ze strony potencjalnych beneficjentów jego starań – mieszkańców wsi warmińskich, których nie stać było na posyłanie dzieci do szkół. Zdając sobie sprawę z tego problemu, Grem uważał, że koniecznością jest zaprowadzenie obowiązku szkolnego. 
W 1788 sprawa szkół warmińskich nieznacznie posunęła się do przodu. Wprawdzie środków na planowane 48 szkół zabrakło, ale biskup Krasicki podjął decyzję o uruchomieniu ośmiu placówek w najbliższym ówczesnej stolicy diecezji dekanacie lidzbarskim. Grem udał się osobiście do biskupa i zdołał pozyskać środki na szkołę w Bartągu, ale i w kolejnych latach nie doczekał się uruchomienia nowoczesnej placówki, a to ze względu na opór miejscowej ludności, a to niski poziom podręczników (ofertę ks. Grema napisania nowego katechizmu władze pruskie zignorowały), wreszcie wydarzenia wojenne doby kampanii napoleońskich, które drastycznie zubożyły ludność Warmii. Do końca życia proboszcz Grem nie zaprzestał swoich starań, konsultując się m.in. w sprawie metod kształcenia pedagogów z dyrektorem seminarium nauczycielskiego we Wrocławiu Wawrzyńcem Wandtke.
Z innych działań Tomasza Grema warto wspomnieć starania o poprawę bytu najuboższych, dla których proboszcz ufundował przytułek połączony ze szpitalem. Jako duszpasterz Grem zwalczał zabobony i wiarę w magię ludową, a zarazem kultywował katolickie zwyczaje miejscowej ludności, ustanawiając duży odpust w Bartągu oraz popierając łosiery i kiermase. W 1781 założył pierwsze na Warmii bractwo Opatrzności Bożej, wzorując się na diecezji chełmińskiej.
20 marca 1797 mianowany został koadiutorem z prawem następstwa kanonika kapituły kolegiackiej w Dobrym Mieście, Stanisława Drożyłowskiego. Drożyłowski był proboszczem w Kiwitach i przyjaźnił się z biskupem Ignacym Krasickim, który dedykował mu swoje "Bajki" (zmarł 6 czerwca 1806).
W październiku 1779 Tomaszowi Gremowi jako proboszczowi bartąskiemu przypadł w udziale obowiązek ochrzczenia pięcioraczków, które przyszły na świat w rodzinie miejscowego organisty i nauczyciela Jana Jabłońskiego. Dzieci, o imionach Katarzyna, Antoni, Piotr, Barbara i Urszula, zmarły niebawem, niemniej jednak nietypowe wydarzenie dotarło nawet – za pośrednictwem Ignacego Krasickiego i Kajetana Ghigiottiego – do wiedzy króla Stanisława Augusta Poniatowskiego. 
Tomasz Grem zmarł 27 marca 1810 w Bartągu i pochowany został na cmentarzu przy miejscowym kościele. Już po jego śmierci na około pół wieku uruchomiono szkoły w Bartągu, Tomaszkowie i Dorotowie, gdzie uczono w języku polskim (potem i po polsku, i po niemiecku).

</doc>
<doc id="1452694" url="https://pl.wikipedia.org/wiki?curid=1452694" title="Taeniolabis">
Taeniolabis



</doc>
<doc id="1452695" url="https://pl.wikipedia.org/wiki?curid=1452695" title="Hell Creek">
Hell Creek



</doc>
<doc id="1452696" url="https://pl.wikipedia.org/wiki?curid=1452696" title="Plug-in hybrid">
Plug-in hybrid

Plug-in hybrid lub samochód hybrydowy Plug-in - pojazd z napędem hybrydowym, którego akumulatory użytkownik może doładowywać bezpośrednio z domowego gniazdka elektrycznego lub korzystając z publicznych stacji szybkiego ładowania. 
Próbą nazwania polskojęzycznego tego systemu jest neologizm "wtyczkowóz".
Przykładami pojazdów plug-in są Renault Kangoo Elect'road, Toyota Prius Plug-in, Chevrolet Volt, Opel Ampera, Hyundai Ioniq.

</doc>
<doc id="1452698" url="https://pl.wikipedia.org/wiki?curid=1452698" title="Champsozaur">
Champsozaur

Champsozaur ("Champsosaurus") – rodzaj wodnego gada z rzędu Choristodera, należący do rodziny Champsosauridae.
Morfologia.
Champsozaur charakteryzował się bardzo wydłużoną czaszką, kształtem przypominającą czaszkę gawiala. Kręgosłup składał się z dziewięciu kręgów krzyżowych, siedemnastu tułowiowych, dwóch krzyżowych, jednego krzyżowo-ogonowego i co najmniej dwudziestu jeden ogonowych. Kości łokciowa i promieniowa były tej samej długości, udowa znacznie dłuższa od ramiennej, strzałkowa zredukowana, a piszczelowa – duża. Stopy były zakończone pięcioma palcami częściowo spiętymi błoną pławną. Skórę pokrywały okrągłe lub romboidalne łuski. Poszczególne gatunki champsozaurów różniły się rozmiarami, np. późnokredowy "C. laramiensis" osiągał około 1,5 m długości, a największe gatunki, takie jak "C. natator" i "C. dolloi" oraz kilka nienazwanych form, mogły dorastać do 4 m.
Paleobiologia i paleoekologia.
Champsozaur był gadem wodnym, masywne, szerokie żebra wskazują, że na lądzie poruszał się pełzając. Głowa i tułów były grzbietowo-brzusznie spłaszczone, co stanowiło adaptację do wodnego trybu życia. Champsozaur miał dobrze wykształcone wtórne podniebienie. Długi przewód nosowy i giętka szyja ułatwiały oddychanie podczas pływania. Klatka piersiowa była stosunkowo sztywna, a gastralia służyły do rozszerzania i zwężania opłucnej, a także do obniżania środka ciężkości ciała, co ułatwiało stabilizację podczas pływania.
Katsura zasugerował, że samice miały masywniejsze kończyny niż samce ze względu na spędzanie większej ilości czasu na lądzie, podczas gniazdowania. Złączenie kręgów krzyżowych u samic prawdopodobnie jest wynikiem bardziej lądowego trybu życia w wyniku aktywności związanej z rozmnażaniem. Struktura wewnętrzna kości udowych młodych champsozaurów była zbliżona do występującej u samców, co sugeruje, że większość czasu spędzały one w wodzie.
Puszka mózgowa była stosunkowo prymitywnie zbudowana w porównaniu do innych rejonów czaszki champsozaura.
Zasięg geograficzny champsozaura w późnej kredzie był ograniczony do terenów Wielkich Równin w Ameryce Północnej. We wczesnym paleocenie zasięg występowania przedstawicieli tego rodzaju rozszerzył się na Europę oraz południe Ameryki Północnej, do południowego Teksasu. Champsozaury zasiedlały tereny o rocznej temperaturze nie niższej niż 10 °C i przypuszczalnie były bardziej odporne na niskie temperatury od współczesnych im krokodyli. W ekosystemach champsozaury zajmowały prawdopodobnie nisze ekologiczne zbliżone do tych należących obecnie do gawiali.
Taksonomia.
Rodzaj "Champsosaurus" i jego gatunek typowy, "C. annectens", zostały opisane wraz z trzema innymi gatunkami należącymi do tego rodzaju w 1876 roku przez Edwarda Drinkera Cope'a na podstawie skamieniałości pochodzących z górnokredowych osadów złóż Judith River w stanie Montana. Niedługo później Cope opisał kolejne trzy gatunki champsozaurów z dolnego eocenu formacji Puerca w Nowym Meksyku. Z tych siedmiu gatunków Barnum Brown trzy uznał za niediagnostyczne lub należące do innych grup gadów. Obecnie powszechnie akceptowanych jest sześć gatunków z rodzaju "Champsosaurus", a pozostałe są przeważnie uznawane za "nomina vana". Niejasny jest również status "C. ambulator", którego skamieniałości mogą należeć do samic champsozaurów z gatunku "C. laramiensis".

</doc>
<doc id="1452699" url="https://pl.wikipedia.org/wiki?curid=1452699" title="Champsosaurus">
Champsosaurus



</doc>
<doc id="1452700" url="https://pl.wikipedia.org/wiki?curid=1452700" title="Rakuski Przechód">
Rakuski Przechód

Rakuski Przechód lub Rakuska Przełączka Wyżnia (słow. "Sedlo pod Svišťovkou", 2023 m) – przełęcz w Tatrach Wysokich na Słowacji, w końcowym fragmencie długiej południowo-wschodniej grani Wyżniego Baraniego Zwornika. Dokładniej znajduje się w długiej grani opadającej na północny wschód z Małego Kieżmarskiego Szczytu. Przełęcz oddziela Rakuską Czubę ("Veľka Svišťovka") na północnym wschodzie od Rakuskiej Kopy ("Svišťov hrb") na zachodzie i należy wraz z tymi szczytami do odcinka nazywanego Rakuską Granią.
Rakuski Przechód jest jedną z dwóch płytkich, trawiasto-piarżystych przełęczy położonych w Rakuskiej Grani pomiędzy masywem Małego Kieżmarskiego Szczytu a Rakuską Czubą. Drugą z nich jest Rakuska Przełęcz, położona niżej i dalej na zachodzie, pomiędzy Rakuską Kopą a Złotą Czubą. Te przełęcze i szczyty oddzielają od siebie środkowe części Świstówki Huncowskiej ("Huncovská kotlinka") od Doliny Zielonej Kieżmarskiej ("dolina Zeleného plesa"), czyli górne piętra Doliny Huncowskiej i Doliny Kieżmarskiej. Z Rakuskiej Przełęczy do Doliny Zielonej Kieżmarskiej opada stromy Zadni Lendacki Żleb, z Rakuskiego Przechodu zaś Skrajny Lendacki Żleb. Pomiędzy żlebami znajduje się Lendacka Ubocz, płaska grzęda o szerokim trawiastym zboczu. Z przełęczy i całej grani rozlegają się widoki na Dolinę Kieżmarską i Tatry Bielskie.
Przez przełęcz (tę, a nie przez pobliską Rakuską Przełęcz, jak się niekiedy błędnie podaje) jest poprowadzony szlak Magistrali Tatrzańskiej, prowadzący z Doliny Łomnickiej, a z przełęczy w dół Skrajnym Lendackim Żlebem i Lendacką Uboczą do Doliny Zielonej Kieżmarskiej. Drogi przez obie przełęcze są ważnym połączeniem sąsiednich dolin także dla taterników – prowadzą tędy najłatwiejsze szlaki zejściowe z masywu Kieżmarskich Szczytów. Przejście granią pomiędzy Rakuską Przełęczą a Rakuskim Przechodem jest proste i zajmuje ok. 10 min. Dawniej na Rakuski Przechód prowadził też znakowany żółto szlak z Niżniej Rakuskiej Przełęczy trawersujący szczyt Rakuskiej Czuby. Zimą dogodne jest wejście od strony Doliny Huncowskiej i Doliny Łomnickiej, natomiast teren po stronie Doliny Kieżmarskiej jest zagrożony lawinami, także na Magistrali Tatrzańskiej.
Nazwy siodła pochodzą od Rakuskiej Czuby. Polska nazwa tych i innych sąsiednich obiektów wywodzi się od wsi Rakusy ("Rakúsy").
Rakuski Przechód był odwiedzany od dawna (co najmniej od początku XVII wieku).

</doc>
<doc id="1452701" url="https://pl.wikipedia.org/wiki?curid=1452701" title="Philip J. Currie">
Philip J. Currie

Philip John Currie (ur. 13 marca 1949 w Brampton) – kanadyjski paleontolog, profesor Uniwersytetu Alberty (University of Alberta).
Życiorys.
Licencjat (B.Sc.) uzyskał na Uniwersytecie w Toronto, magisterium (M.Sc.) i doktorat (Ph.D. – z wyróżnieniem) – na Uniwersytecie McGill.
Zajmuje się głównie dinozaurami – jego specjalnością są teropody, ceratopsy, migracje i zachowania stadne dinozaurów oraz kwestia pochodzenia ptaków. Uczestniczył w naukowym opisaniu ponad dwudziestu taksonów dinozaurów, m.in. mapuzaura i sinraptora. W 1987 wykazał, że "Stenonychosaurus" jest synonimem rodzaju "Troodon". W 1986 został – wspólnie z Dale’em Russellem i Dongiem Zhimingiem – dyrektorem Canada-China Dinosaur Project i brał udział w badaniach nad znalezionymi w Chinach pierzastymi dinozaurami. Jest jednym z obrońców tezy, zakładającej występowanie u dinozaurów drapieżnych polowania grupowego. Jest autorem ponad 160 artykułów naukowych, 140 popularnonaukowych i 15 książek.
W 2012 otrzymał medal przyznawany przez The Explorers Club (The Explorers Club Medal). Na jego cześć nazwano m.in. gatunki "Epichirostenotes curriei" i "Teratophoneus curriei" oraz Philip J. Currie Dinosaur Museum.

</doc>
<doc id="1452703" url="https://pl.wikipedia.org/wiki?curid=1452703" title="Rakuska Przełęcz">
Rakuska Przełęcz

Rakuska Przełęcz (słow. "Nižné sedlo pod Svišťovkou", niem. "Ratzenbergjoch", "Ratzenbergsattel", węg. "Morgás-hágó") – przełęcz w Tatrach Wysokich na Słowacji, położona na wysokości 1995 lub 2018 m w długiej południowo-wschodniej grani Wyżniego Baraniego Zwornika, we fragmencie opadającym na północny wschód z Małego Kieżmarskiego Szczytu. W miejscu tym rozpoczyna się Rakuska Grań – końcowy odcinek tej grani.
Przełęcz oddziela Złotą Czubę w północno-wschodniej grani Małego Kieżmarskiego Szczytu od Rakuskiej Kopy w Rakuskiej Grani. Jest jedną z dwóch płytkich, trawiasto-piarżystych przełęczy położonych w Rakuskiej Grani pomiędzy masywem Małego Kieżmarskiego Szczytu a Rakuską Czubą. Drugą z nich jest Rakuski Przechód, położony wyżej, pomiędzy Rakuską Czubą a niewielkim wzniesieniem Rakuskiej Kopy. Te przełęcze i szczyty oddzielają od siebie środkowe części Świstówki Huncowskiej ("Huncovská kotlinka") od Doliny Zielonej Kieżmarskiej ("dolina Zeleného plesa"), czyli górne piętra Doliny Huncowskiej i Doliny Kieżmarskiej. Z Rakuskiej Przełęczy do Doliny Zielonej Kieżmarskiej opada stromy Zadni Lendacki Żleb, z Rakuskiego Przechodu zaś Skrajny Lendacki Żleb. Pomiędzy żlebami znajduje się Lendacka Ubocz, płaska grzęda o szerokim trawiastym zboczu. Z przełęczy i całej grani rozlegają się widoki na Dolinę Kieżmarską i Tatry Bielskie.
Szlak Magistrali Tatrzańskiej przechodzi nie przez Rakuską Przełęcz, ale przez pobliski Rakuski Przechód. Prowadzi on z Doliny Łomnickiej na tę przełęcz i dalej w dół Skrajnym Lendackim Żlebem i Lendacką Uboczą do Doliny Zielonej Kieżmarskiej. Drogi przez obie przełęcze są ważnym połączeniem sąsiednich dolin także dla taterników – prowadzą tędy najłatwiejsze szlaki zejściowe z masywu Kieżmarskich Szczytów. Przejście granią pomiędzy Rakuską Przełęczą a Rakuskim Przechodem jest proste i zajmuje ok. 10 min. Dawniej na Rakuski Przechód prowadził też znakowany żółto szlak z Niżniej Rakuskiej Przełęczy trawersujący szczyt Rakuskiej Czuby. Zimą dogodne jest wejście od strony Doliny Huncowskiej i Doliny Łomnickiej, natomiast teren po stronie Doliny Kieżmarskiej jest zagrożony lawinami, także na Magistrali Tatrzańskiej.
Wszystkie nazwy siodła pochodzą od Rakuskiej Czuby. Polska nazwa tych i innych sąsiednich obiektów wywodzi się od wsi Rakusy ("Rakúsy").
Rakuska Przełęcz była odwiedzana od dawna (co najmniej od początku XVII wieku). Pierwsze zimowe wejście należy do Güntera Oskara Dyhrenfurtha i Alfreda Martina (8 marca 1906 r.).

</doc>
<doc id="1452705" url="https://pl.wikipedia.org/wiki?curid=1452705" title="David B. Norman">
David B. Norman

David Bruce Norman (ur. 1952) – brytyjski paleontolog, popularyzator paleontologii, dyrektor Muzeum Sedgwick (Sedgwick Museum of Earth Sciences) przy Uniwersytecie Cambridge oraz wykładowca geologii w Christ’s College w Cambridge (jedno z kolegiów Uniwersytetu Cambridge). 
Życiorys.
Zajmuje się głównie dinozaurami, przede wszystkim ornitopodami.
Wykazał, że dziób iguanodona był zdolny do ścinania różnych roślin, a nie tylko miękkich, jak sądzono wcześniej, a także że dinozaur ten spędzał większość czasu na czterech kończynach. W 2004 był jednym z paleontologów, którzy dowiedli, iż szuangmiaozaur nie należał do nadrodziny hadrozauroidów, lecz był bazalnym przedstawicielem iguanodontów. Jest jednym z autorów naukowego opisu stegozaura "Loricatosaurus" w 2008.
Był jednym z autorów pisma „Dinozaury”, wydawanego w Polsce w latach 90. przez wydawnictwo DeAgostini. Na ostatniej stronie magazynu publikowano odpowiedzi Normana na pytania czytelników.

</doc>
<doc id="1452706" url="https://pl.wikipedia.org/wiki?curid=1452706" title="Niżnia Rakuska Przełęcz">
Niżnia Rakuska Przełęcz

Niżnia Rakuska Przełęcz (słow. "Sedlo pod Malou Svišťovkou", niem. "Kleiner Ratzenbergsattel", węg. "Kis-Morgás-nyereg", 1521 lub 1524,5 m) – przełęcz w Tatrach Wysokich na Słowacji, położona w dolnej części Rakuskiej Grani i oddzielająca Rakuską Czubę ("Veľká Svišťovka", 2038 m) na północnym zachodzie od Małej Rakuskiej Czubki ("Malá Svišťovka", 1558 m) na południowym zachodzie. Józef Nyka dla przełęczy podaje nazwę Przełęcz pod Rakuską Czubką i wysokość 1522 m.
Niżnia Rakuska Przełęcz jest szeroką zalesioną przełęczą, położoną w dole grani odchodzącej od Rakuskiej Czuby na południe. Znajduje się blisko Małej Rakuskiej Czubki i jest stosunkowo mało wcięta w grzbiecie oddzielającym dolne piętra Doliny Huncowskiej i Doliny Kieżmarskiej. Jest to zakończenie długiej południowo-wschodniej grani Wyżniego Baraniego Zwornika. Na północno-wschodnich stokach opadających z grzbietu do Doliny Kieżmarskiej położona jest Rakuska Polana. Pomiędzy nią a Niżnią Rakuską Przełęczą rozciąga się zbiegający spod Rakuskiej Grani na wschód Mały Żleb Rakuski. Mniej więcej w połowie odległości między siodłem a Rakuską Czubą, na wysokości 1775 m, odgałęzia się od Rakuskiej Grani grzęda z Rakuskimi Turniami, stanowiąca granicę między Małym Żlebem Rakuskim a Wielkim Żlebem Rakuskim.
Przez Niżnią Rakuską Przełęcz prowadzi niebieski szlak turystyczny, tzw. Łomnicka Pętla, zataczająca szeroki krąg na obszarze Doliny Łomnickiej i Huncowskiej. Szlak wspina się na przełęcz od rozdroża na Rakuskiej Polanie i przez zbocza Jaszczerzycy kieruje się do Łomnickiego Stawu.
Nazwa przełęczy, podobnie jak pozostałych obiektów w grani, pochodzi od wsi Rakusy ("Rakúsy").

</doc>
<doc id="1452707" url="https://pl.wikipedia.org/wiki?curid=1452707" title="Kruzenstern">
Kruzenstern



</doc>
<doc id="1452708" url="https://pl.wikipedia.org/wiki?curid=1452708" title="Alamosaurus">
Alamosaurus



</doc>
<doc id="1452709" url="https://pl.wikipedia.org/wiki?curid=1452709" title="Albertosaurus">
Albertosaurus



</doc>
<doc id="1452710" url="https://pl.wikipedia.org/wiki?curid=1452710" title="Monolophosaurus">
Monolophosaurus



</doc>
<doc id="1452711" url="https://pl.wikipedia.org/wiki?curid=1452711" title="Edmontosaurus">
Edmontosaurus



</doc>
<doc id="1452712" url="https://pl.wikipedia.org/wiki?curid=1452712" title="Marketing szeptany">
Marketing szeptany

Marketing szeptany (ang. "whisper marketing", "word of mouth marketing") – to działania marketingowe mające za zadanie dotarcie z informacją marketingową do odbiorcy za pośrednictwem bezpośredniego, wyglądającego na „spontaniczny” przekazu ustnego.
Kanałem przekazu informacji w marketingu szeptanym jest bezpośrednia dyskusja lub opowiadanie.
Buzz marketing.
Buzz marketing (ang. "buzz" – szum, brzęczenie pszczół) jest terminem używanym w marketingu szeptanym na określenie strategii wywoływania dyskusji wśród konsumentów na temat przedmiotu akcji marketingowej. Opiera się na założeniu, że interakcje pomiędzy konsumentami i użytkownikami produktu lub usługi przyczyniają się do wzmocnienia oryginalnego przekazu marketingowego. Buzz jest opisywany czasem jako robienie szumu wśród potencjalnych konsumentów; mętne i mało oczywiste, ale pozytywne skojarzenie z produktem bądź usługą oraz ekscytacja lub wyczekiwanie produktu lub usługi. Pozytywny „szum” jest częstym celem marketingu wirusowego, public relations oraz marketingu prowadzonego w mediach Web 2.0. Terminu buzz marketing używa się zarówno w stosunku do realizacji strategii, jak i do jej efektu – wytworzonej dobrej woli w grupie klientów docelowych. Przykładami projektów wykorzystujących buzz marketing przed wprowadzeniem produktu na rynek były: Harry Potter, Volkswagen New Beetle, Pokémon, Beanie Babies oraz Blair Witch Project.
Efekt wirusowy.
Marketing wirusowy oraz reklama wirusowa to techniki marketingowe korzystające z istniejących już sieci społecznych i społecznościowych w celu uzyskania wzrostu świadomości marki lub innych celów marketingowych (takich jak sprzedaż produktów), poprzez wywołanie samoreplikujących się procesów społecznych rozprzestrzeniających się na zasadzie analogicznej do rozprzestrzeniania się wirusów. Procesem tym może być wywoływanie dyskusji na temat produktu, wzmocnione poprzez efekt sieci w internecie. Wirusowe promocje mogą mieć formę klipów wideo, interaktywnych gier flash, reklam ukrytych w grach, ebooków, zakupionego przez firmę opogramowania wraz z prawami autorskimi, zdjęć oraz wiadomości tekstowych. Celem sprzedawców zainteresowanych tworzeniem skutecznych programów marketingu wirusowego jest identyfikacja osób posiadających wysoki "Social Networking Potential" (SNP, pol. potencjał sieci społecznościowych), co powoduje że docelowa informacja zostanie powielona przez inne jednostki, wywołując efekt jej wirusowego rozprzestrzeniania się. Termin marketing wirusowy bywa stosowany w znaczeniu pejoratywnym w odniesieniu do technik manipulowania konsumentem, poprzez ukrywanie kampanii reklamowych, pozbawionego skrupułów astroturfingu w internecie, w połączeniu z innymi technikami marketinowymi, mająch na celu wywołanie entuzjastycznego szumu wśród nieświadomych manipulacji konsumentów.
Przykłady zastosowania marketingu szeptanego.
Przykładami realizacji marketingu szeptanego mogą być między innymi:
Przez niektórych teoretyków marketingu marketing szeptany utożsamiany jest z pojęciem marketing wirusowy. Jednakże o ile celem i efektem działania marketingu szeptanego może być rozprzestrzenianie informacji w sposób właściwy dla marketingu wirusowego, to nie jest to warunek konieczny, gdyż o szeptanym charakterze działań marketingowych decyduje kanał przekazu marketingowego.
Szeroka definicja marketingu szeptanego (buzz marketing) jest pojęciem szerszym niż marketing wirusowy.
Analizy w marketingu szeptanym.
Konsumenci mogą promować marki poprzez dyskusje na ich temat jeśli zachowane zostaną pewne czynniki społeczne, funkcjonalne i emocjonalne. Badania wykazały trzynaście cech marki, które stymulują promocję szeptaną:
Czynniki społeczne – dotyczą sygnalizacji społecznej, chęci podkreślenia swojego statusu, wyrażenia swojej niepowtarzalności oraz uczestniczenia w społeczności:
Czynniki funkcjonalne – dotyczą udostępniania informacji:
Czynniki emocjonalne – dotyczą wymiany pozytywnych, bądź negatywnych odczuć na temat marek:
Czynniki hybrydowe:
Badanie wykazały również, że podczas gdy społeczne i funkcjonalne czynniki opiniotwórcze są najważniejsze w promocji szeptanej w internecie, to czynniki emocjonalne dominują w promocjach offline.

</doc>
<doc id="1452713" url="https://pl.wikipedia.org/wiki?curid=1452713" title="Ankylosaurus">
Ankylosaurus



</doc>
<doc id="1452714" url="https://pl.wikipedia.org/wiki?curid=1452714" title="Alioramus">
Alioramus



</doc>
<doc id="1452715" url="https://pl.wikipedia.org/wiki?curid=1452715" title="Kap Bambino">
Kap Bambino

Kap Bambino – duet z Bordeaux grający muzykę elektroniczną, założony w 2001 roku przez Oriona Bouvier i Caroline Martial.
Poza Kap Bambino muzycy działają w innych projektach: Groupgris (Bouvier) i Khima France (Martial).

</doc>
<doc id="1452716" url="https://pl.wikipedia.org/wiki?curid=1452716" title="Gasosaurus">
Gasosaurus



</doc>
<doc id="1452723" url="https://pl.wikipedia.org/wiki?curid=1452723" title="Alectrosaurus">
Alectrosaurus



</doc>
<doc id="1452724" url="https://pl.wikipedia.org/wiki?curid=1452724" title="Ouranosaurus">
Ouranosaurus



</doc>
<doc id="1452725" url="https://pl.wikipedia.org/wiki?curid=1452725" title="Cmentarz karmelicki w Kownie">
Cmentarz karmelicki w Kownie

Cmentarz karmelicki w Kownie, zwany również Starym Cmentarzem () – wielowyznaniowy cmentarz położony na terenie Nowego Miasta w Kownie istniejący w latach 1847–1959, obecnie przekształcony w Park Pokoju (). 
Historia.
Został założony w 1847 na terenie tzw. Nowego Miasta – był położony pierwotnie w kwartale między Prospektem Michałowskim (obecnie: Witolda), ul. Cerkiewną (ob. Kościelną), Podgórną (Trocką) i Cmentarną (Tatarską).
Nekropolia była podzielona na trzy części: w południowej chowano wyznawców prawosławia, w środkowej – największej – katolików, natomiast w północnej części ewangelików augsburskich. Później z części cmentarza protestanckiego wydzielono cmentarz mahometański, na terenie którego wzniesiono w 1860 drewniany meczet.
W 1862 w prawosławnej części kompleksu wybudowano cerkiew Zmartwychwstania Pańskiego na planie krzyża greckiego. W 1935 opodal cmentarza wzniesiono kolejną świątynię prawosławną – Sobór Zwiastowania – która miała być rekompensatą m.in. za przejęty przez państwo sobór św. Michała.
W czasie I wojny światowej na cmentarzu chowano żołnierzy walczących stron, m.in. 114 Niemców (w części ewangelickiej), 206 muzułmanów i 550 katolików.
27 października 1930 w 500. rocznicę śmierci Witolda Wielkiego na cmentarzu odsłonięto monument „Žuvome už Tėvynę” autorstwa Stasisa Stanišauskasa poświęcony poległym za wolną Litwę. Sześć lat później stanęło na nim mauzoleum Steponasa Dariusa i Stasysa Girėnasa według projektu Vytautasa Landsbergisa-Žemkalnisa. W tym samym okresie przy ul. Tatarskiej wybudowano murowany meczet tatarski.
25 marca 1959 podjęto decyzję o likwidacji cmentarza.

</doc>
<doc id="1452726" url="https://pl.wikipedia.org/wiki?curid=1452726" title="Tatrzańska Leśna">
Tatrzańska Leśna

Tatrzańska Leśna (słow. "Tatranská Lesná", niem. "Tatrawaldheim", węg. "Tátraerdőfalva") – osiedle u południowo-wschodnich podnóży Tatr Wysokich na Słowacji, położone przy Drodze Wolności między Tatrzańską Łomnicą a Górnym i Starym Smokowcem. Administracyjnie należy do miasta Wysokie Tatry.
Tatrzańska Leśna znajduje się na poziomie 915 m n.p.m. przy wylocie walnej Doliny Zimnej Wody. Zabudowania położone są w sąsiedztwie Zimnej Wody, głównego cieku tej doliny. W okolicach miejscowości kończy się też szeroki grzbiet oddzielający Dolinę Zimnej Wody od systemu Doliny Wielickiej.
Osiedle zostało wybudowane w drugiej połowie lat 20. XX wieku. Pensjonaty powstawały od roku 1927, trzy lata później miejscowość została uznana oficjalnie. Znajdują się tu dziś domy wczasowe oraz sanatoria. W miejscowości nie ma rozbudowanej infrastruktury turystycznej, kursuje tędy jednak kolejka elektryczna Szczyrbskie Jezioro – Tatrzańska Łomnica. Są tu też przystanki autobusowe oraz parkingi.
Nazwa osiedla pochodzi od pobliskiej miejscowości Stara Leśna, z której terenów wydzielono Tatrzańską Leśną.

</doc>
<doc id="1452727" url="https://pl.wikipedia.org/wiki?curid=1452727" title="Tatranská Lesná">
Tatranská Lesná



</doc>
<doc id="1452730" url="https://pl.wikipedia.org/wiki?curid=1452730" title="Tim Kelleher">
Tim Kelleher

Tim Kelleher (ur. 4 października 1980 r.) – muzyk, niegdyś basista zespołu My Darling Murder. Koncertował z amerykańską grupą rocka alternatywnego 30 Seconds to Mars, lecz nie był jej oficjalnym członkiem.

</doc>
<doc id="1452731" url="https://pl.wikipedia.org/wiki?curid=1452731" title="Al Swearengen">
Al Swearengen

Ellis Albert Swearengen, znany również jako Al Swearengen (ur. 8 lipca 1845 roku w Oskaloosa - zm. w 15 listopada 1904 roku w stanie Kolorado) – sutener i pierwszy organizator rozrywki w miasteczku Deadwood, w stanie Dakota Południowa. Przez dwadzieścia dwa lata właściciel domu publicznego "Gem Theater", zamieszany również w handel kokainą, osobnik o reputacji brutala ze zdolnością do zawierania trudnych do zrozumienia politycznych aliansów. 
Swearengen i jego bliźniaczy brat, Lemuel, byli synami Daniela i Keziah (zwykle nazywanej Katie) Swearengenów z Oskaloozy. Inaczej niż większość mieszkańców Deadwood, którzy porzucili domy rodzinne w bardzo młodym wieku, by szukać szczęścia na zachodnich kresach USA, Swearengen długo mieszkał w domu rodziców, a do Deadwood przybył latem roku 1876 wraz z żoną, Nettie Swearengen. Nettie rozwiodła się z nim wkrótce pod zarzutem znęcania się, a Swearengen żenił się jeszcze dwukrotnie, ale oba małżeństwa zakończyły się tak samo.
Swearengen był jednym z pierwszych mieszkańców Deadwood, którzy nie zajmowali się poszukiwaniem lub wydobyciem złota; był przedstawicielem drugiej fali przybyszów, którzy zamierzali zdobywać majątek, świadcząc usługi poszukiwaczom i górnikom. Początkowo zbudował niewielki saloon o nazwie "Cricket Saloon", gdzie oferował miejscowym górnikom tzw. "walki z nagrodami", jakkolwiek żadnych nagród "zawodnikom" nie wypłacano. W ciągu roku Swearengen zgromadził wystarczająco dużo pieniędzy, by zbudować znacznie większy lokal o nazwie "Gem Variety Theater", który został otwarty 7 kwietnia 1877 roku i w którym serwowano – już tradycyjne – "walki z nagrodami" oraz występy na scenie i przede wszystkim usługi prostytutek. 
Swearengen zwabiał szukające pracy młode kobiety do Deadwood, a następnie (sam lub przy pomocy pracowników) zmuszał je do prostytucji, używając zarówno psychicznej, jak i fizycznej przemocy. Interes okazał się wysoce dochodowy, "Gem" przynosił każdej nocy średnio 5000 dolarów, czasami nawet 10 000 (czyli pomiędzy 90 a 180 tysiącami dolarów po uwzględnieniu inflacji w roku 2006). Gdy lokal spłonął w wielkim pożarze miasta 26 września 1879 roku, Swearengen odbudował go, czyniąc jeszcze większym i bogatszym, co zostało przyjęte przez klientów z zadowoleniem. Talent Swearengena do zawierania sprytnych przymierzy i finansowy sukces skutecznie chroniły go wobec ogólnego dążenia obywateli do oczyszczenia miasta, w tym także przed działaniami Setha Bullocka, do czasu kiedy "Gem" spłonął ponownie w roku 1899. Wydaje się, że Kościół metodystów, który włączył się do kampanii na rzecz oczyszczenia Deadwood, szczególnie zawziął się na "Gem Theater". Po tym wydarzeniu Swearengen wyjechał z Deadwood na zawsze. 
Zgodnie z ostatnio odnalezionym nekrologiem, Alberta Swearengena znaleziono martwego na ulicy w Denver u schyłku 15 listopada 1904 roku. Przyczyną zgonu była rozległa rana głowy zadana przypuszczalnie jakimś tępym narzędziem.
W kulturze.
Swearengen stał się jedną z czołowych postaci serialu telewizyjnego HBO "Deadwood", gdzie zagrał go angielski aktor Ian McShane. Swearengen został sportretowany zgodnie z prawdą historyczną jako człowiek sprytny i bezwzględny, często bijący zarówno swoje prostytutki, jak i pomocników oraz angażujący się w podejrzane interesy i przymierza.

</doc>
<doc id="1452736" url="https://pl.wikipedia.org/wiki?curid=1452736" title="Oskaloosa (Iowa)">
Oskaloosa (Iowa)

Oskaloosa – miejscowość w stanie Iowa. Powierzchnia miasta wynosi 17,8 km², według spisu powszechnego z 2008 populacja miasta wynosiła 10.938 osób.
W mieście znajduje się założony w przez kwakrów w 1873 uniwersytet William Penn University. W latach 1880−1926 w mieście funkcjonował system komunikacji tramwajowej.

</doc>
<doc id="1452739" url="https://pl.wikipedia.org/wiki?curid=1452739" title="Konstantin Fehrenbach">
Konstantin Fehrenbach

Konstantin Fehrenbach (ur. 11 stycznia 1852, zm. 26 marca 1926) – polityk niemieckiej 
chadecji, jeden z przywódców Partii Centrum. W roku 1918 pełnił funkcję marszałka Reichstagu, a w latach 1919–1920 – marszałka Zgromadzenia Narodowego.
Po odejściu socjaldemokratów z rządu w czerwcu 1920 roku wskutek niekorzystnych dla nich notowań wyborczych, Fehrenbach został kanclerzem Niemiec z ramienia koalicji lewicowej, liberalnej 
Niemieckiej Partii Demokratycznej i narodowo-liberalnej Niemieckiej Partii Ludowej.
Rząd Fehrenbacha przetrwał niespełna rok. Jego gabinet podał się do dymisji w kwietniu 1921 w przejawie protestu przeciw wysokości odszkodowań wojennych nałożonych na Niemcy, oszacowanej i ogłoszonej przez aliantów. Fehrenbach przewodniczył klubowi parlamentarnemu partii Centrum od roku 1923 do śmierci w 1926 roku.

</doc>
<doc id="1452740" url="https://pl.wikipedia.org/wiki?curid=1452740" title="Advanced Individual Combat Weapon">
Advanced Individual Combat Weapon

Advanced Individual Combat Weapon (AICW) - projektowany w Defence Science and Technology Organisation (DSTO) karabin-granatnik mający w przyszłości zastąpić standardowy australijski karabin uniwersalny Austeyr.
Program AICW finansowany jest przez rząd australijski, większość prac projektowych została przeprowadzona w rządowej organizacji DSTO przy współpracy z prywatnymi firmami Metal Storm i Tennix Defence Systems. W obecnej postaci karabin AICW składa się ze zmodyfikowanego karabinu Austeyr z 30-nabojowym magazynkiem połączonego z granatnikiem umieszczonym nad karabinem. Planowane są modele z granatnikami 20 mm, 30 mm i 40 mm.

</doc>
<doc id="1452741" url="https://pl.wikipedia.org/wiki?curid=1452741" title="AICW">
AICW



</doc>
<doc id="1452744" url="https://pl.wikipedia.org/wiki?curid=1452744" title="Colostethus agilis">
Colostethus agilis

Colostethus agilis – gatunek płaza z rodziny drzewołazów. Jego epitet gatunkowy w języku łacińskim oznacza zwinny, szybki, lekko poruszający się.
Występowanie.
Jest to gatunek endemiczny Kolumbii (nie występuje nigdzie na świecie poza nią).
Zamieszkuje tropikalne lub subtropikalne wilgotne regiony górskie i rzeki.

</doc>
<doc id="1452746" url="https://pl.wikipedia.org/wiki?curid=1452746" title="Greg Van Avermaet">
Greg Van Avermaet

Greg Van Avermaet (ur. 17 maja 1985 w Lokeren) – belgijski kolarz szosowy, zawodnik należącej do dywizji UCI WorldTeams drużyny AG2R Citroën Team. Mistrz olimpijski w wyścigu ze startu wspólnego 2016.
Wśród zawodowców startuje od 2006. W młodości trenował piłkę nożną na pozycji bramkarza w KSK Beveren. Jego dziadek Aimé i ojciec Ronald również byli kolarzami.

</doc>
<doc id="1452747" url="https://pl.wikipedia.org/wiki?curid=1452747" title="Colostethus alacris">
Colostethus alacris

Colostethus alacris — gatunek płaza z południowoamerykańskiej rodziny drzewołazowatych. Jego łaciński epitet gatunkowy oznacza w tym języku "żywa, ognista, gorliwa, radosna, żwawa ("alacris" to przymiotnik rodzaju żeńskiego).
Występowanie.
Podobnie, jak inny gatunek tego rodzaju, "C. agilis", "C. alacris" także jest gatunkiem endemicznym spotykanym jedynie w Kolumbii.
Jego środowisko stanowią rzeki i tereny górskie w klimacie tropikalnym i subtropikalnym.

</doc>
<doc id="1452748" url="https://pl.wikipedia.org/wiki?curid=1452748" title="Greg van Avermaet">
Greg van Avermaet



</doc>
<doc id="1452749" url="https://pl.wikipedia.org/wiki?curid=1452749" title="Stefan Kwilecki">
Stefan Kwilecki

Stefan Kwilecki herbu Szreniawa (ur. 19 września 1925 w Malińcu, zm. 1 stycznia 2001 w Szczecinie) – polski konserwator zabytków, architekt i nauczyciel akademicki.
Życiorys.
Urodził się w rodzinie ziemiańskiej. Jego ojciec - Mieczysław Kwilecki - został zamordowany w Charkowie wiosną 1940 roku. W czasie wojny Stefan Kwilecki przebywał w Rabce, a następnie w okolicach Kielc, pracując między innymi jako traktorzysta i pisarz oraz ucząc się na tajnych kompletach.
W 1948 przybył do Szczecina i rozpoczął studia na Wydziale Architektury Wyższej Szkoły Inżynierskiej w tym mieście. W 1952 uzyskał dyplom na WSI w Poznaniu i zaczął pracę w Wojewódzkim Urzędzie Konserwatorskim w Szczecinie.
W 1954 przeniósł się do pionu projektowego Pracowni Konserwacji Zabytków. Tam zajmował się badaniami oraz projektami odbudowy m.in. Zamku Książąt Pomorskich, kościoła św. Jakuba, Ratusza Staromiejskiego w Szczecinie, zamków w Darłowie, Bytowie i Płotach, a także kościoła Mariackiego w Chojnie.
W 1960 został powołany na stanowisko Wojewódzkiego Konserwatora Zabytków. Przez dwanaście lat sprawowania tej funkcji był zaangażowanym i bezkompromisowym obrońcą pomorskich zabytków. Wielokrotnie przeciwstawiał się naciskom ówczesnych władz państwowych i partyjnych dążących do rozbiórki lub wstrzymujących odbudowę wielu pomorskich zabytków - zwłaszcza sakralnych.
Jego wysiłkom zawdzięczamy ocalenie m.in. kościoła św. Jakuba w Szczecinie oraz kościoła Mariackiego w Chojnie. Inne obiekty, w których odbudowę Stefan Kwilecki był zaangażowany to m.in.: Zamek Książąt Pomorskich i Ratusz Staromiejski w Szczecinie, budowle Kamienia Pomorskiego (pałac biskupi, ratusz, kościół św. Mikołaja, Brama Wolińska), i Stargardu (odwach, Dom Kletzinów, Brama Pyrzycka oraz Brama Wałowa), zamek w Płotach, mury miejskie w Chojnie, Choszcznie i Pyrzycach.
W 1972 został zmuszony do złożenia rezygnacji ze sprawowanej funkcji. Przez pewien czas pracował ponownie w PP Pracownie Konserwacji Zabytków (przebywając m.in. na kilkumiesięcznym kontrakcie we Francji), a następnie, w latach 1975–1990, był zatrudniony na Politechnice Szczecińskiej (Wydział Budownictwa i Architektury) w charakterze pracownika naukowo-dydaktycznego.
Był członkiem Stowarzyszenia Konserwatorów Zabytków oraz Polskiego Komitetu Narodowego ICOMOS.
Na fasadzie Pałacu pod Głowami m.in. znajduje się rzeźba głowy Stefana Kwileckiego. W bazylice archikatedralnej św. Jakuba w Szczecinie znajduje się tablica poświęcona jego pamięci. W 2007 na cmentarzu Centralnym w Szczecinie posadzono "drzewko pamięci" poświęcone jego osobie z inicjatywy Stowarzyszenia Czas Przestrzeń Tożsamość.
Życie prywatne.
15 sierpnia 1952 ożenił się z Izabellą Ułaszyn herbu własnego (1927–1995), córką językoznawcy, profesora Henryka Ułaszyna (1874–1956), a wnuczką Józefa Wolffa (1862–1918). Mieli dwoje dzieci: Magdalenę (ur. 1953) i Michała (ur. 1960), członka Stowarzyszenia Potomków Sejmu Wielkiego.

</doc>
<doc id="1452750" url="https://pl.wikipedia.org/wiki?curid=1452750" title="Wojciech Dzierzgowski (polityk)">
Wojciech Dzierzgowski (polityk)

Wojciech Dzierzgowski (ur. 24 stycznia 1967 w Łomży) – polski polityk, inżynier, urzędnik samorządowy, w latach 2008–2015 wicewojewoda podlaski.
Życiorys.
Ukończył studia z zakresu inżynierii rolnictwa na Akademii Rolniczo-Technicznej w Olsztynie. Na tej samej uczelni uzyskał tytuł zawodowy magistra w zakresie zarządzania i marketingu w agrobiznesie. Odbył studia podyplomowe z zakresu europejskiej integracji gospodarczej na Wydziale Ekonomicznym Uniwersytetu w Białymstoku oraz z zakresu szacowania nieruchomości na Wydziale Geodezji i Gospodarki Przestrzennej Uniwersytetu Warmińsko-Mazurskiego.
Pracował m.in. w Wojewódzkim Podlaskim Ośrodku Doradztwa Rolniczego w Szepietowie, prowadził własną firmę zajmującą się doradztwem w zakresie działalności związanej z działalnością gospodarczą. Był także zatrudniony w oddziale regionalnym Agencji Restrukturyzacji i Modernizacji Rolnictwa jako pełnomocnik prezesa i dyrektor oddziału. W Starostwie Powiatowym w Łomży pełnił funkcję sekretarza powiatu, a także pełnomocnika ochrony informacji niejawnych, pełnomocnika ds. informatyzacji i doradcy etycznego. Później powrócił do prowadzenia własnej działalności gospodarczej.
30 stycznia 2008 został powołany na stanowisko wicewojewody podlaskiego. Działacz Polskiego Stronnictwa Ludowego, w 2008 został prezesem zarządu wojewódzkiego tej partii, pełnił tę funkcję do 2015, kiedy to zastąpił go Mieczysław Baszko.
Z listy PSL kandydował w 2001 i w 2011 do Sejmu, w 2004 i w 2014 do Parlamentu Europejskiego oraz w 2006 i w 2014 do sejmiku województwa podlaskiego, nie uzyskując mandatów. W 2014 kandydował także na prezydenta Łomży, zajmując 4. miejsce spośród 7 kandydatów.
W 2015 prokurator przedstawił mu zarzuty związane z oświadczeniami majątkowymi. 30 kwietnia tego samego roku odwołany ze stanowiska wicewojewody. W listopadzie 2015 został prawomocnie uniewinniony od zarzutów dotyczących nieprawidłowości przy składaniu oświadczeń majątkowych, jak również prawomocnie warunkowo umorzono wobec niego postępowanie w zakresie przedłożenia nierzetelnych dokumentów na potrzeby postępowania kredytowego.
Odznaczenia.
Odznaczony Srebrną Odznaką „Zasłużony dla Ochrony Przeciwpożarowej” (2010)

</doc>
<doc id="1452751" url="https://pl.wikipedia.org/wiki?curid=1452751" title="Colostethus alagoanus">
Colostethus alagoanus

Colostethus alagoanus – gatunek płaza należący do rodziny drzewołazowatych.
Występowanie.
Gatunek ten występuje jedynie w Brazylii (jest więc gatunkiem endemicznym).
Podobnie, jak inne spokrewnione z nim gatunki, preferuje wilgotne nizinne lasy i bagna o świeżej wodzie. Degradacja jego środowiska naturalnego wiąże się z zagrożeniem wyginięcia tego płaza.

</doc>
<doc id="1452752" url="https://pl.wikipedia.org/wiki?curid=1452752" title="Allobates alessandroi">
Allobates alessandroi

Allobates alessandroi — gatunek płaza zaliczany do rodziny Aromobatidae z Ameryki Południowej.
Występowanie.
Jak wiele innych przedstawicieli Aromobatidae, także opisywany tu gatunek jest endemitem, spotkać go bowiem można jedynie w Peru.
Preferuje on subtropikalne lub tropikalne regiony górskie. Zagrożeniem dla tego gatunku jest utrata przez niego środowiska, w którym żyje.

</doc>
<doc id="1452753" url="https://pl.wikipedia.org/wiki?curid=1452753" title="Thomas Lövkvist">
Thomas Lövkvist

Thomas Lövkvist (ur. 4 kwietnia 1984 w Visby) – szwedzki kolarz szosowy, zawodnik szwajcarskiej ekipy UCI Professional Continental Teams Team IAM Cycling.
Kariera.
Na początku kariery Thomas Lövkvist startował zarówno w kolarstwie górskim jak i szosowym. W 2001 roku zdobył złoty medal wśród juniorów na mistrzostwach Europy MTB w Zurychu, wyprzedzając Czecha Jaroslava Kulhavego i Rosjanina Jurija Trofimowa. W tym samym roku był drugi w klasyfikacji generalnej niemieckiego Niedersachsen-Rundfahrt. W 2004 roku wygrał Circuit de la Sarthe, w 2009 roku Strade Bianche, a w 2013 roku Tour Méditerranéen. Od 2008 roku startuje wyłącznie na szosie. Nigdy nie wystąpił na igrzyskach olimpijskich.

</doc>
<doc id="1452754" url="https://pl.wikipedia.org/wiki?curid=1452754" title="Hyloxalus anthracinus">
Hyloxalus anthracinus

Hyloxalus anthracinus — gatunek płaza z rodziny drzewołazowatych, zamieszkującej lasy deszczowe na kontynencie południowoamerykańskim.
Występowanie.
Płaz ten, będąc gatunkiem endemicznym, występuje tylko w Ekwadorze.
Preferuje on klimat zwrotnikowy i podzwrotnikowy, zamieszkując rzeki i regiony trawiaste na dużej wysokości nad poziomem morza. Jest zagrożony wyginięciem.

</doc>
<doc id="1452755" url="https://pl.wikipedia.org/wiki?curid=1452755" title="Kwilecki">
Kwilecki



</doc>
<doc id="1452758" url="https://pl.wikipedia.org/wiki?curid=1452758" title="Leucostethus argyrogaster">
Leucostethus argyrogaster

Leucostethus argyrogaster – gatunek płaza należący do rodziny drzewołazowatych. Jego epitet gatunkowy po łacinie oznacza "srebrnobrzuchy".
Występowanie.
Jest to jeden z endemitów Peru. Zamieszkuje on nizinne lasy i rzeki klimatu zwrotnikowego oraz podzwrotnikowego.

</doc>
<doc id="1452759" url="https://pl.wikipedia.org/wiki?curid=1452759" title="Janez Brajkovič">
Janez Brajkovič

Janez Brajkovič (ur. 18 grudnia 1983 w Novo Mesto) – słoweński kolarz szosowy, były zawodnik należących do dywizji UCI WorldTeams drużyn takich jak Astana Pro Team, czy Bahrain-Merida. Mistrz świata juniorów (U23) w wyścigu indywidualnym na czas (2004).
Wśród zawodowców startuje od 2005. Największe sukcesy zawodnika to mistrzostwo świata juniorów w wyścigu indywidualnym na czas w 2004 oraz zwycięstwo w zaliczanym do cyklu UCI World Tour wieloetapowym wyścigu Critérium du Dauphiné w 2010.

</doc>
<doc id="1452762" url="https://pl.wikipedia.org/wiki?curid=1452762" title="Ectopoglossus atopoglossus">
Ectopoglossus atopoglossus

Ectopoglossus atopoglossus — gatunek płaza zaliczanego przez naukowców do zamieszkującej głównie Amerykę Południową rodziny drzewołazowatych. 
Występowanie.
Płaz ten jest gatunkiem endemicznym spotykanym tylko w Kolumbii. Żyje na terenach górskich i rzekach klimatu zwrotnikowego, jak i podzwrotnikowego. Jak wiele endemitów, jest zagrożony ze względu na zanik jego środowiska naturalnego.

</doc>
<doc id="1452764" url="https://pl.wikipedia.org/wiki?curid=1452764" title="Hrabstwo Calhoun (Iowa)">
Hrabstwo Calhoun (Iowa)

Hrabstwo Calhoun – hrabstwo położone w USA w stanie Iowa z siedzibą w mieście Rockwell City. Założone w 1855 roku.

</doc>
<doc id="1452765" url="https://pl.wikipedia.org/wiki?curid=1452765" title="Ellis Albert Swearengen">
Ellis Albert Swearengen



</doc>
<doc id="1452766" url="https://pl.wikipedia.org/wiki?curid=1452766" title="Stanisław Rostworowski (generał)">
Stanisław Rostworowski (generał)

Stanisław Janusz Marian Rostworowski herbu Nałęcz, ps. "Prawdzic", "Odra" (ur. 19 grudnia 1888 w Krakowie, zm. 11 lub 12 sierpnia 1944 tamże) – generał brygady Wojska Polskiego, pisarz, doktor filozofii.
Życiorys.
Dzieciństwo i młodość.
Urodził się w arystokratycznej rodzinie malarza Stanisława Jakuba herbu Nałęcz (1858–1888) i Teresy z hrabiów Lubienieckich herbu Rola (1857–1944). Studiował nauki przyrodnicze na Uniwersytecie we Fryburgu w Szwajcarii, gdzie uzyskał doktorat z chemii rolniczej. Na uniwersytecie w Göttingen w Niemczech był asystentem przy katedrze. Od 1912 dodatkowo studiował filozofię na Uniwersytecie Jagiellońskim, gdzie w 1913 uzyskał dyplom doktora filozofii.
I wojna światowa.
Od sierpnia 1914 uczestniczył w pracach nad stworzeniem Legionów Polskich. Po rozpadzie Legionu Wschodniego w bardzo krótkim czasie w Krakowie uformowały się 2. i 3 pułk piechoty oraz 2 i 3 szwadron ułanów. 2 września 1914 zaciągnął się do 2 szwadronu ułanów dowodzonego przez rotmistrza Zbigniewa Dunin-Wąsowicza. W pierwszych dniach października 1914 wcześniej wymienione jednostki oraz trzy baterie artylerii zostały przerzucone na Węgry w okolice zajętego przez Rosjan Marmarosz-Sziget. Brał udział w walkach pod Mołotkowem, Sokołówką, Jaworowem, Żabim, Ökörmezö. W 1915 na Bukowinie brał udział w zdobyciu Kirlibaby.
Po tych walkach Legiony Polskie zostały silnie osłabione. Wynikało to z jednej strony ze strat (zabici i ranni) ale także z powodu wycieńczenia i chorób. Choroba dopadła także wachmistrza Rostworowskiego. Do czynnej służby, po pobycie w lazaretach, powrócił w marcu i kwietniu 1915. W maju 1915, gdy formalnie została utworzona II Brygada Legionów, jej dowództwo objął austriacki pułkownik Ferdynand Küttner. Brał udział w szarży pod Rokitną, później w walkach pod Rarańczą. Po tych walkach II Brygada została skierowana do odwodów. Skierowany rozkazem Komendy Legionów brał udział w części kampanii na Lubelszczyźnie. Następnie w październiku 1915 razem z jednostkami II Brygady przeszedł na Wołyń. Uzyskując w tym czasie stopień podporucznika zostaje skierowany na stanowisko oficera ordynansowego sztabu II Brygady.
Już jako oficer sztabowy obserwuje bitwę pod Kostiuchnówką. W lutym 1916 zostaje odwołany z frontu i przydzielony do referatu wydawnictw wojskowych Departamentu Wojskowego NKN w Piotrkowie. Od czerwca 1916 zostaje adiutantem ppłk. Sikorskiego. W grudniu tego roku zostaje mianowany porucznikiem. W sporze Władysława Sikorskiego z Józefem Piłsudskim opowiada się po stronie tego pierwszego. Zostaje włączony do prac werbunkowych do Polskiej Siły Zbrojnej na terenie Galicji i Królestwa. Członek Komisji Wojskowej Tymczasowej Rady Stanu w 1917 roku. W lutym 1917 zostaje skierowany na kurs w szkole oficerskiej sztabu PSZ, a od marca obejmuje stanowisko w sztabie Krajowego Inspektoratu Zaciągu. Po zakończeniu akcji werbunkowej udaje się z dużą częścią kadry werbunkowej do obozu ćwiczebnego w Zambrowie. W czasie kryzysu przysięgowego, jak większość II Brygady złożył przysięgę.
Po powołaniu Rady Regencyjnej 12 września 1917 zostaje skierowany do Dowództwa Uzupełnień Polskiego Korpusu Posiłkowego kierowanego przez Zygmunta Zielińskiego. Tutaj ponownie bardzo blisko współpracuje z Władysławem Sikorskim. Z jego inicjatywy Stanisław Rostworowski zostaje zgłoszony na kandydata członka Rady Regencyjnej, księcia Zdzisława Lubomirskiego. Kandydatura Rostworowskiego zostaje przyjęta i od października przenosi się do Warszawy. Tutaj wysyłany jest z wieloma misjami do Wiednia i Berlina. Skończył także kurs oficera kawalerii. Do 11 listopada aktywnie uczestniczył w pracach nad tworzeniem wojska polskiego. Wtedy też uzyskał awans na rotmistrza. Uczestniczył w powitaniu przybywającego z Magdeburga Józefa Piłsudskiego.
Dwudziestolecie międzywojenne.
Od listopada 1918 do stycznia 1920 pełnił wiele funkcji w Wojsku Polskim. Był między innymi szefem ekspozytury Naczelnego Dowództwa, kwatermistrzem Frontu Litewsko-Białoruskiego, szefem Oddziału Operacyjnego Dowództwa Grupy Poleskiej, a w końcu szefem Oddziału Operacyjnego Sztabu 5 i 3 Armii pod dowództwem generała Władysława Sikorskiego.
W grudniu 1920 został skierowany na Śląsk, gdzie do kwietnia 1921 był szefem sztabu Obrony Plebiscytu, a później krótko szefem sztabu Naczelnej Komendy Wojsk III powstania śląskiego. 3 listopada 1922 roku został przydzielony do Wyższej Szkoły Wojennej w Warszawie w charakterze słuchacza II Kursu Doszkolenia. 15 października 1923 roku, po ukończeniu kursu i uzyskaniu dyplomu naukowego oficera Sztabu Generalnego, został przeniesiony do 15 pułku Ułanów Poznańskich w Poznaniu. 15 października 1924 roku został szefem sztabu 14 Wielkopolskiej Dywizji Piechoty w Poznaniu. W czasie przewrotu majowego opowiedział się przeciw marsz. Józefowi Piłsudskiemu. 11 października 1926 roku został przeniesiony do 2 pułku strzelców konnych w Hrubieszowie na stanowisko zastępcy dowódcy pułku. 23 maja 1927 roku został wyznaczony na stanowisko pełniącego obowiązki dowódcy 27 pułku ułanów w Nieświeżu. 23 grudnia 1929 roku został mianowany dowódcą 22 pułku Ułanów Podkarpackich w Brodach. 31 stycznia 1931 awansował do stopnia pułkownika ze starszeństwem z dniem 1 stycznia 1931 roku w korpusie oficerów kawalerii. Z dniem 31 sierpnia 1935 roku Prezydent RP, na wniosek Ministra Spraw Wojskowych, przeniósł go stan spoczynku w związku z uzyskaniem prawa do pełnego uposażenia emerytalnego.
Był konserwatystą, w okresie dwudziestolecia międzywojennego należał do Stronnictwa Zachowawczego.
II wojna światowa.
W dniu agresji III Rzeszy na Polskę zgłosił się do wojska. Najpierw przez pierwsze 3 dni wojny dowodził obroną przeciwlotniczą Kalisza, następnie uczestniczył w obronie Warszawy. Po kapitulacji uniknął niewoli i przez tereny okupacji sowieckiej, Łotwę i Szwecję dotarł do Paryża i jako pierwszy złożył relację z obrony Warszawy Władysławowi Sikorskiemu. Pomimo usilnych starań nie uzyskał przydziału liniowego, ani możliwości powrotu do kraju. Skierowany przez gen. Kazimierza Sosnkowskiego do pracy w tajnej bazie łączności w Bukareszcie. Do stolicy Rumunii przybył 4 grudnia 1939 z formalnym tytułem wicekonsula RP, gdzie organizował ewakuację polskich żołnierzy do Francji, przerzuty kurierów z i do Polski oraz odwiedzał obozy internowanych. W styczniu 1941 został przeniesiony na analogiczne stanowisko do Budapesztu piastując je do maja 1942. Jednak w obliczu likwidacji w zajętych przez Niemcy Węgrzech polskich placówek dyplomatycznych pozostawała tylko praca konspiracyjna. Pomimo ciągłego zagrożenia udawało się Rostworowskiemu ukrywać przed Gestapo do maja 1942. W momencie rozpracowania działalności komórki Rostworowski 1 maja 1942 opuścił Budapeszt i przy pomocy kuriera Jana Łożańskiego szlakiem kurierskim przez Koszyce, Orawę, Nowy Targ i Kraków 12 maja przybył do Warszawy.
Po zameldowaniu się w Komendzie Głównej AK przyjął pseudonim "Odra" i został skierowany do komórki grupującej najstarszych stopniem oficerów, przewidzianych do zadań specjalnych i będących tzw. inspektorami kierunkowymi – „Obserwatorium”. Głównym jednak zadaniem, od 1 października już generała brygady, Rostworowskiego było pełnienie funkcji inspektora na obszarze Krakowa i Śląska. 1 grudnia 1943 w miejsce oddelegowanego do Batalionów Chłopskich gen. Ludwika Bittnera został szefem „Obserwatorium”.
W kwietniu 1944 Stanisław Rostworowski przeniósł swój punkt dowodzenia do rodzinnego Krakowa. Po wybuchu powstania warszawskiego objął samodzielne kierownictwo na obszarze Okręgu Krakowskiego (do lipca 1944), Śląska i Zaolzia. Pomimo ostrzeżeń szefa wywiadu Okręgu AK, mjr. Rysy-Karpińskiego, że jego lokal jest zagrożony, zbyt długo zwlekał z przeprowadzką. 11 sierpnia został aresztowany przez Gestapo w mieszkaniu Jadwigi i Zygmunta Karłowskich przy ul. św. Marka 8. Został zamordowany prawdopodobnie tego samego dnia. 
Według ustaleń kontrwywiadu AK podanych przez Jerzego Ślaskiego, gen. „Odra” po aresztowaniu traktował przesłuchujących jak powietrze i cały czas modlił się, a gdy oficer SS Heinrich Hamann uderzył go w twarz, oddał mu trzykrotnie, po czym chwycił krzesło i uderzył nim drugiego gestapowca, jednak zaraz potem został uderzony od tyłu w głowę żelazną sztabą przez trzeciego hitlerowca, a następnie zmasakrowany na śmierć lub rozstrzelany dzień później.
Życie prywatne.
Był żonaty z Zofią, miał syna Ludwika (ur. 1922).

</doc>
<doc id="1452770" url="https://pl.wikipedia.org/wiki?curid=1452770" title="Andriej Moisiejew">
Andriej Moisiejew

Andriej Moisiejew ros. Андрей Сергеевич Моисеев (ur. 3 czerwca 1979 w Rostowie nad Donem) – rosyjski pięcioboista, dwukrotny indywidualny mistrz olimpijski, czterokrotny mistrz świata, sześciokrotny mistrz Europy.

</doc>
<doc id="1452771" url="https://pl.wikipedia.org/wiki?curid=1452771" title="Aberlour (whisky)">
Aberlour (whisky)

Aberlour (cel.„ujście rzeki Lour”) – nazwa szkockiej single malt whisky i destylarni, w miejscowości Aberlour w regionie Strathspey, Speyside, w Szkocji. Zakład mieści się w widłach dwóch rzek - Lour River oraz Spey River niedaleko Ben Rinnes. Region Speyside jest najbardziej "płodnym" w Szkocji, jeśli chodzi o produkcję whisky, to tu znajduje się ponad połowa wszystkich szkockich gorzelni.
Charakter.
W Whisky Aberlour częściowo czuć wpływy źródła wody płynącego z Ben Rinnes przez lokalne torfowiska i złoża granitu w Lour valley. To nasącza wodę rzadkimi minerałami i czyni wodę niezmiernie miękką. Woda ta używana jest na wszystkich etapach produkcji nadając Aberlour delikatny charakter. 
Historia.
Jakkolwiek na butelkach można przeczytać datę 1879, gorzelnia Aberlour została założona w 1826 przez Jamesa Gordona oraz Petera Weira. Oryginalna destylarnia została strawiona przez pożar i odbudowana w 1879 przez Jamesa Fleminga (1830-1895), ta właśnie data umieszczana jest na butelkach. W 1898 drugi, poważniejszy pożar wybuchł w zakładzie pochłaniając parę budynków i większość leżakującej whisky, Gorzelnia została jednak szybko odbudowana.
A'bunadh.
Destylarnia Aberlour od 1997 roku corocznie wydaje partie swojej whisky A'bunadh, co w dosłownym tłumaczeniu z języka celtyckiego oznacza "pochodzenie". Starzona jest w beczkach po hiszpańskim Oloroso Sherry przez okres od 9 do 15 lat, a następnie butelkowana jest w sile beczki, czyli bez rozcieńczania wodą, z dużą mocą (ok. 60%), w naturalnym, głęboko bursztynowym kolorze bez dodatku barwnika w postaci karmelu. Nie jest również filtrowana na zimno.

</doc>
<doc id="1452772" url="https://pl.wikipedia.org/wiki?curid=1452772" title="Aborcja w Danii">
Aborcja w Danii

Aborcja w Danii - do 1937 roku przerywanie ciąży było dopuszczalne jedynie z powodu ścisłych wskazań medycznych, wówczas to parlament przyjął ustawę zezwalającą na aborcję z przyczyn medycznych, embriopatologicznych (eugenicznych) i prawnych. W 1956 roku uchwalono nową ustawę niewiele różniącą się od tej z 1937 roku (jest ona w mocy po dziś dzień na terytorium Wysp Owczych). W 1970 roku prawo to zostało zliberalizowane dopuszczając usunięcie ciąży także wtedy, gdy kobieta ciężarna ma już czwórkę dzieci lub też więcej niż trzydzieści osiem lat. Do przeprowadzenia zabiegu potrzebna była zgoda komisji złożonej z trzech lekarzy. W 1973 roku przyjęto nową ustawę przewidującą aborcję na żądanie w trzech pierwszych miesiącach ciąży pod warunkiem poinformowania kobiety o naturze zabiegu, związanym z nim ryzyku oraz pomocy, do której jest uprawniona, gdy zdecyduje się urodzić dziecko. Po upływie trzech miesięcy aborcja może być przeprowadzona ze ścisłych powodów medycznych oraz - po uprzednim uzyskaniu zgody specjalnej komisji - z szeregu powodów medycznych, eugenicznych, społecznych i prawnych. Prawo zabrania wykonywania aborcji cudzoziemkom z wyjątkiem tych, które mają "szczególne związki z Danią".

</doc>
<doc id="1452774" url="https://pl.wikipedia.org/wiki?curid=1452774" title="Zamek Prezydenta Rzeczypospolitej Polskiej">
Zamek Prezydenta Rzeczypospolitej Polskiej



</doc>
<doc id="1452776" url="https://pl.wikipedia.org/wiki?curid=1452776" title="Podzamcze (przystanek kolejowy)">
Podzamcze (przystanek kolejowy)

Podzamcze – przystanek kolejowy w Podzamczu, w województwie lubelskim, w Polsce. Znajdują się tu 2 perony.
Przystanek został oddany do użytku w 1993 roku. W roku 2017 przystanek obsługiwał 100–149 pasażerów na dobę.

</doc>
<doc id="1452778" url="https://pl.wikipedia.org/wiki?curid=1452778" title="Port lotniczy Aktau">
Port lotniczy Aktau

Port lotniczy Aktau (IATA: SCO, ICAO: UATE) – port lotniczy położony w Aktau, w Kazachstanie. Mieści się ok. 30 km na północny zachód od miasta. 
Do 1991 r. port działał pod nazwą "Shevchenko Airport". Obecne lotnisko wybudowano na początku lat 80., poprzednie znajdowało się w obrębie miasta.

</doc>
<doc id="1452784" url="https://pl.wikipedia.org/wiki?curid=1452784" title="Hellas Jet">
Hellas Jet

Hellas Jet – nieistniejąca grecka czarterowa linia lotnicza z siedzibą w Atenach. Głównym węzłem był port lotniczy Ateny.

</doc>
<doc id="1452785" url="https://pl.wikipedia.org/wiki?curid=1452785" title="Dolina Bielskiego Potoku">
Dolina Bielskiego Potoku

Dolina Bielskiego Potoku (, , ) – dolina położona na północnych stokach Tatr Bielskich na Słowacji. Jej dnem spływa Bielski Potok i od niego pochodzi nazwa doliny.
Jest doliną walną, podchodzącą pod grań główną Tatr na odcinku od Płaczliwej Skały po Mały Przysłop. Jest dość silnie rozgałęziona. Górną część głównego ciągu doliny stanowi Strzystarski Żleb, opadający spomiędzy Płaczliwej Skały i Hawrania, odgałęzienia doliny to Żlebina, Złoty Żleb, Dolinka Błotna, Dolina Średnicy i Dolina Ptasiowska. Za dolny wylot doliny uznaje się miejsce ujścia potoku Średnica do Bielskiego Potoku. Od tego miejsca na odcinku o długości około 10 km (do Tatrzańskiej Kotliny) Bielski Potok tworzy naturalną granicę między Tatrami a Magurą Spiską. Potok ten zachowuje swoją nazwę, natomiast dolina zmienia swoje nazwy i poczynając od grani głównej Tatr do Tatrzańskiej Kotliny kolejno jest to: Strzystarski Żleb, Dolina Bielskiego Potoku, Dolina Mąkowa, Dolina Zdziarska i Kotliny.
Kontrowersyjne jest zaklasyfikowanie Doliny Bielskiego Potoku jako doliny walnej. Aby spełnione zostało założenie, że wylot doliny położony jest na granicy Tatr, nie można uznawać Doliny Mąkowej za dolną część Doliny Bielskiego Potoku (jej północna część z wylotem w Zdziarze należy już do Magury Spiskiej). Władysław Cywiński nazywa tak pojętą dolinę "„wewnątrztatrzańską częścią Doliny Bielskiego Potoku”", Słowacy mają na nią odrębną nazwę "Tristárska dolina". Tak rozumiana Dolina Bielskiego Potoku nadal zawiera jednak odcinek u podnóża Ptasiowskich Turni, pomiędzy wylotami Doliny Średnicy (z północy) i Doliny do Regli (z południa). Dnem tego odcinka przebiega granica Tatr, co uniemożliwia zaliczenie Doliny Bielskiego Potoku do walnych. "Wielka encyklopedia tatrzańska" Zofii i Witolda Henryka Paryskich zgadza się z tą interpretacją, Władysław Cywiński uznaje dolinę za walną.
Główna gałąź doliny jest pozbawiona większej roślinności z powodu lawin spadających spod Strzystarskiej Przełęczy.

</doc>
<doc id="1452790" url="https://pl.wikipedia.org/wiki?curid=1452790" title="Universitat">
Universitat

Universitat – stacja metra w Barcelonie, na linii 1 i 2. Stacja została otwarta w 1926.

</doc>
<doc id="1452791" url="https://pl.wikipedia.org/wiki?curid=1452791" title="Hyloxalus awa">
Hyloxalus awa

Hyloxalus awa — gatunek płaza z rodziny drzewołazowatych. 
Występowanie.
Podobnie jak wiele innych przedstawicieli drzewołazowatych zwierzę to jest gatunkiem endemicznym - żyje tylko w Ekwadorze. Ma to związek z jego podatnością na zagrożenia. Wynikają one głównie z degradacji środowiska, w którym żyje.
Jego preferencje środowiskowe są podobne do preferencji innych spokrewnionych z nim płazów. Gatunek zamieszkuje tereny górskie i rzeki w klimacie zwrotnikowy i podzwrotnikowym.

</doc>
<doc id="1452792" url="https://pl.wikipedia.org/wiki?curid=1452792" title="Catalunya (stacja metra)">
Catalunya (stacja metra)

Catalunya – największa stacja metra w Barcelonie, na linii 1, 3, 6 i 7. Stacja została otwarta w 1926.

</doc>
<doc id="1452795" url="https://pl.wikipedia.org/wiki?curid=1452795" title="Anomaloglossus ayarzaguenai">
Anomaloglossus ayarzaguenai

Anomaloglossus ayarzaguenai — gatunek bezogonowego płaza umieszczonego w rodzinie Aromobatidae. 
Występowanie.
Gatunek ten jest endemitem, co oznacza, że występuje tylko w jednym miejscu na świecie. W tym przypadku jest to Wenezuela.
Środowisko, w jakim żyje, jest podobne do zamieszkiwanego przez innych przedstawicieli rodziny. Chodzi o wysoko położone tereny i rzeki w klimatach zwrotnikowym i podzwrotnikowym.

</doc>
<doc id="1452796" url="https://pl.wikipedia.org/wiki?curid=1452796" title="Hirta">
Hirta

Hirta (w szkockim gaelickim Hiort) – największa z wysp archipelagu St Kilda. Nazwa "Hiort" (w szkockim gaelic) oraz "Hirta" (historycznie w angielskim) są czasem używane w odniesieniu do całego archipelagu. Według podziału administracyjnego wyspy są częścią Comhairle Na h-Eileanan Siar.
Wyspa jest długa na 3,4 km ze wschodu na zachód oraz szeroka na 3,3 km północy na południe. Powierzchnia wynosi 6,285 km², ok. 15. km linii brzegowej. Jedynym miejscem, gdzie można przybić do brzegu, jest zatoka Village Bay na południowym zachodzie. Resztę linii brzegowej stanowią klify wyrastające wprost z wody, z najwyższym szczytem wyspy Conachair (430 m) na północno-wschodniej części.
Wyspa Dùn jest oddzielona od Hirty przez płytką cieśninę szeroką na 50 metrów. Zazwyczaj przeprawa nie jest możliwa, jednak od czasu do czasu potrafi wyschnąć i wtedy cieśninę można przebyć.
Pomimo że wyspa zamieszkana była już w czasach prehistorycznych, ludność została całkowicie ewakuowana w 1930. Powodem było przybycie na początku XX wieku misjonarzy i turystów, a wraz z nimi również pieniądza, chorób i zmiany stylu życia..

</doc>
<doc id="1452797" url="https://pl.wikipedia.org/wiki?curid=1452797" title="Sos soubise">
Sos soubise

Sos soubise – rodzaj francuskiego sosu cebulowego przyrządzany na bazie sosu beszamelowego. Sos soubise jest podawany do dań z baraniny.
Nazwa tego sosu pochodzi od francuskiej miejscowości – Soubise.

</doc>
<doc id="1452799" url="https://pl.wikipedia.org/wiki?curid=1452799" title="Power Rangers RPM">
Power Rangers RPM

Power Rangers RPM – siedemnasty sezon amerykańskiego serialu dla dzieci i młodzieży Power Rangers, oparty na japońskim serialu tokusatsu "Engine Sentai Go-Onger".
Seria "Power Rangers RPM" liczy łącznie 32 odcinki i jest ostatnią wyprodukowaną przez Disneya. Tym samym jest to sezon zamykają "Erę Disneya" w historii Power Rangers, rozpoczętą serią "Power Rangers Ninja Storm". Amerykański producent postanowił zakończyć produkcję serialu, zaś po rebrandingu Jetix w Disney XD, z ramówki stacji usunięte zostały wszystkie emitowane serie Power Rangers. Tym samym premierowa emisja "Power Rangers RPM" została przeniesiona do ogólnotematycznej stacji ABC w paśmie ABC Kids.
Premiera produkcji odbyła się 7 marca 2009 roku w Stanach Zjednoczonych, na antenie stacji ABC. Finałowy odcinek został wyemitowany 26 grudnia 2009 roku na tym samym kanale.
Polska premiera serii miała miejsce 1 czerwca 2010 roku na antenie stacji Disney XD.
"Power Rangers RPM" uznawane jest przez większość fanów serialu za najbardziej mroczną serię w historii Power Rangers. Jest to także jedyna seria dziejąca się w równoległej rzeczywistości, innej niż pozostałe sezony marki.
Fabuła.
W świecie zniszczonym przez złośliwego, szybko rozwijającego się wirusa komputerowego, zwanego Venjixem, resztka ludzkości, która przetrwała zagładę, przebywa w ukrytym pod kopułą mieście Korynt. Ostatnią siłą pozostałą na Ziemi, zdolną to walki przeciwko komputerowemu zagrożeniu, to chroniący mieszkańców Koryntu Power Rangers RPM. Prowadzona przez genialną, ale nieuchwytną Doktor K, elitarna drużyna nastolatków jest przeszkolona w obsłudzie zaawansowanych kostiumów ochronnych oraz zaawansowanych technologicznie robotów w celu obrony miasta. Ale kiedy włóczęga cierpiący na amnezję, Dillon, przybywa pewnego dnia z wszechogarniającego Korynt pustkowia, wprowadza on do miasta swoje ciało pełne technologicznych implantów cybernetycznych Venjixa oraz sekret, który może albo ostatecznie doprowadzić do końca zagrożeń ze strony komputerowego wroga, albo do całkowitego podbicia planety przez Venjixa i wyginięcia ludzkiej rasy na zawsze.
Obsada.
Poniższa lista przedstawia głównych bohaterów serialu "Power Rangers RPM" wraz z nazwiskami odtwórców ról.
Muzyka tytułowa.
"Power Rangers RPM", to muzyka tytułowa serii "Power Rangers RPM", wykorzystana m.in. w czołówce serialu. Dodatkowo utwór pojawiał się wielokrotnie w trakcie odcinków, w wersji z wokalem oraz instrumentalnej.
Utwór skomponował Stephen Hampton, zaś tekst piosenki napisał John Adair.
Pierwotnie przygotowano cztery różne dema muzyki tytułowej, ale kiedy okazało się, iż seria "Power Rangers RPM" ma mroczniejszy charakter, Disney nie zdecydował się na użycie któregoś z nich.
Wersja polska.
Opracowanie i udźwiękowienie wersji polskiej: Eurocom Studio
Reżyseria: Tomasz Marzecki
Tłumaczenie:
Dialogi:
Dźwięk i montaż: Krzysztof Podolski
Kierownictwo produkcji: Marzena Omen-Wiśniewska
Udział wzięli:
Spis odcinków.
&lt;onlyinclude&gt;
&lt;/onlyinclude&gt;

</doc>
<doc id="1452801" url="https://pl.wikipedia.org/wiki?curid=1452801" title="Anomaloglossus baeobatrachus">
Anomaloglossus baeobatrachus

Anomaloglossus baeobatrachus — gatunek południowoamerykańskiego płaza zaliczanego do rodziny Aromobatidae. 
Występowanie.
Spotkać go można na północy Ameryki Południowej. W przeciwieństwie do wielu innych gatunków z rodzaju "Anomaloglossus" opisywany tu gatunek ma szerszy zasięg występowania, nie ograniczający się do jednego tylko kraju. Płaz ten zamieszkuje bowiem Brazylię, Surinam, Gujanę Francuską i prawdopodobnie także Gujanę.
Zamieszkuje on tropikalne lasy i bagna, jak jego krewni.

</doc>
<doc id="1452804" url="https://pl.wikipedia.org/wiki?curid=1452804" title="Canadian cutting horse">
Canadian cutting horse



</doc>
<doc id="1452805" url="https://pl.wikipedia.org/wiki?curid=1452805" title="Dolina Hawrania">
Dolina Hawrania

Dolina Hawrania (słow. "Havrania dolina", niem. "Rabensteintal", węg. "Hollópatak völgy") – dolina położona na północno-wschodnim krańcu Tatr, w Tatrach Bielskich na Słowacji.
Dolina Hawrania znajduje się na północnych stokach Tatr Bielskich. Jest stosunkowo długa i wąska, ma ok. 3,5 km długości. Jej głównym odgałęzieniem położonym od niej na wschód jest Dolina Czarnego Potoku (też: Dolina Czarna Podspadzka), podchodząca pod grzbiet główny na odcinku od Hawrania na północ. System tych dwóch dolin o wspólnym wylocie odpowiada kryteriom, jakie musi spełniać dolina walna. Przy założeniu, że Dolina Bielskiego Potoku po drugiej stronie grani głównej nie spełnia tych wymogów, jest to jedyna dolina walna położona w całości na terenie Tatr Bielskich. Wyjątkowy jest też fakt niespotykany gdzie indziej w Tatrach – pod grań główną podchodzi nie główny ciąg doliny (jedynie na odcinku ok. 200 m między Hawraniem a Wyżnim Hawranim Zwornikiem), ale jej odgałęzienie.
Sama Dolina Hawrania wznosi się ku południu pod główną grań Tatr Bielskich (która na tym odcinku nie należy już do głównej grani całych Tatr) na zachód od Hawrania przez Hawranią Przełęcz do Nowego Wierchu. Na zachodzie Dolina Hawrania graniczy z Nową Doliną, oddzieloną od niej Kominami Zdziarskimi i masywem Małego Wierchu. Od Doliny Czarnego Potoku jest odgraniczona gałęzią Niżniego Hawrania i Czarnego Wierchu. Wspólny wylot dolin do doliny Jaworowego Potoku jest położony na wysokości ok. 900 m n.p.m., na wschód od osiedla Podspady przy Drodze Wolności.
Dno Doliny Hawraniej jest podzielone na cztery części o odmiennym charakterze:
W dolinie znajduje się tablica pamiątkowa z kamienia z napisem: "„Najjaśniejszy Książę Christian Kraft Hohenlohe na tem miesci zastrczelił dnia 5ego Septembra 1924 tysiącego capa”". Dolina jest niedostępna dla turystów.

</doc>
<doc id="1452806" url="https://pl.wikipedia.org/wiki?curid=1452806" title="Felice Orsini">
Felice Orsini

Felice Orsini (ur. 10 grudnia 1819 w Meldola, zm. 13 marca 1858 w Paryżu) – włoski karbonariusz i działacz polityczny, organizator nieudanego zamachu na cesarza francuskiego Napoleona III Bonaparte.
Młodość.
Orsini urodził się w rodzinie oficera i członka tajnej organizacji. Planował zostać księdzem, jednak ostatecznie przejawiane od młodych lat zainteresowanie tajnymi ruchami politycznymi na rzecz zjednoczenia Włoch sprawiło, że podjął studia prawnicze, które ukończył w 1843 z tytułem doktora. Wstąpił też do organizacji Giuseppe Mazziniego "Młode Włochy". Jeszcze jako student brał udział w organizacji powstania zbrojnego, które poniosło jednak klęskę. Skazany razem z ojcem na dożywocie, został ułaskawiony przez nowego papieża Piusa IX. 
Walka o zjednoczenie Włoch.
Orsini był członkiem Konstytuanty rzymskiej w 1849, po upadku republiki na nowo działał w organizacji Mazziniego. Został przez niego wysłany z tajną misją na Węgry, gdzie jednak został zatrzymany w 1854. Zdołał uciec z więzienia i w przebraniu wieśniaka przekroczyć granicę austriacką. Dotarł do Wielkiej Brytanii, gdzie opublikował swoje wspomnienia, a rok później, w 1857, także opis więzień austriackich. Ta druga publikacja dotarła też do Włoch i spowodowała zerwanie kontaktów Orsiniego z Mazzinim. Ten pierwszy podjął zatem współpracę z Ausonio Franchim, którego przekonywał do uczynienia swojej gazety "Ragione" organem włoskich republikanów.
Pod wpływem podróży po Europie Orsini doszedł do wniosku, że głównym wrogiem zjednoczenia Włoch jest Napoleon III Bonaparte, a jego śmierć wywołałaby powstanie zarówno we Francji, jak i we Włoszech. Udał się do Francji, by dopracować plan zamachu. Jeszcze pod koniec 1857 na krótko pojechał do Anglii, gdzie zamówił u Josepha Taylora sześć bomb zaprojektowanych według własnego pomysłu (tzw. bomb Orsiniego, wypełnionych piorunianem rtęci). Po wykonaniu kilku próbnych eksplozji w kamieniołomach Sheffield i Devonshire Orsini, zadowolony z działania bomb, wrócił do Paryża, gdzie czekali na niego inni spiskowcy: Giuseppe Pieri, Antonio Gomez i Carlo di Rudio. Wszyscy oni byli podobnie jak Orsini byłymi zwolennikami Mazziniego, którzy pod wpływem nieskuteczności dotychczasowych działań skłonili się ku terroryzmowi. 
Zamach na Napoleona III.
Wieczorem, około 20:30, 14 stycznia 1858 francuska para cesarska, eskortowana przez szwadron lansjerów, udawała się do teatru przy ulicy Le Peletier, by obejrzeć przedstawienie opery Gioacchino Rossiniego "Wilhelm Tell". Zamachowcy byli na skrzyżowaniu ulicy Lepeletier i bulwaru des Italiens już od dziewiętnastej. Giuseppe Pieri został rozpoznany przez policjanta i zatrzymany; miał przy sobie sztylet i bombę, nie wydał jednak nikogo ze wspólników. W momencie, gdy kareta zatrzymała się przed budynkiem teatru (Lepeletier 19), Gomez rzucił bombę w kierunku lansjerów, wywołując zamieszanie w szeregach oddziału. Chwilę później Rudio trafił swoją bombą między lansjerów a karetę. Z kolei Orsini, rzucając jako trzeci, trafił pod koła karety cesarskiej. Powóz przewrócił się na ziemię, jednak cesarz wyszedł z zamachu bez szwanku. Cesarzowa wypadła z karety, lecz również nie odniosła żadnych poważnych obrażeń. By uniknąć paniki w mieście, para cesarska, mimo ogólnego zamieszania, planowo dotarła do teatru. Zginęło 12 przypadkowych osób, a 156 zostało rannych, wśród nich Orsini, draśnięty odłamkiem w prawą skroń i ogłuszony. Mimo tego zdołał wrócić do wynajętego mieszkania, w którym został aresztowany dzień później. 
Wbrew intencjom zamachowców nieudany atak na cesarza przyczynił się jeszcze do wzrostu jego popularności, zwłaszcza w świetle jego zachowania bezpośrednio po nim. Wywołał jedynie przetasowania w rządzie (opisane przez Emila Zolę w powieści "Jego ekscelencja Pan Minister Rougon") oraz krótką falę nastrojów antybrytyjskich, gdy wyszło na jaw, że to w tym kraju zostały przygotowane bomby. 11 lutego w więzieniu Orsini napisał list do Napoleona III, w którym apelował do niego o ponowne wsparcie sprawy włoskiej. Drugi list, otwarty, apelował do młodzieży włoskiej o poszukiwanie innych środków niż mordy polityczne. Obecnie autorstwo obydwu pism jest podawane w wątpliwość.
Śmierć.
Orsini został skazany na śmierć i zgilotynowany 13 marca 1858. Podobny los spotkał Pieriego; Gomez i di Rudio zostali zesłani na Wyspę Diabelską. 

</doc>
<doc id="1452808" url="https://pl.wikipedia.org/wiki?curid=1452808" title="Jacky Munaron">
Jacky Munaron

Jacques „Jacky” Munaron (ur. 8 września 1956 w Namur) – belgijski piłkarz grający na pozycji bramkarza.
Kariera klubowa.
Munaron karierę piłkarską rozpoczął w FC Dinant w 1973 roku. W 1974 przeszedł do Anderlechtu, gdzie grał do 1989 roku. Po odejściu z Anderlechtu grał w RFC Liège (1989-1992) oraz Standard Liège (1992-1995), gdzie był głównie rezerwowym. Karierę zakończył w 1995 roku.
Z Anderlechtem 4 razy zdobył mistrzostwo Belgii-1981, 1985, 1986, 1987 oraz 4 razy Puchar Belgii- 1975, 1976, 1988, 1989.
Na arenie międzynarodowej zdobył 2 razy Puchar Zdobywców Pucharów w 1976 i 1978, Puchar UEFA – 1983 oraz 2 razy Superpuchar Europy w 1976 i 1978.
Kariera reprezentacyjna.
W reprezentacji Belgii wystąpił w latach 80. 8 razy, będąc rezerwowym podczas Mistrzostw Świata 1982 i Mistrzostw Świata 1986 (4. miejsce) oraz Euro 1984.

</doc>
<doc id="1452809" url="https://pl.wikipedia.org/wiki?curid=1452809" title="Anomaloglossus beebei">
Anomaloglossus beebei

Anomaloglossus beebei — gatunek płaza zaliczanego do rodziny Aromobatidae. 
Występowanie.
Spotkać go można w podobnych rejonach jak jego bliskiego krewnego "Anomaloglossus baeobatrachus". Zamieszkuje Gujanę, Surinam, Gujanę Francuską, a niewykluczone, że także Brazylię.
Preferuje nizinne mgielne lasy i zaopatrzone w świeżą wodę bagna klimatu podzwrotnikowego i zwrotnikowego.
Płazy te żyją na roślinach z gatunku "Brocchinia micrantha". Czyhają na drobne bezkręgowce, którymi się żywią (stawonogi, w tym moskity i muszki).

</doc>
<doc id="1452814" url="https://pl.wikipedia.org/wiki?curid=1452814" title="Hyloxalus betancuri">
Hyloxalus betancuri

Hyloxalus betancuri – gatunek amerykańskiego płaza bezogonowego zaliczanego do rodziny drzewołazowatych.
Występowanie.
Opisywany płaz jest gatunkiem endemicznym, występuje jedynie w Kolumbii.
Środowisko jego nie różni się zbytnio od zamieszkiwanego przez innych członków rodzaju "Colostethus" (tropikalne lasy górskie i rzeki).

</doc>
<doc id="1452815" url="https://pl.wikipedia.org/wiki?curid=1452815" title="Sprężyk sosnowy">
Sprężyk sosnowy

Sprężyk sosnowy ("Ampedus sanguineus") – gatunek chrząszcza z rodziny sprężykowatych
Opis.
Chrząszcz te osiąga od 12 do 17,5 mm długości. Ciało czarne. Tylko barwa pokryw jaskrawoczerwona, a u ekstremalnie rzadko spotykanych okazów żółta (podobnie jak u "A. ochropterus"). Przedplecze wydłużone, jego boczne krawędzie na większej części długości od nasady ku przodowi słabo zwężające się zaokrąglonym zakrzywieniem. Środkowa linia podłużna przedplecza zwykle dość długo widoczna od okolic środka ku przodowi. Punktowanie przedplecza w przedniej części silne i gęste, ku tyłowi rzadsze, przy czym punkty tam nieco tylko mniejsze, W rejonie jego kątów tylnych obecne duże, pępkowate punkty. Tło przedplecza błyszczące. Owłosienie spodu ciała, przedplecza i pokryw zwykle czarne i tylko rejon tarczki żółtawo owłosiony. Rzadko pokrywy i spód ciała żółto owłosione. Edeagus samca zmienny, niewystarczająco charakterystyczny by służył do odróżnienia od podobnych gatunków. Od "A. cinnabarinus" (zwłaszcza czarno owłosionych okazów tego gatunku) sprężyka sosnowego można odróżnić po lepiej wykształconej linii środkowej przedplecza, która u "A. cinnabarinus" widoczna jest co najwyżej tylko w nasadowej ¼ jego długości.
Biologia i ekologia.
Dorosłe spotykane na pniakach i pod korą drzew oraz na kwiatach z rodziny baldaszkowatych. Larwy przechodzą rozwój najczęściej w drewnie drzew iglastych, zwłaszcza sosen, rzadziej dębów i buków. W drewnie polują na larwy kózkowatych i jelonkowatych. Zasiedla bory iglaste i mieszane. 
Rozprzestrzenienie.
Sprężyk sosnowy występuje w Europie i cieplejszych rejonach Syberii.

</doc>
<doc id="1452818" url="https://pl.wikipedia.org/wiki?curid=1452818" title="Kandukondain Kandukondain">
Kandukondain Kandukondain



</doc>
<doc id="1452819" url="https://pl.wikipedia.org/wiki?curid=1452819" title="Hyloxalus bocagei">
Hyloxalus bocagei

Hyloxalus bocagei – gatunek egzotycznego płaza z rodziny drzewołazowatych.
Występowanie.
Kręgowca tego spotkać można na wschodnich zboczach Andów w Kolumbii i Ekwadorze.
Zamieszkuje on lasy tropikalne na terenach górskich w klimacie zwrotnikowym i podzwrotnikowym.
Status.
Z powodu rabunkowego wyrębu lasów i innych działań człowieka przyczyniających się do degradacji tego środowiska gatunek jest zagrożony wyginięciem. IUCN uznaje go za gatunek najmniejszej troski (LC, "Least Concern"), ale ostatnia ocena statusu tego gatunku miała miejsce w 2004 roku.

</doc>
<doc id="1452826" url="https://pl.wikipedia.org/wiki?curid=1452826" title="Hyloxalus borjai">
Hyloxalus borjai

Hyloxalus borjai — odkryty w 2000 roku gatunek płaza z rodziny drzewołazowatych.
Występowanie.
Zwierzę to spotykane jest jedynie w kolumbijskich rzekach. Zasięg występowania sprowadza się do okolic Amalfi w Antioquia Department. Jest więc gatunkiem endemicznym, jak bardzo wiele jego krewnych.

</doc>
<doc id="1452832" url="https://pl.wikipedia.org/wiki?curid=1452832" title="Leonid Samutin">
Leonid Samutin

Leonid Aleksandrowicz Samutin, ros. Леонид Александрович Самутин (ur. w 1915 w guberni wołogdzkiej w Rosji, zm. w 1987 w ZSRR) – radziecki geolog, fizyk i geofizyk, wykładowca akademicki, członek Wojskowego Związku Rosyjskich Nacjonalistów, oficer jednostki wojskowej Druschina Verband, a następnie batalionu gwardyjskiego ROA, redaktor pisma "Na dalniem postu" podczas II wojny światowej, więzień stalinowski, pisarz.
Życiorys.
Ukończył szkołę w Tule. W 1929 r. jego ojciec został aresztowany. Pomimo wyjścia na wolność, rodzina była zmuszona przenieść się do Akmolinska, a następnie do Ufy. W 1937 r. L. A. Samutin ukończył studia na wydziale geologicznym Kazańskiego Instytutu Pedagogicznego, po czym uczył w szkole średniej w Ufie. Następnie został wykładowcą geofizyki i astronomii w Ufimskim Instytucie Pedagogicznym. W 1940 r. został zmobilizowany do Armii Czerwonej. Przeszedł kursy dowódcze, po czym w kwietniu 1941 r. objął dowodzenie kompanią. 
Jesienią tego roku dostał się pod Witebskiem do niewoli niemieckiej. Został osadzony w obozie przejściowym pod Lepielem, a następnie trafił do obozu jenieckiego w Suwałkach. Na początku 1942 r. podjął kolaborację z Niemcami. Został członkiem Wojskowego Związku Rosyjskich Nacjonalistów kierowanego przez ppłk. Władimira W. Gila-Rodionowa. Następnie wstąpił do nowo formowanej jednostki wojskowej pod nazwą Druschina Verband, w której objął dowództwo plutonu w kompanii oficerskiej. Został zastępcą dowódcy oddziału propagandy jednostki. Formacja pełniła służbę ochronną w rejonie okupowanego Smoleńska. W 1943 r., po zdezerterowaniu do partyzantów części żołnierzy 1 Rosyjskiej Brygady Narodowej SS i rozwiązaniu jej, L. A. Samutin został przeniesiony do batalionu gwardyjskiego ROA, stacjonującego pod Pskowem. Stanął na czele oddziału propagandy. Następnie został oddelegowany do szkoły propagandystów ROA w Dabendorfie pod Berlinem, gdzie zaczął redagować pismo "Na dalniem postu", przeznaczone dla żołnierzy Ostbatalionów w okupowanej Danii. 
Po zakończeniu wojny przebywał nielegalnie w Danii. Próbował przedostać się do Szwecji, ale został schwytany, uwięziony na krótko w Sztokholmie, a następnie odesłany do Danii. Przekazano go władzom brytyjskim, które w czerwcu 1946 r. przekazały go Sowietom. Po procesie został skazany na karę 10 lat łagru. Odbywał ją na Workucie na budowie linii kolejowej. Po odmowie zostania agentem wysłano go bardziej na północ, gdzie przebywał do 1949. Następnie powrócił na Workutę, pracując odtąd w kancelarii obozu. W 1955 r. wyszedł na wolność. Do 1970 r. pracował jako kierownik laboratorium fizycznego w Peczorze. Uczył też przez pewien czas studentów w miejscowej filii politechniki leningradzkiej. W 1967 r. spotkał Aleksandra I. Sołżenicyna, któremu przekazał informacje o historii ruchu własowskiego podczas II wojny światowej i życiu w łagrach workuckich. Znalazły się one później w książce "Archipelag GUŁAG". W 1970 r. Leonid A. Samutin zamieszkał w Leningradzie. Przechowywał w swojej daczy rękopis "Archipelagu GUŁAG", który w 1973 r. został zmuszony oddać KGB. W latach 70. napisał wspomnienia z okresu wojny pt. "Ja był własowcem", a także książkę dotyczącą znajomości z A. I. Sołżenicynem pt. "Ne sotwori kumira". Rękopis tej ostatniej książki przejęło KGB, nadając jej propagandowy wydźwięk, a jednocześnie negatywny w stosunku do A. I. Sołżenicyna. W rezultacie w takim kształcie nie została ona opublikowana. Dopiero w 1990 w pierwotnym wariancie znalazła się w czasopiśmie "Wojenno-istoriczeskij żurnał".
Linki zewnętrzne.
Biografia Leonida A. Samutina (jęz. rosyjski)

</doc>
<doc id="1452833" url="https://pl.wikipedia.org/wiki?curid=1452833" title="Poppy 3C">
Poppy 3C

Poppy 3C (wystrzelony jako GGSE 1) – amerykański satelita wywiadu elektronicznego serii Poppy. Zbierał dane o parametrach pracy radzieckich radarów obrony powietrznej i antybalistycznej. Zbudowany przez Naval Research Laboratory, NRL.
Jako ładunek dodatkowy przenosił eksperyment GGSE 1 (ang. "Gravity Gradient Stabilization Experiment"), który służył do testowania stabilizacji statku kosmicznego gradientem pola grawitacyjnego. Taki też podawano oficjalny cel misji, a sam statek nosił nazwę taką samą jak ten eksperyment, w celu ukrycia prawdziwego głównego przeznaczenia satelity (Program Poppy odtajniono dopiero w 2005 roku). Efekty badań nad stabilizacją zostały zastosowane w satelitach rozpoznawczych NOSS/Whitecloud.
Statek pozostaje na orbicie okołoziemskiej, której trwałość szacuje się na 1000 lat.

</doc>
<doc id="1452837" url="https://pl.wikipedia.org/wiki?curid=1452837" title="Dolina Czarnego Potoku">
Dolina Czarnego Potoku

Dolina Czarnego Potoku, Dolina Czarna Podspadzka (słow. "dolina Čierneho potoka", niem. "Schwarzbachtal") – dolina położona na północno-wschodnim krańcu Tatr, w Tatrach Bielskich na Słowacji. Zbocza doliny tworzą: Długi Wierch (Wierch Średnica), Podspadzkie Siodło, Mały Przysłop, Błotne Siodło, Stara Jaworzynka, Stare Siodło, Wyżni Hawrani Zwornik, Niżnia Hawrania Przełęcz, Niżni Hawrań, Zadni i Skrajny Hawrani Kopiniak, Jelenie Siodło, Jelenia Kopka i Czarny Wierch.
Dolina Czarnego Potoku znajduje się po stronie zachodniej grani głównej i jest głównym odgałęzieniem położonej od niej na zachód Doliny Hawraniej. System tych dwóch dolin o wspólnym wylocie odpowiada kryteriom, jakie musi spełniać dolina walna. Przy założeniu, że Dolina Bielskiego Potoku po drugiej stronie grani głównej nie spełnia tych wymogów, jest to jedyna dolina walna położona w całości na terenie Tatr Bielskich. Wyjątkowy jest też fakt niespotykany gdzie indziej w Tatrach – pod grań główną podchodzi nie główny ciąg doliny (jedynie na odcinku ok. 200 m między Hawraniem a Wyżnim Hawranim Zwornikiem), ale jej odgałęzienie.
Dolina Czarnego Potoku jest odgraniczona od Doliny Hawraniej gałęzią Niżniego Hawrania i Czarnego Wierchu. Wspólny wylot dolin do doliny Jaworowego Potoku jest położony na wysokości ok. 900 m n.p.m., na wschód od osiedla Podspady przy Drodze Wolności. Dolina ma ok. 3 km długości. Jedyną jej odnogą jest niewielka zalesiona Dolinka Podspadzka, opadająca z Błotnego Siodła w północnej grani Hawrania.
Dolina Czarnego Potoku na całej swej długości opada z mniej więcej stałym nachyleniem i brak w niej progów. Dolna część doliny o długości około 1 km ma zupełnie odmienny charakter od środkowej i górnej.
Dolina Czarnego Potoku na całej swej długości opada z mniej więcej stałym nachyleniem i brak w niej progów. Wschodnie stoki doliny to zalesione reglowe wzniesienie Starej Jaworzynki. Na jej stokach, w środkowej części doliny, pozbawionej tak wyraźnego podziału na piętra jak Dolina Hawrania, położona jest Stara Polana o długości ok. 700 m. Na polanę, lub w jej pobliżu opada 6 żlebów. Jeden z nich to Dolinka Podspadzka. To w niej powstaje niewielki Czarny Potok. Dolna część doliny o długości około 1 km ma zupełnie odmienny charakter od środkowej i górnej.

</doc>
<doc id="1452841" url="https://pl.wikipedia.org/wiki?curid=1452841" title="Lena Schöneborn">
Lena Schöneborn

Lena Schöneborn (ur. 11 kwietnia 1986 w Troisdorfie) – niemiecka zawodniczka pięcioboju nowoczesnego, indywidualna mistrzyni olimpijska z Pekinu, trzykrotna mistrzyni świata, sześciokrotna medalistka mistrzostw Europy.

</doc>
<doc id="1452842" url="https://pl.wikipedia.org/wiki?curid=1452842" title="Valerie Martin">
Valerie Martin

Valerie Martin (ur. 1948 w Missouri) – amerykańska pisarka, autorka popularnych powieści i opowiadań, laureatka prestiżowej nagrody Orange Prize.

</doc>
<doc id="1452847" url="https://pl.wikipedia.org/wiki?curid=1452847" title="Poppy 3A">
Poppy 3A

Poppy 3A (wysłany pod nazwą Solrad 7A, ang. "Solar Radiation 7A" – „promieniowanie słoneczne”) – amerykański satelita wywiadu elektronicznego serii Poppy, będącej bezpośrednią kontynuacją serii GRAB. Podobnie jak inne satelity obu tych serii, miał zbierać dane o parametrach pracy radzieckich radarów obrony powietrznej i antybalistycznej. Prawdziwy główny cel jego misji pozostawał utajniony do 2005. Zbudowany przez Naval Research Laboratory, NRL.
Wystrzelony na orbitę 11 stycznia 1964 razem z Poppy 3B, Poppy 3C, SECOR 1B i FTV 2354. Statek pozostaje na orbicie okołoziemskiej, której trwałość szacuje się na 1000 lat.
Nazewnictwo.
By prawdziwe – wywiadowcze przeznaczenie satelitów nie było jasne dla ZSRR, satelity serii GRAB oraz część satelitów serii Poppy wysłano pod nazwą Solrad. Miało to wskazywać, że będą one prowadzić obserwacje Słońca, co było tylko ich pobocznym zadaniem.
Budowa i działanie.
Solrad 7A należał do drugiej generacji satelitów Poppy. Jego średnica wynosiła 61 cm, a długość 81 cm. Na kadłubie satelity było umieszczonych 8 okrągłych paneli ogniw słonecznych.
Według NASA satelita prowadził monitoring słonecznego promieniowania rentgenowskiego i wyposażony był w komory jonizacyjne mierzące promieniowanie X z zakresów 0,1-0,8 nm, 0,8-1,2 nm i 4,4-6,0 nm. Na pokładzie znajdowało się także pięć fotometrów promieniowania X, cztery ultrafioletu i dwa przyrządy określające kąt padania promieni słonecznych.
Dane były przesyłane w czasie rzeczywistym na częstotliwości 136 MHz. Kilka obserwatoriów europejskich pomyślnie odebrało telemetrię satelity. Statek nadawał dane w sposób ciągły do września 1964. Sporadyczne transmisje odbierano z niego do lutego 1965. Komory jonizacyjne dla zakresów 0,8-1,6 nm i 4,4-5,5 nm zawiodły wkrótce po starcie.
Jego oś obrotu była prawie prostopadła do linii Słońce-satelita, a początkowa prędkość obrotowa statku wynosiła 120 obr./min. Podczas każdej orbity statek prowadził 10-20 minutowe sesje wymiany danych ze stacjami naziemnymi.

</doc>
<doc id="1452848" url="https://pl.wikipedia.org/wiki?curid=1452848" title="Stary cmentarz żydowski w Biskupicach (województwo lubelskie)">
Stary cmentarz żydowski w Biskupicach (województwo lubelskie)

Stary cmentarz żydowski w Biskupicach – został założony w połowie XVIII wieku. Najstarszy zachowany nagrobek pochodzi z 1792. Cmentarz ma powierzchnię około 0,7 ha i znajduje się w zachodniej części miejscowości w pobliżu ulicy Miłej. Zachowało się na nim około 20 nagrobków.
Prowadziła do niego droga z bramą (zachowane relikty), a obok stał dom modlitwy (niezachowany). 
Cmentarz wpisany jest do rejestru zabytków na mocy decyzji nr A/1004 z 08.05.1990.

</doc>
<doc id="1452849" url="https://pl.wikipedia.org/wiki?curid=1452849" title="Walerij Medwedzew">
Walerij Medwedzew



</doc>
<doc id="1452858" url="https://pl.wikipedia.org/wiki?curid=1452858" title="Cmentarz żydowski w Niepołomicach">
Cmentarz żydowski w Niepołomicach

Cmentarz żydowski w Niepołomicach – został założony w drugiej połowie XIX wieku i służył jako miejsce pochówku do 1942 – wcześniej żydowska społeczność Niepołomic swoich zmarłych chowała na cmentarzu w Klaśnie (obecnie teren Wieliczki). Znajduje się przy obecnej ul. Bohaterów Getta. Powierzchnia cmentarza wynosi ok. 0,25 ha (po II wojnie światowej została zmniejszona w związku z rozwojem budownictwa mieszkalnego). Na terenie cmentarza żydowskiego, znajduje się kilkadziesiąt (około 30) poniszczonych nagrobków z napisami w języku hebrajskim. Cmentarz jest miejscem spoczynku pierwszego niepołomickiego rabina Józefa Tetelbauma (zmarł w 1916).
Zgodnie z informacjami znalezionymi w pracy Drogomira, pochowano tu Josefa Austerweila, żołnierza 32 pułku piechoty Landsturmu, dokładna data śmierci nieznana (cmentarz wojenny z okresu I wojny światowej oznakowany numerem 328). W wydanym przez Stowarzyszenie Crux Galiciae zbiorze materiałów z konferencji „Znaki pamięci” (Gorlice, 27.10.2007), znajduje się artykuł Mirosława Łopaty „Groby żydowskich żołnierzy Wielkiej Wojny w Galicji”. W artykule tym możemy przeczytać: „Był to pojedynczy grób z nagrobkiem w formie płyty betonowej i betonowej macewy, który został zdewastowany wraz z całym cmentarzem podczas okupacji hitlerowskiej. Żołnierz ten jest zidentyfikowany i znany z nazwiska”.

</doc>
<doc id="1452859" url="https://pl.wikipedia.org/wiki?curid=1452859" title="Breaking the Spell">
Breaking the Spell



</doc>
<doc id="1452861" url="https://pl.wikipedia.org/wiki?curid=1452861" title="Colostethus brachistriatus">
Colostethus brachistriatus

Colostethus brachistriatus — gatunek płaza z rodziny drzewołazowatych.
Występowanie.
Podobnie, jak inny gatunek tego samego rodzaju "Colostethus borjai", opisywany tu płaz jest gatunkiem endemicznym spotykanym tylko w Kolumbii.
Zamieszkuje on tereny górskie, rzeki, pola uprawne i łąki pastewne. Określa się go jako powszechny.

</doc>
<doc id="1452863" url="https://pl.wikipedia.org/wiki?curid=1452863" title="Akademicki Klub Turystyczny Wrocław">
Akademicki Klub Turystyczny Wrocław

Akademicki Klub Turystyczny Wrocław powstał w 1957 r. z inicjatywy członków Koła Naukowego Geografów Uniwersytetu Wrocławskiego i Klubu Trampów Politechniki Wrocławskiej.
Początkowo AKT Wrocław składał się z dwóch części: Sekcji Grotołazów i Koła Przewodników AKT, po zmianie nazwy Studenckie Koło Przewodników Sudeckich (SKPS) Wrocław. W miarę rozwijania działalności Koło Przewodników uległo podziałowi na koła uczelniane działające na większości wrocławskich uczelni.
W latach 80. XX w. działalność AKT Wrocław zanikła (ostatnie zebranie zarządu AKT w 1979 r.), a poszczególne koła usamodzielniły się jako organizacje uczelniane.
Do dziś funkcjonują dwa koła AKT Wrocław:

</doc>
<doc id="1452864" url="https://pl.wikipedia.org/wiki?curid=1452864" title="Państwowa Wyższa Szkoła Zawodowa w Sulechowie">
Państwowa Wyższa Szkoła Zawodowa w Sulechowie

Państwowa Wyższa Szkoła Zawodowa w Sulechowie – publiczna uczelnia zawodowa, utworzona na mocy "rozporządzenia Rady Ministrów z dnia 12 sierpnia 1998 w sprawie utworzenia Wyższej Szkoły Zawodowej Administracji Publicznej w Sulechowie (Dz. U. Nr 107, poz. 670, zm. wyn. z )" pod nazwą Wyższa Szkoła Zawodowa Administracji Publicznej w Sulechowie i działająca od 1 września 1998 roku. Na podstawie "rozporządzenia Ministra Edukacji Narodowej z dnia 25 września 2001 roku w sprawie przekształceń w Wyższej Szkole Zawodowej Administracji Publicznej w Sulechowie ()", od 30 października 2001 uczelnia występuje pod nazwą PWSZ. Z dniem 1 września 2017 roku uczelnia stała się wydziałem zamiejscowym Uniwersytetu Zielonogórskiego.
Jednostki organizacyjne.
PWSZ oferowała możliwość kształcenia na sześciu kierunkach studiów pierwszego stopnia (studia licencjackie i inżynierskie).

</doc>
<doc id="1452866" url="https://pl.wikipedia.org/wiki?curid=1452866" title="Buziaczki">
Buziaczki

Buziaczki (czes. "Pusinky") – czeski film fabularny z 2007 r. w reżyserii Karin Babinskiej. Jest pierwszym w tym kraju filmem opowiadającym otwarcie o lesbijskiej miłości.
Fabuła.
Są wakacje. Trzy nastoletnie dziewczyny: Iška, Karolína i Vendula, u progu dorosłości postanawiają wybrać się we wspólną podróż do Holandii. Właśnie zdały maturę i mają w planach popracować razem na farmie. Już od samego początku sprawy nie idą po ich myśli – do przyjaciółek dołącza nieproszony czternastoletni Vojta, młodszy brat Iški. Pogodnie zapowiadająca się wyprawa przeradza się powoli w konflikt, który wystawi na próbę ich przyjaźń. Bohaterki przejdą wewnętrzną przemianę prowadząca je ku dorosłości. Film opowie też o seksualnej inicjacji dziewcząt. Różnice charakterów sprawią, że każda z nich przeżyje ten ważny moment w inny sposób.

</doc>
<doc id="1452868" url="https://pl.wikipedia.org/wiki?curid=1452868" title="Twierdzenie Lévy’ego-Steinitza">
Twierdzenie Lévy’ego-Steinitza

Twierdzenie Lévy’ego-Steinitza – wielowymiarowy odpowiednik twierdzenia Riemanna o szeregach rzeczywistych. Naturalnym wydaje się pytanie, czy dla szeregu zespolonego zbieżnego warunkowo formula_1 można tak przestawić jego wyrazy, aby nowy szereg był zbieżny do z góry zadanej liczby zespolonej lub rozbieżny. Tak nie jest, co pokazuje przykład szeregu formula_2
Twierdzenie.
Jeśli formula_1 jest szeregiem zespolonym zbieżnym warunkowo, to istnieje prosta na płaszczyźnie zespolonej, taka że każdy jej punkt jest sumą szeregu formula_1 przy pewnym przestawieniu jego wyrazów.
Prawdziwe jest również "n"-wymiarowe uogólnienie powyższego twierdzenia.
Twierdzenie Lévy’ego-Steinitza.
Zbiór sum powstałych przez zmianę porządku wyrazów szeregu "n"-wymiarowej przestrzeni euklidesowej jest albo zbiorem pustym, albo przesunięciem pewnej podprzestrzeni liniowej (tzn. dla szeregu formula_5 zbiór jego sum jest postaci formula_6 gdzie formula_7 jest pewnym wektorem, a formula_8 pewną podprzestrzenią liniową przestrzeni formula_9).
Pierwszy dowód twierdzenia podał Paul Lévy w 1905 r. W roku 1913 Ernst Steinitz zauważył, że praca Lévy’ego jest niekompletna i uzupełnił lukę, jak również znalazł zupełnie nowe podejście i przeprowadził własny dowód.

</doc>
<doc id="1452869" url="https://pl.wikipedia.org/wiki?curid=1452869" title="Mindaugas Sabutis">
Mindaugas Sabutis

Mindaugas Sabutis (ur. 26 sierpnia 1975 w Taurogach) – litewski duchowny, biskup Litewskiego Kościoła Ewangelicko-Luterańskiego (LELB), wykładowca Uniwersytetu Kłajpedzkiego.
Życiorys.
Po ukończeniu szkoły średniej w Taurogach w 1993 studiował teologię ewangelicką na Uniwersytecie Kłajpedzkim, którą ukończył w 1997. W 1996 roku został ordynowany na diakona, zaś w 1998 – na księdza. Podjął pracę w parafii w Jurborku, następnie był proboszczem kolejno w Jurborku, Skirsnemunė, Smolnikach i Wilkiszkach. Naukę kontynuował na Uniwersytecie Wileńskim (1999–2001). Od 2000 zasiadał w konsystorzu Litewskiego Kościoła Ewangelicko-Luterańskiego (lit. "Lietuvos Evangelikų Liuteronų bažnyčia", LELB), reprezentował Kościół w zarządzie Litewskiego Towarzystwa Biblijnego, którego wiceprzewodniczącym został w 2005.
24 kwietnia 2004 wybrano go biskupem Litewskiego Kościoła Ewangelicko-Luterańskiego, a 19 maja tego roku został uroczyście konsekrowany. Wykłada na Wydziale Teologicznym Uniwersytetu Kłajpedzkiego.
Jest żonaty z teologiem Vilmą Sabutienė.

</doc>
<doc id="1452872" url="https://pl.wikipedia.org/wiki?curid=1452872" title="Poppy 3B">
Poppy 3B

Poppy 3B – amerykański satelita wywiadu elektronicznego serii Poppy. Zbierał dane o parametrach pracy radzieckich radarów obrony powietrznej i antybalistycznej. Pozostawał utajniony do września 2005. Zbudowany przez Naval Research Laboratory, NRL.
Wystrzelony na orbitę 11 stycznia 1964 razem z Poppy 3A, Poppy 3C, SECOR 1B i FTV 2354.
Statek pozostaje na orbicie okołoziemskiej, której trwałość szacuje się na 1000 lat.
Nazewnictwo.
Satelity serii Poppy i jej poprzednika – serii GRAB – miały wiele nazw, które miały zataić prawdziwe ich przeznaczenie. Program GRAB pierwotnie nazwany był Plotkarzem (ang. "Tattletale"), a później GRAB (grabić, porywać, w tym wypadku informacje). By przeznaczenie satelitów nie było jasne dla ZSRR, projekt nazywano też GREB (słowo pozbawione znaczenia w języku angielskim) i wymyślono dla tego skrótu odpowiednie rozwinięcie: Galactic Radiation Experimental Background (eksperyment tła promieniowania galaktycznego). By jeszcze bardziej zaciemnić przeznaczenie satelitów serii GRAB i Poppy, wysyłano je pod nazwą Solrad (z numerami od 1 do 7). Miało to wskazywać, że będą one prowadzić obserwacje Słońca.

</doc>
<doc id="1452874" url="https://pl.wikipedia.org/wiki?curid=1452874" title="Cmentarz żydowski w Trzebini">
Cmentarz żydowski w Trzebini

Cmentarz żydowski w Trzebini – został oficjalnie założony w 1815 w Trzebini aczkolwiek już wcześniej jego teren służył jako miejsce pochówków (najstarszy zachowany nagrobek pochodzi z 1780 roku). Nekropolia dzieli się na cztery kwatery: męską, żeńską, chłopięcą i dziewczęcą. Cmentarz ma powierzchnię 0,5 ha. Został zniszczony podczas II wojny światowej. Do naszych czasów zachowało się 248 macew.
Zobacz też.
Synagoga Kupiecka w Trzebini

</doc>
<doc id="1452875" url="https://pl.wikipedia.org/wiki?curid=1452875" title="Skalnica karpacka">
Skalnica karpacka

Skalnica karpacka ("Saxifraga carpathica" Sternb.) – gatunek rośliny należący do rodziny skalnicowatych. Występuje w Karpatach i w górach Bułgarii, a także sporadycznie w Alpach. W Polsce wyłącznie w Tatrach i jest rzadka.

</doc>
<doc id="1452876" url="https://pl.wikipedia.org/wiki?curid=1452876" title="Saxifraga carpatica">
Saxifraga carpatica



</doc>
<doc id="1452877" url="https://pl.wikipedia.org/wiki?curid=1452877" title="Vattenfall Cyclassics 2008">
Vattenfall Cyclassics 2008

13. edycja wyścigu kolarskiego Vattenfall Cyclassics odbyła się jak zwykle w Hamburgu, 7 sierpnia 2008. Wyścig wygrał Australijczyk Robbie McEwen pokonując na finiszu dwóch innych kolarzy z Antypodów Marka Renshawa i Allana Davisa.
Wyścig zaliczany jest do klasyfikacji ProTour.

</doc>
<doc id="1452878" url="https://pl.wikipedia.org/wiki?curid=1452878" title="Adam Łoś">
Adam Łoś

Adam Karol Ludwik Łoś (ur. 6 lutego 1883, zm. 1942 w Krośnie) herbu Dąbrowa z Grodkowa – współwłaściciel majątku Domażyr, starosta (lub wicestarosta) powiatowy w Krośnie (przed 1939).
Życiorys.
Urodził się w 1883 jako syn Włodzimierza (ziemianina i urzędnika) i Heleną z domu Ponińskiej. Jego rodzeństwem byli Stefania Maria Karolina (1884-1972), Aleksander (1885-1971), Jerzy Tadeusz (1891-1936), Witold (1892-1895), Jerzy (1891-1936, urzędnik). Jego dziadkiem był hr. Karol Franciszek Salezy Łoś (1814-1894, właściciela dóbr ziemskich).
Wywodził się z tzw. starszej linii Łosiów, rodziny senatorskiej, piszącej się z Grodkowa. Głównymi majątkami tej gałęzi rodziny były: Dmytrowice, które po Janie Joachimie Łosiu odziedziczyła jego córka Weronika Henrykowa hr. Łączyńska oraz Kulmatycze, których spadkobiercą był Tadeusz Józef Łoś, syn Karola Franciszka Salezego z drugiego małżeństwa z Barbarą z Berezowskich.
Miał córkę Zofię (ur. 1925), która chodziła do szkoły powszechnej w Krośnie, po śmierci ojca, była pod opieką sióstr Michaelitek w Miejscu Piastowym, a następnie inż. Bergmana i jego żony. Na tym jednak informacje o jej losie się kończą.
Zmarł w 1942 r. w Krośnie, pochowany prawdopodobnie w Krośnie.

</doc>
<doc id="1452879" url="https://pl.wikipedia.org/wiki?curid=1452879" title="Saxifraga carpathica">
Saxifraga carpathica



</doc>
<doc id="1452883" url="https://pl.wikipedia.org/wiki?curid=1452883" title="Szczawiór alpejski">
Szczawiór alpejski

Szczawiór alpejski ("Oxyria digyna" ) – gatunek rośliny należący do rodziny rdestowatych. Występuje w Ameryce Północnej, Azji i w Europie, również w Islandii i na Grenlandii. W Polsce wyłącznie w Tatrach i na Babiej Górze. Naukowa nazwa pochodzi od greckiego słowa "oxys", oznaczającego kwaśny oraz słów "di" = dwa i "gyne" = słupek (roślina ma dwuszyjkowy słupek)
Biologia i ekologia.
Bylina, hemikryptofit. Kwitnie od lipca do września. Siedlisko: piargi, żwirki. Występuje zarówno na granicie, jak i na wapieniu. W Tatrach głównie w dwóch najwyższych piętrach (turniowym i halnym), rzadziej niżej. Gatunek charakterystyczny dla rzędu (O.) "Androsacetalia alpinae", Ass. "Oxyrio-Papaveretum" i gatunek wyróżniający dla Ass. "Oxyrio-Saxifragetum". 

</doc>
<doc id="1452884" url="https://pl.wikipedia.org/wiki?curid=1452884" title="Oxyria digyna">
Oxyria digyna



</doc>
<doc id="1452892" url="https://pl.wikipedia.org/wiki?curid=1452892" title="Lista mozazaurów">
Lista mozazaurów

Alfabetyczna lista rodzajów mozazaurów.

</doc>
<doc id="1452894" url="https://pl.wikipedia.org/wiki?curid=1452894" title="Pusinky">
Pusinky



</doc>
<doc id="1452895" url="https://pl.wikipedia.org/wiki?curid=1452895" title="Sylvia Pankhurst">
Sylvia Pankhurst

Estelle Sylvia Pankhurst (ur. 5 maja 1882 w Manchesterze, zm. 27 września 1960 w Addis Abebie) – brytyjska sufrażystka i działaczka komunistyczna, antyfaszystowska i antykolonialna.
Sufrażystka.
Była córką dr Richarda Pankhursta i sufrażystki Emmeline Pankhurst. Jej siostrami były Christabel i Adela. Wykształcenie odebrała w Manchester High School for Girls. W 1906 r., wraz z matką i siostrami, rozpoczęła działalność w Woman's Social and Political Union (WSPU). Sylvia nawiązała również kontakty z ruchem robotniczym. W 1914 r. zerwała kontakty z WSPU, po tym jak organizacja poparła I wojnę światową.
Po wybuchu wojny Sylvia założyła East London Federation of Suffragettes (ELFS). Organizacja zmieniała następnie nazwy na Women's Suffrage Federation, a następnie na Workers' Socialist Federation. Sylvia założyła również organ prasowy organizacji, "Women's Dreadnought", który zmienił później nazwę na "Workers Dreadnought". Organizacja protestowała przeciwko wojnie, a wielu jej członków ukrywało przed policją osoby, które odmawiały służby wojskowej ze względu na przekonania ("conscientious objectors").
Działalność w ruchu komunistycznym.
Organizacja szybko przybrała profil lewicowy. Przez pewien czas nosiła nazwę Partii Komunistycznej (brytyjskiej sekcji III Międzynarodówki), aczkolwiek nie była ona uznaną sekcją. CP (BSTI) znajdowała się w opozycji wobec parlamentarnego systemu rządów. Sylvia i jej organizacja weszły w 1920 r. w skład nowej Komunistycznej Partii Wielkiej Brytanii. Sylvia została jednak szybko usunięta z partii, kiedy odmówiła przekazania kierownictwu partii gazety "Workers Dreadnought". Sylvia założyła wówczas krótko istniejącą Komunistyczną Partię Robotników.
W tym czasie Sylvia znalazła się w gronie zwolenników tzw. "lewicowego komunizmu". Wspierała takich działaczy jak Amadeo Bordiga czy Anton Pannekoek. Krytykowała Włodzimierza Lenina. Popierała Włoską Partię Socjalistyczną, uczestniczyła w zebraniach Międzynarodówki w Moskwie i Amsterdamie. Odmawiała wstąpienia w związek małżeński. Od końca I wojny światowej mieszkała z włoskim socjalistą Silvo Corio. W 1927 r. urodziła syna, Richarda. Ponieważ odmówiła poślubienia jego ojca, jej matka zerwała z nią wszelkie kontakty.
Etiopia.
W połowie lat 20. Sylvia oddaliła się od działalności komunistycznej, a rozpoczęła działalność antyfaszystowską i antykolonialną. Jako potencjalna komunistka była pod stałą obserwacją MI5. Krytykowała włoską inwazję na Abisynię w 1935 r. i stała się gorącym zwolennikiem cesarza Haile Selassie. Zbierała fundusze na pierwszy etiopski szpital kliniczny, pisała opracowania na temat etiopskiej sztuki i kultury. Po wyparciu Włochów z Etiopii stała się zwolenniczką połączenia tego kraju z włoskim Somali.
Sylvia została doradcą cesarza Hajle Selassie. W 1956 r. na jego zaproszenie zamieszkała w Addis Abebie. Założyła tam miesięcznik "Ethiopia Observer". Zmarła w 1960 r. i została uhonorowana państwowym pogrzebem. Hajle Selassie mianował ją "honorowym Etiopczykiem". Jest jedynym cudzoziemcem pochowanym w katedrze Świętej Trójcy w Addis Abebie na obszarze zarezerwowanym dla bohaterów wojny z Włochami.

</doc>
<doc id="1452896" url="https://pl.wikipedia.org/wiki?curid=1452896" title="Chris Taub">
Chris Taub

Christopher Michael Taub – fikcyjna postać dramatu medycznego stacji FOX Dr House, grany przez Petera Jacobsona.
Historia i charakterystyka.
Taub był uczestnikiem konkursu, który w czwartym sezonie zorganizował Gregory House w poszukiwaniu nowych pracowników. Miał on numer 39. Już wtedy wykazywał się asertywnością i był gotowy przeciwstawić się House'owi. Jest to spokojny i opanowany człowiek, najbardziej neutralny z nowych członków zespołu. Dzięki swojej wiedzy nie raz pomógł House'owi obejść szpitalne przepisy co do operacji. Jego specjalność to chirurgia plastyczna. Osiągnął w niej bardzo duże sukcesy, m.in. przewodził zespołowi chirurgów operujących rozszczep wargi i podniebienia w Bangladeszu. Dzięki temu mógł skupić się na zabiegach kosmetycznych dzięki czemu stał się bardzo bogaty.
Niewiele wiadomo o tym gdzie studiował, lecz najprawdopodobniej była to szkoła medyczna Johns Hopkins University, ponieważ prowadził tam kiedyś rozmowę kwalifikacyjną z Masters.
Życie prywatne.
Jest żonaty z Rachel Taub. Poznał ją na krótko przed rozpoczęciem stażu. Małżeństwem są od 22 lat. Taub wplątał się w romans z córką wspólnika, przez co musiał zrezygnować z kariery chirurga plastycznego. 
W 3. odcinku piątego sezonu wyszło na jaw, że Rachel chciała sprawić mężowi niespodziankę i zbierała pieniądze, aby kupić mu nowy samochód. Wtedy Chris postanowił przyznać się jej do swoich zdrad. Obiecał wówczas, że nie będzie jej więcej zdradzał, lecz nie potrafi dotrzymać tej obietnicy.
W siódmym sezonie Rachel nawiązała internetową znajomość, co wywołało zazdrość Tauba. W 9. odcinku podejmuje decyzję o rozwodzie i wyprowadza się do hotelu. Równocześnie zostaje także twarzą szpitala – jego wizerunki są wywieszone na plakatach. Niedługo potem ma ważny egzamin, do którego pomaga mu przygotować się Foreman (Taub mieszka u niego, od czasu rozstania z żoną). Taub umawia się również z kobietami w jego mieszkaniu, co wyraźnie nie podoba się Ericowi. Jednak ostatecznie okazuje się, że Chris umawia się tam ze swoją żoną – Rachel. W finale siódmego sezonu, jego żona Rachel i jego kochanka Ruby, jednocześnie zachodzą w ciążę. W ósmym sezonie okazuje się, że Taub został ojcem dwóch córek – Sophie i Sofii.
Taub utrzymuje, że jest wyznania żydowskiego. Jest jednak niepraktykujący – prawdopodobnie jest wyznawcą judaizmu postępowego.

</doc>
<doc id="1452897" url="https://pl.wikipedia.org/wiki?curid=1452897" title="Cmentarz wojenny nr 293 – Zakliczyn">
Cmentarz wojenny nr 293 – Zakliczyn

Cmentarz wojenny nr 293 – Zakliczyn – cmentarz z I wojny światowej znajdujący się w Zakliczynie w województwie małopolskim, w powiecie tarnowskim, w gminie Zakliczyn. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Historia.
Jest jedynym w okolicy cmentarzem, na którym pochowano wyłącznie żołnierzy wyznania mojżeszowego. Spoczywa tutaj jedenastu żołnierzy austro-węgierskich i jeden żołnierz armii rosyjskiej.
Opis cmentarza.
Zbudowany na planie prostokąta niewielki cmentarz (0,013 ha) znajduje się tuż przy zakręcie drogi z Zakliczyna do Gromnika. Ogrodzenie tworzą niskie betonowe słupki, pomiędzy którymi rozpięto ozdobny łańcuch. Wejście przez niską żelazną furtkę. Na mogiłach ustawiono macewy z Gwiazdami Dawida. Głównym elementem dekoracyjnym cmentarza jest wkomponowana w ogrodzenie betonowa ściana pomnikowa nakryta zaookrąglonym daszkiem, po bokach której przybudowano dwa słupki. Jest na niej tablica inskrypcyjna z datą 1914–1915 i napis w języku niemieckim:
UNS TOTEN IST NUR DEREN SCHRITT WILKOMMEN,DIE WÜRDIG SIND DER FRÜCHTE UNSERER SIEGE
Napis ten w tłumaczeniu na język polski oznacza: "Tylko ci, których kroki przywiodły do nas, zmarłych, godni są owoców naszego zwycięstwa".
Cmentarz jest dobrze zachowany. Przed furtką cmentarza jest tablica informacyjna.

</doc>
<doc id="1452900" url="https://pl.wikipedia.org/wiki?curid=1452900" title="Queerowy pomiot">
Queerowy pomiot

Queerowy pomiot (ang. "Queer Spawn") – hiszpański film dokumentalny z 2005 r. w reżyserii Anny Boludy, poruszający temat rodzicielstwa związków jednopłciowych w Stanach Zjednoczonych.
Film przedstawia dwie pary – nowojorskich gejów wychowujących syna oraz lesbijek z Teksasu, które wychowują nastoletnią córkę. Widzowie obserwują wychowywanie dzieci w rodzinach opartych na związku jednopłciowym, mają okazję wysłuchać wypowiedzi dzieci. Jak się okaże, problemy wychowawcze zasadniczo nie różnią się w rodzinach opartych na związku hetero- i homoseksualnym.
Nagrody i nominacje.
Film został nagrodzony przez jury warszawskiego Festiwalu Filmowego „Pryzmat” 2007 jako najlepszy film dokumentalny.

</doc>
<doc id="1452901" url="https://pl.wikipedia.org/wiki?curid=1452901" title="Inwazja z Aldebarana">
Inwazja z Aldebarana



</doc>
<doc id="1452904" url="https://pl.wikipedia.org/wiki?curid=1452904" title="Stary cmentarz żydowski w Będzinie">
Stary cmentarz żydowski w Będzinie

Stary cmentarz żydowski w Będzinie – został założony w 1592 przy obecnej ulicy Zawale. Był wykorzystywany do połowy XIX wieku - zamknięty dla nowych pochówków w 1894 roku. Z powodu epidemii cholery w 1831 roku utworzono nowy cmentarz na Podzamczu. 
Zniszczony przez Niemców podczas II Wojny Światowej.
Obecnie w jego miejscu znajduje się skwer z alejkami i ławkami.

</doc>
<doc id="1452905" url="https://pl.wikipedia.org/wiki?curid=1452905" title="Kolekcja zabytków ruchomych Józefa Kuciaka">
Kolekcja zabytków ruchomych Józefa Kuciaka

Kolekcja zabytków ruchomych Józefa Kuciaka – zbiór przedmiotów użytku codziennego z terenów gminy Frombork, pamiątek dokumentujących przemarsze wojsk, wydarzenia historyczne i obyczaje. Kolekcja znajduje się we wsi Wielkie Wierzno i jest przechowywana w domu właściciela – Józefa Kuciaka. Składa się ona z ponad 2000 eksponatów i wpisana jest do rejestru zabytków ruchomych pod numerem B-257.
Kolekcja tworzona przez Józefa Kuciaka powstaje od 1977 roku i jest jednym z większych prywatnych zbiorów w regionie. Większość eksponatów można oglądać na poddaszu domu Pana Kuciaka, a wśród nich znajdują się m.in.: dzwonki, butelki, żelazka, bagnety, młynki do pieprzu i kawy, porcelana, garnki, wagi, krucyfiksy oraz narzędzia wykorzystywane przy pracach w polu i do produkcji jedzenia. Kolekcja jest udostępniana dla zwiedzających, których odwiedziny dokumentowane są w kronice.

</doc>
<doc id="1452906" url="https://pl.wikipedia.org/wiki?curid=1452906" title="Queer Spawn">
Queer Spawn



</doc>
<doc id="1452907" url="https://pl.wikipedia.org/wiki?curid=1452907" title="Macedoński">
Macedoński



</doc>
<doc id="1452908" url="https://pl.wikipedia.org/wiki?curid=1452908" title="Edmund Romer">
Edmund Romer



</doc>
<doc id="1452912" url="https://pl.wikipedia.org/wiki?curid=1452912" title="Cross Media Bar">
Cross Media Bar



</doc>
<doc id="1452914" url="https://pl.wikipedia.org/wiki?curid=1452914" title="Cmentarz żydowski w Żabnie">
Cmentarz żydowski w Żabnie

Cmentarz żydowski w Żabnie – znajduje się w rejonie zwanym Zakirchale, do którego dojście prowadzi ul. Kościuszki. Jest jedyną pamiątką zachowaną po żabieńskiej społeczności żydowskiej.
Żydzi otrzymali prawo osiedlenia się w Żabnie w 1675 (przywilej potwierdzono w 1723). Cmentarz został założony w 1692 na podstawie przywileju gwarantującego Żydom również budowę synagogi, domów, nabywanie gruntów, prowadzenie handlu i rzemiosła oraz zwolnienia z niektórych podatków. 
Nekropolia zajmuje powierzchnię 1 ha i jest ogrodzona częściowo murem betonowym, a częściowo metalową siatką. Na zniszczonym podczas okupacji niemieckiej cmentarzu zachowało się około 100 macew wykonanych z piaskowca i wapienia, posiadają inskrypcje w języku hebrajskim. Ornamentyka macew nie odbiega od standardowych przedstawień charakterystycznych dla sztuki żydowskiej, a zatem motywów korony, świec, lwów, czy detali roślinnych. W latach 90. XX wieku odbudowano ohel, budynek osłaniający mogiły cadyków: Izraela Elimelecha Ungera, jego syna Jakuba Izaaka i wnuka Szaloma Dawida.
W 1942 roku nekropolia była miejscem egzekucji osób pochodzenia żydowskiego i romskiego. W marcu 1942 pochowano tu kilkanaście osób zamordowanych przez Niemców na terenie miasta, a we wrześniu tego roku rozstrzelano tutaj część Żydów z likwidowanego w Żabnie getta (resztę wywieziono do niemieckiego obozu w Bełżcu lub zamordowano w Dąbrowie Tarnowskiej). Na cmentarzu znajduje się zbiorowa mogiła, w której pochowano ponad stu Żydów zamordowanych przez Niemców. W roku 2004 wzniesiono pomnik ku pamięci tych ofiar Holokaustu. Na pomniku wyryto napis: "Błogosławionej pamięci kilkuset żydowskich mieszkańców Żabna, ofiar hitlerowskich zbrodni w okresie II wojny światowej". Fundatorami obiektu byli Genowefa Dombek, Mala Forst i Anna Shore.
Przed 1939, bezpośrednio przy bramie cmentarnej istniały dwa budynki: mieszkanie dozorcy i bet tahara (miejsce rytualnego obmywania zwłok). Oba obiekty zniszczyli Niemcy w czasie okupacji.
W roku 1990 cmentarz wpisano do rejestru zabytków

</doc>
<doc id="1452917" url="https://pl.wikipedia.org/wiki?curid=1452917" title="Elater sanguineus">
Elater sanguineus



</doc>
<doc id="1452918" url="https://pl.wikipedia.org/wiki?curid=1452918" title="Droga krajowa B41 (Austria)">
Droga krajowa B41 (Austria)

Droga krajowa B41 (Gmündner Straße) – droga krajowa w Austrii biegnąca równolegle do granicy z Republiką Czeską. Jedno-jezdniowa zaczyna się na skrzyżowaniu z Böhmerwald Straße i biegnie w kierunku północnym w kierunku miasta Gmünd. Kilka kilometrów dalej krzyżuje się z B2 (na południe od Schrems.

</doc>
<doc id="1452919" url="https://pl.wikipedia.org/wiki?curid=1452919" title="Christabel Pankhurst">
Christabel Pankhurst

Christabel Harriette Pankhurst DBE (ur. 22 września 1880 w Manchesterze, zm. 13 lutego 1958 w Los Angeles), brytyjska sufrażystka, współzałożycielka Women's Social and Political Union. W latach 1912-1913 na wygnaniu we Francji, po 1914 zwolenniczka zaangażowania Wielkiej Brytanii w I wojnę światową. Po wojnie wyjechała do Stanów Zjednoczonych, gdzie pracowała jako działaczka ruchu adwentystów.
Wczesne lata życia.
Była córką prawnika dr. Richarda Pankhursta i sufrażystki Emmeline Pankhurst, siostrą Sylvii i Adeli. Wykształcenie odebrała w Manchester High School for Girls. W 1903, wraz z matką, należała do grona założycielek Women’s Social and Political Union (WSPU).
Sufrażystka.
W 1905 Christabel razem z Annie Kenney wtargnęła na zebranie Partii Liberalnej, domagając się prawa głosu dla kobiet. Obie kobiety zostały aresztowane. Sprawa stała się obiektem zainteresowania prasy. W kolejnych latach WSPU przedsięwzięła wiele radykalnych akcji (m.in. podpalanie komisariatów, tłuczenie witryn sklepowych). W 1906 Christabel uzyskała dyplom z prawa na Uniwersytecie Manchester. Następnie przeprowadziła się do Londynu, gdzie została sekretarzem organizacyjnym WSPU. Została ponownie aresztowana w 1907 i później w 1909.
Pomiędzy 1912 a 1913 Christabel przebywała we Francji, aby uniknąć aresztowania na podstawie "Prisoner’s (Temporary Discharge for Ill-Health) Act" (znany także jako „Ustawa kotka i myszki”, "Cat and Mouse Act"). Po powrocie do Wielkiej Brytanii w 1913 została ponownie aresztowana. Wkrótce rozpoczęła strajk głodowy i opuściła więzienie po 30 dniach (cały wyrok wynosił 3 lata).
Po wybuchu I wojny światowej działała na rzecz pracy kobiet w przemyśle, aby mężczyźni mogli walczyć na froncie. Radykalna w swoich poglądach domagała się nawet dymisji ministrów, których uważała za zbyt umiarkowanych. Po wybuchu rewolucji lutowej Christabel wyjechała do Rosji. Kiedy w 1918 niektórym kobietom przyznano prawa wyborcze, Christabel wystartowała w wyborach parlamentarnych w okręgu Smethwick jako reprezentantka Partii Kobiet, ale przegrała różnicą 775 głosów z kandydatem Partii Pracy Johnem Davisonem.
Dalsze lata.
W 1921 wyjechała z Wielkiej Brytanii do Stanów Zjednoczonych. Tam stała się aktywistką ruchu adwentystów. Prowadziła wykłady oraz pisała książki na temat powtórnego przyjścia Chrystusa. Do Wielkiej Brytanii powróciła w latach 30. W 1936 została damą Orderu Imperium Brytyjskiego. Po wybuchu II wojny światowej ponownie wyjechała do Stanów Zjednoczonych. Zamieszkała w Los Angeles i zmarła w 1958. Została pochowana na Woodlawn Memorial Cemetery w Santa Monica w Kalifornii.

</doc>
<doc id="1452921" url="https://pl.wikipedia.org/wiki?curid=1452921" title="P35-6">
P35-6

P35-6 – szósty w kolejności, a trzeci udany, amerykański satelita pogodowy tajnej serii Program 35, poprzednika programu DMSP. Wyniesiony na orbitę 19 stycznia 1964 razem z P35-7.
Statek krążył po orbicie synchronicznej ze Słońcem. Był stabilizowany obrotowo (12 obr./min.).
Na pokładzie statku znajdował się system zobrazowania sytuacji meteorologicznej w postaci kamery telewizyjnej typu Vidicon (ogniskowa 12,5 mm, rozdzielczość 5,5-7,5 km) i radiometru podczerwonego do pomiaru zawartości pary wodnej w atmosferze.
Główna stacja odbioru danych znajdowała się w pobliżu bazy sił powietrznych Loring. Dane były opracowywane przez Air Weather Service's Air Force Global Weather Central w bazie sił powietrznych Offut AFB, w stanie Nebraska.

</doc>
<doc id="1452922" url="https://pl.wikipedia.org/wiki?curid=1452922" title="Otni’el">
Otni’el

Otni’el (hebr.: עתניאל) - wieś położona w samorządzie regionu Har Chewron, w Dystrykcie Judei i Samarii, w Izraelu.
Leży w południowej części Judei w górach Judzkich, w otoczeniu terytoriów Autonomii Palestyńskiej.
Historia.
Osada została założona w 1983 przez religijnych osadników żydowskich.

</doc>
<doc id="1452923" url="https://pl.wikipedia.org/wiki?curid=1452923" title="Cmentarz żydowski w Warce">
Cmentarz żydowski w Warce

Cmentarz żydowski w Warce – został założony pod koniec XVIII wieku i pierwotnie zajmował obszar 0,5 ha. Znajduje się w pobliżu ul. Bielańskiej. Był później dwukrotnie powiększany. Wskutek zniszczeń z okresu II wojny światowej do naszych czasów nie zachowały się żadne nagrobki. Po 1989 na miejscu pochówku cadyka Izraela Icchaka Kalisza wzniesiono ohel.

</doc>
<doc id="1452926" url="https://pl.wikipedia.org/wiki?curid=1452926" title="Szima">
Szima

Szima (hebr. שמעה) – wieś położona w Samorządzie Regionu Har Chewron, w Dystrykcie Judei i Samarii, w Izraelu.
Leży w południowej części Judei w górach Judzkich, w otoczeniu terytoriów Autonomii Palestyńskiej.
Historia.
Osada powstała w 1982 jako wojskowy punkt obserwacyjny, który w 1988 został zdemilitaryzowany. Osiedlili się wówczas tutaj cywilni osadnicy żydowscy.

</doc>
<doc id="1452927" url="https://pl.wikipedia.org/wiki?curid=1452927" title="Zborowscy herbu Jastrzębiec">
Zborowscy herbu Jastrzębiec

Zborowscy herbu Jastrzębiec – polska rodzina szlachecka, znana od czasów Marcina Zborowskiego, podczaszego królewskiego. 
Marcin był ojcem ośmiu synów, w tym: Marcina, Piotra, Jana, Andrzeja, Krzysztofa i Samuela. Główna gałąź rodu wymarła na Aleksandrze, synu Samuela w 1621.
Inna linia Zborowskich wygasła w roku 1728. Istniały także gałęzie rodu w Austrii i Rosji. Rosyjscy Zborowscy wpisani byli do ksiąg rodowych guberni kowieńskiej, mińskiej i podolskiej.
Ród Zborowskich zasłynął podczas walki Zygmunta III Wazy z Maksymilianem III Habsburgiem o tron polski w czasie elekcji z 1587 roku, gdy zbrojnie popierał kandydaturę Habsburga.
Za potomkinię Zborowskich podawała się Agnieszka Machówna, oszustka i bigamistka, ścięta po procesie sądowym w 1681 roku.

</doc>
<doc id="1452928" url="https://pl.wikipedia.org/wiki?curid=1452928" title="Droga krajowa B38 (Austria)">
Droga krajowa B38 (Austria)

Droga krajowa B38 (Böhmerwald Straße) - droga krajowa w północnej Austrii zaczynająca się na dawnym przejściu granicznym z Niemcami na północny zachód od Linzu. Arteria biegnie dalej w kierunku południowym wzdłuż granicy z Czechami do miast Freistadt i Zwettl. Z tego drugiego arteria kieruje się do Horn, gdzie kończy się na skrzyżowaniu z B2. Trasa na całej swej długości jest jedno-jezdniowa. 

</doc>
<doc id="1452933" url="https://pl.wikipedia.org/wiki?curid=1452933" title="Adela Pankhurst">
Adela Pankhurst

Adela Pankhurst Walsh (ur. 19 czerwca 1885 w Manchesterze, zm. 23 maja 1961 w Wahroonga) – brytyjsko-australijska sufrażystka, działaczka komunistyczna, później działaczka nacjonalistyczna.
Życiorys.
Była córką dr Richarda Pankhursta i sufrażystki Emmeline Pankhurst, siostrą Christabel i Sylvii. Wykształcenie odebrała w Studley Horticultural College w hrabstwie Warwickshire oraz w Manchester High School for Girls. Jako nastolatka była zaangażowana w działalność założonej przez matkę i siostrę Christabel Women's Social and Political Union.
W 1914 r. Adela opuściła WSPU i wyjechała do Australii. Podczas I wojny światowej została członkiem Women’s Peace Army zorganizowanej przez Vidę Goldstein. Adela napisała książkę "Put Up the Sword" i wygłaszała szereg przemówień przeciwko wojnie i poborowi. W 1917 r. poślubiła działacza związkowego Toma Walsha z którym miała pięcioro dzieci. W 1920 r. została współzałożycielką Komunistycznej Partii Australii, z której została później usunięta.
Rozczarowana komunizmem, przyswoiła sobie poglądy antykomunistyczne i nacjonalistyczne. W 1928 r. założyła antykomunistyczną Australian Women’s Guild of Empire. W 1941 r. była współzałożycielką skrajnie prawicowego Australia First Movement. W 1939 r. odwiedziła Japonię. W 1942 r. została aresztowana i internowana za swoją działalność na rzecz pokoju z Japonią. Po śmierci męża w 1943 r. wycofała się z działalności publicznej.

</doc>
<doc id="1452934" url="https://pl.wikipedia.org/wiki?curid=1452934" title="Telem (wieś)">
Telem (wieś)

Telem (hebr.: תלם) - wieś położona w samorządzie regionu Har Chewron, w Dystrykcie Judei i Samarii, w Izraelu.
Leży w południowej części Judei w górach Judzkich, w otoczeniu terytoriów Autonomii Palestyńskiej.
Historia.
Osada powstała w 1982 jako wojskowy punkt obserwacyjny, który w 1983 został zdemilitaryzowany. Osiedlili się wówczas tutaj cywilni osadnicy żydowscy.
Komunikacja.
Przy wiosce przebiega droga ekspresowa nr 35 (Aszkelon–Hebron).

</doc>
<doc id="1452937" url="https://pl.wikipedia.org/wiki?curid=1452937" title="Trans-misja">
Trans-misja

Trans-misja – polski film dokumentalny z 2008 w reżyserii Julie Land i Justyny Struzik, poruszający tematykę transseksualności i będący pierwszym polskim filmem dokumentalnym o tej tematyce. Jego premiera odbyła się 27 kwietnia 2008 w Teatrze Nowym w Krakowie w ramach Festiwalu "Kultura dla Tolerancji". Był też pokazywany w ramach ogólnopolskiego festiwalu „A million different loves!?”. Film został nakręcony w Krakowie w latach 2007–2008.
Fabuła.
Opowiada historię Kostka, transpłciowego mężczyzny, który poddał się operacji korekty płci. Kamera towarzyszy mu podczas jego zmagań z urzędami: zmienił nazwisko, więc musi iść do sądu, wyrobić sobie nowy dowód osobisty, zmienić świadectwo dojrzałości, uaktualnić dane u lekarza POZ. Zmaga się z bezduszną urzędniczą machiną, gdzie jest traktowany tylko jako kolejny petent – nikt nie rozumie ani jego, ani trudnej i wyjątkowej sytuacji.
Odbiór.
Filmoznawczyni doktor Anna Taszycka zaliczyła ten film do kina "queer" związanego z zachodnim nurtem "new queer cinema", który w Polsce reprezentowany jest przez nieliczne niezależne produkcje"." Film „Trans-misja” został też odnotowany przez Michaela Brooke'a na portalu Brytyjskiego Instytutu Filmowego obok „Homo.pl” i „Coming out po polsku” jako jeden z nielicznych przykładów polskich filmów dokumentalnych o tematyce LGBT, jakie powstały w okresie pomiędzy rokiem 1989 a 2010.

</doc>
<doc id="1452939" url="https://pl.wikipedia.org/wiki?curid=1452939" title="Droga krajowa B310 (Austria)">
Droga krajowa B310 (Austria)

Droga krajowa B310 (Mühlviertler Straße) - droga krajowa w północnej Austrii. Arteria zaczyna się na północ od Freistadtu na zakończeniu doga ekspresowa S10 i prowadzi w kierunku północnym przez Rainbach im Mühlkreis do dawnego przejścia granicznego z Czechami, gdzie spotyka się z czeską drogą I/3. Trasa stanowi fragment szlaku E55. W przyszłości wzdłuż szosy B310 powstanie nowoczesna droga ekspresowa S10.

</doc>
<doc id="1452943" url="https://pl.wikipedia.org/wiki?curid=1452943" title="Vida Goldstein">
Vida Goldstein

Vida Jane Mary Goldstein (ur. 13 kwietnia 1869 w Portland w stanie Wiktoria, zm. 15 sierpnia 1949) – australijska feministka i działaczka polityczna.
Życiorys.
Wykształcenie odebrała w Presbyterian Ladies’ College oraz w szkole w St Kilda. U boku Annette Bear-Crawford brała udział w kampanii na rzecz równouprawnienia kobiet. Po śmierci Bear-Crawford w 1899 r. skupiła się na walce o przyznanie kobietom praw wyborczych. W 1902 r. została delegatką Australii i Nowej Zelandii na International Woman Suffrage Conference. Vida była znaną postacią w światowym ruchu sufrażystek. Kiedy w 1911 r. przemawiała w londyńskim Albert Hall słuchało jej 10 000 ludzi.
W 1903 r., przy wspartiu Women’s Federal Political Assocation, została pierwszą kobietą w Imperium Brytyjskim, która wystartowała w wyborach parlamentarnych. Próba ta zakończyła się niepowodzeniem, podobnie jak kolejne, podejmowane w 1910, 1913, 1914 i 1917 r. Podczas I wojny światowej występowała jako działaczka antywojenna. Została przewodniczącym Peace Alliance oraz zorganizowała Women’s Peace Army. Dzięki jej działaniom utworzono Narodową Radę Kobiet. Działała również na rzecz rozbrojenia oraz antykoncepcji.

</doc>
<doc id="1452946" url="https://pl.wikipedia.org/wiki?curid=1452946" title="Niemiecki obóz przesiedleńczy w Toruniu">
Niemiecki obóz przesiedleńczy w Toruniu

Niemiecki obóz przesiedleńczy w Toruniu – (tzw. Szmalcówka), obóz niemiecki dla wysiedlonych (niem. "Umsiedlungslager Thorn"), a następnie podoboz (Unterlager) znajdujący się w latach 1940-1943 w Toruniu.
Lokalizacja.
Obóz znajdował się w północnej części miasta, w dzielnicy Mokre, przy ul. Grudziądzkiej, w zabudowaniach byłej przetwórni smalcu oraz oleju.
Historia.
Obóz powstał w 1940 dla ludności wysiedlonej z Torunia i Prus Zachodnich, jak i tych osób, które odmówiły złożenia wniosku o wpisanie na niemiecką listę narodowościową (niem. Deutsche Volksliste). Mieścił się w 4 budynkach i piwnicach dawnej fabryki smalcu, stąd nazwa "Szmalcówka". W okresie wrzesień 1941 – styczeń 1942 formalnie był "wychowawczym obozem pracy", po 1 września 1942 podlegał administracyjnie obozowi w Potulicach jako podobóz. Został zlikwidowany w 1943, a pozostałe w nim osoby wywieziono do obozu potulickiego. Obóz posiadał jedną filię w Toruniu, w zabudowaniach drukarni Stefanowicza na ulicy Bażyńskich (już nieistniejących).
Więźniowie.
W okresie od marca 1941 do lipca 1943 przez obóz przeszło łącznie około 20 tysięcy więźniów, w tym kobiet i dzieci. W grudniu 1941 przebywało w nim 2850 osób, w maju 1942 – 3443. Byli oni poddawani selekcji i wysyłani na roboty do III Rzeszy, do Generalnego Gubernatorstwa, do różnych obozów koncentracyjnych oraz do obozu germanizacyjnego w Nowym Mieście Lubawskim. Wielu z osadzonych zmarło jednak jeszcze przed wywózką z powodu tragicznych warunków sanitarnych, epidemii tyfusu, słabego wyżywienia i brutalności strażników. Udało się zidentyfikować 515 ofiar obozu, pochowanych na cmentarzu komunalnym nr 2 w Toruniu, wiadomo jednak, że było ich jeszcze więcej, bo około 1200 osób. Po likwidacji obozu w lipcu 1943 więźniowie zostali przewiezieni do obozu w Potulicach.
Tablica pamiątkowa.
Od 1976 przy wjeździe na dawny teren obozu znajduje się pomnik w formie fragmentu muru z tablicą pamiątkową. Do 2006 była to tablica autorstwa Marii Hoffman-Popielewskiej z napisem "Tu zginęło za sprawę niepodległej Polski w latach 1939-1945 z rąk hitlerowskich siepaczy 397 dzieci, 802 kobiet i mężczyzn. Cześć ich pamięci.", zastąpiona w 2006 tablicą przygotowaną przez firmę USKOM z napisem "W tym miejscu w latach 1940-1943 był niemiecki obóz przesiedleńczy dla Polaków z Torunia i okolic Umwandererzenrallager – Thorn zwany „Szmalcówką”. Przez obóz przeszło blisko 12 tys. osób, zmarło ok. 1000 osób, w tym ok. 400 dzieci i niemowląt. Pochowani są na pobliskim cmentarzu przy ul. Grudziądzkiej 141".

</doc>
<doc id="1452947" url="https://pl.wikipedia.org/wiki?curid=1452947" title="Samorząd Regionu Bika’at ha-Jarden">
Samorząd Regionu Bika’at ha-Jarden

Samorząd Regionu Bika’at ha-Jarden (hebr. מועצה אזורית ערבות הירדן) – samorząd regionu położony w Dystrykcie Judei i Samarii, w Izraelu.
Samorządowi podlegają osady rolnicze położone we wschodniej części Samarii, w otoczeniu terytoriów Autonomii Palestyńskiej.
Osiedla.
W 2 kibucach, 18 moszawach i 7 nieautoryzowanych osiedlach żyje tutaj około 6900 Izraelczyków. Społeczność palestyńska zamieszkująca teren samorządu liczy 15 000 osób.

</doc>
<doc id="1452960" url="https://pl.wikipedia.org/wiki?curid=1452960" title="Matarani">
Matarani

Matarani − miasto portowe w regionie Arequipa, w południowym Peru. W mieście znajduje się jeden z ważniejszych portów pacyficznych Peru. Według danych na rok 2017 miasto zamieszkiwało 5279 osób.
Do Matarani, według planów, będzie dochodziła Autostrada Interoceaniczna łącząca Peru z Brazylią. Miasto znajduje się na szlaku kolejowym Mollendo-Arequipa obsługiwanym przez PeruRail.
Demografia.
Ludność historyczna:
Struktura płci na rok 2017:

</doc>
<doc id="1452963" url="https://pl.wikipedia.org/wiki?curid=1452963" title="Stanisław Warszycki">
Stanisław Warszycki



</doc>
<doc id="1452964" url="https://pl.wikipedia.org/wiki?curid=1452964" title="Transmisja (ujednoznacznienie)">
Transmisja (ujednoznacznienie)



</doc>
<doc id="1452969" url="https://pl.wikipedia.org/wiki?curid=1452969" title="Ulica Piękna">
Ulica Piękna

Ulica Piękna – popularna nazwa ulic w Polsce.

</doc>
<doc id="1452972" url="https://pl.wikipedia.org/wiki?curid=1452972" title="Cmentarz żydowski w Sochaczewie">
Cmentarz żydowski w Sochaczewie

Cmentarz żydowski w Sochaczewie – został założony najprawdopodobniej na przełomie XV i XVI wieku (pierwsze wzmianki o nim pochodzą z drugiej połowy XVI w.) i znajduje się przy obecnej ulicy Sierpniowej. Ma powierzchnię 2,8 ha. Pierwotnie służył jako miejsce pochówków także dla Żydów warszawskich. Uległ zniszczeniu podczas II wojny światowej, a proces dewastacji kontynuowano w okresie PRL. Wskutek tego do naszych czasów zachowały się nieliczne nagrobki, z których najstarszy pochodzi z 1810 r. W latach 1989-1990 odbudowano ohel na grobie cadyków z rodziny Bornsteinów (Borensztajn). W 1991 r. odsłonięto symboliczną ścianę płaczu – pomnik ku czci ofiar Holocaustu, którym poświęcony jest również monument ufundowany przez Żydów z Izraela w 1989 roku.

</doc>
<doc id="1452973" url="https://pl.wikipedia.org/wiki?curid=1452973" title="Edward D. Ives">
Edward D. Ives

Edward D. (Sandy) Ives (ur. 1925 w White Plains, Nowy Jork; zm. 1 sierpnia 2009) – kanadyjski folklorysta.

</doc>
<doc id="1452974" url="https://pl.wikipedia.org/wiki?curid=1452974" title="Hortensja bukietowa">
Hortensja bukietowa

Hortensja bukietowa ("Hydrangea paniculata") – gatunek rośliny z rodziny hortensjowatych. Pochodzi z Chin i Japonii, występuje też w stanie naturalnym na Sachalinie i Kurylach. Jest uprawiana w wielu krajach świata jako roślina ozdobna.
Uprawa.
Zazwyczaj nie uprawia się typowej formy gatunku, lecz bardziej ozdobne kultywary. Najczęściej uprawiana jest `Grandiflora`, istnieją też inne, np. zakwitająca jesienią `Tardiva`. Aby uzyskać większe kwiatostany i bardziej obfite kwitnienie roślinę należy silnie przycinać. Wymaga żyznej i przepuszczalnej gleby oraz częściowo zacienionego stanowiska. Rozmnaża się przez nasiona lub sadzonki.

</doc>
<doc id="1452976" url="https://pl.wikipedia.org/wiki?curid=1452976" title="Alina Kowalczykowa">
Alina Kowalczykowa

Alina Joanna Kowalczykowa (ur. 19 lutego 1936 w Warszawie, zm. 13 sierpnia 2022 tamże) – profesor historii literatury polskiej, autorka licznych publikacji naukowych z dziedziny humanistyki, członkini Towarzystwa Popierania i Krzewienia Nauk, PEN Clubu, Komitetu Nauk o Literaturze PAN oraz Instytutu Badań Literackich PAN. W swoich pracach zajmowała się głównie zagadnieniami romantyzmu.
Życiorys.
Córka Stanisława Lorentza i Ireny z domu Nasfeter, siostra Ireny Nowak.
W czasie II wojny światowej od 1941 przebywała w Bronowicach, a następnie w podwarszawskiej Podkowie Leśnej. Po zakończeniu okupacji powróciła do Warszawy. W latach 1949–1953 była członkiem Związku Młodzieży Polskiej. W 1952 rozpoczęła studia na Wydziale Fizyki UW, z których zrezygnowała po pierwszym roku i przeniosła się na Wydział Polonistyki UW. W trakcie studiów, w 1956 wyszła za architekta Wojciecha Kowalczyka. Pracę magisterską obroniła w 1957 i rozpoczęła swoją pierwszą pracę jako asystent w Pracowni Bibliografii Retrospektywnej Instytutu Badań Literackich PAN. Jej pierwszą opublikowaną pracą naukową był artykuł "Zza kulis Sowizdrzała", wydrukowany w „Przeglądzie Humanistycznym” w 1959. W 1966 obroniła pracę doktorską pt. "Rozwój twórczości lirycznej Słonimskiego w latach 1918–1935", jej promotorem był prof. Kazimierz Wyka. Została stałym współpracownikiem czasopisma „Pamiętnik Literacki”, w którym publikowała w latach 1967–1983 swoje prace historycznoliterackie. 
W 1976 uzyskała habilitację w Instytucie Badań Literackich (praca pt. "Romantyczni szaleńcy"). W 1981 została członkiem Towarzystwa Popierania i Krzewienia Nauk, w zarządzie którego zasiadała w latach 1992–1995. W 1982 usunięta dyscyplinarnie ze względów politycznych z Wyższej Szkoły Pedagogicznej w Kielcach. W tym samym roku pracowała również na Wydziale Filologicznym Uniwersytetu Łódzkiego. W 1987 przystąpiła do działalności w Polskiej Partii Socjalistycznej, gdzie była założycielką łódzkiego Okręgowego Komitetu Robotniczego, zasiadając także w składzie redakcji jego pisma „Robotnik”. 
W 1988 została członkiem PEN Clubu, w którym w latach 1991–1995 pełniła funkcję sekretarza generalnego, później członka zarządu. W 1991 uzyskała tytuł profesora oraz została członkiem Komitetu Nauk o Literaturze PAN.
Autorka podręczników szkolnych do języka polskiego ("Romantyzm. Podręcznik dla szkół ponadpodstawowych", Warszawa 1994).

</doc>
<doc id="1452977" url="https://pl.wikipedia.org/wiki?curid=1452977" title="Rozpacz (powieść)">
Rozpacz (powieść)

Rozpacz (ros. Отчаяние) – rosyjska powieść Vladimira Nabokova, napisana w 1932 roku w Berlinie i opublikowana w formie książkowej w 1936 roku pod pseudonimem W. Sirin.
Bohater powieści jest owładnięty obsesją dokonania morderstwa idealnego – planuje zabić spotkanego przypadkiem, bliźniaczo podobnego do siebie mężczyznę, a następnie ukraść jego ubranie i dokumenty. W ten sposób ofiara stałaby się własnym zabójcą, a morderstwo, poprzez swoją symetrię, upodobniłoby się do dzieła sztuki.
Powstanie i publikacja powieści.
Polski przekład powieści oparty jest na wydaniu rosyjskim i drugiej wersji przekładu angielskiego. Autorem tłumaczenia jest Leszek Engelking.
Treść.
Bohaterem powieści jest fabrykant czekoladek, Hermann Karłowicz, żonaty z Lidią, kobietą według niego dość głupią i roztargnioną, romansującą ze swoim kuzynem, Ardalionem.
Podczas podróży w interesach do Pragi główny bohater spotyka bezdomnego włóczęgę, którego uznaje za niezwykle podobnego z wyglądu do siebie. Mimo że Feliks Wohlfart, domniemany sobowtór, nie dostrzega żadnego podobieństwa, Hermann uważa je za niezwykle silne. Po jakimś czasie Hermann proponuje Feliksowi możliwość dużego zarobku – Feliks musiałby tylko udawać, że jest nim. Włóczęga wyraża zgodę, ale kiedy jest już przebrany za Hermanna ten zabija go, mając zamiar zdobyć swoje ubezpieczenie na życie. Kwestia zdobycia pieniędzy jest dla Hermanna mniej istotna niż efekt artystyczny, jaki miałby powstać w wyniku zabicia własnego sobowtóra. Z czasem okazuje się jednak, że nie istnieje żadne podobieństwo pomiędzy Feliksem a Hermannem, w związku z czym upada zarówno plan podjęcia pieniędzy z ubezpieczenia, jak i doskonałe alibi (opierające się na przekonaniu wszystkich, że to Hermann został zamordowany). Hermann zostaje ujęty w małym hotelu we Francji, gdzie przebywa podając się za Feliksa. Jednym z obciążających go dowodów jest pozostawiona na miejscu zbrodni laska włóczęgi.
Powieść okazuje się być pamiętnikiem obłąkanego Hermanna, który zapisuje ostatnie akapity tuż przedtem zanim zostanie schwytany.
Aluzje do innych utworów.
Powieść zawiera liczne nawiązania do innych utworów literackich. Te utwory to m.in.:
Adaptacja filmowa.
W 1978 na podstawie powieści powstał film "Desperacja". Film reżyserował Rainer Werner Fassbinder, rolę Hermanna zagrał Dirk Bogarde.

</doc>
<doc id="1452981" url="https://pl.wikipedia.org/wiki?curid=1452981" title="Łew Szankowśkyj">
Łew Szankowśkyj

Łew Szankowśkyj, ukr. Лев Шанковський, ps. „Ołeh Martowycz”, Олег Мартович (ur. 9 września 1903 w Dulibach, zm. 25 kwietnia 1995 w Filadelfii) – ukraiński ekonomista, dziennikarz, historyk wojskowości, współzałożyciel Ukraińskiej Głównej Rady Wyzwoleńczej.
Życiorys.
Studiował ekonomię i pedagogikę we Lwowie i Warszawie. Ukończył również szkołę oficerską Ukraińskiej Armii Halickiej oraz polska szkołę oficerską, był oficerem UHA oraz Armii Ukraińskiej Republiki Ludowej. Był uczestnikiem I pochodu zimowego. W latach 1942-1945 działał w ukraińskim podziemiu niepodległościowym, był jednym z założycieli UHWR, i współpracownikiem jej Przedstawicielstwa Zagranicznego w Niemczech i USA.
W latach 1946-1949 był docentem Ukraińskiej Wyższej szkoły Ekonomicznej w Monachium. Wyemigrował do USA, i w latach 1957-1961 był redaktorem magazynu "Prolog", wydawanego przez Mykołę Łebedia, w latach 1968-1976 gazety "America". Oprócz tego publikował wiele opracowań i artykułów, współpracował przy tworzeniu Encyklopedii Ukrainoznawstwa i Litopysu UPA. Był członkiem Towarzystwa Naukowego im. Szewczenki.
Odznaczony Krzyżem im. Semena Petlury, Krzyżem Żelaznym UHA, Pamiątkowym Krzyżem UHA oraz Pamiątkowym Krzyżem UPA.
Według Władysława Filara Szankowskyj w swoich pracach stwierdzał, że Ukraińska Powstańcza Armia nie prowadziła akcji mordowania Polaków, a miała jedynie potyczki z oddziałami AK.
Pochowany na cmentarzu w Bound Brook.

</doc>
<doc id="1452982" url="https://pl.wikipedia.org/wiki?curid=1452982" title="Jonas Kalvanas">
Jonas Kalvanas

Jonas Viktoras Kalvanas (ur. 24 kwietnia 1914 w Rubieżach pod Birżami, zm. 15 stycznia 1995 w Taurogach) – litewski duchowny luterański, biskup Litewskiego Kościoła Ewangelicko-Luterańskiego (1976-1995). 
Życiorys.
Ukończywszy gimnazjum w Birżach studiował w latach 1933–1936 teologię ewangelicką na Uniwersytecie Witolda Wielkiego, studia ukończył jednak w Rydze w 1939. Rok później ordynowany na księdza objął parafie w Taurogach, Sartynikach, Botokach i Skaudwilach. Od 1941 zasiadał w litewskim konsystorzu, którego przewodniczącym został w 1971. W 1976 roku objął sakrę biskupią. Miał swój udział w przyjęciu Litewskiego Kościoła Ewangelicko-Luterańskiego do Światowej Federacji Luterańskiej. 
W 1972 zainicjował utworzenie Wydziału Teologii na Uniwersytecie Kłajpedzkim, na którym później wykładał. 
Jego synem był Jonas Kalvanas mł., biskup Litewskiego Kościoła Ewangelicko-Luterańskiego w latach 1995–2003. 

</doc>
<doc id="1452990" url="https://pl.wikipedia.org/wiki?curid=1452990" title="Apel ewangelizacyjny">
Apel ewangelizacyjny

 
Apel ewangelizacyjny (popularnie zwany też pobudką misyjną) – jest jednym z dwóch zasadniczych elementów (obok szkoły sobotniej) pierwszej części nabożeństwa sobotniego w Kościele Adwentystów Dnia Siódmego. Jest to krótkie, dziesięciominutowe przemówienie wygłoszone w oparciu o werset biblijny (na każdą sobotę inny, publikowany w "lekcjach biblijnych"). Zazwyczaj następuje on po lekcji szkoły sobotniej i poprzedza on kazanie (drugą część nabożeństwa). Apele ewangelizacyjne wygłaszane są zarówno przez pastorów, jak i wiernych Kościoła adwentystycznego.

</doc>
<doc id="1452991" url="https://pl.wikipedia.org/wiki?curid=1452991" title="Transport w Madrycie">
Transport w Madrycie

Transport w Madrycie jest siecią komunikacyjną, która pozwala na swobodny przepływ towarów i osób pomiędzy różnymi częściami miasta oraz pomiędzy nim a innymi gminami regionu.
Komunikacja odbywa się za pomocą różnych środków, takich jak: metro, pociągi podmiejskie, autobusy miejskie, tramwaje, kolejka liniowa – "Teleférico", taksówki, także miasto jest siedzibą międzynarodowego portu lotniczego "Barajas".
Metro.
Najpopularniejszy środek lokomocji w Madrycie. Jedna z największych tego typu konstrukcja na świecie. Jeździ ono szybko, często, prawie całą dobę (od 6.05 rano do 2.00 w nocy). Madryt posiada dwanaście linii metra, w tym jedną bardzo krótką (nr 11) trzy stacje i dwie okrężne. "Circular" - linia nr 6 – kursująca w samym mieście oraz Metrosur (nr 12) – łączącą południowe rejony przedmieść. Ma też krótką linię wahadłową (R) pomiędzy centralnie położoną operą i dworcem Príncipe Pio. Sieć madryckiego metra ma wiele dogodnych stacji przesiadkowych i połączeń z dworcami autobusowymi, kolejowymi oraz z lotniskiem Barajas. Wiele stacji ma po kilka wyjść, związane jest to z dużą powierzchnią placów, jednakże każda stacja jest dobrze oznaczona, na ścianach są tablice oznaczające kierunki. Większość stacji posiada platformy przystosowane dla osób niepełnosprawnych. W zależności od linii – od tego, kiedy została skonstruowana lub zmodernizowana – stacje prezentują różny standard, niektóre stacje są zupełnie zwyczajne posiadające jedynie perony dla oczekujących a inne oprócz peronów posiadają na swym terenie różne sieci sklepów i centrów handlowych.Metro obsługiwane jest przez różne typy taboru.
Autobusy.
W samym Madrycie istnieje ponad 200 regularnych (miejskich) linii autobusowych. Funkcjonuje tutaj kilka typów autobusów miejskich – prócz regularnych kursują także nocne, uniwersyteckie, turystyczne: zazwyczaj piętrowe z górnym pokładem, odkrytym i specjalne. Madryt dysponuje też siecią autobusów podmiejskich. W celu usprawnienia komunikacji do autobusów wsiada się wyłącznie przednimi drzwiami i kasuje się bilet w kasownikach umieszczonych naprzeciw wejścia, zaś wysiada się drzwiami środkowymi i tylnymi. Wszystkie autobusy posiadają umieszczone pod sufitem wyświetlacze, na którym widnieje trasa, kierunek, najbliższy przystanek oraz data i godzina. Na przystankach zamiast rozkładu jazdy mamy schemat trasy, dokładnie zaznaczony przystanek, na którym właśnie się znajdujemy, oraz elektroniczne wyświetlacze informujące o liniach odjeżdżających z danego przystanku i czasie przyjazdu autobusu. 
Miasto posiada system dużych stacji przesiadkowych – tzw. "intercambiadores" – obejmujących, prócz autobusów i metra, także pociągi, autobusy podmiejskie i autokary dalekobieżne.
Bilety na autobusy miejskie i metro. Jest kilka rodzajów różnego typu biletów: okresowe lub na określoną strefę. W bilet zaopatrzyć się można w kasach lub w automacie na każdym przystanku.
Tramwaje.
W latach 2003-2007 w ramach programu rozbudowy komunikacji miejskiej w Madrycie wprowadzono w ramach rozległej sieci metra nowy środek transportu - tramwaj. Metro Ligero to sieć nowoczesnych świetle linii tramwajowych, eksploatowanych poprzez niskopodłogowe tramwaje marki Alstom, w pewnym sensie są one współdziałającą siecią metra, gdyż linia korzysta ze stacji metra i kursuje po pewnych podziemnych fragmentach korzystając z torów po których poruszą się metro. Obecnie w eksploatacji są 3 linie tramwajowe oraz planuje się budowę dwóch nowych linii.
Teleférico.
Jest to kolejka linowa kursująca nad miastem od "Paseo Pintor Rosales" poprzez rosaleda del Parque del Oeste, dworzec kolejowy Príncipe Pio, Kościół San Antonio de la Florida nad rzeką Manzanares kończąc podróż w "Casa de Campo". Na ostatniej stacji kolejki "teleférico" jest restauracja, kawiarnia oraz parking, natomiast na stacji "Paseo de Rosales" jest parking z 350 miejscami parkingowymi i restauracja, obsługiwana przez tę samą firmę, która jest właścicielem "teleférico".
Kolej podmiejska.
Kolej podmiejska – Cercanías, jest powiązana z koleją regionalną. W jej skład wchodzi 10 głównych linii Cercanías i trzy dodatkowe. Łączy ona stolicę Hiszpanii z okolicznymi miejscowościami. Bywa, że pociągi podmiejskie kursują tak często, jak metro. Centralną, węzłową stacją Cercanías jest główny dworzec Madrytu Atocha, skąd zwykłe pociągi dalekobieżne, metro oraz superszybka kolej AVE, a także w sezonie letnim zabytkowy "Tren de la Fresa" (pociąg truskawkowy), którym można dojechać do dawnej letniej rezydencji królewskiej – Aranjuez. Bilety na Cercanías kupić można w kasie lub w automatach biletowych. Wejścia na perony zaopatrzone są w bramki, podobnie, jak w przypadku stacji metra. Tabor jest sieci linii kolejowych jest nowoczesny, cichy, klimatyzowany; nad drzwiami wewnątrz wagonów zainstalowano wyświetlacze informujące o trasie danej linii, kolejnych stacjach, a także o temperaturze powietrza, dacie i godzinie.
Transport lotniczy.
Port lotniczy Madrytu położony jest w północno-wschodniej części miasta, 12 kilometrów od centrum. Swoje usługi zaczął świadczyć już od 1928 r., lecz oficjalna inauguracja otwarcia miała miejsce w 1931 roku. Jest to główne lotnisko w Hiszpanii.
W 2005 r. z lotniska skorzystało 42 mln pasażerów, co stanowi wzrost o 15% w dniu dzisiejszym, zaś w 2007 r. z jego usług skorzystało już 52 mln pasażerów. Niedawno miała miejsce inauguracja nowego terminalu T4. Jest również jednym z najbardziej rozległych i ważnych lotnisk w świecie.
Lotnisko posiada połączenie z centrum miasta za pomocą linii nr 8 metra jak i wielu autobusów.
Madryt posiada również drugie mniejsze lotnisko "Madryt-Cuatro Vientos", najstarsze lotnisko w kraju, założone w 1911 r., które położone jest ok. 8 km od centrum miasta, od 1970 r. lotnisko świadczy usługi cywilno-wojskowe.

</doc>
<doc id="1452992" url="https://pl.wikipedia.org/wiki?curid=1452992" title="Osiedle Podwawelskie w Krakowie">
Osiedle Podwawelskie w Krakowie



</doc>
<doc id="1452993" url="https://pl.wikipedia.org/wiki?curid=1452993" title="Druk wielkoformatowy">
Druk wielkoformatowy

Druk wielkoformatowy to nowoczesna technologia stosowana do produkcji form drukowanych na materiale banerowym, folii i papierze. Ta technika stosowana jest bardzo często do zagospodarowania powierzchni billboardów, do produkcji banerów reklamowych, tablic, szyldów, plakatów, materiałów reklamowych do kasetonów, stojaków, potykaczy, czy też roll-up’ów.
Technologie druku wielkoformatowego.
Druk wielkoformatowy może być realizowany w wielu technologiach w zależności od potrzeb:
Jaki rozmiar uznawany jest za druk wielkoformatowy?
Za druk wielkoformatowy zazwyczaj uznawany jest rozmiar, który nie jest obsługiwany przez komercyjne drukarki dostępne w domu i pracy. Największe drukarki obsługują rozmiary do ok. 45cm, więc za druk wielkoformatowy uznać należy już rozmiar zaczynający się od 50cm szerokości. Rozmiar powyżej 50cm wymaga już zazwyczaj specjalistycznych drukarek. Wielkość druku wielkoformatowego dochodzi nawet do kilku metrów szerokości. 

</doc>
<doc id="1452996" url="https://pl.wikipedia.org/wiki?curid=1452996" title="Antoine Pesne">
Antoine Pesne

Antoine Pesne (wym. Antłan Pen) (ur. 23 maja 1683 w Paryżu, zm. 5 sierpnia 1757 w Berlinie) – francuski malarz i rysownik okresu rokoka, nadworny malarz królów pruskich.
Życiorys.
Był uczniem Charlesa de La Fosse’a. Studiował w Rzymie i Wenecji. Od 1711 działał w Berlinie. W 1720 mianowany został członkiem Akademii Sztuk Pięknych, później jej dyrektorem.
Malował kompozycje mitologiczne, historyczne, alegoryczne, sceny rodzajowe i przede wszystkim portrety. Wykonał dekoracje zamków Rheinberg (1738–40), Charlottenburg w Berlinie (1742) i Sanssouci w Poczdamie (1745–46). Na zamówienie Heinricha Adriana von Borcke wykonał w roku 1753 portrety osób z tego rodu (według różnych źródeł od 4 do nawet 20 sztuk), które spłonęły w 1945 r. wraz z podpalonym przez żołnierzy Armii Czerwonej pałacem rodowym Borków w Starogardzie.
Wybrane dzieła.
Przypisuje mu się również portret Teofili Działyńskiej z sali jadalnej zamku w Kórniku, znany jako "Biała Dama", który został przewieziony do zamku ok. 1854 z kościoła w Runowie Krajeńskim.

</doc>
<doc id="1452997" url="https://pl.wikipedia.org/wiki?curid=1452997" title="Eugen Czaplewski">
Eugen Czaplewski

Alexander Emil Hermann Eugen Czaplewski (ur. 17 listopada 1865 w Królewcu, zm. 15 listopada 1945 w Kolonii) – niemiecki lekarz, bakteriolog. 
Życiorys.
Był synem Carla Czaplewskiego, sekretarza Prowincjonalnej Rady Szkolnej (Provinzial-Schul-Kollegium) i sierocińca w Królewcu, i Clary z domu Seydler. Studiował na Uniwersytecie Albrechta w Królewcu, gdzie był uczniem Baumgartena, oraz na Uniwersytecie Ludwika i Maksymiliana w Monachium. W 1889 w Królewcu został doktorem medycyny. W 1894 pod kierunkiem Esmarcha habilitował się w Królewcu w dziedzinie higieny i bakteriologii. 1 października 1897 został dyrektorem laboratorium bakteriologicznego w Kolonii. Od 1908 był profesorem; po utworzeniu Uniwersytetu Kolońskiego w 1919 roku objął na nim katedrę bakteriologii. W 1931 przeszedł na emeryturę.
W 1897 roku ożenił się z Lisą Berding; miał z nią dwie córki.
Dorobek naukowy.
Był autorem około 100 publikacji naukowych. Większość z nich dotyczyła zagadnień higieny i zwalczania chorób zakaźnych.

</doc>
<doc id="1452998" url="https://pl.wikipedia.org/wiki?curid=1452998" title="Jonas Kalvanas mł.">
Jonas Kalvanas mł.

Jonas Kalvanas mł. (ur. 2 sierpnia 1948 w Tauragach, zm. 25 kwietnia 2003 tamże) – litewski duchowny ewangelicki, biskup Litewskiego Kościoła Ewangelicko-Luterańskiego i przewodniczący jego konsystorza. 
Życiorys.
Był synem duchownego Jonasa Viktorasa Kalvanasa i Marty Rackauskaite-Kalvaniene. W 1966 ukończył szkołę średnią w Taurogach, osiem lat później medycynę. Praktykował jako neurolog i psychiatra w Omsku, później w Szyłelach. 
W 1984 podjął studia teologiczne w Seminarium Ewangelicko-Augsburskim w Rydze. W tym samym roku został ordynowany na diakona, rozpoczynając posługę w parafii tauroskiej. 
29 lipca 1990 ordynowano go na księdza i zarazem biskupa pomocniczego Litewskiego Kościoła Ewangelicko-Luterańskiego. Po śmierci ojca został wybrany 29 lipca 1995 na urząd biskupa Kościoła przez jego Synod.

</doc>
<doc id="1453000" url="https://pl.wikipedia.org/wiki?curid=1453000" title="Lotnisko Świdnik">
Lotnisko Świdnik

Lotnisko Świdnik (kod ICAO: EPSW) – fabryczne lotnisko usytuowane w Świdniku w województwie lubelskim, na terenie Wytwórni Sprzętu Komunikacyjnego "PZL-Świdnik".
Od 2012 roku większość lotniska stanowi lądowisko należące do Aeroklubu Świdnik. Wytwórnia Sprzętu Komunikacyjnego "PZL-Świdnik" zarządza jedynie przyfabrycznym heliportem, który nadal działa pod kodem EPSW.
11 października 2012 tuż przy lotnisku zakończono prace budowlane portu lotniczego Lublin.

</doc>
<doc id="1453003" url="https://pl.wikipedia.org/wiki?curid=1453003" title="Christopher Caudwell">
Christopher Caudwell

Christopher St. John Sprigg, znany jako Christopher Caudwell (ur. 20 października 1907, zm. 12 lutego 1937) – brytyjski marksistowski pisarz, myśliciel i poeta.
Życiorys.
Urodził się w rodzinie katolickiej zamieszkałej przy 53 Montserrat Road w Putney w południowo-zachodnim Londynie. Wykształcenie odebrał w Benedictine Ealing Priory School. W wieku 15 lat przeprowadził się wraz z ojcem do Bradford, gdzie rozpoczął pracę dziennikarza "Yorkshire Observer". Po powrocie do Londynu pracował w firmie wydawniczej wraz z bratem. Tam zainteresował się marksizmem. Następnie wstąpił do Komunistycznej Partii Wielkiej Brytanii.
Po wybuchu hiszpańskiej wojny domowej wyjechał w grudniu 1936 r. do Hiszpanii, gdzie wstąpił do Brygad Międzynarodowych. Tam został przydzielony do oddziału ciężkich karabinów maszynowych. Następnie został instruktorem wojskowym oraz delegatem politycznym. Prowadził również gazetkę ścienną. Zginął 12 lutego 1937 r., pierwszego dnia bitwy nad Jaramą.

</doc>
<doc id="1453004" url="https://pl.wikipedia.org/wiki?curid=1453004" title="Huminy">
Huminy

Huminy (łac. "humus" ‘ziemia’) – substancje podstawowe próchnicy, węgla brunatnego i kamiennego. Frakcja, która nie ulega rozpuszczeniu pod wpływem działania roztworów alkalicznych.

</doc>
<doc id="1453008" url="https://pl.wikipedia.org/wiki?curid=1453008" title="Biesiada widm">
Biesiada widm

Biesiada widm (fr. "Les mille et un fantômes") – zbiór opowiadań grozy autorstwa Aleksandra Dumasa opublikowany po raz pierwszy w 1849 roku, formą nawiązujący do "Dekameronu" Giovanniego Boccaccia.
Polski tytuł alternatywny : "1001 opowieści o duchach: Jeden dzień w Fontenay-aus-Roses".
Tematyka.
Główny bohater w czasie polowania przyjeżdża do niewielkiego miasteczka, gdzie jest świadkiem w sprawie morderstwa. Wraz z innymi świadkami oczekuje na wynik postępowania śledczego w domu mera. Starając się umilić sobie czas oczekiwania każdy z zebranych opowiada niezwykłą historię ze swojego życia. Opowieści mówią o duchach, wampirach i innych niewiarygodnych zjawiskach.
Postacie.
„"(...) autor dramatyczny, dwadzieścia siedem lat, zamieszkały w Paryżu"”
„"Twierdzi, że pochodzi z ich rodu i jak oni posiada tajemnicę eliksiru życia. Zapytany o swój wiek rzeczywisty, podaje dwieście siedemdziesiąt pięć lat. Żył początkowo przez sto lat — od panowania Henryka II do Ludwika XIV — w zupełnym zdrowiu. Następnie, choć rzekomo zmarł w oczach pospólstwa, żył dzięki swej tajemnicy przez trzy dalsze okresy, po pięćdziesiąt lat każdy. W chwili obecnej rozpoczyna czwarty, ma więc tylko lat dwadzieścia pięć. Ubiegłe dwieście pięćdziesiąt lat liczy się jedynie jako wspomnienie. W ten sposób będzie żył — i mówi to głośno — aż do Sądu Ostatecznego. W wieku XV spalono by go i niesłusznie. Dziś poprzestają na tym, że go żałują, również niesłusznie. Alliette to najszczęśliwszy w świecie człowiek. Rozprawia wciąż o taroku, kartach, czarach, wiedzy egipskiej Thota, tajemnicach Izydy. Na wszystkie owe tematy pisze broszury pod pseudonimem a raczej anagramem Etteilla. Broszur tych nikt nie czyta, ale za to je wydaje pewien zwariowany jak i on księgarz. Ma zawsze w kapeluszu mnóstwo tych pisemek."” „"Ubranie miał zatłuszczone, zakurzone, wytarte, pełne plam. Kapelusz o rondzie lśniącym, niczym lakierowana skóra, rozszerzał się niepomiernie ku górze. Spodnie krótkie, czarne, z grubego sukna, pończochy czarne, zrudziałe, a trzewiki zaokrąglone, jakie nosili królowie, za których panowania rzekomo przyszedł na świat. Jeśli chodzi o wygląd zewnętrzny, był to człowiek gruby, krępy, o twarzy sfinksa, przekrwionej, szerokich bezzębnych ustach skrzywionych głębokim grymasem. Włosy miał rzadkie, długie i żółte, rozwiewające się na kształt aureoli wokół jego głowy."”
„"(...) lat sześćdziesiąt jeden, duchowny, przynależny do kościoła Saint-Sulpice"” „"Jak pan widzi, jest tak schludny i staranny, jak Alliette niedbały, niechlujny i brudny. To światowiec w najwyższym stopniu, bardzo ustosunkowany w sferach arystokratycznych. Udziela ślubów synom i córkom parów Francji i przy tej sposobności wygłasza przemówienia, które potem rodziny nowożeńców drukują i pieczołowicie przechowują. Ksiądz Moulle omal nie został biskupem w Clermont. A wie pan, co mu za- szkodziło? Że swego czasu przyjaźnił się z Cazotte'em. Tak jak Cazotte, wierzy on w istnienie duchów wyższych i niższych, dobrych i złych geniuszów. Podobnie jak Alliette, kolekcjonuje książki. Znajdzie pan tam wszystko, co napisano o widzeniach i zjawach, o widmach, larwach i upiorach. Rozprawia niechętnie — czasem tylko wśród przyjaciół — o wszystkich tych rzeczach, które bynajmniej nie są prawowierne, lecz, mimo to, jest człowiekiem głębokiej wiary i dyskretnym. Wszystkie niezwykłe wydarzenia na świecie przypisuje mocy piekielnej bądź też interwencji duchów niebiańskich." ”
„"Człowiek ten przez całe życie eksperymentował na mechanizmie ludzkim, jakby to był manekin, nie domyślając się nawet, że ten mechanizm posiada duszę, zdolną rozumieć cierpienia, oraz nerwy, aby je odczuć. Oddany uciechom życia, wyprawił mnóstwo ludzi na tamten świat. Na szczęście dla siebie, nie wierzy w duchy. Umysł przeciętny, który uważa się za dowcipnego, gdyż jest hałaśliwy, i za filozofa, bo jest ateistą.”"
„"Kobieta była w czerni.”"„"(...) zauważyłem już, że jest blondynką. Promień słońca, przedzierając się przez listowie lip, igrał na jej włosach, tworząc złotą aureolę. Z bliska stwierdziłem, że ich delikatność mogłaby rywalizować z jedwabistością nitek babiego lata, jakie pierwszy podmuch jesieni odrywa od szaty Marii Panny. Przechyliwszy szyję — może nieco za długą, choć i w tym kryło się wiele powabu i wdzięku, jeśli już nie piękna — kobieta wsparła głowę na prawej ręce, łokieć jej spoczywał na poręczy krzesła. Lewa ręka zwisała bezwładnie, a koniuszki wysmukłych palców trzymały białą różę. Łabędzia krągłość szyi, zgięta ręka, zwisające ramię, miały matową biel marmuru z Paros, nie prześwietloną ani jedną żyłką, która by pulsowała podskórnie. W więdnącej róży było więcej barwy i życia niż w ręce, która ją trzymała.”"„"Była to kobieta trzydziestodwuletnia, niegdyś cudownie piękna, bo teraz policzki jej zapadły, a cera pobladła.”"
Fabuła.
Główny bohater przyjeżdża, na zaproszenie przyjaciela do Fontenay-aux-Roses pierwszego września 1831 roku, aby otworzyć sezon polowań. Następnego dnia jest świadkiem wstrząsającego zdarzenia; mężczyzna z zakrwawionymi rękoma przychodzi pod dom pana Ledru – urzędującego mera i przyznaje się do morderstwa żony. Mer z początku niedowierza słowom Jacquemin'a, jednak kamieniarz na dowód pokazuje swoje ręce. Przybywają żandarmi, komisarz policji oraz lekarz. Ten ostatni podejrzewa, że Jacquemin mówił to pod wpływem chwilowej halucynacji i proponuje udanie się do domu domniemanego mordercy. Kamieniarz odpowiada na propozycje histerią i pyta pana Ledru czy ten wierzy, że głowa odcięta od tułowia może mówić. Ten blednie i wydaje z siebie okrzyk. Po chwili daje odpowiedź twierdzącą. Jacquemin zgadza się na pójść pod warunkiem, że mer będzie mu cały czas towarzyszyć. Zabiera zgromadzonych do swojej piwnicy. Na miejscu leży dwuręczny miecz, który Jacquemin zabrał kiedyś z Muzeum Artylerii. Na klindze znajduje się krew. Na podłodze spoczywa pozbawione głowy ciało, głowa sterczy w worku z wapnem. Komisarz zarządza spisanie protokołu. Morderca opowiada o swojej zbrodni. 
Pewnego dnia naszła go myśl o zabiciu żony, rozważał ją cały miesiąc, w końcu słowo kolegi przeważyło (nie chce jednak wyznać o jakie słowo chodziło). Zlecił żonie przygotowanie obiadu i powiedział, że pójdzie z kolegami pograć w kręgle. Kiedy kobieta wyszła na zakupy, schował się w piwnicy z szablą. Niedługo potem małżonka wróciła i udała się do piwnicy po wino. Kiedy uklękła obok beczki uciął jej głowę. Morderca postanowił zakopać jej ciało w piwnicy. Przygotował worek po gipsie, żeby nie zostało śladów krwi. Chciał chwycić głowę, ale to ona pochwyciła jego i ugryzła go w palec. Postawił głowę na worku z gipsem i próbował uwolnić dłoń, wtedy jej wargi poruszyły się mówiąc „Nędzniku, byłam niewinna…”. 
Doktor nie wierzy w prawdziwość zeznania. Mer nakazuje zabrać zbrodniarza do więzienia i zaprasza Dumas’a do siebie, aby podpisał protokół.
Godzinę później przybywa do pana Ledru. Ten oprowadza go po swoim domu, który niegdyś należał do Scarrona, a także przedstawia swoich gości: pana Alietta, księdza Moulle, kawalera Lenoire i doktora Roberta. Prosi też by odszukał i przyprowadził tajemniczą kobietę z ogrodu. Owa dama jest ubrana w czerń i jak zauważa narrator nadzwyczaj blada. Razem udają się do jadalni. U pana Ledru obowiązuje tradycja obiadów czwartkowych dla przyjaciół, zawsze z tym samym menu. Podczas posiłku przybywa komisarz i doktor. Funkcjonariusz przynosi protokół do podpisania. Na papierze widnieje krwawa plama. Dumas pyta o nią. Komisarz mówi, że to krew ze zranionej ręki zabójcy i nie można jej zatamować. Biesiadnicy rozprawiają o tym czy to możliwe by głowa przemówiła. Pan Ledru zaczyna swą opowieść.
Opisuje egzekucje Charlotty Corday; jeden z pomocników katowskich chwycił jej odciętą głowę i spoliczkował. Jej twarz oblała się rumieńcem. Mężczyzna został za ten czyn skazany na więzienie. Ledru zapytał go dlaczego to uczynił. Ten zaś odpowiedział, że chciał jej wymierzyć sprawiedliwość w swoim imieniu. Mówi też, że nie zbezcześcił jej śmierci, ponieważ widział, jak głowy skazańców przewracają oczami i zgrzytają zębami jeszcze pięć minut po egzekucji. Ledru postanawia to zbadać. Kiedy wraca wieczorem do swojego mieszkania dobiega go krzyk. Biegnie w jego kierunku. W blasku księżyca dostrzega kobietę szamocącą się z patrolem sankiulotów. Ta spostrzegłszy go, rzuca się w jego kierunku i zwracając się do niego per Albert, prosi o potwierdzenie, że jest córką praczki. Patrolujący grożą, że zabiorą ją do kordegardy, ponieważ nie ma karty obywatelskiej. Ledru ratuje ją z opresji. Odprowadzając kobietę do domu, pyta o jej prawdziwe pochodzenie. Ta opisuje pokrótce swoją sytuację, jednak odmawia podania prawdziwego imienia. Ledru postanawia pomóc kobiecie i jej ojcu w ucieczce do Londynu. Po dwóch tygodniach Solange otrzymuje list od ojca informujący o jego dotarciu do Anglii. Sama jednak postanawia zostać we Francji, ponieważ zakochała się w ”Albercie”. Para romansuje przez trzy miesiące. W tym czasie Ledru prowadzi badania dotyczące możliwości życia organizmu po egzekucji. Materiału badawczego jest aż nadto – egzekucje osiągają maksimum. Pewnego dnia Solange otrzymuje rozpieczętowany list od ojca, kochankowie niepokoją się. Dzień później pomocnik katowski przynosi worek z ciałem do kostnicy, w której prace prowadzi Ledru. Jest późno, wszyscy opuszczają cmentarz, mężczyzna wiedziony dziwnym przeczuciem zostaje. Nagle wydaje mu się, że słyszy szept - ,Albercie”. Jest przerażony, bowiem tylko jedna osoba zwraca się do niego w ten sposób. Głos dobiega z wnętrza worka. Wsuwa tam rękę i wydaje mu się, że dotykają ją jeszcze ciepłe wargi. Ogarnia go groza, jednak wyciąga zawartość worka i kładzie ją na stole. Wydaje okrzyk – okazuje się, że to głowa Solange. Zrozpaczony wykrzykuje kilkakrotnie jej imię. Po trzecim okrzyku oczy jej rozwierają się i spoglądając na Ledru ronią łzy, potem zamykają się na zawsze. Mężczyzna zrywa się oszalały do ucieczki, zahacza o stół i razem z nim przewraca się. Leżąc na podłodze ma wrażenie, że głowa zsuwa się ku niemu, a wargi dotykają jego ust. Przeszywa go dreszcz i mdleje. Nazajutrz grabarze znajdują go równie zimnego, jak płyty na których leżał. Solange, zdemaskowaną na podstawie listu ojca, aresztowano, skazano i stracono tego właśnie dnia.
Opowieść pana Ledru wstrząsa biesiadnikami. Doktor jednak uważa, że sytuacja z głową to tylko halucynacja mera. Rozpoczyna opowiadać o historii pewnego lekarza-Anglika.
Doktor Sympson był związany z najważniejszymi osobistościami w mieście. Jedną z tych osób był sędzia, stały pacjent lekarza. Z dnia na dzień nikł w oczach, chociaż na pozór nic nie zakłócało czynności jego organizmu. W końcu pewnego dnia sędzia ujawnia przyczynę swojego stanu – szaleństwo. Opowiada o ostatnim procesie w którym skazał na śmierć szkockiego bandytę. Dzień po wykonaniu wyroku odwiedził go kat i oznajmił, iż bandyta przed śmiercią rzucił jakieś zaklęcia, skierowane przeciwko sędziemu, mówiąc że nazajutrz o godzinie szóstej – godzinie jego egzekucji – da mu o sobie znać. Sędzia spodziewał się jakiejś zbrojnej napaści ze strony jego wspólników, jednak z wybiciem owej godziny w jego gabinecie pojawia się czarno-rudy kot. Nikt poza sędzią go nie widzi. Służba myśli, że ich pan zwariował. Sytuacja powtarza się, aż trzydziestego dnia zwierzę nie pojawia się. Sędzia raduje się, jednak następnego wieczora zamiast kota pojawia się u niego następna zjawa – w postaci urzędnika sądowego. Po miesiącu widmo znika. Kolejnego dnia o szóstej sędziego nawiedza szkielet. Mężczyzna jest przerażony i źle sypia. Oznajmia doktorowi, że kościotrup pojawia się u niego już dwadzieścia dni. Sympson postanawia spróbować pewnego fortelu w dniu następnym. Niestety plan nie wypala i sędzia znów widzi szkielet. Zrezygnowany doktor radzi mu, aby zajął się spisywaniem testamentu. Po dziewięciu dniach sędzia umiera. Dzieje się to dokładnie w trzy miesiące po egzekucji bandyty.
Ledru pyta, czego ta historia dowodzi według doktora. Ten odpowiada, że dowodzi tego, iż organy przekazujące mózgowi bodźce mogą działać nieprawidłowo na skutek jakiś przyczyn. Przekazują więc umysłowi niewłaściwy obraz i człowiek widzi przedmioty lub słyszy dźwięki, które nie istnieją. Kawaler Lenoir zadaje mu jednak pytanie co z przypadkami w których proroctwa się spełniają bądź pewne rzeczy, jak ciosy widm zostawiają ślad. Opowiada o zdarzaniu, którego był świadkiem.
W 1793 roku został mianowany dyrektorem Muzeum Pomników Francji i jako taki asystował przy ekshumacji zwłok w opactwie Saint-Denis. Kiedy lud zniszczył pięćdziesiąt jeden grobów królewskich, rząd postanowił uregulować tą sprawę – przetrząsnąć grobowce na własny rachunek. Wykopano na cmentarzu wielki dół – miały tam trafić wszystkie monarsze szczątki. Mianowano Lenoira inspektorem wykopalisk. Najpierw wyciągnięto trumnę Henryka IV, jego ciało zachowało się nadzwyczajnie. Widząc je wszystkich ogarnęło wzruszenie, Kawaler kazał oprzeć trupa o jedną z kolumn, tak by każdy mógł go obejrzeć. Przez kilka dni ludzie udawali się w procesję do ciała, zupełnie jak do relikwiarza. Klękano, całowano jego płaszcz, dotykano rąk – oddawano cześć. W środę 16 października ścięto Marię Antoninę. Jeden z robotników, wróciwszy z jej egzekucji zbliżył się do ciała króla i rzekł: - Jakim prawem stoisz tu spokojnie, kiedy na placu Rewolucji ucina się królom głowy? Po czym spoliczkował ciało, które momentalnie upadło na podłogę z łoskotem. Natychmiast zewsząd rozległy się krzyki zgromadzonych przy ciele ludzi. Obelga ta w stosunku do Henryka IV, dobrotliwego króla, była jak policzek wymierzony ludowi. Lenoir przepędził go z kaplicy i zwolnił, jednak krzyki i groźby ścigały nędznego robotnika aż na ulicę. Lękając się powtórzenia sytuacji Lenoir nakazał zanieść ciało monarchy do wspólnego dołu. Zamiast cisnąć trupa, tak jak innych, spuszczono go ostrożnie i przykryto warstwą ziemi, nie wapna. W nocy na cmentarzu został tylko dozorca. O północy usłyszał od strony dołu krzyki wzywające pomocy. Zawiadomił Lenoira. Udali się w tamtą stronę razem. Wśród szczątków i wapna dostrzegli szamocącego się człowieka. Wydobyli go z trudem. Okazało się, że to ten sam robotnik, który spoliczkował króla. Miał złamaną nogę i rękę. Wypytywany przez Lenoira opowiedział co się stało; zwolnienie z pracy niezbyt go obeszło, miał pieniądze, poszedł więc do szynku. Jednak gospodarz dowiedziawszy się co uczynił wyrzucił go stamtąd. Sytuacja powtórzyła się w garkuchni, wypędzono go również z hoteliku w którym przebywał. Postanowił przespać się w napotkanej szopie. Kwadrans przed dwunastą obudził się i spostrzegł przed sobą kobiecą postać. Stwierdził, że to kurtyzana i spędzi u niej noc. Podążył więc za nią. Doprowadziła go jednak pod opactwo Saint-Denis i zniknęła. Robotnik chciał zawrócić, ale pojawiło się przed nim widmo Henryka IV. Przerażony cofał się i wpadł do dołu. Miał wrażenie, że wszyscy pochowani tam królowie powstali i zaczęli go okładać berłami i mieczami łamiąc mu kości.
Doktor przerywa opowieść Lenoira i nadaje jej logiczne wytłumaczenie. Lenoir jednak prosi o cierpliwość i kontynuuje.
Około 20 stycznia 1794 roku otworzono dwa pozostałe grobowce. Dozorca spędzał ostatnią noc w kaplicy. O północy obudziły go dźwięki organów i religijne śpiewy. Ze zdumieniem obserwował ceremonię pogrzebową. Na jej koniec zjawa giermka zawołała trzykrotnie: ,Król umarł, niech żyje król!”, a widmo marszałka złamało swą laskę na znak rozwiązania domu królewskiego. Po tym wszystko ucichło, a postacie dostojników królewskich znikły. Nazajutrz dozorca opowiedział o wszystkim Lenoirowi. Przepowiednia ta spełniła się trzydzieści lat później, 20 września 1824 roku obaj mężczyźni uczestniczyli w ceremonii pochówku Ludwika XVIII, takiej samej jak w widzeniu dozorcy.
Doktor milczał skonsternowany. Odezwał się ksiądz Moulle, który stwierdził, że opowieść potwierdza jego poglądy o tym, iż ludzie żyją pośród sił dobra i zła. Wątpliwości doktora przekonują go do opowiedzenia, o tym co mu się kiedyś przytrafiło.
Rezydował kiedyś w kościele pod wezwaniem Matki Boskiej. Jedną z jego najgorliwszych penitentek była żona bandyty – Artifaille’a. W roku 1783 w nocy z Wielkiego Czwartku na Piątek zmęczony kapłan zasnął w konfesjonale. Obudził go hałas. Zauważył w ciemności postać przy ołtarzu. Był to właśnie ów słynny bandyta. Chciał ukraść kielich, monstrancje i figurkę Matki Boskiej. Ksiądz powstrzymał go oferując pieniądze w zamian za niedokonanie kradzieży. Bandyta jednak po chwili je zwrócił i poprosił o jakąś relikwię, którą mógłby pocałować przed śmiercią, aby wyjednać sobie łaskę zbawienia. Moulle oddaje mu swój cudowny medalik. Rok później ksiądz udaje się do swojej chorej matki, kiedy wraca do swej parafii dowiaduje się o egzekucji Artifaille’a. Udaje się z wizytą do jego żony. Ta oznajmia mu, że bandyta zmarł bez spowiedzi, ponieważ chciał to uczynić tylko u księdza Moulle, przepowiedział też, że ksiądz odwiedzi ją jeszcze tego samego wieczora. Wdowa prosi by kapłan udał się do zwłok jej męża i pomodlił się. Ksiądz wyrusza w stronę szubienic. Nagle zauważa człowieka, który wspina się po drabinie w stronę jednego z wisielców. Nagle usłyszał krzyk oba ciała zaczęły się ze sobą szamotać. Jedno spadło, a drugie zawisło. Pobiegł na ratunek. Odciął sznur i ze zdumieniem spojrzał na kata. Ten opowiedział mu jak to chciał ukraść medalik, a kiedy zdjął go z trupa, ciało ożyło i powiesiło go w swoje miejsce. Ksiądz stwierdza, że to siła nieczysta zawładnęła trupem. Zwraca mu medalik. Z ciała wydobywa się krzyk. Nakazuje katu jeszcze raz powiesić trupa, po czym razem odmawiają modlitwy. Rano do kapłana przychodzi żona bandyty, aby podziękować. Mówi, że o północy ukazał się jej mąż i powiedział: „Pójdziesz jutro do księdza Moulle i oświadczysz, że dzięki niemu i Matce Boskiej jestem uratowany.”
Odzywa się Alliette. Mówi o tym, że jest posiadaczem kamienia filozoficznego i dzięki temu, kiedy jego ciało obumiera dusza wchodzi w inne. Doktor pyta go czy będzie mógł otworzyć jego grób. Alliette zgadza się i oznajmia, że widział kiedyś żywego nieboszczyka.
Wybierał się kiedyś do wód w Louesche. Razem z nim podróżował ksiądz i dwie kobiety. Jedna z nich miała jakieś złe przeczucie, przed wyjazdem długo żegnała się z mężem, wielokrotnie chciała zawrócić. Wieczorem rozkazała by stanęli, ponieważ ktoś pędzi za nimi. Nikt jednak nikogo nie widział. Następnego dnia sytuacja powtórzyła się, tym razem Alliette dostrzegł cień jeźdźca i konia. Ale nigdzie nie było postaci do których należałyby owe cienie. Kobieta wielokrotnie powtarzała, że chce wracać. Kiedy dotarli na miejsce ogłuchła i oślepła. Okazało się, że jej mąż zachorował na zapalenie mózgu. Rozwijało się ono tak szybko, że chory, świadom swego stanu, wysłał konnego posłańca, aby zawiadomił żonę, zalecając jej powrót do domu. Między Lauffen i Breinteinbach koń padł, a jeździec zwalił się, uderzając głową o kamień, i musiał pozostać w oberży. Wysłano więc drugiego kuriera, w pół drogi jednak lawina śnieżna, tocząca się z góry Attels, porwała go z sobą w przepaść. Tymczasem choroba męża postępowała w zastraszający sposób. Trzeba było ogolić głowę choremu, aby stosować okłady z lodu. Umierający napisał do żony: „Droga Berto! Niedługo już umrę, ale nie chcę rozstać się z tobą zupełnie. Każ zrobić sobie bransoletkę z moich obciętych włosów, które poleciłem zachować. Noś ją zawsze i w ten sposób będziemy, jak myślę, nadal złączeni Twój Fryderyk” List ten wręczył trzeciemu posłańcowi, który miał wyjechać zaraz po śmierci chorego. Niedługo później posłaniec ruszył w drogę i przybył po pięciu dniach do Louesche. Wdowa jednak dowiedziała się o wszystkim miesiąc później kiedy jej podwójne kalectwo ustąpiło. Kilka dni później razem z Alliettem wyruszyła w drogę powrotną. Kobieta chciała spełnić ostatnią wolę męża, jednak obcięte włosy zaginęły. Czuła ucisk w nadgarstku w miejscu gdzie powinna znajdować się bransoletka. Postanowiła otworzyć mogiłę męża. Jednak nikt nie wiedział gdzie go pochowano. Wdowa przysiadła na jednej mogile i poczęła oczekiwać jakiegokolwiek znaku. Jej wzrok padł na malunek tańca szkieletów. Miała wrażenie, że Śmierć pokazuje jej kierunek. Rozkazała kopać w tym miejscu. Grabarz uniósł wieko trumny. Zwłoki jej męża wyglądały jak żywe, a jego włosy odrosły. Kobieta odcięła kosmyk, zrobiła bransoletkę i od tamtej chwili ucisk minął. Ilekroć groziło jej niebezpieczeństwo uprzedzał ja o tym uścisk nietypowej biżuterii.
Blada dama zapytała, czy Alliette nie słyszał, że ów nieboszczyk wyszedł z trumny. Alliette zaprzeczył – wyjechał stamtąd. Doktor drwił z kobiety. Ta postanawiła opowiedzieć swoją historię.
W roku 1825 toczyły się między Polską i Rosją walki. Jej bracia polegli. Ojciec postanowił, że wyśle ją do klasztoru Sahastru w Karpatach, aby tam znalazła schronienie. Wyruszyła z częścią jego ludzi. Po dziesięciu dniach, kiedy już zbliżali się do celu napadli na nich górale. Kiedy już tylko czterech jej obrońców zostało przy życiu, herszt bandytów krzyknął coś i wyciągnął w jej stronę szablę. W tej samej chwili wpadł jakiś młody mężczyzna i krzyknął: „Dość!”. Okazało się, że to brat herszta. Udali się razem na zamek. Kostaki – bo tak zwał się dowódca bandytów, uznał kobietę za swoją własność. Jego starszy brat – Gregoriska wypytał dziewczynę o pochodzenie i okoliczności jej przybycia w te strony. Zapytała czy może udać się w dalszą drogę – zaprzeczył – zamek należał do niego i tu była bezpieczna, w lesie Kostaki mógł zrobić wszystko. Przedstawił ją matce – księżnej Brankowan i obiecał, że ta uchroni dziewczynę przed zakusami Kostaki. Od tamtej chwili zamieszkała na zamku. Obaj bracia zakochali się w niej. Kostaki oznajmił, że raczej ja zabije, niż ustąpi komukolwiek. Gregoriska otoczył ja troskliwością i względami. W ciągu trzech miesięcy Kostaki wielokrotnie powtarzał, że ją kocha. Gregoriska milczał, jednak to właśnie w nim się zakochała. Ich matka wyraźnie popierała Kostaki i powtarzała wciąż: „Kostaki kocha Jadwigę”. Pewnego dnia Gregoriska składa Jadwidze propozycję wspólnej ucieczki. Wyznają sobie miłość. Następnego wieczoru, chwilę po tym jak Gregoriska wyruszył przygotować konie do ucieczki, Kostaki pędzi gdzieś konno. O godzinie dziewiątej Jadwiga zasiada do wieczerzy razem z matką mężczyzn. Po chwili rozlega się tętent jednego konia. Do stołu zasiada Gregoriska. Matka pyta go o Kostaki. Ten milczy. Księżna wypytuje służbę, która odpowiada, że gdzieś pojechał. Gregoriska oznajmia, że nic nie wie, bo nie wyruszyli razem. Chwilę później powraca samotny wierzchowiec należący do Kostaki. Siodło jest pokryte krwią. Służba wyrusza na poszukiwania. Niedługo potem wracają z ciałem. Na piersi znajduje się rana, zadana mieczem. Księżna wymusza na Gregoriska przysięgę zemsty za brata. Jadwiga wie, że ściąga zagładę sam na siebie. Kiedy wypowiada słowa przysięgi, dziewczyna dostrzega utkwione w nią oczy trupa. Nazajutrz odbywa się pogrzeb. Jadwiga jest przerażona, księżna myśli, że to wskutek żałoby po Kostaki – którego kochała. W nocy dziewczyna dziwnie się czuje. Jej ciałem wstrząsa dreszcz, potem ogarnia ją senność. Opada na łóżko i słyszy kroki. W pewnej chwili czuje ból w szyi i zapada w letarg. Kiedy się budzi zauważa koło tętnicy znak ukłucia. Rano czuje się osłabiona, jest straszliwie blada. Historia powtarza się. Pewnego dnia zjawia się u niej Gregoriska. Oznajmia, że wstąpi do klasztoru. Ta obiecuje, że będzie się za niego modlić, ale raczej niezbyt długo, bo czuje, że umiera. Gregoriska przygląda się jej badawczo. Ta opowiada mu wszystko. Mężczyzna pyta czy słyszała kiedyś o wampirach, ta odpowiada twierdząco. Gregoriska przyrzeka, że ją uratuje. Aby to uczynić muszą zawrzeć związek małżeński. Po ceremonii wracają na zamek. Mężczyzna daje Jadwidze poświęcony bukszpan, ma go cały czas trzymać i modlić się. O północy zjawia się Kostaki. Jest blady, jego włosy ociekają krwią, cuchnie trupem. Próbuje się zbliżyć do Jadwigi, jednak coś go powstrzymuje. Gregoriska rozkazuje mu powiedzieć prawdę. To Kostaki rzucił się na jego miecz, wobec czego nie jest winny zbrodni bratobójstwa. Gregoriska nakazuje mu odejść. Kostaki oświadcza, że tylko razem z Jadwigą. Jednak jej mąż oświadcza, że teraz należy ona tylko do niego i przykłada miecz do rany brata. Ten cofa się, i tak idą, aż do jego grobu. Gregoriska pyta go czy okaże skruchę. Kostaki zaprzecza. Wywiązuje się walka. Wampir ginie. Chwilę po tym Gregoriska zaczyna umierać – walczył ze śmiercią i do śmierci należy. Nakazuje by zebrała ziemię przesiąkniętą krwią Kostaki i przyłożyła do swojej rany. Mówi by wyjechała i całuje ją po raz ostatni. Przybywają mnisi i chowają braci razem – chrześcijanin strzeże potępieńca. Tydzień później Jadwiga pożegnawszy się z księżną wyrusza do Francji.

</doc>
<doc id="1453009" url="https://pl.wikipedia.org/wiki?curid=1453009" title="Joseph René Vilatte">
Joseph René Vilatte

Joseph René Vilatte, Mar Tymoteusz I (ur. 24 stycznia 1854 w Paryżu, zm. 8 lipca 1929 w Wersalu) – francuski episcopus vagans działający na terenie Ameryki Północnej i Europy. W okresie swojego życia związany z kilkoma różnymi wyznaniami chrześcijańskimi.
Życiorys.
Młodość.
Joseph René Vilatte urodził się w 1854 w Paryżu w rodzinie należącej do sekty katolickiej "Petite Eglise" nieuznającej Konkordatu z 1801 roku. Jego ojciec Joseph René Vilatte był rzeźnikiem. W 1857 roku stracił matkę i przez kilka lat był wychowywany przez dziadków mieszkających w prowincji Maine.
Joseph René Vilatte, mimo że należał do wspólnoty schizmatyckiej, uczył się w szkołach i kolegiach rzymskokatolickich prowadzonych przez Braci Szkolnych. W 1867 roku przystąpił do Kościoła rzymskokatolickiego i przyjął chrzest "sub conditione" w obrządku łacińskim w katedrze Notre-Dame w Paryżu.
Emigracja.
Podczas wojny francusko-pruskiej Vilatte służył w Gwardii Narodowej. Po upadku II Cesarstwa wyemigrował do Kanady. Tam osiadł w Quebecu. Pracował jako nauczyciel i katecheta. Po dwuletnim pobycie w Kanadzie powrócił do Francji. Obawiając się powtórnego wcielenia do armii wyemigrował do Belgii, gdzie związał się z Kongregacją Braci w Chrystusie prowadzącą działalność ewangelizacyjną w Namur. Następnie w 1877 roku ponownie powrócił do Kanady i rozpoczął studia filozoficzne w Kolegium Saint-Laurent w Montrealu. Tam poznał nauki byłego księdza rzymskokatolickiego Charlesa Chinqueya, pod którego wpływem po trzech latach studiów opuścił seminarium, odszedł z Kościoła katolickiego i rozpoczął studia na Uniwersytecie McGill.
Duchowny protestancki.
W 1884 roku został pastorem prezbiteriańskim i rozpoczął misję wśród kolonistów francuskojęzycznych w Stanach Zjednoczonych Ameryki. W latach 1884-1885 był ministrem zboru w Green Bay w stanie Wisconsin. Z czasem Vilatte zaczął szukać zbliżenia z Kościołem episkopalnym. Nawiązał współpracę z biskupem episkopalnym diecezji Fond du Lac, Johnem Brownem. W międzyczasie też nawiązał łączność ze grupą starokatolików, która poszukiwała dla siebie duszpasterza. Dzięki pomocy biskupa Fond du Lac uzyskał możliwość wyjazdu do Europy i 7 czerwca 1885 roku przyjął święcenia kapłańskie w Chrześcijańskokatolickim Kościele Szwajcarii z rąk biskupa Edwarda Herzoga.
Duchowny starokatolicki.
Po otrzymaniu święceń Joseph René Vilatte powrócił do Wisconsin i rozpoczął działalność jako ksiądz i misjonarz starokatolicki w Stanach Zjednoczonych Ameryki. Otworzył kościół w Little Sturgeon, a następnie zorganizował jeszcze kilka innych palcówek misyjnych. Pozostawał w tym czasie pod jurysdykcją biskupa episkopalnego Fond du Lac.
W 1888 roku Joseph René Vilatte wszedł w konflikt z nowym biskupem episkopalnym Fond du Lac, Charlesem Graftonem, który zamierzał ograniczyć autonomię wspólnoty starokatolickiej na terenie swojej diecezji i uregulować jej kanoniczny status. Spór ten spowodował, że Vilatte zaczął starać się o usamodzielnienie się spod jurysdykcji episkopalnego hierarchy. Początkowo zamierzał zostać samodzielnym biskupem starokatolickim. W 1890 roku Unia Utrechcka Kościołów Starokatolickich odmówiła mu jednak sakry sugerując, żeby został sufraganem biskupa episkopalnego Fond du Lac. Vilatte rozpoczął więc dialog z Rosyjskim Kościołem Prawosławnym i korespondencję z prawosławnym eparchą Aleutów i Alaski, Włodzimierzem. W 1891 roku wraz ze swoimi wiernymi został przyjęty do Cerkwi prawosławnej.
W czasie formalizowania przejścia pod jurysdykcję biskupa prawosławnego, Vilatte dowiedział się o możliwości otrzymania sakry biskupiej od arcybiskupa z Cejlonu, Mar Juliusa I, który w 1889 roku założył w Indiach Niezależny Kościół Ortodoksyjny Rytu Łacińskiego pozostający w pełnej komunii z patriarchą Antiochii Syryjskiego Kościoła Ortodoksyjnego.
Joseph René Vilatte zwołał więc do Green Bay synod swoich sympatyków i został wybrany biskupem elektem. Następnie zebrał pieniądze na opłacenie podróży i drogą morską udał się do Indii Brytyjskich. Po niemal rocznym rejsie przybył na Cejlon, gdzie nawiązał kontakt z miejscowymi hierarchami Kościoła jakobickiego, od których 29 maja 1892 roku w Colombo otrzymał konsekrację biskupią pod imieniem pontyfikalnym Mar Tymoteusz I. Następnie powrócił przez Europę do Ameryki Północnej.
Episcopus vagans.
Po przybyciu do Stanów Zjednoczonych Ameryki Vilatte został ekskomunikowany przez Kościół episkopalny. Zerwana została również współpraca z Cerkwią prawosławną. Jego święcenia biskupie źle odebrały Kościoły zrzeszone w Unii Utrechckiej Kościołów Starokatolickich. Odmówiły przyjęcia Starokatolickiego Kościoła Jakobickiego Ameryki Północnej do swojej wspólnoty. Pomimo to Vilatte zaczął się tytułować arcybiskupem starokatolickim i budować własną katedrę św. Ludwika w Green Bay. Nie odniósł jednak misyjnego sukcesu. Ekskomunika spowodowała, że w ciągu kilku lat z jego wspólnoty zaczęli odchodzić wierni. Villate po jakimś czasie też zbankrutował i został zmuszony do przeniesienia się na Wschodnie Wybrzeże. Podjął starania o rekoncyliację do Kościoła rzymskokatolickiego. W tym okresie pracował zarobkowo jako szewc.
Jako "episcopus vagans" podejmował się też pracy duszpasterskiej w niezależnych parafiach, które z różnych powodów zerwały jedność ze swoimi macierzystymi Kościołami i potrzebowały biskupa, który święciłby ich kościoły oraz udzielał sakramentów zastrzeżonych dla ordynariusza. Nawiązał współpracę z rodzącym się w tym czasie w Stanach Zjednoczonych ruchem polskokatolickim. W 1892 roku poświęcił wybudowany przez narodowego księdza Dominika Kolasińskiego kościół parafialny Najsłodszego Serca Panny Maryi w Detroit. Później współpracował z narodowym księdzem Franciszkiem Kołaszewskim z Cleveland. Poświęcił polskokatolicki kościół parafialny Niepokalanego Serca Maryi w Cleveland oraz uczynił Franciszka Kołaszewskiego swoim wikariuszem generalnym. Udzielił też święceń kapłańskich kilku duchownym (m.in. w 1894 roku Stefanowi Kamińskiemu, którego w 1898 roku konsekrował na biskupa).
W 1898 roku Vilatte uczynił swoim wikariuszem generalnym jednego z wyświęconych przez siebie księży, François Minguya i wyjechał do Wielkiej Brytanii. Tam przez pewien czas przebywał w niezależnej wspólnocie benedyktyńskiej, Josepha Leycestera Lyne’a. Po opuszczeniu Anglii udał się do Włoch. Prowadził tam rozmowy z biskupami katolickimi w kwestii pojednania. Odwiedził też Francję i wspólnotę starokatolicką w Piacenzy, której przewodził ksiądz Paulo Miraglia-Gulotti. W 1900 roku Joseph Vilatte konsekrował Gulottiego na biskupa Kościoła Starokatolickiego we Włoszech.
W 1901 roku Joseph Vilatte wyjechał do Kanady. Otworzył tam niewielką kaplicę misyjną na Wyspie św. Józefa. W 1903 roku ponownie udał się do Wielkiej Brytanii, gdzie konsekrował na biskupów dwóch byłych duchownych anglikańskich, Henriego Marsh-Edwardsa i Henriego Bernarda Venthama. W 1906 roku powrócił do Francji. Tam nawiązał współpracę ze wspólnotami chrześcijańskimi należącymi do ruchu gallikańskiego. W 1907 roku wyświęcił na księdza jednego z członków tej denominacji, byłego trapistę, Louisa Marie Girauda, czym zraził do siebie katolickiego arcybiskupa Paryża. Niedługo po tym wydarzeniu Vilatte powrócił powtórnie do Stanów Zjednoczonych Ameryki i osiadł w Chicago. Próbował ponownie nawiązać współpracę z parafiami polskokatolickimi. Podróżował po stanach amerykańskich oraz do Meksyku, gdzie kontaktował się z miejscowym kościołem narodowym. Wyświęcił kilku księży i założył niewielką wspólnotę zakonną.
W 1915 roku założył Amerykański Kościół Katolicki i w tym samym roku konsekrował na biskupa Fredericka Lloyda, który w 1920 roku przejął po nim przewodzenie tą niezależną katolicką denominacją. W latach 1921-1924 roku był arcybiskupem-seniorem i egzarchą Amerykańskiego Kościoła Katolickiego. W tym czasie wyświęcił jeszcze przynajmniej kilku księży i biskupów (m.in. w 1924 roku konsekrował na biskupa Afroamerykanina, George’a Alexandera McGuire’a założyciela Afrykańskiego Kościoła Prawosławnego).
Rekoncyliacja.
W 1925 roku Joseph Vilatte zdecydował się na powrót do ojczyzny. Po przybyciu do Francji początkowo szukał dla siebie miejsca w grupie gnostyckiej. Szybko jednak z nią zerwał i 1 czerwca 1925 roku na spotkaniu z nuncjuszem apostolskim w Paryżu pojednał się z Kościołem rzymskokatolickim. Został księdzem rezydentem opactwa cysterskiego Port Colbert. Papież Pius XI proponował mu przyjęcie do grona hierarchów rzymskokatolickich i rekonsekrację "sub conditione" w obrządku łacińskim, aby miał prawo do przywilejów emerytowanego biskupa. Vilatte jednak odmówił.
Joseph Vilatte zmarł na atak serca 8 lipca 1929 roku. Pochowany został na cmentarzu Godard w Wersalu.

</doc>
<doc id="1453014" url="https://pl.wikipedia.org/wiki?curid=1453014" title="Reidar Kvåle">
Reidar Kvåle

Reidar Kvåle (ur. 1974) – norweski strongman.
 w roku 2004.
Mieszka we wsi Nodelandsheia, w gminie Songdalen.
Wymiary:
Rekordy życiowe:

</doc>
<doc id="1453017" url="https://pl.wikipedia.org/wiki?curid=1453017" title="Hermann von Schlagintweit-Sakünlünski">
Hermann von Schlagintweit-Sakünlünski

Hermann von Schlagintweit-Sakünlünski (ur. 13 maja 1826 w Monachium, zm. 19 stycznia 1882 tamże) – niemiecki podróżnik, badacz środkowej Azji.
Urodził się w Monachium jako syn radcy rzeczywistego i lekarza okulisty, Josepha Schlagintweita (1791-1854). Był najstarszym z pięciu braci Schlagintweitów. Studiował w Monachium i Berlinie. W latach 1846-1848 zajmował się badaniem Alp, razem z bratem Adolphem. Bracia opublikowali wyniki swoich badań w "Untersuchungen über die physikalische Geographie der Alpen" (1850), a następnie, z bratem Rudolphem, w "Neue Untersuchungen über die physikalische Geographie und Geologie der Alpen" (1854). W 1851 roku podróżował do Anglii i Szkocji.
W 1854 roku dzięki rekomendacji Alexandra von Humboldta, East India Company zleciła Hermannowi, Adolfowi i Robertowi Schlagintweitom ekspedycję w środkowej Azji, ze szczególnym uwzględnieniem badań nad polem magnetycznym Ziemi. Przez następne trzy lata Schlagintweitowie podróżowali przez płaskowyż Dekan, w Himalaje, Karakorum i Kunlun. Hermann i Robert byli pierwszymi Europejczykami, którzy zdołali przejść Kunlun, za co Hermann otrzymał tytuł "Sakünlünski".
Hermann zwiedził Nepal, a potem powrócił do Europy, gdzie razem z Robertem wydali "Results of a Scientific Mission to India and High Asia" w czterech tomach (1860-1866). Resztę życia spędził w Monachium i zamku Jägersburg nieopodal Forchheim, oddając się pracy naukowej i pisarstwu.

</doc>
<doc id="1453018" url="https://pl.wikipedia.org/wiki?curid=1453018" title="Arrane Ashoonagh dy Vannin">
Arrane Ashoonagh dy Vannin



</doc>
<doc id="1453020" url="https://pl.wikipedia.org/wiki?curid=1453020" title="Z niezwykłym okrucieństwem">
Z niezwykłym okrucieństwem

Z niezwykłym okrucieństwem (ang. "Cruel and Unusual") – film dokumentalny w reżyserii Janet Baus i Dana Hunta z 2006 r. opisujący sytuację transseksualnych więźniów w męskich zakładach penitencjarnych w USA.
Film opowiada o problemach zamkniętego świata, który rzadko przedostaje się na zewnątrz, do publicznej świadomości i o niezwykle ciężkich wykluczeniach społecznych. W więzieniach transseksualnym mężczyznom odmawia się kontynuacji kuracji hormonalnej, która jest u nich kluczowym etapem procesu zmiany płci. Osadzeni są w celach z mężczyznami przeżywają gehennę: są wyszydzani, poniżani i gwałceni. W desperacji często dokonują samookaleczeń. Jedna z rozmówczyń, Linda opowiada, jak w więzieniu, będąc u kresu wytrzymałości, odcięła sobie żyletką penisa na oczach strażnika. Na wolności wegetuje w skrajnych warunkach, w małej chacie bez prądu i wody – dwumetrowy, barczysty transseksualista po wyroku nie ma szansy na żadną pracę.

</doc>
<doc id="1453025" url="https://pl.wikipedia.org/wiki?curid=1453025" title="Cruel and Unusual">
Cruel and Unusual



</doc>
<doc id="1453026" url="https://pl.wikipedia.org/wiki?curid=1453026" title="Droga krajowa B44 (Austria)">
Droga krajowa B44 (Austria)

Droga krajowa B44 (Neulengbacher Straße) – droga krajowa w Austrii położona na zachód od stolicy kraju – Wiednia. Arteria zaczyna się na przedmieściach Purkersdorf. Jedno-jezdniowa trasa biegnie dalej wzdłuż Autostrady Zachodniej do miasta Neulengbach, gdzie krzyżuje się z Tullner Straße.

</doc>
<doc id="1453029" url="https://pl.wikipedia.org/wiki?curid=1453029" title="Marama">
Marama

Marama, miejscowość w stanie Australia Południowa w odległa o 146 km od Adelaide. Nazwa pochodzi od aborygeńskiego słowa oznaczającego "czarną kaczkę". W latach 1919 - 1967 w Maramie działała szkoła.

</doc>
<doc id="1453030" url="https://pl.wikipedia.org/wiki?curid=1453030" title="Bahrain Championship">
Bahrain Championship

Bahrain Championship − snookerowy turniej rankingowy.
Turniej ten inaugurował sezon 2008/2009 i miało tak być przez kilka kolejnych lat, jednakże od następnego sezonu tego turnieju nie było już w kalendarzu snookerowym. W turnieju startowało 32 zawodników w tym 16 najlepszych z main-touru oraz druga 16 wyłoniona w fazie kwalifikacyjnej. Miejscem rozgrywania turnieju jest Bahrain International Exhibition Centre w stolicy Bahrajnu Manamie.

</doc>
<doc id="1453031" url="https://pl.wikipedia.org/wiki?curid=1453031" title="Phyllida Lloyd">
Phyllida Lloyd

Phyllida Lloyd (ur. 17 czerwca 1957 w Nempnett Thrubwell) – brytyjska reżyserka filmowa i teatralna. W teatrze specjalizuje się w repertuarze klasycznym i operowym. Szerokiej publiczności najlepiej znana z ekranizacji musicalu "Mamma Mia!" (2008) oraz biografii Margaret Thatcher "Żelazna Dama" (2011).
Życiorys.
Po ukończeniu studiów na Uniwersytecie w Birmingham, znalazła pracę w dziale telewizyjnych produkcji dramatycznych BBC. W 1985 została reżyserem-stażystą w New Wolsey Theatre w Ipswich. Tak rozpoczęła się jej kariera teatralna.
W 1998 przyjęła propozycję reżyserowania musicalu "Mamma Mia!", opartego na piosenkach szwedzkiej grupy ABBA, podczas jego światowej prapremiery w Londynie. W 2000 zadebiutowała w telewizji, reżyserując ekranową wersję opery "Gloriana" Benjamina Brittena.
W 2006 została profesorem wizytującym na Oxford University w dziedzinie teatru współczesnego. W tym samym roku otrzymała doktorat honoris causa na Uniwersytecie w Bristolu.
W 2008 wyreżyserowała kinową wersję musicalu "Mamma Mia!", która – pomimo nie najlepszych recenzji – stała się kinowym przebojem. W 2011 miała miejsce premiera jej kolejnego obrazu – "Żelazna Dama" była filmem biograficznym poświęconym byłej brytyjskiej premier Margaret Thatcher. W obu filmach główne role zagrała Meryl Streep.
W 2010 odznaczona Komandorią Orderu Imperium Brytyjskiego (CBE).
Życie prywatne.
Dziennik „The Independent” w 2006 sklasyfikował ją na 56. miejscu na liście najbardziej wpływowych gejów i lesbijek w Wielkiej Brytanii.

</doc>
<doc id="1453032" url="https://pl.wikipedia.org/wiki?curid=1453032" title="Królowa Margot (powieść)">
Królowa Margot (powieść)

Królowa Margot ("fr. La Reine Margot") – powieść Aleksandra Dumasa (ojca) z 1845, jedna z najbardziej znanych powieści tego autora. Przedstawia sławną rzeź hugenotów w noc św. Bartłomieja oraz okoliczności wymarcia dynastii Walezjuszów i wstąpienia na tron dynastii Burbonów. Typowa powieść płaszcza i szpady, osnuta na autentycznych wydarzeniach z historii Francji.
Treść.
Rok 1572 - wojny religijne we Francji. Francją włada młody Karol IX Walezjusz. Jego siostra Margot wbrew swej woli zostaje żoną protestanckiego króla Nawarry – Henryka Burbona. Ślub ma na celu pogodzenie katolików i hugenotów – na wesele do stolicy przybywa wielu hugenockich poddanych Henryka. W 6 dni po ślubie zostają podstępnie zaatakowani i wymordowani z rozkazu ambitnej Katarzyny, królowej matki. W los obydwu królestw zostają wplątani dwaj przygodni rycerze: Lerac de La Mole i Annibal de Coconnas - najpierw śmiertelni wrogowie, później nierozłączni przyjaciele.
Trwają wojny religijne pomiędzy katolikami a protestantami. Król Karol IX, młody władca Francji, dąży do pokoju z hugenotami. Ma go uwieńczyć ślub jego siostry - Małgorzaty de Valois (zwanej Margot) z królem Nawarry, Henrykiem Burbonem, jednym z przywódców protestantów. Oboje zainteresowani nie są z tego faktu zadowoleni - zwłaszcza Henryk, którego matka została zabita zatrutymi rękawiczkami przez jego przyszłą teściową, Katarzynę Medycejską. Na ślub przybywają katolicy i protestanci, wszyscy tłoczą się w karczmach Paryża. Henryk Burbon nawiązuje znajomość z młodą Karoliną, żoną barona de Sauve. Tymczasem Margot w swoją noc poślubną spotyka się ze swoim kochankiem i kuzynem zarazem, księciem Henrykiem Gwizjuszem. Przynosi on na jej prośbę kilka listów miłosnych, jakie od niej otrzymał - Margot niszczy jeden z nich, który może jej zaszkodzić. Schadzkę kochankom przerywa Henryk Burbon. Próbuje on prosić Margot o pomoc w zwalczaniu ewentualnych intryg jej matki i braci, które mogłyby zagrozić życiu ich obojga. Margot nie daje mężowi jednoznacznej odpowiedzi. Obiecuje być mu sojusznikiem przeciwko intrygom, ale nie przyjaciółką. Burbon domyśla się, że Margot ma w sypialni ukrytego kochanka - jest zgorszony swobodą obyczajów na Luwrze. Wychodzi, ale Margot nie ma co liczyć na namiętną noc, bowiem Gwizjusz odchodzi wściekły rozmową (którą właśnie usłyszał) i zrywa z nią.
Król Karol IX obdarza coraz większym zaufaniem jednego z przywódców protestantów - admirała Gasparda de Coligny. Czyni go nawet swoim doradcą. Coligny dąży do wojny z katolicką Hiszpanią. Król i królowa matka nie chcą tej wojny. Karol IX udaje więc fałszywą przyjaźń do swego doradcy i każe mu przyjść następnego dnia z dokumentami w sprawie planowej wojny, a następnie wzywa do siebie bandytę Franciszka de Louviersa Maurevela. Mówi mu, że wie o jego zbrodniach, jakimi są: próba zabicia admirała de Coligny, kilkakrotna zmiana stronnictwa politycznego i zabójstwo kapitana de Mouya (hugenota, który wziął Maurevela do swego domu i pokochał jak syna, za co ten odwdzięczył mu się zdradzieckim strzałem w plecy). Karol IX oznajmia, że może kazać go zabić, o co zresztą prosił go już młody pan de Mouy de Saint-Phale, syn zabitego, ale król nie spełni tej prośby, o ile oczywiście Maurevel będzie na jego rozkazy. Następnie władca nakazuje mu, aby zabił Colignego. Nie podaje zabójcy nazwiska ofiary, mówi jednak, że jej znakiem rozpoznawczym ma być niesiona pod pachą teczka z czerwonej skóry.
W przydrożnej oberży pana La Huriere (fanatyka katolickiego) spotykają się i zawierają znajomość hrabia Józef Bonifacy de Lerac de La Mole (hugenot) i hrabia Marc-Annibal de Coconnas (katolik). La Mole chce się spotkać z Burbonem i de Colignym. Od oberżysty dowiaduje się, że niedawno miał miejsce zamach na życie admirała, jednak mordercza kula nie zabiła go, lecz tylko strzaskała mu ramię. La Mole i Coconnas wybierają się do Luwru; pierwszy chce widzieć się z Henrykiem Burbonem, drugi z Henrykiem Gwizjuszem. Coconnas jako katolik łatwo wchodzi do pałacu, ale La Mole już nie - pomaga mu w tym dopiero hugenot, pan de Mouy. La Mole idąc do króla Nawarry przypadkiem spotyka Margot, która robi na nim piorunujące wrażenie. La Mole i Coconnas czekają na audiencje, ale obaj zostają odprawieni. Coconnas ma zjawić się w nocy na terenie Luwru i przekazać hasło: Gwizjusz, po czym czekać na nowe rozkazy. W pałacu książę Gwizjusz i skarży się Katarzynie Medycejskiej na króla. Oboje rozmawiają z władcą Francji i naciskają na niego tak, że Karol IX zostawia im wolną rękę w sprawie hugenockiej. Katarzyna skwapliwie to wykorzystuje.
La Mole i Coconnas siedzą w oberży, racząc się kolacją i grą w karty. La Mole wygrywa, gospodarz La Huriere ostrzy zęby na hugenockiego hrabiego. Gdy La Mole idzie spać w oberży zjawiają się katolicy na czele z Mauverelem. Zabierają oni ze sobą Coconnasa i przyprowadzają do księcia Gwizjusza, który zdradza im plan króla i królowej matki - zabicie wszystkich protestantów w mieście. Najpierw idą po La Mole'a. Ten w obronie własnej przypadkiem rani z pistoletu Coconnasa, który dotąd nie chciał go zabić, ale teraz postanawia pomścić tę zniewagę krwią. Rozpoczyna się rzeź hugenotów w noc św. Bartłomieja (24 sierpnia 1572 r), zaczynają ginąć ludzie, w tym kurujący się z ran po niedawnym zamachu admirał de Coligny. Coconnas widzi jednak La Mole'a na ulicy i rzuca się za nim w pościg. Ścigany młody hugenocki hrabia umyka do Luwru i chroni się w apartamentach Margot, która nie pozwala go dobić. Coconnas w szale próbuje zabić równie królową Nawarry, jednak w obronie kobiety występuje jej brat, Franciszek Herkules, książę d‘Alencon. Coconnas nie mogąc zgładzić swego wroga idzie się wyżyć na ulice i zabijać protestantów. Mauverel chce zamordować pana de Mouy, ale ten uprzedzony przez kochankę (która ginie broniąc go) unika śmierci. Coconnas chce zabić wierzyciela swego ojca, hugenota Mercantona, który chwilę wcześniej uśmierca podłego La Huriera. Dochodzi do pojedynku pomiędzy Coconnasem i synem Mercantona - młody hugenot ginie, zaś katolik otrzymuje ciężką raną z rąk matki swej ofiary. Cała rodzina Mercantonów zostaje wymordowana. Coconnasa leczy przyjaciółka Margot - księżna Henrieta Nevers; Margot zaś opatruje rany La Mole’a i zakochuje się w nim, z wzajemnością. Tymczasem rzeź hugenotów trwa, ginie kilka tysięcy ludzi.
Henryk Burbon uchodzi śmierci i zostaje postawiony przed obliczem króla Francji, który chce go namówić do przejścia na katolicyzm. Gdy ten odmawia niezrównoważony Karol IX bierze muszkiet i strzela do hugenotów na ulicy. Uspokoiwszy się ponawia propozycję. Jego szwagier dalej jednak się upiera przy swoim - woli umrzeć niż się nawrócić. Katarzyna proponuje wówczas, by zabić Henryka. Ostatecznie Margot ratuje męża - po długich poszukiwaniach odnajduje go w zbrojowni i nie pozwola bratu dokonać na nim mordu przypominając, że Burbon należy do ich rodziny. D’Alencon opowiada Margot o swoich poglądach politycznych, które mówią, by trzymać stronnictwo tylko strony zwycięskiej i wyciągać z tego jak największe korzyści dla siebie. Margot jest oburzona zachowaniem brata, który dotychczas był życzliwy Henrykowi, teraz zaś jest życzliwy Gwizjuszowi. Do tego nie ukrywa, że czuje obrzydzenie do kazirodczej miłości, jaką d’Alencon ją darzy.
La Mole powoli wraca do zdrowia, nadal jednak jest jeszcze bardzo słaby. Chce uciec z pałacu i nie narażać życia Margot, królowa Nawarry nie pozwala mu jednak na to. Margot odwiedza Henryk Burbon, który rozważa przejście na katolicyzm w celu ratowania swego życia. Margot przedstawia mu La Mole’a jako wiernego sługę ich sprawy. Chwilę później do Margot przychodzi Katarzyna i próbuje ją nakłonić do rozwodu z Nawarczykiem (co pozwoliło by jej zabić Burbona bez żadnych skrupułów, gdyż ten nie byłby już ich krewnym). Jej córka nie tylko odrzuca tę propozycję, ale też ukazuje matce Henryka leżącego w jej łóżku - był to podstęp małżonków użyty wobec królowej matki sugerujący, że ich związek został skonsumowany, a co za tym idzie nie można go unieważnić. Katarzyna jest wściekła.
Henryk przechodzi na katolicyzm, ale wraz z Margot zostaje skazany na areszt domowy. La Mole'a przeniesiono do komnat księcia d’Alencon, który czyni z niego swego dworzanina, choć domyśla się uczuć, jakimi darzy on jego siostrę. Katarzyna Medycejska wraz z Karolem IX, Margot, Henrykiem, księciem Gwizjuszem i księciem d’Alencon wyjeżdżają na miasto by zobaczyć zawieszone na haku zwłoki admirała de Coligny. Margot spotyka Henrietę i obie rozmawiają o La Molu i Coconnasie. Traf chciał, że ich kochankowie (choć nadal jeszcze słabi) biorą udział w objeździe miasta i natykają się na siebie. Obaj wyrywają szpady i toczą ze sobą pojedynek, co kończy się poważnymi ranami. Margot i Henrieta każą się nimi zająć. Opatruje ich słynny lekarz, Ambroży Par, ale zasługę wyleczenia obu panów w rzeczywistości ma Caboche - kat Paryża. La Mole wraca do zdrowia szybciej i pomaga w leczeniu Coconnasa. Kiedy dwaj panowie dochodzą do zdrowia godzą się i zostają przyjaciółmi. Wspólnie idą do oberży La Huriere'a, który jednak nie zginął podczas nocy św. Bartłomieja, ale przeżył i zmienił się nie do poznania - przestał być fanatykiem. Ugaszcza on obu panów, którzy następnie odwiedzają kata Cabocha, rozmawiają z nim i dziękują za ocalenie życia. Coconnas na znak wdzięczności podaje mężczyźnie dłoń, choć ludzie zazwyczaj gardzili katami. Następnie obaj składają wizytę panu Rene - perfumiarzowi, trucicielowi i wróżbicie królowej Katarzyny Medycejskiej. Rene wróży obu hrabiom miłość pięknych kobiet, dla La Mole'a tworzy również lalkę mającą imitować Margot, po czym dźga ją lekko szpilkami, co miało zapewnić mu miłość młodej królowej Nawarry. Do Rene przybywa Margot i Henrieta, dwaj szlachcice mają więc schadzkę. Przerywa ją pojawienie się Katarzyny Medycejskiej, która przychodzi po wróżby. Zakochani uciekają, zaś Rene wróży królowej matce, ale przepowiednia nie jest pomyślna dla Katarzyny - jej trzej żyjący synowie umrą bezpotomnie, zaś po nich Francją będzie rządził Henryk Burbon. Kobieta nie chce do tego dopuścić. Ogląda książki u Rene, po czym kradnie mu zatrutą opiatę na usta i zanosi ją młodej Karolinie de Sauve, którą podesłała zięciowi jako kochankę. Rene jednak domyśla się, kto ukradł mu opiatę i dlaczego. Odwiedza on Henryka, przypomina mu o tym, że kiedyś będzie królem Francji i każe się pilnować. Widząc, że Karolina chce posmarować sobie usta opiatą i pocałować kochanka, zabiera opiatę mówiąc, że musi ją jeszcze zbadać.
La Mole i Coconnas wchodzą na służbę do księcia d’Alecon. W Luwrze zjawia się pan de Mouy w przebraniu. Udaje mu się rozmówić z Henrykiem. Podczas rozmowy próbuje namówić go do ucieczki, którą chce zorganizować. Burbon odmawia, gdyż wie, iż podsłuchuje go książę d’Alencon, który natychmiast wzywa do siebie pana de Mouy i obiecuje mu pomoc w walce o hugenocką sprawę, jeśli zostanie potem mianowany królem Nawarry. Każe mu spotkać się z pozostałymi spiskowcami i przynieść sobie ich odpowiedź na propozycję, którą właśnie mu złożył. Ponieważ de Mouy jest poszukiwany, d’Alencon każe mu przebrać się w strój La Mole’a. Tymczasem La Mole i Coconnas padają ofiarą głupiego żartu - obaj zostają wprowadzeni wieczorem do pokoju przez piękne damy, które zawiązują im oczy, po czym rozdzielają, prowadzą każdego do osobnego pokoju, przetrzymują ich tam godzinę, a następnie wyprowadzają z zawiązanymi oczami. La Mole szukając Coconnasa przypadkiem spotyka Margot w lektyce. Opowiada jej o tym wydarzeniu, a także o tym, iż widział w swym pokoju księcia d’Alencon i pana de Mouy. Coconnas widzi de Mouya w stroju La Mole’a, bierze go za swego przyjaciela, dziwi się więc, że ten przed nim ucieka. Szybko spotyka prawdziwego La Mole’a, który wyjaśnia, że to nie był on. Obaj przyjaciele postanawiają tę sprawę wyjaśnić. Margot wzywa do siebie pana de Mouy, którego wzięła za La Mole’a, później, spostrzegając swoją pomyłkę, wypytuje o jego konszachty z jej bratem Franciszkiem. Gdy przychodzi Henryk Margot umożliwia mu spotkanie z de Mouyem. Burbon podaje prawdziwe powody swojej wcześniej odmowy, król i królowa Nawarry ostrzegają pana de Mouy, by nie dał się nabrać na fałszywą przyjaźń księcia d’Alencon. Radzą mu też, żeby pomagał Franciszkowi, ale tak naprawdę służył tylko Henrykowi Burbonowi. La Mole i Coconnas widzą tę rozmowę i czują, że wpakowali się w aferę polityczną. La Mole rozmawia z Margot i oboje wyznają sobie miłość po wieczne czasy.
Katarzyna nie ma zamiaru odstąpić od intryg przeciwko swemu zięciowi. Widzi, że Karolina poważnie zachorowała, a i Henryk czuje się coraz gorzej. Podejrzewa, że zatruta opiata zadziałała. Spotyka jednak później Burbona, który przynosi jej w prezencie małpkę - król Nawarry ma się wtedy całkiem dobrze. Katarzyna odwiedza Karolinę podczas jej snu i widzi, że dziewczyna jest zdrowa. Sprawdza wówczas na małpce opiatę - nie jest ona zatruta. Rozumie już, że została oszukana. Pisze zatem list do Maurevel. Tymczasem zbliża się polowanie. Podczas jego trwania Margot rozmawia z Henrietą na temat swych kochanków, a także polityki - okazało się, że z Rzymu przybył już w list w sprawie wybrania przez Polaków księcia Henryka Andegaweńskiego (jej brata) na króla Polski. Z listu wynika, że papież wyraża na ten wybór zgodę.
Karol IX chce zabrać szwagra na polowanie na dzika. Matka naciska na niego i zmusza króla Francji, by podpisał nakaz aresztowania Burbona. Potem wzywa do siebie Maurevela, któremu nakazuje aresztowanie Henryka Burbona zaznaczając, że ma go zabić, gdyby ten stawił mu opór. Sprawa jednak idzie nie po myśli kobiety. Na polowaniu dochodzi do wypadku: rozjuszony dzik rzuca się na Karola IX. Książę d’Alencon chce ustrzelić zwierza z pistoletu, ale trafia tylko konia władcy. Ostatecznie to Henryk Burbon ratuje króla zabijając nożem dzika, za co zdobywa królewską wdzięczność. Myśliwi wracają do Luwru. Karol IX przypomina sobie wówczas o nakazie aresztowania, jaki podpisał na żądanie swej matki i postanawia ratować szwagra. Tymczasem Margot i Henrieta jedzą kolację w towarzystwie La Mole’a i Coconnasa. Przerywa im pojawienie się króla. Na szczęście La Mole szybko gasi świecę i ucieka, zaś na jego miejsce zjawia się Henryk. Karol IX bierze go na wycieczkę, dzięki czemu unika on aresztowania przez Maurevela. Margot i Henrieta idą do domu Margot w Paryżu. La Mole i Coconnas pomagają w rozebraniu się księciu d’Alencon, po czym dołączają do swych kochanek. Jednocześnie Karol i Henryk biorą udział w nocnej włóczędze po Paryżu i spotykają wracającego od swej kochanki, księżnej Kondeuszowej, księcia Andegaweńskiego i towarzyszącego mu księcia Gwizjusza. Obaj mówią Henrykowi i Karolowi, że widzieli lektykę z Margot, która zmierzała w stronę pobliskiego domu. Cała czwórka więc dobija się do drzwi domu, gdzie La Mole spotykał się z Margot, a Coconnas z Henrietą. Atakowani bronią się przed napastnikami. La Mole ma pecha i trafia króla dzbankiem w głowę, co ten bardzo dobrze zapamiętał. La Mole i Margot wycofują się. Oblężeni odstępują od domu. Potem szwagrowie odwiedzają dom, gdzie jest ukryta Maria Touchet, ukochana Karola IX i jego nieślubny syn. To największa tajemnica króla Francji.
Tymczasem w pokoju Henryka czeka na niego pan de Mouy. Podczas polowania Burbon wysłał wiernego sługę Othona z listem do niego, w którym prosił przyjaciela o przybycie do Luwru i zaczekanie w jego komnatach. De Mouy czeka na króla Nawarry, ale w końcu zmęczony usypia. W pokoju zjawia się morderca Maurevel z dwoma strażnikami, by aresztować Burbona lub zabić go. De Mouy rozpoznaje mordercę ojca i łapie za szpadę. Zabija strażników i rani Maurevela w gardło, po czym ucieka. Podejrzenie o dokonanie tego czynu spada na La Mole'a, gdyż de Mouy miał jego płaszcz. Henryk naradza się z Franciszkiem d’Alencon na temat, kto był w jego pokoju, potem robi to samo z Margot. Burbon wie, że to nie La Mole bił się ze strażnikami, ale de Mouy. Wie jednak również i to, że nie może tego wyznać, gdyż gdyby złapanie Mouya mogłoby mieć poważne konsekwencje dla nich obojga. Margot zgadza się z nim. Karol IX przesłuchuje Henryka i Franciszka, obaj stwierdzają, że w pokoju musiał być pan La Mole. Nawarczyk broni La Mole’a stwierdzeniem, iż młodzieniec bronił swego życia i nie jego dotyczył nakaz aresztowania. Margot mówi matce, że La Mole nie mógł się dopuścić ataku na jej strażników, bo był z nią. Katarzyna obiecuje córce dyskrecję, po czym rozmawia o tym z Karolem oraz Franciszkiem. Król postanawia pomścić rzekomą zniewagę swego szwagra i każe mu brać udział w polowaniu na kochanka jego żony. La Mole spotyka się z Margot w jej apartamentach. Henryk rzuca im kamień w okno - do kamienia przywiązany jest list z ostrzeżeniem, a także drabinka sznurowa. Hrabia ucieka więc z pałacu, a zamach na niego nie powodzi się.
Maurevel nadal jest chory i nie umie wskazać osoby, która go zraniła. Coconnas szaleje bez La Mole’a, wdaje się po kolei w trzy pojedynki zwycięskie dla niego, o czym opowiada Henretcie. U Henriety zjawia się La Mole sprowadzony przez Margot. Coconnas cieszy się z jego powrotu, ale jest też wściekły z powodu tego, co chciał zrobić jego przyjacielowi król i książę d’Alencon, więc listownie wypowiada księciu służbę.
Do Paryża przybywają posłowie polscy z propozycją, by syn Katarzyny, książę Henryk Andegaweński został królem Polski. Katarzyna zwleka z przyjęciem posłańców, Karol IX zaś obawia się konkurencji ze strony brata i każe przyjąć posłów jak najszybciej. Kiedy matka karci go za to, że uratował przed aresztowaniem i śmiercią Burbona, Karol wyzywa ją, po czym wychodzi i mdleje pod wpływem choroby, na którą od dawna cierpi. Król jest słaby, ale troskliwa opieka jego wiernej niani pomaga mu powoli wrócić do zdrowia. La Mole odwiedza potajemnie Margot. W pobliżu kręci się również de Mouy, który planuje zorganizować ucieczkę dla Henryka i Franciszka, który też deklarował pomoc hugenotom w zamian za tron Nawarry. Katarzyna i książę Andegaweński wysłuchują wróżb Rene - zapowiadają one rychłą śmierć Karola IX i przybycie na tron nowej dynastii - Burbonów. Posłowie polscy zostają zaproszeni do pałacu. Karol IX wyraża zgodę na panowanie w Polsce jego brata. Wśród posłów jest przebrany za starca de Mouy, chce on rozmawiać z Henrykiem i Margot. Dostrzeżony jednak przez księcia d’Alencon jest zmuszony uciekać. Książę Andegaweński wyjeżdża do Polski i panuje tam jako Henryk Walezy. Matka czule żegna syna. Król jest zadowolony, zaś królowa-matka coraz bardzie nienawidzi swego zięcia.
La Mole i Coconnas bezczelnie rozsiadają się w karczmie pana La Huriere, pomimo tego, iż La Mole jest poszukiwany. Maurevel wraca do zdrowia i mówi, że winą za zabicie dwóch strażników w pokoju Nawarczyka ponosi de Mouy. Widzi potem swego wroga i chce go zastrzelić, ale ma on na sobie zbroje, więc zbój rezygnuje z tego. Podsłuchuje za to rozmowę de Mouya na temat spotkanie z królem Nawarry w oberży. Powiadamia o tym Katarzynę. Katarzyna łapie młodego Othona, który niesie list do jej zięcia. Gdy chłopak nie daje się przekupić udaje sympatię do niego i zabija go za pomocą zapadni w podłodze, po czym odczytuje list. Dowiaduje się dzięki temu, gdzie i o której ma mieć miejsce spotkanie. Henryk idzie spotkać się z panem de Mouy. Mówi mu, że d’Alencon nie pojedzie z nimi, przez co plan ich ucieczki nie powiedzie się. De Mouy knuje nowy plan, przerywa mu przybycie żołnierzy z Luwru. La Mole i Coconnas pomagają królowi Nawarry w ucieczce. De Mouy zostaje złapany, ale podczas przesłuchania kłamie, że był sam w oberży, więc zostaje puszczony wolno.
Karol IX wie o tym, że d’Alencon brata się z hugenotami, proponuje mu dobrowolne wygnanie i objęcie tronu w Nawarze, z którego to tronu Henryk zrezygnował. Katarzyna i Franciszek naradzają się w sprawie ostatnich wydarzeń. Królowa matka postanawia działać i pozbyć się zięcia raz na zawsze. Karol IX chce, by jego szwagier nauczył się polowania z sokołami, Henryk prosi Franciszka, by pożyczył mu książkę na ten temat. Katarzyna znajduje takowe dzieło u Rene, bierze więc je i zatruwa arszenikiem - kartki książki posklejała w taki sposób, że żeby ją odczytać należało poślinić palec, co powodowało przeniesie trucizny do ust. D’Alencon zanosi dzieło do pokoju szwagra, przez przypadek jednak znajduje je Karol IX i zatruwa się podczas jego czytania. Młody książę ze strachu nie mówi bratu, że jest otruty. Trucizna powoli zabija króla Francji - ma on ciągłe bóle brzucha, poci się coraz mocniej, jest słabszy, po czym nagle wszystko mija, aby za jakiś czas znowu wrócić.
D’Alencon opowiada matce i bratu o tym, iż Henryk planuje ucieczkę z Francji. Karol nie wierzy w te słowa, ale postanawia je sprawdzić. Wie, że Henryk ma wraz z Margot uciec podczas polowania, mają na nich czekać La Mole i Coconnas, którzy zabiorą ich do pawilonu Franciszka I, gdzie będzie czekał doborowy oddział hugenotów na czele z panem de Mouy. Rozpoczyna się polowanie. Niestety, plan nie powodzi się, La Mole i Coconnas zostają złapani i uwięzieni jako spiskowcy w Luwrze. Tłumaczą się, że przybyli tu na odpoczynek i nic nie wiedzą o hugenotach, których złapano w pawilonie. Król im nie wierzy, oskarża Henryka o zdradę. Do tego trucizna coraz bardziej go zabija. Wierny pies króla, Akteon, gryzie kartkę z zatrutej książki i zdycha w męczarniach. Król znajduje ciało wiernego zwierzęcia i powoli domyśla się, co mu jest. Wzywa Rene, który poznaje, że pies umarł od arszeniku. Wyjaśnia również, skąd wzięła się zatruta książka. Mówi, że jedyne antidotum na arsenik to białko jajek ubite z mlekiem, ale należy je zażyć zaraz po spożyciu trucizny. Król rozumie, że jego życie dobiega końca. Każe Rene, żeby napisał on w zatrutej książce, iż podarował ją Katarzynie Medycejskiej. Truciciel robi to, choć boi się konsekwencji tego czynu.
Henryk zostaje zamknięty w twierdzy Viccennes, tam gdzie zostali również zamknięci La Mole i Coconnas. Obaj panowie oczekują na dalszy bieg wypadków. Strażnicy dokonują rewizji ich rzeczy osobistych. La Mole oddaje medalion, jaki otrzymał od Margot, ale niszczy mały portrecik swej ukochanej, jaki się w nim znajdował. Margot i Henrieta szykują plan uratowania swoich kochanków. Tymczasem Katarzyna, nie domyślając się prawdziwych przyczyn agonii syna, szuka winnych tego zdarzenia. Jej wybór pada panów La Mole’a i Coconnasa. Pamięta bowiem, jak Rene opowiadał jej o czarach z lalką, która miała wzbudzić miłość u Margot i próbuje przekonać syna, iż ta lalka miała doprowadzić go do śmierci, o czym ona sama jest święcie przekonana. Karol IX udaje, iż wierzy, że tak jest. Margot bezskutecznie błaga brata, by ten ułaskawił jej ukochanego. Król przyznaje się jej, że wie, iż ich matka myli się w swoich podejrzeniach, ale wszyscy muszą głośno mówić, że jest inaczej, aby uniknąć skandalu. Dwaj oskarżeni szlachcice zostaną więc poświęceni dla dobrego imienia Walezjuszów.
La Mole i Coconnas idą pod sąd. Postawiono im zarzut próby zabicia króla - najpierw poprzez zrzucenie mu dzbanka na głowę, a teraz poprzez zniszczenie jego organizmu czarami. Dowodem winy jest lalka, którą zrobił dla La Mole'a Rene. On sam zaś (zastraszony zresztą) zjawia się na procesie jako świadek i kłamie, że ta lalka symbolizowała nie Margot, lecz króla i nie miała wzbudzić miłości, ale spowodować zgon. La Mole i Coconnas zostają skazani na śmierć poprzez ścięcie. Najpierw jednak zostają poddani torturom. Ma ich dokonać kat Caboche - ten sam, który wcześniej ich leczył. Ponieważ Coconnas podał mu kiedyś dłoń, więc kat udaje tylko, że miażdży mu nogi. Potem zostawiono więźniów samych w kaplicy, aby mogli się pomodlić. Strażnik został przekupiony i miał im umożliwić ucieczkę. W kaplicy zjawiają się Margot i Henrieta. Chcą ratować swoich kochanków i uciec z nimi, niestety La Mole ma zmiażdżone stopy - kat Caboche nie miał wobec niego takich skrupułów jak wobec jego przyjaciela. Coconnas ma szansę uciec, ale nie korzysta z niej i honorowo zostaje z przyjacielem do końca. La Mole i Coconnas zostają ścięci przez pana Capoche. Kat odwiedza Margot i prowadzi ją wraz z Henrietą do swego domu, gdzie leżą ciała obojga hrabiów. Margot i Henrieta zabierają ich głowy i proszą kata, by dał na msze za spokój ich duszy.
Katarzyna, która prowadziła cały proces, liczyła na to, że po zabiciu rzekomych zamachowców choroba jej syna ustąpi. Bardzo się jednak pomyliła. Karol IX choruje coraz mocniej i poci się krwią. Czuwa przy nim jego wierna niania, do której ma zaufanie. Król każe wezwać do siebie Henryka, aby mu przekazać swą ostatnią wolę. Nie chce jednak, by jego matka była przy tym obecna. Gdy ta reaguje oburzeniem, Karol pokazuje kobiecie zatrutą książkę. Katarzyna jest przerażona, że intryga zorganizowana przez nią uderzyła w jej syna. Za jego poleceniem pali książkę, zmazawszy tym samym dowód swej winy. Do pokoju wchodzi Henryk Burbon. Karol IX wręcza mu dokument, w którym mianuje go swoim następcą, a dokładniej mówiąc czyni go regentem na wypadek swojej śmierci (ale to oficjalnie, gdyż nieoficjalnie Burbon ma być nowym władcą Francji). Henryk wie, że taki dokument to dla niego wyrok śmierci, ale ostatecznie przyjmuje pismo. Katarzyna, która podsłuchiwała całą rozmowę, oponuje przeciwko takiej ostatniej woli. Król dostaje szału, każe aresztować ją i księcia d’Alencon, ale chwilę później umiera. Burbon ostrzeżony przez Rene postanawia uciec z Paryża do Nawarry. Henryk Walezy, powiadomiony przez matkę o ciężkim stanie swego brata, ucieka z Polski i wraca do Francji, gdzie zostaje koronowany jako król Henryk III i wraz z matką postawia zaprowadzić porządek w kraju. Henryk Burbon podstępem opuszcza Paryż z pomocą pana de Mouy. Wkrótce do męża dołącza również Margot.
Mija rok od opisanych wydarzeń. Katarzyna cieszy się, iż przepowiednia dotycząca jej zięcia nie sprawdziła się. Tymczasem przychodzi do niej Maurevel i mówi, że Henryk Burbon wraz z wiernymi ludźmi, w tym panem de Mouy, przybył do miasta po swoją ukochaną Karolinę de Sauve. Katarzyna każe więc napisać list w tej sprawie do pana de Sauve, zaś Maurevelowi dopaść i zabić Burbona. Henryk spotyka się z Karoliną, chce ją zabrać do siebie do Nawarry, ale przerywa im pojawienie się ludzi królowej Katarzyny. De Mouy zabija Maurevela, ale przed ucieczką wraca po swoją szpadę, jaką zostawił w jego ciele. Wówczas umierający Maurevel zabija go strzałem z pistoletu. Henryk Burbon biegnie po Karolinę, spóźnia się jednak, gdyż zazdrosny mąż zabił ją nożem, kobieta umiera więc na rękach ukochanego. Burbon rozpacza po stracie ukochanej i przyjaciela. Spotyka jednak Rene, który namawia go do ucieczki mówiąc, że Burbon jeszcze zostanie królem Francji, ale musi cierpliwie na to czekać. Henryk więc ucieka z Paryża.
Adaptacje.
Powieść doczekała się 6 ekranizacji filmowych i telewizyjnych, francuskich i rosyjskich o tytule Królowa Margot. Była także przedmiotem adaptacji teatralnych.

</doc>
<doc id="1453033" url="https://pl.wikipedia.org/wiki?curid=1453033" title="Hyloxalus breviquartus">
Hyloxalus breviquartus

Hyloxalus breviquartus — gatunek południowoamerykańskiego płaza zaliczanego do rodziny drzewołazowatych.
Występowanie.
Stworzenie to spotkać można w Kolumbii i Ekwadorze.
Zamieszkuje ono lasy i rzeki klimatu zwrotnikowego i podzwrotnikowego położone zarówno na nizinach, jak i na terenach wyżej położonych. Niestety degradacja środowiska, w którym żyje, przyczynia się do zagrożenia wymarciem tego gatunku.

</doc>
<doc id="1453034" url="https://pl.wikipedia.org/wiki?curid=1453034" title="Aleksandras Balčiauskas">
Aleksandras Balčiauskas

Aleksandras Balčiauskas (ur. 5 października 1907 w Pompianach, zm. 24 stycznia 1952 w Birżach) – litewski duchowny kalwiński, kapelan ewangelicko-reformowany przy armii litewskiej (1940).
W 1927 roku ukończył gimnazjum w Poniewieżu, później studiował teologię protestancką na Uniwersytecie Witolda Wielkiego (1927-1931). W 1931 roku został ordynowany na diakona, rok później na duchownego kalwińskiego.
W 1931 roku założył w Birżach stowarzyszenie młodzieży ewangelickiej „Radvila” i do 1940 roku stał na jego czele. Pracował jako duchowny w Birżach, Szwabiszkach i Kownie. W 1940 roku został na krótko kalwińskim kapelanem przy wojsku litewskim.
Współpracował przy wydawaniu czasopisma religijnego „Giesmyno”. Do 1952 roku pełnił godność zwierzchnika kalwińskiej parafii birżańskiej.

</doc>
<doc id="1453036" url="https://pl.wikipedia.org/wiki?curid=1453036" title="Willie Gallacher">
Willie Gallacher

William Gallacher (ur. 25 grudnia 1881 w Paisley, zm. 12 sierpnia 1965 tamże), szkocki działacz związków zawodowych i komunista, współzałożyciel Komunistycznej Partii Wielkiej Brytanii, deputowany do Izby Gmin.
Jego ojciec był Irlandczykiem, matka pochodziła ze szkockiego Highlandu. W wieku 7 lat stracił ojca. Pracować zaczął w wieku 10 lat, początkowo w sklepie warzywnym. W 1912 r. rozpoczął pracę w Albion Motor Works w Glasgow. Został członkiem Niezależnej Partii Pracy oraz Federacji Socjaldemokratycznej.
Był przeciwnikiem udziału Wielkiej Brytanii w I wojnie światowej. Jako prezes Clyde Workers' Committee, organizował kampanię przeciwko "Munitions Act", który zabraniał robotnikom opuszczania miejsca pracy. W 1916 r. został aresztowany na 6 miesięcy, kiedy wydawana przez niego i Johna Muira gazeta "The Worker" opublikowała antywojenny artykuł.
Po wojnie Gallacher działał na rzecz poprawy warunków pracy robotników. Zgłosił projekt 30 godzin pracy tygodniowo. W 1919 r. organizował strajki i demonstracje mające okazać poparcie dla tego postulatu. Jedną z takich demonstracji rozpędziło 31 stycznia na George Square wojsko przy użyciu wozów pancernych. Gallacher trafił do więzienia na 5 miesięcy.
W 1920 r. Gallacher został członkiem założycielem Komunistycznej Partii Wielkiej Brytanii. Kilkakrotnie bez powodzenia startował w wyborach parlamentarnych - w 1922 i 1923 r. w okręgu Dundee, w 1929 i 1931 r. w okręgu West Fife oraz w 1930 r. w okręgu Shipley. Dopiero w 1935 r. uzyskał mandat parlamentarny z okręgu West Fife. W 1936 r., razem z politykami Partii Pracy Staffordem Crippsem i Aneurinem Bevanem, rozpoczął kampanię na rzecz wsparcia Republiki Hiszpańskiej w zaczynającej się wojnie domowej.
Usprawiedliwiał agresję ZSRR na Polskę, co doprowadziło w Izbie Gmin do sporu z Johnem McGovern, posłem z Independent Labour Party.
Gallacher utracił miejsce w parlamencie w 1950 r. Był krytykiem zimnej wojny i Paktu Północnoatlantyckiego. W latach 1956-1963 był prezesem Komunistycznej Partii Wielkiej Brytanii. Zmarł w 1965 r.

</doc>
<doc id="1453037" url="https://pl.wikipedia.org/wiki?curid=1453037" title="Droga krajowa B42 (Austria)">
Droga krajowa B42 (Austria)

Droga krajowa B42 (Haager Straße) – droga krajowa w Austrii położona na południe od Dunaju ok. 40 km na południowy wschód od Linzu. Arteria jest jedno-jezdniowa i prowadzi przez Haag do Steyr, gdzie krzyżuje się z Voralpen Straße.

</doc>
<doc id="1453038" url="https://pl.wikipedia.org/wiki?curid=1453038" title="Gallacher">
Gallacher



</doc>
<doc id="1453040" url="https://pl.wikipedia.org/wiki?curid=1453040" title="Nagrody Mediów Publicznych">
Nagrody Mediów Publicznych



</doc>
<doc id="1453044" url="https://pl.wikipedia.org/wiki?curid=1453044" title="COGITO">
COGITO



</doc>
<doc id="1453052" url="https://pl.wikipedia.org/wiki?curid=1453052" title="Nagroda Mediów Publicznych">
Nagroda Mediów Publicznych

Nagroda Mediów Publicznych – nagrody, w zamiarze mające być przyznawane corocznie od 2008 przez Telewizję Polską S.A. i Polskie Radio SA w dziedzinie:
Nagrody Mediów Publicznych to kolejna inicjatywa podjęta w ramach misji Telewizji Polskiej i Polskiego Radia na polu kultury. Szczególną rolę w pracach nad jej kształtem odegrały Stowarzyszenie Pisarzy Polskich, Polski PEN Club i Związek Kompozytorów Polskich, we współpracy z którymi Nagrody zostały powołane, i których członkowie zasiadają w jury.
Nagrody:
Zawieszenie przyznawania nagród.
W 2009 z uwagi na trudną sytuację finansową mediów publicznych jury Nagród Mediów Publicznych Opus i Cogito podjęły decyzję o nierozstrzygnięciu obu konkursów.
Reaktywacja przyznawania nagród.
W 2019 z inicjatywy Krzysztofa Czabańskiego przywrócono ideę przyznawania nagród w kategoriach: obraz, muzyka i słowo.
Laureaci 2021.
W 2021 wprowadzono nową kategorię główną „Idea”, której nagroda przyznawana jest przez rozgłośnie regionalne Polskiego Radia.

</doc>
<doc id="1453053" url="https://pl.wikipedia.org/wiki?curid=1453053" title="Parafia św. Barbary w Bieruniu">
Parafia św. Barbary w Bieruniu

Parafia św. Barbary – rzymskokatolicka parafia znajdująca się w Bieruniu, w dzielnicy Bieruń Nowy. Parafia należy do dekanatu Bieruń w archidiecezji katowickiej. Została erygowana 13 stycznia 1985 r. Kościół parafialny poświęcił abp Damian Zimoń w 1998 r.

</doc>
<doc id="1453054" url="https://pl.wikipedia.org/wiki?curid=1453054" title="Wskaźnik Sharpe’a">
Wskaźnik Sharpe’a

Wskaźnik Sharpe’a (współczynnik Sharpe’a, indeks Sharpe’a, ) – wskaźnik pozwalający ocenić wysokość „premii” uzyskiwanej z danego portfela inwestycyjnego przez inwestora w stosunku do poniesionego ryzyka; im wyższy jest ten czynnik, tym korzystniejsze dla inwestora otwarcie pozycji przy tym samym ryzyku.
Definicja.
Współczynnik obliczany jest według wzoru:
gdzie:
Zastosowanie.
Zastosowanie wskaźnika umożliwia porównanie portfeli inwestycyjnych o różnych stopach zwrotu oraz o różnych poziomach ryzyka. Wskaźnik ten normalizuje uzyskane wyniki.
Wartość współczynnika.
Portfele o wyższej wartości współczynnika Sharpe’a – uzyskują większe stopy zwrotu przy takim samym poziomie ryzyka.
Ujemna wartość wskaźnika oznacza iż portfel osiągnął stopę zwrotu niższą niż stopa wolna od ryzyka.

</doc>
<doc id="1453059" url="https://pl.wikipedia.org/wiki?curid=1453059" title="Anomaloglossus breweri">
Anomaloglossus breweri

Anomaloglossus breweri — gatunek płaza odkryty w 2006, należący do rzędu bezogonowych i do rodziny Aromobatidae. Jego epitet gatunkowy odnosi się do Charlesa Brewer-Caríasa. Odkryto go podczas eksploracji niedostępnej dżungli w odległym regionie Aprada tepui w południowej Wenezueli.
Naukowcy odróżniają ten gatunek od jego bliskich krewnych po charakterystycznym wzorze na skórze, specyficznej budowie palców, umiarkowanych błonach pławnych, specyficznych cechach języka i żółtym lub pomarańczowym spodzie ciała.
Gatunek opisamo jako szybko poruszającego się płaza żyjącego w zatoczkach i cichych zbiornikach wodnych nieopodal strumyków wpadających do jaskiń.

</doc>
<doc id="1453061" url="https://pl.wikipedia.org/wiki?curid=1453061" title="Droga krajowa B122 (Austria)">
Droga krajowa B122 (Austria)

Droga krajowa B122 (Voralpen Straße) – droga krajowa w Austrii. Trasa zaczyna się na skrzyżowaniu z B121 na południe od miasta Amstetten i prowadzi w kierunku zachodnim do Steyr. Dalej arteria kieruje się do Kremsmünster i kończy bieg w pobliżu węzła z Autostradą Zachodnią w miejscowości Sattledt.
Odgałęzienie B122a.
Droga krajowa B122a – łącznik między trasą B122 a Steyrer Straße stanowiący północną obwodnicę miasta Steyr. Ma długość 4 kilometrów.

</doc>
<doc id="1453063" url="https://pl.wikipedia.org/wiki?curid=1453063" title="OPUS">
OPUS



</doc>
<doc id="1453065" url="https://pl.wikipedia.org/wiki?curid=1453065" title="Cerkiew św. Nikity Męczennika w Kostomłotach">
Cerkiew św. Nikity Męczennika w Kostomłotach

Cerkiew pw. św. Nikity w Kostomłotach – drewniana greckokatolicka cerkiew neounicka, Sanktuarium Unitów Podlaskich. Została wzniesiona w 1631 jako unicka, w latach 1875–1927 prawosławna.
Historia.
Cerkiew w Kostomłotach powstała w 1631 (z tego roku datowana jest przechowywana w niej ikona św. Nikity ufundowana przez Chwedę Jackową z Pryłuk z mężem i synami). Po rozbiorach Polski znalazła się najpierw na terenie Austrii, a po 1815 w Królestwie Polskim. W roku 1852 została wyremontowana na koszt właściciela Kostomłotów Józefa Łoskiego. W 1875 wskutek formalnej likwidacji unii brzeskiej cerkiew została przemianowana na świątynię prawosławną. W 1916 świątynia została na krótko porzucona. W 1927 na wyraźną prośbę miejscowej ludności biskup Przeździecki wydał dekret przywrócenia w Kostomłotach parafii unickiej; mimo tego w latach 20. była kilkakrotnie areną ostrych zatargów między unitami a prawosławnymi o prawo własności obiektu, w szczególności w 1927, gdy do Kostomłotów przybył hieromnich Nifont (Niedźwiedź) i założył w miejscowości alternatywną, nieetatową prawosławną placówkę duszpasterską. Była kilkakrotnie remontowana w latach 1927–1930 oraz 1938.
Do wybuchu II wojny światowej w Kostomłotach pracowało kolejno dziewięciu proboszczów, wszyscy byli dawnymi duchownymi prawosławnymi. Już po wojnie wichura zniszczyła wieżę cerkwi, odrestaurowaną w 1953. Od 22 czerwca 1940 do 1 września 1969 cerkwią opiekował się ks. Aleksander Przyłucki, po nim funkcję tę objął ks. Roman Piętka. W latach Od 2007-2019 r. obowiązki proboszcza pełnił ks. Zbigniew Nikoniuk, a od 1 lipca 2019 ks. Piotr Witkowicz. 4 czerwca 1974 Kostomłoty odwiedził kardynał Stefan Wyszyński. Począwszy od 1998 świątynia ma status Sanktuarium Unitów Podlaskich. Przy cerkwi działa Centrum Ekumeniczne prowadzące rekolekcje dla wyznawców różnych odłamów chrześcijaństwa.
Architektura.
Cerkiew w Kostomłotach jest jednoprzestrzenna, orientowana, konstrukcji zrębowej z prezbiterium trójbocznie zamkniętym i dachem jednokalenicowym. Została wzniesiona na planie prostokątnym. Posiada jedną kopułę-sygnaturkę położoną na czworobocznej wieży wznoszącej się nad przedsionkiem świątyni. Okna świątyni są półkoliste, poza prezbiterium (koliste) i przylegającą doń zakrystią (prostokątne).
We wnętrzu cerkwi zachował się zabytkowy dwurzędowy eklektyczny ikonostas, królewskie wrota z XVIII wieku, księga liturgiczna z 1767 oraz ikona św. Nikity otoczona 14 scenami z życia patrona cerkwi. Poza wizerunkiem św. Nikity w świątyni przechowywanych jest również kilkanaście ikon procesyjnych oraz ikony: Matki Boskiej Ilińskiej, Chrystusa Pantokratora, Deesis, Matki Boskiej z Dzieciątkiem, św.św. Cyryla i Metodego, św. Onufrego, grupy trzech apostołów, Matki Boskiej Kazańskiej, Matki Boskiej w typie Eleusy, Zaśnięcia Matki Boskiej, Chrystusa Zmartwychwstałego, św. Mikołaja oraz św.św. Konstantyna i Heleny.

</doc>
<doc id="1453067" url="https://pl.wikipedia.org/wiki?curid=1453067" title="Podspady">
Podspady

Podspady (słow. "Podspády", niem. "Rausch", "Rauschen", "Fluder", węg. "Zúgó") – osiedle położone u północnych zboczy Tatr Bielskich na Słowacji, pomiędzy Jaworzyną Tatrzańską na zachodzie (3 km) a Zdziarem na wschodzie. Znajduje się przy Drodze Wolności, a administracyjnie należy do Jaworzyny Tatrzańskiej.
Opis i historia.
Podspady położone są na wysokości 912 m n.p.m., nad Jaworowym Potokiem. Dolina, w której leżą Jaworzyna i Podspady, nie ma ustalonej nazwy – umownie zwie się ją doliną Jaworowego Potoku, "Wielka encyklopedia tatrzańska" Zofii i Witolda Henryka Paryskich podaje zaś nazwę Rów Podspadzki. Dolina ta oddziela od siebie Tatry i grzbiet Chowańców Wierchu położony już na Pogórzu Spiskim. Przez Podspady przepływa też odnoga Białego Potoku, utworzona sztucznie na potrzeby młyna i wpadająca do Jaworowego Potoku poniżej osiedla. Na wschód od Podspadów do potoku wpada Goliasowski Potok, spływający spod Zdziarskiej Przełęczy Doliną Goliasowskiego Potoku. W rejonie miejscowości znajdują się wyloty dolin: Hawraniej z Doliną Czarnego Potoku i Nowej Doliny.
W Podspadach od Drogi Wolności odgałęzia się droga prowadząca na północ dalej wzdłuż Jaworowego Potoku przez dawne przejście graniczne Jurgów-Podspády (ok. 3 km od skrzyżowania) do Jurgowa.
Miejscowość założona została w 1837 r. przez tutejszych właścicieli ziemskich Horváthów-Palocsayów. Znajduje się tu przetwórnia drewna, pensjonat Murań, leśniczówka TANAP-u, a także gospoda, sklep spożywczy i punkt sprzedaży pamiątek z drewna. W dwudziestoleciu międzywojennym znajdowała się tu 13-kilometrowa kolejka linowa, która pozwalała na transport drewna z Tatr przez Zdziar do Lendaku.
Nazwa.
Nazwa osiedla powstała z połączenia dwuczłonowej ludowej nazwy Pod Spady – dawniej mówiono „Pod Spadami” zamiast „w Podspadach”. Prawdopodobne źródło tej nazwy to położenie osiedla u wylotów dolin Hawraniej i Nowej, w których znajdują się wysokie progi skalne, niemożliwe do pokonania bez sprzętu wspinaczkowego. Inne wytłumaczenia kojarzą nazwę ze spadającą wodą Jaworowego Potoku lub położeniem u zboczy wierchów. Nazwy niemiecka i węgierska są niedokładnymi kalkami z nazw słowiańskich, oparte na etymologii związanej ze spadającą wodą.

</doc>
<doc id="1453070" url="https://pl.wikipedia.org/wiki?curid=1453070" title="Parafia Najświętszego Serca Pana Jezusa w Bieruniu">
Parafia Najświętszego Serca Pana Jezusa w Bieruniu

Parafia Najświętszego Serca Pana Jezusa – rzymskokatolicka parafia znajdująca się w Bieruniu, w dzielnicy Bieruń Nowy. Parafia należy do dekanatu Bieruń w archidiecezji katowickiej. Została erygowana 1 sierpnia 1925 r.

</doc>
<doc id="1453071" url="https://pl.wikipedia.org/wiki?curid=1453071" title="Allobates bromelicola">
Allobates bromelicola

Allobates bromelicola — gatunek płaza bezogonowego z rodziny Aromobatidae.
Występowanie.
"A. bromelicola" jest endemitem spotykanym jedynie w Wenezueli, w okolicy Pico Periquito, Rancho Grande w Aragua State w Wenezueli. Jest to wysokość 1300 metrów nad poziomem morza.
Jego środowisko naturalne stanowią wilgotne tereny górskie w klimacie zwrotnikowym i podzwrotnikowym.

</doc>
<doc id="1453073" url="https://pl.wikipedia.org/wiki?curid=1453073" title="Średni błąd średniej">
Średni błąd średniej

Średni błąd średniej (dokładniej średni błąd kwadratowy wartości średniej lub odchylenie standardowe wartości średniej) – statystyka obliczana dla serii pomiarów, które podlegają przypadkowym odchyleniom od wartości oczekiwanej, zgodnie ze wzorem
gdzie:
Średni błąd średniej (odchylenie standardowe wartości średniej) związany jest z odchyleniem standardowym w próbie zależnością
Powyższe zależności dotyczą sytuacji, gdy liczba pomiarów (prób) jest na tyle duża, że zgodnie z centralnym twierdzeniem granicznym zastosowanie ma rozkład normalny. W przeciwnym przypadku, gdy liczba pomiarów formula_8 średni błąd kwadratowy wartości średniej musi być wyznaczany z rozkładu Studenta. Oznacza to konieczność pomnożenia błędu przez współczynnik wynikający z rozkładu Studenta.
Wartość średniej zaokrąglana jest do poziomu błędu, natomiast wynik pomiaru zapisywany jest w postaci
W fizyce błąd zaokrąglany jest w górę do jednej cyfry znaczącej (lub dwóch, gdy zmiana wartości błędu wyniosłaby mniej niż 10%).

</doc>
<doc id="1453075" url="https://pl.wikipedia.org/wiki?curid=1453075" title="Droga krajowa B309 (Austria)">
Droga krajowa B309 (Austria)

Droga krajowa B309 (Steyrer Straße) – droga krajowa w Austrii. Arteria położona jest w Górnej Austrii i prowadzi równolegle do granicy z Dolną Austrią. Trasa jest jedno-jezdniowa. Droga zaczyna się na węźle z Autostradą Zachodnią i prowadzi na południe do miasta Steyr. Głównym zadaniem trasy jest połączenie właśnie tego miasta przez A1 ze stolicą regionu – Linzem.

</doc>
<doc id="1453077" url="https://pl.wikipedia.org/wiki?curid=1453077" title="Parafia Narodzenia św. Jana Chrzciciela w Bojszowach">
Parafia Narodzenia św. Jana Chrzciciela w Bojszowach

Parafia Narodzenia św. Jana Chrzciciela – parafia rzymskokatolicka znajdująca się w Bojszowach. Parafia należy do dekanatu Bieruń w archidiecezji katowickiej. Została erygowana w 1580 roku.
W listopadzie 1598 wizytacji kościelnej (pierwszej po soborze trydenckim) dekanatu pszczyńskiego dokonał archidiakon krakowski Krzysztof Kazimirski na zlecenie biskupa Jerzego Radziwiłła. Według sporządzonego sprawozdania kościół w "Villa Boiszowy" znajdował się w rękach katolickich.

</doc>
<doc id="1453078" url="https://pl.wikipedia.org/wiki?curid=1453078" title="Cmentarz żydowski w Szczucinie">
Cmentarz żydowski w Szczucinie

Cmentarz żydowski w Szczucinie – został założony w pierwszej połowie XIX wieku i zajmuje powierzchnię 0,4 ha, na której zachowało się kilkadziesiąt nagrobków, w tym wiele o wysokim poziomie artystycznym. Cmentarz jest obecnie porośnięty lasem. Obiekt zabytkowy, numer w rejestrze: A-346 z 10.04.1992 r.

</doc>
<doc id="1453079" url="https://pl.wikipedia.org/wiki?curid=1453079" title="The Art of War (album Sabatonu)">
The Art of War (album Sabatonu)

The Art of War – czwarty album studyjny wydany przez szwedzki zespół Sabaton 30 maja 2008 roku.
Tytuł albumu nawiązuje do traktatu "Sztuka wojenna", napisanego w VI wieku p.n.e. przez chińskiego generała Sun Zi, zaś każdy utwór nawiązuje w pewnym sensie do odpowiadającego jemu rozdziałowi: pierwsza kompozycja pierwszemu rozdziałowi, druga kompozycja drugiemu rozdziałowi itd. Do niektórych z utworów dochodzą również inspiracje bitwami z I i II wojny światowej, np. bitwa pod Wizną w "40:1", bitwa o Gallipoli w "Cliffs of Gallipoli" czy bitwa pod Kurskiem w "Panzerkampf".
Lista utworów.
Opracowano na podstawie materiału źródłowego.
Na płycie, oprócz utworów z poprzedniego wydania, znalazły się również utwory bonusowe.
Twórcy.
Opracowano na podstawie materiału źródłowego.

</doc>
<doc id="1453080" url="https://pl.wikipedia.org/wiki?curid=1453080" title="Chińska Liga Demokratyczna">
Chińska Liga Demokratyczna

Chińska Liga Demokratyczna (chin. trad. 中國民主同盟, chin. upr. 中国民主同盟, pinyin "Zhōngguó Mínzhǔ Tóngméng") – jedna z tzw. partii demokratycznych działających w ChRL.
Historia.
Powstała w 1944 w Chongqing w wyniku połączenia się sześciu mniejszych partii demokratycznych. Jej celem miało być wypracowanie trzeciej drogi, oddzielnej zarówno od Komunistycznej Partii Chin jak i Kuomintangu.
W 1945 partia została zdelegalizowana przez rządzący Kuomintang. W 1948 na zjeździe w Hongkongu działacze partii zdecydowali o poparciu KPCh, co doprowadziło do odejścia części działaczy. Partia utrzymywała kontakty międzynarodowe z analogicznym organizacjami w krajach Bloku Socjalistycznego, m.in. Stronnictwem Demokratycznym w latach 80.
Wedle statutu z 1997 partia opowiada się za wolnorynkowym socjalizmem.
Pod koniec 2010 roku skupiała 214 tysięcy członków, związanych głównie z edukacją, nauką i medycyną.
Struktura.
Przewodniczącymi partii byli:

</doc>
<doc id="1453081" url="https://pl.wikipedia.org/wiki?curid=1453081" title="Parafia Najświętszej Maryi Panny Uzdrowienia Chorych w Bojszowach Nowych">
Parafia Najświętszej Maryi Panny Uzdrowienia Chorych w Bojszowach Nowych

Parafia Najświętszej Maryi Panny Uzdrowienia Chorych – parafia rzymskokatolicka znajdująca się w Bojszowach Nowych. Parafia należy do dekanatu Bieruń w archidiecezji katowickiej. Została erygowana 18 maja 1980 roku.
Obecnym proboszczem jest ks. dr Andrzej Kołek.

</doc>
<doc id="1453083" url="https://pl.wikipedia.org/wiki?curid=1453083" title="Droga krajowa B43 (Austria)">
Droga krajowa B43 (Austria)

Droga krajowa B43 (Traismaurer Straße) – droga krajowa w Austrii położona na zachód od Wiednia. Krótka arteria komunikacyjna biegnie równolegle do koryta Dunaju. Zadaniem arterii jest połączenie B1 z miastem Traismauer i zapewnienie drogowego połączenia tegoż miasta z zachodnimi obrzeżami Wiednia.

</doc>
<doc id="1453085" url="https://pl.wikipedia.org/wiki?curid=1453085" title="Franciska">
Franciska

Franciska (fr. "Francisque") – używana od IV do VIII w. n.e. narodowa broń Franków, obok włóczni angon.
Była to masywna siekierka (toporek) przeznaczona do walki wręcz, ale przede wszystkim do miotania. Charakteryzowała się krótkim (ok. 60 cm) drewnianym, wygiętym łukowato w stronę miotającego, trzonkiem, który wzmocniony był grzbietowym przedłużeniem tulejki i tworzył z żeleźcem kąt rozwarty ok. 115°. Żeleźce względnie lekkie (300–900 g) posiadało jedno ostrze mało wystające, ale zakrzywione ku górze, tam gdzie znajdował się punkt uderzenia. Jego siła przebicia zależała od asymetrii, rozwarcia kąta pomiędzy trzonkiem a żeleźcem co wzmacniało wirowy ruch wykonywany na początku i wreszcie od doskonałości materiału (mocnego, a zarazem giętkiego).
Były różne odmiany tej broni; jedne siekiery miały żeleźce węższe, o ostrzu prostym lub lekko wygiętym ku dołowi, a inne masywne żeleźce wygięte w półksiężyc, jednakowo w górę i dół. Prawdopodobnie temu ostatniemu typowi należy przyznać nazwę „obosiecznego”, gdyż nie znaleziono żadnych egzemplarzy tej broni o dwóch ostrzach.
Rzut franciską nie był łatwy i wymagał długotrwałych ćwiczeń. Broń obracała się w powietrzu, a ostrze trafiało do celu w odległości dokładnie określonej przy każdym rzucie. By skutecznie trafić przeciwnika podczas walki, wojownik musiał umieć ocenić tę odległość bardzo precyzyjnie.
Kronikarze z czasów Merowingów używali pojęcia „franciska” bez różnicy dla wszelkich rodzajów toporów.
Od VIII w. n.e. broń ta wyszła z użycia i pełniła odtąd rolę narzędzia rolniczego.

</doc>
<doc id="1453086" url="https://pl.wikipedia.org/wiki?curid=1453086" title="Parafia Wniebowzięcia Najświętszej Maryi Panny w Lędzinach">
Parafia Wniebowzięcia Najświętszej Maryi Panny w Lędzinach

Parafia Wniebowzięcia Najświętszej Maryi Panny – rzymskokatolicka parafia znajdująca się w Lędzinach, w dzielnicy Goławiec. Parafia należy do dekanatu Lędziny w archidiecezji katowickiej.
Została erygowana 15 marca 1981 r. Kościół poświęcił abp Damian Zimoń 14 sierpnia 2004 r.

</doc>
<doc id="1453090" url="https://pl.wikipedia.org/wiki?curid=1453090" title="Chłopsko-Robotnicza Demokratyczna Partia Chin">
Chłopsko-Robotnicza Demokratyczna Partia Chin

Chłopsko-Robotnicza Demokratyczna Partia Chin () – jedna z tzw. partii demokratycznych działających w ChRL.
Historia.
Założona w 1927 pod nazwą "Tymczasowy Komitet Działania Chińskiej Partii Narodowej" przez grupę działaczy o poglądach narodowo-lewicowych. W 1930 zorganizowana na wzór centralizmu demokratycznego. Zwalczana przez Kuomintang, zeszła w 1931 do podziemia.
W 1944 weszła w skład Chińskiej Ligi Demokratycznej, jednak wystąpiła z niej w 1947, przyjmując obecną nazwę.
W czerwcu 2017 roku liczyła 157 tysięcy członków, głównie osoby związane ze służbą zdrowia, kulturą i edukacją.

</doc>
<doc id="1453092" url="https://pl.wikipedia.org/wiki?curid=1453092" title="Allobates brunneus">
Allobates brunneus

Allobates brunneus — spotykany w Ameryce Południowej gatunek płaza bezogonowego z rodziny Aromobatidae.
Występowanie.
Płaz ten posiada zasięg występowania nieco szerszy niż większość swych krewniaków. Można go bowiem znaleźć w Boliwii, Brazylii, Gujanie, Surinamie, Gujanie Francuskiej, Peru, Wenezueli, a prawdopodobnie żyje też w Kolumbii.
Środowisko naturalne tego zwierzęcia stanowią nizinne lasy, mokradła klimatu zwrotnikowego i podzwrotnikowego, jeziora o świeżej wodzie, bagna. Pomimo szerokiego zasięgu występowania i temu zwierzęciu zagraża wyginięcie. Głównym tego powodem jest degradacja środowiska, w którym żyje.

</doc>
<doc id="1453093" url="https://pl.wikipedia.org/wiki?curid=1453093" title="Cmentarz żydowski w Chrzanowie">
Cmentarz żydowski w Chrzanowie

Cmentarz żydowski w Chrzanowie – został założony najprawdopodobniej w 1763 i zajmuje powierzchnię 1,6 ha, na której zachowało się około 1500 macew, z których najstarsza pochodzi z 1802. Na kirkucie znajdują się też dwa ohele, z których jeden kryje szczątki cadyków z rodziny Halberstamów, a drugi jest miejscem pochówku miejscowego cadyka Salomona Buchnera (zm. 1828 r.). Cmentarz znajduje się przy ul. Borowcowej.
Poza ogrodzeniem, bezpośrednio za cmentarzem znajdują się także nieoznakowane zbiorowe mogiły Cmentarza wojennego nr 445 z okresu I wojny światowej. Jego ogrodzenie jak i pomnik nie zachowały się do dzisiejszych czasów.
Cmentarz wpisany jest do rejestru zabytków województwa małopolskiego (decyzja nr A/1524/M z 29.08.2019).

</doc>
<doc id="1453095" url="https://pl.wikipedia.org/wiki?curid=1453095" title="Maladie">
Maladie

Maladie – opowiadanie Andrzeja Sapkowskiego z tomu "Świat króla Artura. Maladie". Jest to alternatywne zakończenie historii Tristana i Izoldy ze średniowiecznego romansu. W roli głównego bohatera występuje tu Morhołt z Ulsteru, z którym w oryginalnej wersji legendy walczył w obronie Kornwalii Tristan.
Morhołt spotyka Branwen (służąca Izoldy) i razem docierają do zamku Izoldy o Białych Dłoniach. Tristana trawi gorączka. Wszyscy czekają na statek z Tintagelu. Wkrótce Morhołt i Branwen zakochują się w sobie. Gdy na horyzoncie pojawia się statek, Tristan jest już umierający. Izolda o Białych Dłoniach mówi mu, że żagle są białe, choć tak naprawdę statek jest za daleko, by można było rozpoznać ich kolor. Tristan umiera więc pewien, że Izolda Złotowłosa płynie do niego. Izolda o Białych Dłoniach popełnia samobójstwo. Morholt i Branwen ratują legendę i rozpoczynają ją na nowo swoją miłością.

</doc>
<doc id="1453099" url="https://pl.wikipedia.org/wiki?curid=1453099" title="Juan Baptista">
Juan Baptista



</doc>
<doc id="1453100" url="https://pl.wikipedia.org/wiki?curid=1453100" title="Iwona Smolka">
Iwona Smolka

Iwona Smolka (ur. w 1944 w Warszawie) – polska pisarka, krytyk literacki.
Życiorys.
Od wielu lat jest związana z Polskim Radiem (Złoty Mikrofon 1991). Jest autorką prac krytycznych poświęconych poezji „Lęki, ucieczki, akceptacje, Dziewięć światów. Współczesne poetki polskie”, a także – wspólnie z Tomaszem Jastrunem i Leszkiem Szarugą „Antologii poezji stanu wojennego”. Wydała też powieści „Rozpad”, „Musisz siebie zjeść” (wyróżnienie Fundacji Kultury 1996) i „Dom Żywiołów”.
Od 2008 członek jury Nagrody Mediów Publicznych w dziedzinie literatury pięknej COGITO. W 2010 - członek kapituły Złotego Mikrofonu. W 2014, "za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej", została odznaczona Krzyżem Kawalerskim Orderu Odrodzenia Polski. W 2016 nie przyjęła Srebrnego Medalu Zasłużony Kulturze Gloria Artis. Przewodnicząca kapituły Nagrody Poetyckiej im. Kazimierza Hoffmana „KOS”.

</doc>
<doc id="1453101" url="https://pl.wikipedia.org/wiki?curid=1453101" title="Parafia Świętych Apostołów Piotra i Pawła w Lędzinach">
Parafia Świętych Apostołów Piotra i Pawła w Lędzinach

Parafia Świętych Apostołów Piotra i Pawła – rzymskokatolicka parafia znajdująca się w Lędzinach, w dzielnicy Górki. Parafia należy do dekanatu Lędziny w archidiecezji katowickiej. 

</doc>
<doc id="1453102" url="https://pl.wikipedia.org/wiki?curid=1453102" title="Demokratyczna Liga Autonomii Tajwanu">
Demokratyczna Liga Autonomii Tajwanu

Demokratyczna Liga Autonomii Tajwanu () – jedna z tzw. partii demokratycznych działających w ChRL. Założona w Hongkongu w listopadzie 1947 roku, w odpowiedzi na krwawe stłumienie przez kuomintangowski rząd zamieszek na Tajwanie w lutym 1947. Partia skupia obecnie około 3000 osób pochodzących z Tajwanu.

</doc>
<doc id="1453104" url="https://pl.wikipedia.org/wiki?curid=1453104" title="Parafia św. Anny w Lędzinach">
Parafia św. Anny w Lędzinach

Parafia św. Anny – rzymskokatolicka parafia znajdująca się w Lędzinach. Parafia należy do dekanatu Lędziny w archidiecezji katowickiej.
Została erygowana 13 września 1981 r. Kościół poświęcił abp Damian Zimoń 20 października 1992 r.

</doc>
<doc id="1453106" url="https://pl.wikipedia.org/wiki?curid=1453106" title="John MacLean (socjalista)">
John MacLean (socjalista)

John Maclean (ur. 24 sierpnia 1879 w Pollokshaws, zm. 30 listopada 1923) – szkocki nauczyciel i działacz socjalistyczny, przeciwnik I wojny światowej, jedna z czołowych postaci okresu „Czerwonego Clydeside”. Jego aresztowanie za działalność antywojenną dało mu sławę i uznanie międzynarodowe. Został honorowym wiceprezesem Zjazdu Sowietów oraz bolszewickim reprezentantem w Szkocji.
Wczesne lata życia.
MacLean urodził się w Pollokshaws, wówczas na przedmieściach Glasgow. Jego ojciec Daniel (1845-1888) pochodził z wyspy Mull, jego matka Ann (1846-1914) z Corpach. Wychowano go w duchu kalwinizmu. MacLean kształcił się na nauczyciela pod okiem Wolnego Kościoła Szkocji. Zaocznie studiował na Uniwersytecie Glasgow, uzyskując w 1904 r. tytuł magistra.
Zaangażowanie polityczne.
Pierwszymi organizacjami, których Maclean był członkiem to Pollokshaws Progressive Union oraz Merrie England. Przekonany, że poprawa warunków bytowych klas robotniczych możliwa jest tylko w drodze rewolucji socjalnej, wstąpił do Federacji Socjaldemokratycznej, która przekształciła się później w Brytyjską Partię Socjalistyczną.
MacLean był również aktywnym członkiem Co-operative Movement oraz wspomagał Renfrewshire Co-operative Societies w działalności zmierzającej do wprowadzenia w szkołach dla dorosłych fakultetów z ekonomii.
Marksista.
Po wybuchu I wojny światowej jego poglądy polityczne zradykalizowały się, aczkolwiek wciąż współpracował z bardziej umiarkowanymi działaczami socjalistycznymi. Był gorącym przeciwnikiem wojny, którą uważał za wojnę imperialistów, która dzieliła klasę robotniczą.
Jego działalność szybko zwróciła na siebie uwagę władz. W 1915 r. został aresztowany na podstawie "Defence of the Realm Act", a rada szkolna Govan skreśliła go z listy nauczycieli w Lorne Street School. W konsekwencji MacLean w całości poświęcił się działalności wykładowcy marksistowskiego. Organizował wykłady dla robotników Glasgow na temat teorii Marksa. Niedługo potem założył Scottish Labour College.
Był zaangażowany w działalność środowisk antywojennych. W 1916 r. został z tego powodu więziony, ale wypuszczono go w 1917 r.
Stosunek do Rosji.
W styczniu 1918 r. MacLean został wybrany prezesem Trzeciego Wszechrosyjskiego Zjazdu Sowietów, a miesiąc później mianowano go bolszewickim konsulem w Szkocji. MacLean ustanowił konsulat przy 12 Portland Street w Glasgow, ale nie został on uznany przez rząd brytyjski.
Proces i uwięzienie.
15 kwietnia 1918 r. MacLean został aresztowany pod zarzutem nawoływania do buntu. Sąd odmówił wypuszczenia go za kaucją i proces rozpoczął się 9 maja w Edynburgu. MacLean nie skorzystał z prawa do adwokata i sam prowadził swoją obronę. Na pytanie sędziego czy ma jakieś zastrzeżenia do członków ławy przysięgłych odpowiedział: "Mam dużo zastrzeżeń do każdego z nich". Oskarżenie opierało się na zeznaniach jednego z uczestników wieców na których przemawiał MacLean, który spisał fragmenty jego przemówień zaraz po wiecach. MacLean odrzucił jego zeznania, twierdząc, że jego słowa zostały wyrwane z kontekstu.
Przed ławą przysięgłych MacLean wygłosił 75-minutowe przemówienie, które wykorzystał do ataku na system kapitalistyczny. Został skazany na 5 lat pracy przymusowej i osadzony w więzieniu Peterhead niedaleko Aberdeen. Wkrótce rozpoczęła się jednak kampania mająca na celu uwolnienie MacLeana. Po zakończeniu wojny MacLean został 3 grudnia zwolniony z więzienia. Wrócił do Glasgow witany przez tłumy.
Partia Komunistyczna.
Pomimo iż Brytyjska Partia Socjalistyczna weszła w skład właśnie utworzonej Komunistycznej Partii Wielkiej Brytanii, MacLean nie wstąpił do CPGB, chociaż popierał Międzynarodówkę Komunistyczną. Próbował natomiast utworzyć Szkocką Partię Komunistyczną. Partia zmieniła wkrótce nazwę nd Komunistyczną Partię Pracy i zrezygnowała z części postulatów MacLeana, co sprawiło, że ten opuścił szeregi partii.
Republikański socjalizm.
W tym czasie MacLean utworzył Szkocką Robotniczą Partię Republikańską w której połączył doktrynę komunistyczną z postulatem szkockiej niepodległości. Nawoływał do utworzenia Szkockiej Republiki Komunistycznej
Śmierć i dziedzictwo.
Pobyt w więzieniu Peterhead zrujnował zdrowia MacLeana, który był przymusowo karmiony podczas strajku głodowego. Kiedy zmarł w 1923 r. w jego pogrzebie w Glasgow uczestniczyły tysiące ludzi.
Na jego dziedzictwo powoływali się zarówno szkoccy nacjonaliści, jak i ruch robotniczy. Za spadkobierców MacLeana uważają się członkowie Szkockiej Partii Socjalistycznej.

</doc>
<doc id="1453107" url="https://pl.wikipedia.org/wiki?curid=1453107" title="Ebroin">
Ebroin

Ebroin (zm. 680) – majordom Neustrii w latach 659–673 i 675–680.
Po śmierci Erchinoalda ok. 659 został wybrany majordomem Neustrii. Uczestniczył w spisku, który doprowadził do odsunięcia od władzy i zamknięcia w klasztorze królowej Batyldy. Po śmierci Chlotara III w 673 doprowadził do osadzenia na tronie Neustrii Teuderyka III. Możnowładcy neustryjscy, niezadowoleni z jednoosobowej decyzji Ebroina i jego okrutnej polityki, zawiązali spisek, który doprowadził do detronizacji Teuderyka, przejęcia tronu przez króla Austrazji Childeryka II i zesłania majordoma do klasztoru Luxeuil. Jednak polityka Childeryka, m.in.: zesłanie biskupa Leodegariusza do Luxeuil, doprowadziła do buntu możnych i zamordowania Childeryka wraz z jego żoną Bilichildą w 675. Teuderyk III najprawdopodobniej powrócił na tron, a do Neustrii powrócili wygnani Ebroin i Leodegariusz. Początkowo to biskup i jego poplecznicy przejęli władzę. Później jednak to Ebroin uzyskał przewagę i doprowadził do okaleczenia i zabicia Leodegariusza w 678 lub 679. Wkrótce wojnę z Ebroinowi wydał majordom Austrazji, Pepin z Heristalu. Ebroinowi udało się pokonać Pepina w bitwie pod Lucafao, lecz ok. 680 został zamordowany przez możnego Ermentreda. Jego następcą został Waratton, który zawarł pokój z Pepinem.
Wraz ze śmiercią Ebroina zakończył się okres dominacji Neustrii w państwie Franków.

</doc>
<doc id="1453111" url="https://pl.wikipedia.org/wiki?curid=1453111" title="Parafia św. Klemensa w Lędzinach">
Parafia św. Klemensa w Lędzinach

Parafia św. Klemensa – rzymskokatolicka parafia znajdująca się w Lędzinach. Parafia należy do dekanatu Lędziny w archidiecezji katowickiej.
Historia.
Istniała już w XII w., kiedy to jej właściciel, Jaksa z Miechowa po wybudowaniu tu kościoła, podarował wieś benedyktynom z Sieciechowa. Parafia została wzmiankowana w spisie świętopietrza parafii dekanatu Oświęcim diecezji krakowskiej z 1326 r. pod nazwą "Lensin". W kolejnym spisie świętopietrza z 1335 występuje jako "Lossina" a w latach 1346–1358 jako "Landzini", "Lessina", "Lensina", "Lesina", "Lendzina", "Landzina", "Lendzin".
W listopadzie 1598 r. wizytacji kościelnej (pierwszej po soborze trydenckim) dekanatu pszczyńskiego dokonał archidiakon krakowski Krzysztof Kazimirski na zlecenie biskupa Jerzego Radziwiłła. Według niej kościół w "Villa Lędziny" znajdował się w rękach katolickich.

</doc>
<doc id="1453112" url="https://pl.wikipedia.org/wiki?curid=1453112" title="Colostethus inguinalis">
Colostethus inguinalis

Colostethus inguinalis – gatunek płaza z rzędu bezogonowych. Nie ma polskiej nazwy. Jego łaciński epitet gatunkowy oznacza „pachwinowy”.
Występowanie.
Zwierzę to jest gatunkiem endemicznym żyjącym jedynie w Kolumbii.
Środowisko jego życia, jak i wielu innych drzewołazowatych, stanowią nizinne lasy deszczowe, a także rzeki. Zniszczenie tegoż środowiska stanowi zagrożenie dla przetrwania gatunku.

</doc>
<doc id="1453113" url="https://pl.wikipedia.org/wiki?curid=1453113" title="Colostethus cacerensis">
Colostethus cacerensis



</doc>
<doc id="1453114" url="https://pl.wikipedia.org/wiki?curid=1453114" title="Cmentarz żydowski w Markach">
Cmentarz żydowski w Markach

Cmentarz żydowski w Markach – został założony prawdopodobnie w okresie międzywojennym, przed wybuchem II wojny światowej dokonano na nim niewielu pochówków. Do naszych czasów nie zachowały się żadne nagrobki.

</doc>
<doc id="1453115" url="https://pl.wikipedia.org/wiki?curid=1453115" title="Andrzej Chłopecki">
Andrzej Chłopecki

Andrzej Chłopecki (ur. 21 stycznia 1950 w Bydgoszczy, zm. 23 września 2012 w Warszawie) – muzykolog, teoretyk, krytyk muzyczny, publicysta i animator życia muzycznego, członek Związku Kompozytorów Polskich.
Życiorys.
W 1975 ukończył Instytut Muzykologii Uniwersytetu Warszawskiego pracą magisterską o Pasji według św. Łukasza Krzysztofa Pendereckiego, napisaną pod kierunkiem Zofii Lissy. W latach 1975–1981 i ponownie od 1991 był pracownikiem Polskiego Radia. Autor ok. 2000 audycji radiowych, a od 2005 r. komentator w Redakcji Muzyki Poważnej Polskiego Radia. Od 1994 programował udział Polskiego Radia w Międzynarodowej Trybunie Kompozytorów UNESCO w Paryżu.
Od 1996 r. pracował też jako doktor sztuki muzycznej na stanowisku adiunkta Akademii Muzycznej w Katowicach, gdzie wykładał historię, literaturę i estetykę muzyki XX–XXI wieku. Od roku 2000 wykładał także w Studium Podyplomowym Instytutu Badań Literackich przy Polskiej Akademii Nauk w Warszawie. Autor licznych recenzji, artykułów, esejów, komentarzy i rozpraw. Regularnie pisywał felietony w „Gazecie Wyborczej” pt. "Słuchane na ostro".
Był prezesem Fundacji Przyjaciół "Warszawskiej Jesieni", Przewodniczącym Rady Programowej Polskiego Wydawnictwa Audiowizualnego, Komisji Repertuarowej festiwalu "Warszawska Jesień" i Rady Programowej pisma "MusikTexte. Zeitschrift für Neue Musik" w Kolonii. 
W latach 2001–2006 realizował autorski projekt "Förderpreise für Polen" finansowany przez Fundację Muzyczną im. Ernsta von Siemens z siedzibą w Monachium, w ramach którego powstały i zostały wykonane 34 utwory młodych kompozytorów polskich, litewskich, łotewskich, estońskich, ukraińskich, słowackich, czeskich, węgierskich, rumuńskich, bułgarskich i słoweńskich. Był dyrektorem programowym festiwali "Aksamitna kurtyna" (Kraków, 2000 i Lwów, 2006) oraz Festiwalu Muzyki Pawła Szymańskiego (Warszawa, 2006).
Nagrody i odznaczenia.
Został uhonorowany wieloma nagrodami i odznaczeniami:
Od 2008 był członkiem jury Nagroda Mediów Publicznych w dziedzinie współczesnej muzyki poważnej OPUS.

</doc>
<doc id="1453118" url="https://pl.wikipedia.org/wiki?curid=1453118" title="Parafia Matki Bożej Różańcowej w Lędzinach">
Parafia Matki Bożej Różańcowej w Lędzinach

Parafia Matki Bożej Różańcowej – rzymskokatolicka parafia znajdująca się w Lędzinach. Parafia należy do dekanatu Lędziny w archidiecezji katowickiej. 
Parafia została erygowana 1 grudnia 1996 r. jako parafia tymczasowa. W 2004 r. została parafią pełnoprawną. W tymże roku kościół poświęcił abp Damian Zimoń.

</doc>
<doc id="1453120" url="https://pl.wikipedia.org/wiki?curid=1453120" title="Stowarzyszenie Naukowe Trzeciego Września">
Stowarzyszenie Naukowe Trzeciego Września

Stowarzyszenie Naukowe Trzeciego Września () – jedna z tzw. partii demokratycznych działających w ChRL.
Stowarzyszenie zostało założone przez grupę intelektualistów w 1946. Nazwą nawiązuje do 3 września 1945 – dnia zakończenia wojny.
W 2017 roku partia liczyła ponad 167 tysięcy członków. Skupia naukowców, inteligencję oraz ludzi związanych z nauką, kulturą i technologią.

</doc>
<doc id="1453122" url="https://pl.wikipedia.org/wiki?curid=1453122" title="Marek Moś">
Marek Moś

Marek Moś (ur. 3 grudnia 1956 w Piekarach Śląskich) – polski dyrygent, skrzypek i kameralista, dyrektor artystyczny orkiestry kameralnej AUKSO i festiwalu "Letnia Filharmonia AUKSO".
Życiorys.
Kariera.
Był założycielem i wieloletnim primariusem Kwartetu Śląskiego. Z kwartetem tym występował na wielu estradach świata i dokonał około 30 prawykonań utworów polskich i obcych, z których część jest dedykowana zespołowi.
Ma w swoim dorobku wiele nagrań archiwalnych dla Polskiego Radia i Telewizji, a także dla firm fonograficznych (m.in. CD Accord, Olympia). Jest laureatem nagród artystycznych i państwowych. W 2005 roku otrzymał Srebrny Medal „Zasłużony Kulturze Gloria Artis”.
Obecnie obok wielkiej aktywności koncertowej i nagraniowej wykłada również w Akademii Muzycznej im. Karola Szymanowskiego w Katowicach. Od 2008 roku jest członkiem jury Nagrody Mediów Publicznych w dziedzinie współczesnej muzyki poważnej OPUS.
Życie prywatne.
Z żoną Joanną ma dwoje dzieci: Mateusza (ur. 1989) i Katarzynę (ur. 1987), którzy również zajmują się muzyką.

</doc>
<doc id="1453125" url="https://pl.wikipedia.org/wiki?curid=1453125" title="Saks">
Saks

Saks – starogermański jednosieczny nóż bojowy używany od okresu wędrówek ludów do epoki wikingów (najdłużej w Skandynawii do końca XI w.). Noszono go też jako element stroju codziennego.
Nazwa Sasi prawdopodobnie pochodzi właśnie od tej broni, zaś naczelne bóstwo tego plemienia "Saksnot" (dopatruje się w nim odpowiednika nordyckiego Tyra) był z nią często przedstawiany, np. na kamieniu grobowym z Niederdollendorf (VIII w.)
Rozróżnić można dwie odmiany tej broni:
Broń typu Langsaks odkryto m.in. we wsi Bodzia.

</doc>
<doc id="1453126" url="https://pl.wikipedia.org/wiki?curid=1453126" title="Olgierd Pisarenko">
Olgierd Pisarenko

Olgierd Pisarenko (ur. 30 czerwca 1947 we Wrocławiu, zm. 22 lipca 2022 w Warszawie) – polski muzykolog, krytyk muzyczny, publicysta.
Życiorys.
Absolwent muzykologii na Uniwersytecie Warszawskim. Od 1972 redaktor dwutygodnika „Ruch Muzyczny”. Był autorem licznych publikacji, głównie na łamach „Ruchu Muzycznego” oraz autorem audycji radiowych. Od 1972 związany z „Warszawską Jesienią”, w latach 1987–1995 przewodniczący Komisji Repertuarowej festiwalu. Od 2008 do 2013 pełnił funkcję redaktora naczelnego dwutygodnika „Ruch Muzyczny”.
Od 1981 był członkiem Związku Kompozytorów Polskich.
W 2007 został odznaczony Srebrnym Medalem „Zasłużony Kulturze Gloria Artis”. W 2013 otrzymał Nagrodę Honorową Związku Kompozytorów Polskich za zasługi w dziele promocji polskiej muzyki współczesnej.
Został pochowany na Powązkach Wojskowych w Warszawie.

</doc>
<doc id="1453127" url="https://pl.wikipedia.org/wiki?curid=1453127" title="Krzysztof Szwajgier">
Krzysztof Szwajgier

Krzysztof Szwajgier (ur. 16 marca 1944 w Lublinie) – polski teoretyk muzyki, kompozytor i pedagog.
Życiorys.
Wykładowca Akademii Muzycznej w Krakowie, doktor habilitowany, którego przedmiotem zainteresowań są: współczesne techniki kompozytorskie, muzyka elektroakustyczna, muzyka „postmoderny”, aksjologia muzyczna, sonoryzm oraz muzyka kompozytorów takich jak: John Cage, Karlheinz Stockhausen, Bogusław Schaeffer, Krzysztof Penderecki, Zygmunt Krauze. 
W latach 1970–1982 był kierownikiem muzycznym i współtwórcą spektakli Teatru STU w Krakowie. Autor kilkudziesięciu publikacji na temat awangardy, jazzu, minimalizmu, teatru, estetyki, aksjologii. Związany z Zakładem Estetyki Uniwersytetu Jagiellońskiego i Katedrą Intermediów Akademii Sztuk Pięknych w Krakowie, członek Polskiego Towarzystwa Estetycznego i komisji repertuarowej MFMW Warszawska Jesień. 
Od 2008 członek jury Nagrody Mediów Publicznych w dziedzinie współczesnej muzyki poważnej OPUS.

</doc>
<doc id="1453128" url="https://pl.wikipedia.org/wiki?curid=1453128" title="Ryszard Garnys">
Ryszard Garnys

Ryszard Garnys (ur. 8 marca 1947 w Tuszynie-Lesie) - polski lekkoatleta specjalizujący się w trójskoku.
Trzykrotny medalista mistrzostw kraju, wielokrotny reprezentant Polski. Uczestnik dwóch imprez rangi mistrzowskiej: ME 1974 (11 miejsce) i HME 1974 (4 miejsce). Rekord życiowy: 16,52 (30 czerwca 1974, Warszawa). Reprezentował barwy Startu Łódź.

</doc>
<doc id="1453133" url="https://pl.wikipedia.org/wiki?curid=1453133" title="Allobates caeruleodactylus">
Allobates caeruleodactylus

Allobates caeruleodactylus — opisany w 2001 gatunek płaza bezogonowego z rodziny Aromobatidae. Jego epitet gatunkowy pochodzi od łacińskiego słowa "ceruleus, -a, -um" (błękitny, modry, ciemnoniebieski) i od "dactylus" oznaczającego palec. Nazwę gatunkową można więc przetłumaczyć jako „błękitnopalczasty”.
Występowanie.
Jest to gatunek endemiczny. Występuje on tylko w Brazylii. Co prawda jest liczny, ale tylko w jednej okolicy, w której występuje.
Siedliskiem tego stworzenia są lasy, rzeki, bagna. Z powodu zanikania takiego środowiska jest ono zagrożone wyginięciem. Podobna sytuacja dotyczy większości pokrewnych gatunków. Nie są przeprowadzane żadne działania w celu ochrony gatunku.

</doc>
<doc id="1453135" url="https://pl.wikipedia.org/wiki?curid=1453135" title="The Guardians of the Lost Library">
The Guardians of the Lost Library



</doc>
<doc id="1453138" url="https://pl.wikipedia.org/wiki?curid=1453138" title="Laidleria">
Laidleria

Laidleria - wymarły rodzaj opancerzonego temnospondyla pochodzącego z wczesnego triasu z Południowej Afryki.

</doc>
<doc id="1453139" url="https://pl.wikipedia.org/wiki?curid=1453139" title="Jan Kolaczek">
Jan Kolaczek

Jan Kolaczek (Kołaczek) ("Johannes Kolaczek", ur. 13 grudnia 1842 w Gliwicach, zm. 22 stycznia 1906 we Wrocławiu) – polski lekarz, chirurg, profesor nadzwyczajny Uniwersytetu Wrocławskiego. 
Życiorys.
Był synem sukiennika. Urodził się w 1842 roku w Gliwicach, tam uczęszczał do szkoły podstawowej i do gimnazjum. W 1863 roku zdał maturę i rozpoczął studia teologiczne i filozoficzne na Uniwersytecie we Wrocławiu. Należał w tym czasie do Towarzystwa Literacko-Słowiańskiego. Po trzech semestrach zmienił kierunek na medycynę. W 1870 roku złożył egzamin państwowy, 18 kwietnia 1873 roku został doktorem medycyny. Od 1871 do 1873 roku asystent w Instytucie Patologii u Wilhelma Waldeyera i Juliusa Friedricha Cohnheima, od 1873 do 1881 roku asystent w Klinice Chirurgicznej u Hermanna Fischera, od 1877 roku Privatdozent chirurgii – habilitował się na podstawie pracy o naczyniakomięsaku ("Ueber das Angio-Sarcom"). W 1881 roku otworzył prywatną poliklinikę. W 1882 ubiegał się obok Jana Mikulicza-Radeckiego o katedrę chirurgii Uniwersytetu Jagiellońskiego. W 1890 roku został profesorem nadzwyczajnym i prymariuszem w Szpitalu św. Józefa we Wrocławiu. W 1881 roku ożenił się, miał syna Hansa, również lekarza. Zmarł na zawał serca w wieku 63 lat.
Był autorem prac w języku niemieckim, polskim i po łacinie.

</doc>
<doc id="1453142" url="https://pl.wikipedia.org/wiki?curid=1453142" title="Cmentarz żydowski w Dąbrowie Tarnowskiej">
Cmentarz żydowski w Dąbrowie Tarnowskiej

Cmentarz żydowski w Dąbrowie Tarnowskiej – został założony na przełomie XVII i XVIII wieku i zajmuje powierzchnię 2 ha, na której zachowało się kilkadziesiąt macew i ohel kryjący szczątki miejscowych cadyków. Oprócz tego na terenie nekropolii znajdują się również zbiorowe mogiły 802 ofiar Holocaustu zabitych przez Niemców w lesie Danielnik i pomnik ku ich czci. Na cmentarzu znajduje się osiem powojennych nagrobków, dwa pomniki upamiętniające odpowiednio 36 i 180 Żydów.
Sześć dębów rosnących na cmentarzu uznano za pomniki przyrody.

</doc>
<doc id="1453144" url="https://pl.wikipedia.org/wiki?curid=1453144" title="Hermann von Schlagintweit">
Hermann von Schlagintweit



</doc>
<doc id="1453145" url="https://pl.wikipedia.org/wiki?curid=1453145" title="Czesław Uhl">
Czesław Uhl

Czesław Uhl (ur. 13 sierpnia 1958) – polski lekkoatleta, specjalizujący się w rzucie oszczepem.
Dwukrotny medalista mistrzostw kraju, reprezentant Polski i czołowy oszczepnik lat 80. XX wieku. Przez całą karierę bronił barw Oleśniczanki. Rekord życiowy: 77,64 (7 maja 1989, Wrocław).

</doc>
<doc id="1453146" url="https://pl.wikipedia.org/wiki?curid=1453146" title="Zatrachys">
Zatrachys

Zatrachys - wymarły rodzaj temnospondyla pochodzącego z wczesnego permu z Teksasu.

</doc>
<doc id="1453148" url="https://pl.wikipedia.org/wiki?curid=1453148" title="Franz Augsberger">
Franz Augsberger

Franz Augsberger (ur. 10 października 1905 w Wiedniu, zm. 19 marca 1945 w Prudniku) – SS-Brigadeführer w Waffen-SS, dowódca Legionu Estońskiego SS w czasie II wojny światowej.
Życiorys.
Urodził się w Wiedniu jako syn właściciela hotelowego. Przez rok uczęszczał do szkoły wojskowej. Po zakończeniu I wojny światowej poszedł na studia z zakresu inżynierii i architektury. W lipcu 1927 roku wstąpił do Steirischer Heimatschutz, antysemickiej i antyrepublikańskiej organizacji. Odszedł z jej szeregów w 1930 roku. Został członkiem SA i NSDAP 30 października 1930 roku. W 1932 roku wyemigrował do Niemiec i zasilił szeregi SS. 1 października 1934 wstąpił do SS-Verfügungstruppe i był dowódcą plutonu do 18 marca 1935 roku. Został słuchaczem pierwszej klasy SS-Führerschule, gdzie zdał egzaminy i został awansowany do rangi SS-Standartenoberjunkra w styczniu 1936. W 1937 roku awansowano go do stopnia SS-Hauptsturmführera i skierowano na przeszkolenie do RuSHA, po czym wrócił na szkolenie do Brunszwiku, gdzie został instruktorem. W 1939 roku został adiutantem Konstantina von Neuratha, który był wówczas protektorem Czech i Moraw.
Okres II wojny światowej.
1 października 1940 roku został dowódcą SS-Standarte „Der Führer”. 10 lutego 1941 został dowódcą batalionu SS-Standarte 7, który dopiero co został zreorganizowany i zmotoryzowany. Augsberger pozostawał na tym stanowisku do grudnia 1941, kiedy został awansowany do stopnia SS-Sturmbannführera. W lipcu 1941 otrzymał Krzyż Żelazny II Klasy, 15 września 1941 roku I Klasy, a 15 stycznia 1942 roku Szturmową Odznaką Piechoty (niem."Infanterie Sturmabzeichen"). 20 kwietnia 1942 został SS-Obersturmbannführerem. Ponadto 30 maja 1942 roku otrzymał Złoty Krzyż Niemiecki.
Gdy Adolf Hitler nakazał stworzenie jednostki SS złożonej z Estończyków, Augsberger został jej dowódcą. Został awansowany na SS-Standartenführera w lipcu 1943. W 1944 roku Estoński Legion SS przemianowano na 20 Dywizję Grenadierów SS. Początkowo Estończycy byli wobec Augsbergera nieufni, jednak z czasem zyskał ich zaufanie i sympatię. Awansował na SS-Oberführera w styczniu 1944, a na SS-Brigadeführera w czerwcu tego samego roku.
Został zabity w marcu 1945 wskutek wybuchu bomby w koszarach w Prudniku, kiedy wojska radzieckie otoczyły miasto. Kilka dni wcześniej został odznaczony Krzyżem Rycerskim, który otrzymał z rąk Generalfeldmarschalla Ferdinanda Schörnera.

</doc>
<doc id="1453149" url="https://pl.wikipedia.org/wiki?curid=1453149" title="Włócznia skrzydełkowa">
Włócznia skrzydełkowa

Włócznia skrzydełkowa – broń drzewcowa piechoty i jazdy frankijskiej od VIII w., a później piechoty zachodnioeuropejskiej do XV w.
Charakterystyka.
Charakteryzowała się długim grotem w kształcie rombu lub odwróconego deltoidu ze skrzydełkami oddzielającymi jej liść od tulei (stąd nazwa). Zadaniem tych skrzydełek było uchwycenie i odparcie broni przeciwnika, jak też uniemożliwienie zbyt głębokiego wbicia włóczni w tarczę przeciwnika lub w samego przeciwnika. Rozwój tej broni postępował w kierunku powiększenia płaszczyzny skrzydełek, które z czasem przyjęły formę odwróconego trójkąta.
Z broni tej wyewoluowały z czasem runki, spisy friulskie i korseki.
Przykładem włóczni skrzydełkowej jest przechowywana na Wawelu Włócznia Świętego Maurycego.

</doc>
<doc id="1453150" url="https://pl.wikipedia.org/wiki?curid=1453150" title="Azjatycka Dywizja Konna">
Azjatycka Dywizja Konna

Azjatycka Dywizja Konna (ros. Азиатская конная дивизия), nazywana też Partyzancką Dywizją Konną lub Konno-Azjatycką Dywizją – jednostka wojskowa kawalerii złożona z białych Rosjan, Kozaków bajkalskich, Buriatów, Baszkirów, Tatarów, Tybetańczyków, Mongołów, Chińczyków i Japończyków działająca na rosyjskim Dalekim Wschodzie i Mongolii w latach 1919-1921.
Historia.
Między lipcem, a wrześniem 1919 roku na rosyjskim Dalekim Wschodzie została sformowana Azjatycka Dywizja Konna. Wchodziła w skład Korpusu Azjatyckiego Armii Dalekowschodniej atamana generał Grigorija Siemionowa. Składała się z trzech brygad: 1 i 2 brygady konnej oraz brygady konno-artyleryjskiej. Na jej czele stanął gen. Roman von Ungern-Sternberg. Na początku listopada 1919 roku dywizja została rozformowana, a na jej bazie utworzone dwie samodzielne brygady konne: azjatycka i mongolsko-buriacka. W tym czasie gen. Ungern opracował plan zajęcia terytorium Mongolii, wyparcia stamtąd sił chińskich i samemu przejęcia władzy. W tym celu zawarł sojusz z przedstawicielami mongolskiej arystokracji. Jesienią 1919 r. jego wojska przekroczyły granicę mongolską. Za ten samowolny czyn zostały one wykluczone ze stanu Armii Dalekowschodniej. Generałowi von Ungern-Sternbergowi podporządkowały się inne rosyjskie i kozackie białe oddziały wojskowe w Mongolii – pułkownika N. N. Kazagrandi, atamana Kozaków jenisejskich I. G. Kazancewa i esauła A. P. Kajgorodowa. Na początku lutego 1920 r. Azjatycka Brygada Konna została przekształcona z powrotem w Azjatycką Dywizję Konną w składzie 1 i 2 brygady konnej. W skład 2 brygady weszła dotychczas samodzielna buriacka brygada konna. Liczebność wahała się w granicach od 3,5 do 7 tysięcy żołnierzy. Większość z nich stanowili Azjaci. Uzbrojenie było bardzo zróżnicowane. W pierwszych dniach lutego 1920 roku dywizja zaatakowała chińskie wojska republikańskie, zajmujące stolicę Mongolii Urgę, zdobywając miasto. Z niewoli chińskiej został oswobodzony świecki i religijny władca Mongolii Bogda Chan. W dowód wdzięczności nadał gen. von Ungern-Sternbergowi tytuł wana i chana oraz uczynił go głównodowodzącym wojskami mongolskimi. Wprawdzie dowódca dywizji pod koniec lutego formalnie przywrócił władzę Bogda Chanowi, lecz faktycznie sam stał się dyktatorem Mongolii, prowadząc z jej terytorium działania wojenne przeciwko Chińczykom i bolszewikom. Z pomocą mongolskich feudałów przeprowadził pobór rekrutów, zbrojenie i szkolenie tworzonej armii. Początkowo wraz z oddziałami mongolskimi odparł atak 10-tysięcznego korpusu chińskiego. Wojska gen. Ungerna dawały się jednak ludności mongolskiej coraz bardziej we znaki z powodu licznych grabieży, zabójstw, gwałtów. Tymczasem przeciwko nim wystąpiły wojska bolszewickie, w liczbie ok. 175 tys. ludzi, wezwane na pomoc przez mongolskich komunistów z Mongolskiej Partii Ludowej. Generał Ungern uprzedził ofensywę, pierwszy atakując zajęte przez bolszewików obszary Przymorza. Główne uderzenie kawalerii pod jego komendą skierowane było na Kiachtę i Troickosawsk. Jednakże po początkowych sukcesach przewaga bolszewików zmusiła siły Ungerna do odwrotu do Mongolii. Pomimo tego nad jeziorem Gęsim zdołały zniszczyć nieprzyjacielski batalion. W wyniku ciężkich walk poniosły jednak duże straty i częściowo zostały rozbite, zaś dowódca odniósł poważną ranę. Pod koniec lipca wojska bolszewickie zdobyły Urgę. Plany gen. Ungerna runęły, gdyż nie poparła go miejscowa ludność, a także nie otrzymał obiecywanej pomocy od Japończyków. W tej sytuacji zamierzał przezimować w zachodniej części Mongolii, a następnie przedostać się na Krym, aby połączyć się z armią gen. Piotra Wrangla. Przeszkodził temu bunt części kadry oficerskiej, która 17 sierpnia zabiła gen. Borisa Riezuchina, zaufanego towarzysza i zastępcę gen. Ungerna, a potem ostrzelała namiot samego dowódcy. Raniony, zdołał dotrzeć do obozu byłego sojusznika księcia Sunduj-Guna, lecz ten kazał go związać i przekazał komunistom. 15 września w Nowonikołajewsku doszło do jego procesu, na którym został skazany na karę śmierci.

</doc>
<doc id="1453151" url="https://pl.wikipedia.org/wiki?curid=1453151" title="Gaudium Canti">
Gaudium Canti



</doc>
<doc id="1453153" url="https://pl.wikipedia.org/wiki?curid=1453153" title="Wyspy Świętego Tomasza i Książęca na Letnich Igrzyskach Olimpijskich 2004">
Wyspy Świętego Tomasza i Książęca na Letnich Igrzyskach Olimpijskich 2004

Wyspy Świętego Tomasza i Książęca na XXVIII Letnich Igrzyskach Olimpijskich w Atenach reprezentowało dwóch sportowców (1 mężczyzna, 1 kobieta) w jednej dyscyplinie.
Był to trzeci start Wysp Świętego Tomasza i Książęca na letnich igrzyskach olimpijskich (poprzednie to 1996, 2000).

</doc>
<doc id="1453154" url="https://pl.wikipedia.org/wiki?curid=1453154" title="WWE Hell in a Cell">
WWE Hell in a Cell

WWE Hell in a Cell – cykl corocznych gal profesjonalnego wrestlingu produkowanych w październiku przez federację WWE i nadawanych na żywo w systemie pay-per-view oraz za pośrednictwem WWE Network. Cykl został wprowadzony w 2009 zastępując WWE No Mercy w kalendarzu gal pay-per-view WWE. W 2012 postanowiło przenieść terminy organizowania gal na późny październik (z wyjątkiem edycji z 2017).
Po przywróceniu podziału WWE na brandy w 2016, cykl oraz tegoroczna edycja stały się własnością brandu Raw. W przyszłym roku galę poświęcono zawodnikom brandu SmackDown. W 2018 zniesiono podział gal pay-per-view dla konkretnych brandów, a organizację gal przeniesiono na wrzesień.
Konceptem tego cyklu gal jest to, że wszystkie walki wieczoru mają miejsce w kilkumetrowej stalowej klatce otaczającej ring oraz podłogę wokół-ringową zwanej „Hell in a Cell”. W tego typu walce nie ma dyskwalifikacji oraz wyliczeń poza ringowych, jak również możliwości ucieczki z klatki – jedyną drogą do zwycięstwa jest przypięcie lub poddanie przeciwnika w ringu. Podczas gali organizuje się przynajmniej jeden Hell in a Cell match. Nazwa cyklu gal została wybrana przez fanów podczas głosowania przeprowadzonego przez WWE; wygrała między innymi z nazwami takimi jak "No Escape", "Locked Up" oraz "Rage in a Cage".
Wyniki gal.
2009.
Hell in a Cell (2009) – gala wrestlingu wyprodukowana przez World Wrestling Entertainment (WWE). Odbyła się 4 października 2009 w Prudential Center w Newark w stanie New Jersey. Emisja była przeprowadzana na żywo w systemie pay-per-view. Była to pierwsza gala w chronologii cyklu Hell in a Cell.
Podczas gali odbyło się dziewięć walk, w tym jedna nietransmitowana w telewizji. W walce wieczoru D-Generation X (Triple H i Shawn Michaels) pokonali The Legacy (Cody'ego Rhodesa i Teda DiBiasego) w Hell in a Cell matchu. Oprócz tego w tych samych pojedynkach Randy Orton pokonał Johna Cenę i zdobył WWE Championship, jak również The Undertaker odebrał World Heavyweight Championship od CM Punka.
2010.
Hell in a Cell (2010) – gala wrestlingu wyprodukowana przez World Wrestling Entertainment (WWE). Odbyła się 3 października 2010 w American Airlines Center w Dallas w Teksasie. Emisja była przeprowadzana na żywo w systemie pay-per-view. Była to druga gala w chronologii cyklu Hell in a Cell.
Podczas gali odbyło się siedem walk, w tym jedna nietransmitowana w telewizji. W walce wieczoru Kane obronił World Heavyweight Championship pokonując The Undertakera w Hell in a Cell matchu, zaś Randy Orton obronił WWE Championship w tej samej stypualcji pokonując Sheamusa. Wade Barrett pokonał Johna Cenę w singlowej walce, wskutek czego Cena musiał przyłączyć się do grupy The Nexus.
2011.
Hell in a Cell (2011) – gala wrestlingu wyprodukowana przez federację WWE. Odbyła się 2 października 2011 w New Orleans Arena w Nowym Orleanie w stanie Luizjana. Emisja była przeprowadzana na żywo w systemie pay-per-view. Była to trzecia gala w chronologii cyklu Hell in a Cell.
Podczas gali odbyło się osiem walk, w tym jedna nietransmitowana w telewizji. Walką wieczoru był Triple Threat Hell in a Cell match, w którym Alberto Del Rio zdobył WWE Championship pokonując CM Punka i poprzedniego mistrza Johna Cenę. Ponadto Mark Henry obronił World Heavyweight Championship w tym samym pojedynku pokonując Randy'ego Ortona.
2012.
Hell in a Cell (2012) – gala wrestlingu wyprodukowana przez federację WWE. Odbyła się 28 października 2012 w Philips Arena w Atlancie w stanie Georgia. Emisja była przeprowadzana na żywo w systemie pay-per-view. Była to czwarta gala w chronologii cyklu Hell in a Cell.
Podczas gali odbyło się osiem walk. W Hell in a Cell matchu będącym walką wieczoru CM Punk obronił WWE Championship pokonując Rybacka. Oprócz tego Big Show pokonał Sheamusa w singlowej walce i zdobył World Heavyweight Championship.
2013.
Hell in a Cell (2013) – gala wrestlingu wyprodukowana przez federację WWE. Odbyła się 27 października 2013 w American Airlines Arena w Miami na Florydzie. Emisja była przeprowadzana na żywo w systemie pay-per-view. Była to piąta gala w chronologii cyklu Hell in a Cell.
Podczas gali odbyło się dziewięć walk, w tym jedna podczas pre-show. Walką wieczoru był Hell in a Cell match o zwakowany WWE Championship z sędzią specjalnym Shawnem Michaelsem, w którym Randy Orton pokonał Daniela Bryana i zdobył mistrzostwo. Oprócz tego John Cena zdobył World Heavyweight Championship pokonując Alberto Del Rio, a także CM Punk pokonał Rybacka i Paula Heymana w Handicap Hell in a Cell matchu.
2014.
Hell in a Cell (2014) – gala wrestlingu wyprodukowana przez federację WWE. Odbyła się 26 października 2014 w American Airlines Center w Dallas w Teksasie. Emisja była przeprowadzana na żywo za pośrednictwem WWE Network oraz w systemie pay-per-view. Była to szósta gala w chronologii cyklu Hell in a Cell.
Podczas gali odbyło się dziewięć walk, w tym jedna podczas pre-show. W walce wieczoru Seth Rollins pokonał Deana Ambrose'a w Hell in a Cell matchu. Prócz tego John Cena pokonał Randy'ego Ortona w tym samym rodzaju pojedynku i stał się pretendentem do WWE World Heavyweight Championship.

</doc>
<doc id="1453155" url="https://pl.wikipedia.org/wiki?curid=1453155" title="Colostethus capixaba">
Colostethus capixaba

Colostethus capixaba – gatunek płaza uznawany przez nowsze badania za synonim "Colostethus olfersoides".
Występowanie.
Podobnie, jak w przypadku innego gatunku z tego samego rodzaju, "C. caerulodactylus", "C. capixaba" także nie występuje nigdzie indziej poza Brazylią, będąc gatunkiem endemicznym tego kraju.
Zamieszkuje tropikalne lasy deszczowe, bagna i mokradła w klimatach zwrotnikowym i podzwrotnikowym. Choć zwykle przebywa w ściółce leśnej, zdarza mu się zapędzić do ogrodów i na plantacje. Jest zagrożony z uwagi na degradację jego środowiska naturalnego poprzez działania człowieka.
Rozmnażanie.
Jaja składane są przez samicę do tymczasowych zbiorników wodnych. Kijanki po wykluciu przenoszone są na grzbietach osobników dorosłych do strumieni.

</doc>
<doc id="1453156" url="https://pl.wikipedia.org/wiki?curid=1453156" title="Johannes Kolaczek">
Johannes Kolaczek



</doc>
<doc id="1453157" url="https://pl.wikipedia.org/wiki?curid=1453157" title="Cmentarz żydowski w Iłży">
Cmentarz żydowski w Iłży

Cmentarz żydowski w Iłży – został założony w 1837. Ma powierzchnię 1,4 ha. Znajduje się przy ul. Kampanii Wrześniowej. Podczas II wojny światowej uległ dewastacji – Niemcy wyrwali nagrobki i wykorzystali je do utwardzania dróg. Zachowały się jedynie dwa nagrobki.
W latach 2002-2006 został uporządkowany staraniem potomków iłżeckich Żydów zamieszkałych w USA. 21 maja 2006 odsłonięto pomnik upamiętniający iłżeckich Żydów.

</doc>
<doc id="1453158" url="https://pl.wikipedia.org/wiki?curid=1453158" title="Mariusz Roszkowski">
Mariusz Roszkowski

Mariusz Roszkowski (ur. 16 listopada 1975) - polski lekkoatleta specjalizujący się w rzucie oszczepem.
Srebrny medalista mistrzostw Polski w 1999 roku. Reprezentował kluby AZS-AWF Biała Podlaska, Podlasie Białystok. 
Rekord życiowy: 77,92 m (28 września 2002, Białystok)

</doc>
<doc id="1453159" url="https://pl.wikipedia.org/wiki?curid=1453159" title="Joseph-Nicephore Niepce">
Joseph-Nicephore Niepce



</doc>
<doc id="1453162" url="https://pl.wikipedia.org/wiki?curid=1453162" title="Szczawiór">
Szczawiór

Szczawiór ("Oxyria" ) – rodzaj roślin z rodziny rdestowatych. Obejmuje trzy gatunki. Rośliny te występują na półkuli północnej na obszarach okołoarktycznych oraz w górach Ameryki Północnej, Europy i Azji. W Polsce występuje jeden gatunek – szczawiór alpejski "Oxyria digyna".
Szczawiór alpejski jest uprawiany jako roślina ozdobna w ogrodach skalnych. Liście tej rośliny są jadalne.
Naukowa nazwa rodzajowa utworzona została z greckich słów: "oxys" – kwaśny -"aria" – posiadać, w nawiązaniu do smaku liści.
Systematyka.
Rodzaj szczawiór należy do plemienia "Rumiceae" z podrodziny "Polygonoideae" w rodzinie rdestowatych "Polygonaceae". W obrębie plemienia zajmuje pozycję bazalną, co oznacza, że jest siostrzany parze rodzajów szczaw "Rumex" i rabarbar "Rheum".

</doc>
<doc id="1453163" url="https://pl.wikipedia.org/wiki?curid=1453163" title="Oxyria">
Oxyria



</doc>
<doc id="1453165" url="https://pl.wikipedia.org/wiki?curid=1453165" title="Aromobates capurinensis">
Aromobates capurinensis

Aromobates capurinensis — egzotyczny gatunek płaza bezogonowego z rodziny Aromobatidae.
Występowanie.
Jest to gatunek endemiczny, występuje jedynie w Wenezueli i to tylko w jednym miejscu: w okolicy Páramo El Molino, 2420 metrów nad poziomem morza.
Zamieszkuje górskie lasy deszczowe i rzeki. Z powodu wyrębu tychże lasów jest zagrożony wyginięciem. Nie prowadzi się działań ochronnych.
Rozmnażanie.
Jaja składane są na lądzie (co jest rzadkością wśród płazów, w większości uzależnionych od środowiska wodnego). Zajmuje się nimi samiec.

</doc>
<doc id="1453166" url="https://pl.wikipedia.org/wiki?curid=1453166" title="Hameur Bouazza">
Hameur Bouazza

Hameur Bouazza (arabski:هامور بوعزة; ur. 22 lutego 1985 w Évry) – algierski piłkarz urodzony we Francji występujący najczęściej na pozycji lewego pomocnika w FC Fleury 91.
Kariera klubowa.
Bouazza urodził się we Francji jednak swoją zawodową karierę piłkarską rozpoczął w roku 2003 w angielskim Watford, z którym kontrakt podpisał 1 czerwca. W pierwszym sezonie tam spędzonym wystąpił tylko w dziewięciu ligowych spotkaniach. W następnym zaś zdołał się przebić do pierwszego składu. 6 października 2005 został wypożyczony do Swindon Town. W czasie pobytu w drużynie "The Robins" wystąpił w 13 meczach i strzelił dwie bramki. Po powrocie z wypożyczenia, w sezonie 2006/07 zagrał w aż 32 pojedynkach ligowych, w czasie których zdobył pięć goli. 8 sierpnia 2007 podpisał kontrakt z klubem występującym w angielskiej Premier League — Fulham. Kwota transferu wynosiła 4 miliony funtów. W drużynie "the Cottagers" zadebiutował cztery dni później w wyjazdowym meczu z Arsenalem Londyn. W sezonie 2007/08 zaliczył jeszcze 19 spotkań po czym 9 sierpnia został wypożyczony na jeden rok do Charlton Athletic. W tej ekipie Bouazza zagrał w 25 ligowych meczach, zdobył w nich cztery bramki, po czym, 8 stycznia 2009 roku został ponownie wypożyczony, tym razem do Birmingham City. Zadebiutował tam 17 stycznia w pojedynku z Cardiff City. W drużynie tej rozegrał jeszcze 15 ligowych występów, po czym w maju powrócił do Londynu. 18 sierpnia 2009 roku Bouazza przeszedł do tureckiego Sivassporu i rozegrał dla niego tylko jedno spotkanie w rundzie eliminacyjnej do Ligi Europy (przegrana 0:3 z Szachtarem Donieck). 31 sierpnia Sky Sports poinformował, że piłkarz odszedł do Blackpool. Następnego dnia poinformowano, że Algierczyk podpisał umowę z nową drużyną do końca sezonu 2009/10. Latem piłkarz odszedł do beniaminka francuskiej Ligue 1 – Arles. W styczniu 2011 roku przeszedł na wypożyczenie do Millwall; 19 kwietnia 2011 podpisał stały kontrakt z tym klubem. Następnie grał w takich klubach jak: Racing Santander, ES Sétif, Red Star FC, Étoile Sportive du Sahel, Tours FC i FC Fleury 91.
Kariera reprezentacyjna.
W reprezentacji swojego kraju Hameur zadebiutował 7 lutego 2007 w wygranym 2-1 towarzyskim spotkaniu z reprezentacją Libii. 20 listopada tego samego roku w wygranym 3-2 pojedynku z Mali strzelił swoją pierwszą w kadrze.

</doc>
<doc id="1453169" url="https://pl.wikipedia.org/wiki?curid=1453169" title="Robert Wabich">
Robert Wabich

Robert Wabich (ur. 30 maja 1967 w Kamieniu Pomorskim) – polski aktor filmowy i teatralny.
Młodość.
Wychował się w Gryficach, gdzie ukończył szkołę podstawową. Naukę kontynuował w kołobrzeskim LO im. M. Kopernika. W latach 1988–1990 uczył się w Studium Wokalno-Aktorskim w Gdyni. W 1994 ukończył studia na Wydziale Aktorskim Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi.
Kariera aktorska.
Od 1993 występuje w Teatrze Capitol w Warszawie. Ma na swoim koncie grę w wielu polskich filmach i serialach.
Działalność pozaaktorska.
4 listopada 2016 zwyciężył w finale szóstej edycji programu rozrywkowego Polsatu "Dancing with the Stars. Taniec z gwiazdami". Jego partnerką taneczną była Hanna Żudziewicz.
Pasjonuje się wędkarstwem. W lipcu 2008 zwyciężył w Zawodach Aktorów Wędkarzy im. Jaremy Stępowskiego o Puchar Augustowianki.
Życie prywatne.
Żonaty z Katarzyną, z którą związany jest od 1992.

</doc>
<doc id="1453171" url="https://pl.wikipedia.org/wiki?curid=1453171" title="Wyższa Szkoła Przedsiębiorczości i Zarządzania im. Leona Koźmińskiego">
Wyższa Szkoła Przedsiębiorczości i Zarządzania im. Leona Koźmińskiego



</doc>
<doc id="1453173" url="https://pl.wikipedia.org/wiki?curid=1453173" title="Cote-d'Or">
Cote-d'Or



</doc>
<doc id="1453174" url="https://pl.wikipedia.org/wiki?curid=1453174" title="Wyspy Świętego Tomasza i Książęca na Letnich Igrzyskach Olimpijskich 2000">
Wyspy Świętego Tomasza i Książęca na Letnich Igrzyskach Olimpijskich 2000

Wyspy Świętego Tomasza i Książęca na XXVII Letnich Igrzyskach Olimpijskich w Sydney reprezentowało dwóch sportowców (1 mężczyzna, 1 kobieta) w jednej dyscyplinie.
Był to drugi start Wysp Świętego Tomasza i Książęca na letnich igrzyskach olimpijskich (poprzednie to 1996).

</doc>
<doc id="1453179" url="https://pl.wikipedia.org/wiki?curid=1453179" title="Getto w Baranowiczach">
Getto w Baranowiczach

Getto w Baranowiczach (jidysz באראנאוויטשער געטא; "Baranawiczer geto") – żydowskie getto istniejące w czasie II wojny światowej w okupowanych przez Niemców Baranowiczach.
Historia.
Getto zostało utworzone w dzień po wejściu do miasta wojsk niemieckich. 28 czerwca 1941 osoby uznane według kryteriów norymberskich za Żydów musiały przesiedlić się do dzielnicy Baranowicz zwanej Sachalinem. Getto obejmowało kwartał miasta ograniczony ulicami Cerkiewną (ob. Lisina), Wileńską (Gagarina), Poniatowskiego (Bahdanawicza) i Parkową (Cariuka). Aresztowali również 200 przedstawicieli inteligencji, wśród których znaleźli się lekarze i adwokaci, po czym rozstrzelali 80 z nich.
Wejście do dzielnicy żydowskiej znajdowało się na rogu ulic Sosnowej (Hrycewicza) i Sadowej (Mickiewicza). Przy bramie stały posterunki. Od strony zewnętrznej policja białoruska, a od wewnętrznej – żydowska. W grudniu 1941 na terenie getta przebywało ok. 15 tys. Żydów z Baranowicz i okolicznych miasteczek.
Lokalny judenrat liczył 26 osób – na jego czele stanął Owsiej Girszewicz (Hirszewicz) Izykson, policją getta kierował Naim Piniewicz Waltman. Siedziba rady mieściła się w budynku przy ul. Sadowej 10.
Zgodnie z relacją niemieckiego żołnierza Harolda Junga (1 Dywizja Piechoty) jesienią 1941 roku rozstrzelano ponad 3 tys. osób. Ludzi wywożono za miasto ciężarówkami.
Pierwszą akcję likwidacyjną getta na rozkaz komisarza okręgowego Rudolpha Wernera przeprowadzono 4 i 5 marca 1942 roku. Dowodzili nią pracownicy Urzędu Pracy (m.in. Giesicke), niemieckie kierownictwo miasta (zastępca komisarza odwodu Maks Kranke) z pomocą Policji Bezpieczeństwa i żandarmerii (szef Wilhelm Schroder). Niemcy zabili wówczas tych, którzy nie byli potrzebni do robót przymusowych, przede wszystkim starców, inwalidów, chorych, kobiety i dzieci. Część Żydów otrzymała zaświadczenia o przydatności do pracy na rzecz III Rzeszy od Organisation Todt. 4 marca na jednym z placów miasta zgromadzono ludność getta i przeprowadzono selekcję. Oddzielono niezdolnych do pracy, załadowano do samochodów i po przewiezieniu w okolice Zielonego Mostu zamordowano. Ciała wrzucono do wcześniej przygotowanych dołów. Zamordowano w tym dniu szefa Judenratu – Izaksona, sekretarza Manna i członków policji żydowskiej. W godzinach od 6 do 14 wywieźli, tylko 300 metrów za rogatki miasta i rozstrzelali 3400 osób. Miejsce kaźni było nieopodal wagonowni.
W lipcu 1941 roku w mieście przebywało Einsatzkommando 8 pod dowództwem Otto Bradfischa, które zamordowało ok. 350 Żydów.
Utworzono nowy Judenrat. Wiosną 1942 roku do getta w Baranowiczach Niemcy przesiedlili Żydów z Nowej Myszy, Stołowicz, Nowojelni, Mołczadzi i Klecka oraz Horodyszcza. Do getta przybyli również trzema transportami czescy Żydzi z Theresienstadt. 31 lipca 1942 roku zamordowano ich na uroczysku Gaj na przedmieściach Baranowicz. Zgodnie ze śledztwem przeprowadzonym po wojnie, byli zagazowywani w samochodach wiozących ich na uroczysko. Zamordowano wówczas około 3000 osób.
Kolejną akcję likwidacyjną Niemcy przeprowadzili między 22 września a 2 października 1942 roku. Po pretekstem wysłania do pracy przymusowej. Zgromadzonych Żydów rozstrzelano 3 km od miasta, na polu między wsiami Uznohi, Grabowiec i Gliniszcze. W trakcie tej zbrodni zabito do 5 tys. osób. Było wśród nich 62 lekarzy, 20 inżynierów i 60 nauczycieli. Około 700 Żydów zesłano na ciężkie roboty.
Ostateczna akcja likwidacja getta została przeprowadzona 17 grudnia 1942 roku, miasto ogłoszono "Judenfrei". Mordu dokonano w miejscu poprzedniej zbrodni. Według rosyjskich badaczy Niemcy rozstrzelali między 3000 a 5000 osób. 700 osób wysłano do obozu pracy pod Mołodecznem, a od 300 do 800 do obozu pracy Organisation Todt pod Baranowiczami. Żydów z obozu Todt zamordowano w dniach 5–6 listopada 1943 roku na terenie niemieckiego nazistowskiego obozu koncentracyjnego nieopodal wsi Kołdyczewo w rejonie baranowickim.
Jednym z głównych likwidatorów getta był szef Policji Bezpieczeństwa i SD Untersturmführer SS Waldemar Amelung, pochodzący z nadbałtyckiego obszaru ZSRR.
Przez baranowickie getto przeszło około 12 tys. Żydów, a tylko około 750 więźniom udało się uciec. Jedynie 250 osób zdołało przeżyć na miejscu i doczekać wyzwolenia w lipcu 1944 roku.

</doc>
<doc id="1453182" url="https://pl.wikipedia.org/wiki?curid=1453182" title="Louise Bryant">
Louise Bryant

Louise Bryant (ur. 5 grudnia 1885 w San Francisco, zm. 6 stycznia 1936 w Sèvres) – amerykańska dziennikarka i pisarka, znana ze swych marksistowskich i anarchistycznych przekonań.
Życiorys.
Urodziła się jako Anna Louisa Mohan. Była córką Henry’ego Mohana. Jej rodzice rozwiedli się, gdy Louisa miała 3 lata. Wychowywała się w domu ojczyma, Sheridana Bryanta. Przez kilka lat mieszkała u dziadków w Nevadzie. Studiowała na Uniwersytetach Nevady i Oregonu. W 1909 r. poślubiła w sekrecie dentystę z Portland, Paula Trullingera. Pracowała jako dziennikarka.
Po długim romansie została żoną dziennikarza Johna Reeda. W latach 1917–1918 wspólnie podróżowali do Rosji. Brała udział w komunistycznych działaniach propagandowych zarówno w Rosji, jak i w USA. O pobycie w Rosji sowieckiej napisała książkę "Six Red Months in Russia: An Observers Account of Russia Before and During the Proletarian Dictatorship". Towarzyszyła Reedowi aż do jego śmierci w 1920 r.
Cztery lata po jego śmierci Bryant, teraz już dziennikarka koncernu prasowego Hearsta, poślubiła Williama Bullitta. Miała z nim córkę Anne. Małżonkowie przeprowadzili się do Paryża, a w 1930 r. rozwiedli się. William odebrał jej prawa do opieki nad Anne, powołując się na alkoholizm byłej żony i jej lesbijski związek z brytyjską rzeźbiarką Gwen La Galienne.
Swoje artykuły na tematy polityczne i feministyczne publikowała w radykalnie lewicowych czasopismach, m.in. w „The Blast” Aleksandra Berkmana.
W 1928 r. zdiagnozowano u niej chorobę Dercuma. Zmarła w 1936 r.

</doc>
<doc id="1453183" url="https://pl.wikipedia.org/wiki?curid=1453183" title="Córki Świętego Pawła">
Córki Świętego Pawła



</doc>
<doc id="1453189" url="https://pl.wikipedia.org/wiki?curid=1453189" title="Fabula rasa">
Fabula rasa

Fabula rasa – szkic literacki Edwarda Stachury, napisany w dwóch częściach – Fabula rasa (rzecz o egoizmie) oraz Fabula rasa (apendyks); wydany w 1979 w Olsztynie przez wydawnictwo „Pojezierze” oraz na łamach miesięcznika „Twórczość”.
"Fabula rasa" zredagowana została w latach 1978–1979, podczas rozwoju choroby psychicznej poety, kiedy występowały u niego symptomy maniakalne. Notatki do książki autor pisał od 1966. Dzieło to powstało przed tragicznym wypadkiem, który był wynikiem pierwszej próby samobójczej, gdy Stachura stracił cztery palce prawej ręki.
Analiza utworu wskazuje na występowanie u autora stanu manii. Narrator stawia się w pozycji nauczyciela z omniscjencją, który jest w stanie w patetyczny sposób odpowiadać nawet na najbardziej skomplikowane pytania (np. "jak powstał świat?"). Elementy te dają wrażenie urojenia wielkościowego. Odpowiedzi dawane przez narratora są pokrętne, zagmatwane i mają luźną konstrukcję logiczną, miejscami przypominają schizofazję, czyli tzw. "sałatę słowną".

</doc>
<doc id="1453194" url="https://pl.wikipedia.org/wiki?curid=1453194" title="Hans Renner Schanze">
Hans Renner Schanze



</doc>
<doc id="1453195" url="https://pl.wikipedia.org/wiki?curid=1453195" title="Leon Roppel">
Leon Roppel

Leon Roppel (ur. 19 września 1912 w Wejherowie, zm. 12 maja 1978 w Gdyni) – polski poeta, publicysta, nauczyciel i działacz kaszubski, ps. „Piętów Tóna”, członek ZLP, popularyzator folkloru Kaszub.
Życiorys.
Leon Roppel urodził się w Wejherowie w rodzinie kaszubskiej, ale korzenie miał częściowo niemieckie (jego matka była z domu Schröder). Ukończył miejscową szkołę powszechną i Gimnazjum im. Króla Jana III Sobieskiego. Już wtedy aktywnie interesował się kulturą kaszubską. W 1933 r. zaczął studia na Uniwersytecie Jagiellońskim (germanistyka i filologia słowiańska) oraz nawiązał współpracę z pomorskimi gazetami. Dzięki znalezionemu przez siebie archiwalnemu przywilejowi otrzymywał stypendium burmistrza Wejherowa Teodora Bolduana dla zdolnych studentów. Pisywał felietony pt. „Piętów Tóna godo”. W latach późniejszych wiele publikował w „Gazecie Gdańskiej”, „Rodzinie Kaszubskiej” i wejherowskiej „Klëce”. Czasem posługiwał się pseudonimem Józef Larski.
Zbierał i inspirował się folklorem Kaszub, starał się też unikać konfliktów politycznych i godzić Kaszubów z Polakami. Uważał język kaszubski za dialekt, a Kaszubów za szczep polski. W twórczości kładł nacisk na zrozumiałość, stosował uproszczoną pisownię i naturalne słownictwo, nie eksperymentował. Reprezentował orientację polonofilską wśród działaczy kaszubskich. Krótko przed wojną napisał książkę „Na Jantôrowym Brzegu. Powiôstki kaszebskié. Dzél I”, wydaną w Wejherowie w 1939 roku i spaloną później przez hitlerowców na rynku tamże. Jeden z niewielu ocalałych egzemplarzy posiada Muzeum Piśmiennictwa i Muzyki Kaszubsko-Pomorskiej w Wejherowie.
W 1939 r. Leon Roppel zaczął też pracę jako nauczyciel niemieckiego w szkole na Kresach. Za wschodnią granicą spędził lata wojny – pracował jako księgowy. Wrócił do Sopotu i pracował w radiu Gdańsk. Publikował w prasie regionalnej, m.in. w „Zrzeszy Kaszëbskiej”. W 1945 zakończył studia germanistyczne na UJ oraz zawarł małżeństwo z Marią Makowską. Pracował również jako księgowy, przeprowadził się też do Gdyni Orłowa. Miał syna i córkę, którzy poświęcili się karierze uniwersyteckiej.
W końcu 1955 r. wspólnie z Janem Piepką napisał i opublikował w warszawskiej Ludowej Spółdzielni Wydawniczej pierwszą po wojnie książkę kaszubską – zbiór „Nasze stronë. Wybór wierszy i opowiadań kaszubskich”, wydany pod pseudonimami „Piętów Tóna – Staszków Jan”. Wstęp do książki napisał Lech Bądkowski, wydrukowano 3200 egz. Rok później Roppel wziął udział w założeniu Zrzeszenia Kaszubskiego i zasiadł w jego władzach – był członkiem komisji rewizyjnej, współzałożył też oddział w Gdyni, pisywał do dwutygodnika „Kaszëbë”. Na początku lat 60. bronił działaczy kaszubskich, A. Labudy, S. Bieszka i J. Rompskiego, oskarżanych o separatyzm.
W Zrzeszeniu pisarz poświęcił się pracy wydawniczej i w latach 1956-1958 przygotował utwory m.in. F. Sędzickiego, A. Majkowskiego i J. Karnowskiego. Ukazały się one nakładem Wydawnictwa Morskiego w serii „Biblioteczka Kaszubska”, którą Roppel redagował. Wydał też własny zbiór „Orzechë do ucechë abo pół tësąca kaszëbskich zagôdk” (Gdańsk 1956, 2 tys. egz.) oraz „Pieśni z Kaszub” w muzycznym opracowaniu Władysława Kirsteina i ze wstępem prof. Andrzeja Bukowskiego (Gdańsk 1958). Na początku tego zbioru umieścił najpopularniejszą swoją kompozycję „Z piesnią do Cebie jidzemë, Mateńko!” Książka ta miała 8 tys. nakładu.
L. Roppel wiele pracował też naukowo. Był członkiem m.in. Polskiego Towarzystwa Nautologicznego, Instytutu Bałtyckiego i Gdańskiego Towarzystwa Naukowego. Na łamach naukowych czasopism pisał o kulturze Kaszub, m.in. o wierzeniach. Już w 1955 r. napisał pracę „Przegląd historyczny prac nad polskim słownictwem morskim”. Zaś na początku lat 60. zaczął uczyć języka niemieckiego w Akademii Morskiej w Gdyni i Wyższej Szkole Pedagogicznej w Sopocie, późniejszym Uniwersytecie Gdańskim. Tam pracował do emerytury (1977). Ale wracał często do Wejherowa, m.in. w 1968 r. był jurorem na II Ogólnopolskim Festiwalu Pieśni o Morzu w Wejherowie właśnie. Zainspirował nazwę głównej nagrody tego festiwalu – statuetki „Złocistego Żagla”.
Przez całe życie Leon Roppel tworzył kaszubskie wiersze i opowieści, publikował zbiory folkloru i antologie, upowszechniał też literaturę Kaszub za granicą. Opracował m.in. zbiory „Ma jesma od morza. Poezja i proza kaszubska o morzu” (Gdańsk 1963, 700 egz.), „Z księgi mądrości morzan. 13 centurii przysłów i powiedzonek kaszubskich o morzu” (Gdańsk 1965, brak danych o nakładzie) i „Wybór współczesnej poezji kaszubskiej” (Gdańsk 1967). Napisał m.in. krótkie dramaty „We żniwa” i „Żeglarz „Złocistego Słońca”. Odejście Jana z Kolna” (1949), który stał się też librettem opery Jana Michała Wieczorka, pracę „Gdzie leżało Truso” (1970) i dwie krótkie biografie: „Florian Ceynowa. Twórca regionalizmu kaszubskiego” (Gdańsk 1967, 1500 egz.) i „Zwycięstwo pieśni. O Lubomirze Szopińskim”, pomorskim dyrygencie i kompozytorze (Gdańsk 1970, 1000 egz.). W pracowitym dla niego roku 1970 otrzymał Medal Stolema.
W latach 70. Leon Roppel prowadził swą wielostronną działalność naukową i publicystyczną. M.in. był członkiem komisji do spraw pisowni kaszubskiej i za pracę w niej otrzymał w 1974 r. nagrodę Zrzeszenia Kaszubsko-Pomorskiego. W 1976 r. wznowiono „Zwycięstwo pieśni”, również w nakładzie 1000 egz. Później L. Roppel wydał popularny zbiór „Dykteryjki i historyjki z Kaszub” (Gdynia 1977, 10 tys. egz.). Nie zdążył ukończyć wszystkich swoich zamierzeń. Chorował na serce i zmarł w pełni sił twórczych 12 maja 1978 r. w swoim domu w Gdyni Orłowie. Na tamtejszym cmentarzu został też pochowany, a szkic pośmiertny o pisarzu opublikował L. Malicki. Część archiwum L. Roppla przechowuje Biblioteka PAN w Gdańsku.
Pokłosie.
W 10-lecie śmierci w kruchcie gdyńskiego kościoła NSPJ odsłonięto tablicę: „Pamięci Leona Roppla / 1912-1978 / pisarza i działacza kaszubskiego. / Obywatele Gdyni.” W 1988 r. wydano zbiór wszystkich jego wierszy pt. „Z piesnią do Cebie jidzema Mateńko”. Ich pisownię ujednolicił J. Treder, a cały tomik zredagowała i opatrzyła posłowiem I. Trojanowska. Książka ta, wydana w nakładzie 1000 egz., nie zdołała jednak zapewnić Ropplowi znaczącego miejsca w pamięci potomnych i dziś jest on zdecydowanie w cieniu innych twórców literatury kaszubskiej. Jego publikacje, wydane najczęściej w nieatrakcyjnej szacie graficznej i trudno czytelne, pokrywa kurz w nielicznych bibliotekach, które je posiadają. Wyjątkami są tylko śpiewnik i zbiór dykteryjek. Również poglądy Roppla, w tym jego polonofilia, nie są obecnie szerzej podzielane przez działaczy kaszubskich. Zastrzeżenia budzą też pewne cechy charakteru i fragmenty życiorysu twórcy, który poza tym nie zostawił bliższych kontynuatorów swego dzieła. Prócz krótkich haseł w słownikach i bedekerach oraz artykułów nie mamy również żadnej biografii pisarza.
12 czerwca 1992 r., w dzień inauguracji II Kongresu Kaszubskiego, imię pisarza otrzymała Gminna Biblioteka Publiczna w Luzinie, o którym L. Roppel pisał kilkakrotnie, m.in. w opowiadaniu „Ancëkrëst w Lëzënie”, zbierał też wspomnienia mieszkańców i napisał szkic historii tej wsi. Tam również od kilku lat „istnieje” (jedyna w kraju) niewielka i niezagospodarowana jeszcze, a nawet sporna pod względem prawnym i nieoznaczona w terenie ulica Roppla – prawdziwa ulica-widmo. Zaś na tablicy umieszczonej na budynku biblioteki, a wykonanej przez Wawrzyńca Sampa, widnieje twarz jej patrona i napis: „Leon Roppel / 1912-1978 / Poeta, redaktor, edytor”. Poniżej znajduje się wiersz (w typowej dla Roppla pisowni), który od ponad 15 już lat przyświeca pracy kulturalno-oświatowej tej zasłużonej placówki: „Może nie dozdrzą tego moje oczë, co mie sę mekci wiedno w mojij głowie, że zdżinąc muszy człowiek – wół roboczy, bë sę nareszce mógł narodzëc człowiek!” („Wietrznici nie wzeszłë...” L. Roppel). Równocześnie w lokalnym piśmie luzińskim „Kukówka” szkic o pisarzu pt. „Dlaczego Leon Roppel?” zamieścił działacz kaszubski i nauczyciel Feliks Sikora. Pismo zamieściło krótki życiorys pisarza, jego wersję historii wsi, szeroko relacjonowało również samą uroczystość. A w maju 2008 r. trzydziestą rocznicę śmierci L. Roppla uczczono w Bibliotece Publicznej Gminy Wejherowo im. A. Labudy w Bolszewie, przy udziale delegacji biblioteki z Luzina. Biblioteka luzińska zorganizowała zaś u siebie latem 2008 r. ekspozycję fotografii i dokumentów pod hasłem „30 rocznica śmierci Leona Roppla”. W grudniu 2008 r. w Muzeum Piśmiennictwa i Muzyki Kaszubsko-Pomorskiej w Wejherowie odbyła się sesja naukowa poświęcona L. Ropplowi i tygodnikowi „Klëka”. Z referatami wystąpili na niej Ewa Kminikowska, Józef Borzyszkowski, Jerzy Treder i Justyna Pomierska. Publikacja materiałów z tej konferencji nastąpiła na przełomie lutego i marca 2009 w zbiorze "Leon Roppel i wejherowska „Klëka”", wydanym przez Muzeum Piśmiennictwa i Muzyki Kaszubsko-Pomorskiej w Wejherowie.

</doc>
<doc id="1453199" url="https://pl.wikipedia.org/wiki?curid=1453199" title="Allobates caribe">
Allobates caribe

Allobates caribe — gatunek płaza bezogonowego z południowoamerykańskiej rodziny Aromobatidae.
Występowanie.
Zamieszkuje on Amerykę Południową, a ściślej Wenezuelę. Jest on gatunkiem endemicznym tego kraju (oznacza to, że nie można go spotkać na wolności nigdzie indziej).
Jego siedlisko przypomina siedliska innych jego bliskich krewnych (lasy deszczowe itp.).

</doc>
<doc id="1453200" url="https://pl.wikipedia.org/wiki?curid=1453200" title="Chińskie Stowarzyszenie Promowania Demokracji">
Chińskie Stowarzyszenie Promowania Demokracji

Chińskie Stowarzyszenie Promowania Demokracji () – jedna z tzw. partii demokratycznych działających w ChRL.
Partia została założona w Szanghaju 12 grudnia 1945 przez grupę osób związanych z edukacją, nauką, kulturą i wydawnictwami.
W 2016 roku liczyła ponad 156 tysięcy członków.
Przewodniczącymi partii byli:

</doc>
<doc id="1453203" url="https://pl.wikipedia.org/wiki?curid=1453203" title="Livonia (Michigan)">
Livonia (Michigan)

Livonia – miasto w Stanach Zjednoczonych, w stanie Michigan. Około 96,7 tys. mieszkańców (2006). Zaliczane do obszaru metropolitalnego Detroit—Warren—Livonia mającego 4,45 mln mieszkańców (2000).

</doc>
<doc id="1453207" url="https://pl.wikipedia.org/wiki?curid=1453207" title="Mosze Joffe">
Mosze Joffe

Mosze Joffe (ros. Моше Иоффе) (ur. 1897, zm. 28–31 lipca 1942 w Mińsku) – przewodniczący Judenratu w mińskim getcie od lutego do lipca 1942.
Określany w literaturze jako pochodzący z Polski kompozytor lub adwokat, względnie wileński fabrykant, był w początkowym okresie istnienia getta tłumaczem z języka niemieckiego zatrudnionym w Judenracie. Po aresztowaniu Ilii Muszina w lutym 1942 objął przewodnictwo nad mińskim gettem. Zginął w czasie pogromu, jaki miał miejsce w getcie w dniach 28–31 lipca 1942.

</doc>
<doc id="1453212" url="https://pl.wikipedia.org/wiki?curid=1453212" title="Wincenty Kluczyński">
Wincenty Kluczyński

Wincenty Kluczyński (ur. 30 września 1847 w Szarkowszczyznie, zm. 23 lutego 1917 w Ałupce na Krymie) − polski duchowny katolicki, arcybiskup mohylewski, sługa Boży Kościoła katolickiego.
Życiorys.
Urodził się 30 września 1847 w Szarkowszczyznie w powiecie dziśnieńskim jako najstarszy z trzech synów Adolfa Kluczyńskiego, pisarza gminnego i Franciszki z Korsaków. Do szkoły chodził w Dyneburgu. W 1865 wstąpił do Seminarium Duchownego w Wilnie. W 1867 r. został wysłany do Akademii Duchownej rzymskokatolickiej w Petersburgu. Ukończył ją w roku 1871 zdobywając stopień magistra teologii i został wyświęcony na kapłana w Kownie przez biskupa żmudzkiego, Macieja Wołonczewskiego. Tego samego roku zostaje powołany na profesora Seminarium Duchownego w Wilnie.
W 1889 jako spowiednik Bronisławy Stankowicz CSA zainicjował powołanie bezhabitowego Zgromadzenia Sióstr od Aniołów w Wilnie. Nominowany na arcybiskupa mohylewskiego w 1910. Jako duchowny i zwierzchnik archidiecezji katolickiej obejmującej terytorium niemal całej Rosji, cierpiał szykany ze strony władz carskich. Archidiecezją rządził w latach 1910-1914. Papież Benedykt XV przyjął jego rezygnację w 1914. Otrzymał tytularne arcybiskupstwo Philippopolis w Tracji. Następnie do śmierci przebywał głównie na Krymie. Po śmierci przewieziono jego ciało do Petersburga i złożono na cmentarzy Wyborskim. W 1929 ciało jego zostało przewiezione do Wilna i 17 kwietnia pochowane w katedrze wileńskiej.
Bp Władysław Blin - ordynariusz diecezji witebskiej - podjął na prośbę Sióstr od Aniołów starania o rozpoczęcie procesu beatyfikacyjnego abp. Wincentego Kluczyńskiego i mianował w tym celu postulatora - ks. Adama Sikorskiego MIC.

</doc>
<doc id="1453213" url="https://pl.wikipedia.org/wiki?curid=1453213" title="Nienawiść (ujednoznacznienie)">
Nienawiść (ujednoznacznienie)



</doc>
<doc id="1453214" url="https://pl.wikipedia.org/wiki?curid=1453214" title="Heinrich Botho Scheube">
Heinrich Botho Scheube

Heinrich Botho Scheube (ur. 18 sierpnia 1853 w Zeitz, zm. 10 lutego 1923 w Greiz) – niemiecki lekarz, profesor Uniwersytetu Medycznego w Kioto. 
Życiorys.
Studiował medycynę na Uniwersytecie w Lipsku, ukończył studia w 1876 roku, od 1876 do 1877 asystent w klinice chorób wewnętrznych w Lipsku u Wunderlicha. Od 1877 do 1881 profesor w szkole medycznej w Kioto i dyrektor szpitala rządowego. W 1882 roku podróżował do Chin, Syjamu, na Jawę i Cejlon. W 1883 roku powrócił do Europy, do 1885 roku był Privatdozentem w Lipsku, a od 1885 roku referentem i praktykującym lekarzem w Greiz. Współredagował "Realencyklopädie" Eulenburga w zakresie haseł z dziedziny medycyny tropikalnej. 

</doc>
<doc id="1453218" url="https://pl.wikipedia.org/wiki?curid=1453218" title="Colostethus carioca">
Colostethus carioca

Colostethus carioca — egzotyczny płaz, przedstawiciel drzewołazowatych. Nowsze badania nie potwierdzają, że musi to być oddzielny gatunek. Gatunek nie został znaleziony ponownie od czasu, kiedy go opisano (1967).
Występowanie.
Podobnie jak np. "Colostethus caeruleodactylus", jest to gatunek endemiczny, którego zasięg występowania zawiera się w granicach Brazylii. Dokładniej zaś rozciąga się o on we wschodniej i południowej części tego kraju, od stanu Espirito Santo do stanu São Paulo.
Stworzenie to zazwyczaj przebywa w lesie tropikalnym, toleruje jednak zmiany w środowisku i może przeżyć w tworzonych przez człowieka plantacjach czy ogrodach.

</doc>
<doc id="1453220" url="https://pl.wikipedia.org/wiki?curid=1453220" title="Sprzęgło rozruchowe">
Sprzęgło rozruchowe

Sprzęgło rozruchowe – należy do tzw. sprzęgieł specjalnych, ponieważ obok swojej podstawowej funkcji, jaką jest łączenie wałów spełnia dodatkowe funkcje. Stosuje się je wtedy, gdy rozruch układu napędowego o dużych momentach bezwładności jest utrudniony.
Po włączeniu silnika pozwalamy mu się rozpędzić i dopiero po przekroczeniu pewnej prędkości obrotowej (np. nominalnej) następuje sprzęgnięcie elementów napędzanych z silnikiem.
Stosujemy je także wówczas, gdy występuje nadmiernie przedłużający się czas rozruchu.
Jeśli w przypadku układu napędowego składającego się z silnika spalinowego i maszyny roboczej (np. samochodu) występuje stałe sprzężenie wału silnika z wałem maszyny roboczej mogą wystąpić trudności z uruchomieniem silnika, ponieważ przy małych prędkościach obrotowych jego moment jest mniejszy od momentu zapotrzebowanego przez maszynę roboczą.
Dla silnika spalinowego na czas rozruchu silnika rozłączamy wał silnika z wałem maszyny roboczej, a następnie łączymy je ponownie wykorzystując do tego celu:
Sprzęgła rozruchowe zmniejszają również długotrwałe przeciążenie silnika nadmiernym momentem rozruchowym
Chronią także przed nadmiernym rozgrzaniem izolacji i okresowym przeciążeniem sieci elektrycznej (w przypadku silników elektrycznych asynchronicznych, krótko zwarciowych)
Popularne są sprzęgła rozruchowe odśrodkowe są sterowane siłą odśrodkową. W tego typu sprzęgłach na łączniki (np. klocki hamulcowe, szczęki) działa siła odśrodkowa, która dociska je do jednego z członów sprzęgła i tym samym za pomocą tarcia przenoszony jest moment z członu czynnego na człon bierny.
Sprzęgła rozruchowe mogą także działać jednocześnie jako sprzęgła bezpieczeństwa, które chronią przed nadmiernym wzrostem obciążenia układu momentem skręcającym, który może wystąpić po stronie silnika oraz maszyny roboczej.

</doc>
<doc id="1453221" url="https://pl.wikipedia.org/wiki?curid=1453221" title="Wyspy Świętego Tomasza i Książęca na Letnich Igrzyskach Olimpijskich 1996">
Wyspy Świętego Tomasza i Książęca na Letnich Igrzyskach Olimpijskich 1996

Wyspy Świętego Tomasza i Książęca na XXVI Letnich Igrzyskach Olimpijskich w Atlancie reprezentowało dwóch sportowców (1 mężczyzna, 1 kobieta) w jednej dyscyplinie.
Był to pierwszy start Wysp Świętego Tomasza i Książęca na letnich igrzyskach olimpijskich.

</doc>
<doc id="1453222" url="https://pl.wikipedia.org/wiki?curid=1453222" title="Jakub kłamca (film 1999)">
Jakub kłamca (film 1999)

Jakub kłamca (oryg. "Jakob the Liar") – film z 1999 roku w reżyserii Petera Kassovitza. Ekranizacja powieści Jurka Beckera znanej w Polsce jako "Jakub łgarz".
Opis fabuły.
Rok 1944. Żyd z Getta przypadkowo słyszy komunikat radiowy o zwycięstwie wojsk sowieckich nad Niemcami. Zdobytymi informacjami dzieli się z innymi mieszkańcami getta i widzi, jak dzięki nim odzyskują oni nadzieję na przetrwanie i wolę walki. Zdaje sobie sprawę, że odtąd nie ma innego wyjścia jak kłamać. Udając, że ma dostęp do radia, którego posiadanie jest karane śmiercią, fabrykuje komunikaty o coraz częstszych klęskach wojsk niemieckich.
Zdjęcia.
Zdjęcia realizowane były na terenie Węgier (Budapeszt) i Polski (Piotrków Trybunalski, Łódź).

</doc>
<doc id="1453225" url="https://pl.wikipedia.org/wiki?curid=1453225" title="Julia Winter">
Julia Winter

Julia Winter (ur. 17 marca 1993 w Sztokholmie), aktorka. 
Julia urodziła się w Szwecji, a wychowywała się w Londynie, w Anglii. Mówi biegle zarówno po szwedzku jak i po angielsku. Uczęszcza do Sigtunaskolan Humanistiska Läroverket, prywatnej szkoły w Sigtunie, w Szwecji.
Ma młodsze rodzeństwo: siostrę i brata. 
Jej hobby to jazda konna, tenis, gimnastyka, pływanie i gra na pianinie
Filmografia.
2005: "Charlie i fabryka czekolady" (Charlie and the Chocolate Factory) - jako Veruca Salt

</doc>
<doc id="1453226" url="https://pl.wikipedia.org/wiki?curid=1453226" title="Wersja ostateczna">
Wersja ostateczna

Wersja ostateczna (oryg. "The Final Cut") – film z 2004 roku w reżyserii Omara Naima.
Opis fabuły.
Implant Zoë wszczepiany do mózgu nienarodzonego jeszcze dziecka rejestruje i zapamiętuje wszystko co się dzieje podczas całego życia, po to, żeby po śmierci można było je pociąć i zredukować do wspomnień. Alan Hakman (Robin Williams) jest najlepszym w tej branży. Jego zdolność do wymazywania poczucia winy swoich często skorumpowanych klientów, wyniosła go na szczyty. Alan wierzy, że jego praca daje mu możliwość uzyskiwania przebaczenia za grzechy zmarłych ludzi. Życie Alana Hakmana zmienia się nagle, kiedy podczas redukcji wspomnień wysoko postawionego oficera Zoe Tech, odkrywa przypadkiem przykre wspomnienie z dzieciństwa, które prześladowało go przez całe życie. To odkrycie prowadzi go do intensywnych poszukiwań prawdy i odkupienia. Co pozostaje we wspomnieniach, zależy od nas samych, ale to w niedalekiej przyszłości może się zmienić. Ktoś, na przykład wymyśli sposób elektronicznej rejestracji wspomnień za pomocą maleńkiego implantu wszczepionego do mózgu noworodkom. A wtedy nasze wspomnienia, a raczej to, co z naszego życia będą wybierać inni, zależeć będzie od "wycinacza" – montażysty wspomnień w tę rolę wciela się Robin Williams.

</doc>
<doc id="1453228" url="https://pl.wikipedia.org/wiki?curid=1453228" title="Plioplatecarpus">
Plioplatecarpus



</doc>
<doc id="1453229" url="https://pl.wikipedia.org/wiki?curid=1453229" title="Plioplatekarp">
Plioplatekarp

Plioplatekarp ("Plioplatecarpus") – rodzaj wymarłej morskiej jaszczurki z rodziny mozazaurów (Mosasauridae).
Opis.
Plioplatekarp dorastał do 7 m długości, z czego 55 cm przypadało na głowę. Czaszka plioplatekarpa jest stosunkowo krótka w porównaniu z czaszkami innych mozazaurów, a oczy proporcjonalnie większe. W szczękach znajdowało się zaledwie 12 lub mniej zębów, które były mocno zakrzywione i mierzyły około 7 cm. Zredukowana była także liczba kręgów. Mózg był w porównaniu do masy ciała dwukrotnie większy niż u "Mosasaurus" i prawdopodobnie dowodzi lepszych zdolności adaptacyjnych.
Występowanie.
Rodzaj "Plioplatecarpus" pojawił się w środkowym kampanie, około 78 mln lat temu, i prawdopodobnie dotrwał do końca kredy, 65,5 mln lat temu. Jego szczątki odnaleziono w stanach Missisipi, Alabama, Dakota Południowa i Dakota Północna w Stanach Zjednoczonych oraz w Kanadzie, Szwecji i Holandii.
Behawior i etologia.
Plioplatekarp zdaje się dobrze przystosowany do życia w płytkich wodach, ze względu na swoją zwrotność i szybkość mógł polować z zasadzki wśród gęstych wodorostów lub na rafach koralowych. Żywił się prawdopodobnie głównie miękkimi głowonogami, gdyż słabo osadzone zęby nie pozwalały mu na atakowanie większej zdobyczy. Jest jedynym mozazaurem, którego skamieniałości odnaleziono połączone ze szczątkami zarodków, co dowodzi żyworodności plioplatekarpa.

</doc>
<doc id="1453231" url="https://pl.wikipedia.org/wiki?curid=1453231" title="Hyloxalus cevallosi">
Hyloxalus cevallosi

Hyloxalus cevallosi – gatunek płaza południowoamerykańskiego.
Występowanie.
Płaz występuje w Ekwadorze oraz PeruWedług innych zaś źródeł zamieszkuje on tylko jedno miejdce: Paland, E of Sarayacu, Río Bobonaza ca. 700 m, Provincia Pastaza, w Amazonian Ecuador. Według innych jeszcze źródeł żyje on w 2 miejscach po wschodniej stronie Andów, natomiast jego obecność w Peru jest niepewna.
Jest zagrożony przez zniszczenie środowiska, w którym żyje, aczkolwiek pewne źródła podają, że dobrze przystosowuje się do zmian w środowisku.

</doc>
<doc id="1453232" url="https://pl.wikipedia.org/wiki?curid=1453232" title="Ignacy Ludwik Pawłowski">
Ignacy Ludwik Pawłowski

Ignacy Ludwik Pawłowski (ur. 4 lutego 1776, zm. 2 lipca 1842) – duchowny rzymskokatolicki, arcybiskup metropolita mohylewski w latach 1841-1842.
Życiorys.
Święcenia kapłańskie przyjął w 1800. Pełnił funkcję kapelana biskupa kamienieckiego Jana Dembowskiego, wikariusza generalnego diecezji kamienieckiej, asesora sądowego oraz kanclerza konsystorza diecezjalnego, członka Kolegium Teologicznego w Petersburgu. W 1828 mianowany biskupem pomocniczym kamienieckim i tytularnym biskupem Megara, od 1 marca 1841 arcybiskup mohylewski.

</doc>
<doc id="1453233" url="https://pl.wikipedia.org/wiki?curid=1453233" title="Horst (Seevetal)">
Horst (Seevetal)

Horst – miejscowość w gminie Seevetal w powiecie Harburg w niemieckim kraju związkowym Dolna Saksonia. Należy do gminy Seevetal od 1 lipca 1972 roku. Horst zamieszkuje 1 845 mieszkańców (30 czerwca 2008). Jest dzięki temu średniej wielkości miejscowością gminy.
Horst razem z Maschen i Hörsten wspólnie tworzą (niem. "Ortsrat"), czyli radę miejscowości.
Położenie.
Horst jest przecięte autostradą A7 w pobliżu węzła "Horster Dreieck". Wschodnia część łączy się z Maschen i jest znana jako "Maschen-Horst" z pięknymi rezydencjami położonymi w lesie. Zachodnia część ma charakter rolniczy.
Zabytki.
Jest tutaj malowniczo położony młyn wodny pochodzący z 1595 roku na rzece Seeve.
Kultura.
W Horst znajduje się szkoła podstawowa. Do szkół średnich dzieci dojeżdżają do pobliskiego Hittfeld lub Meckelfeld.
Gospodarka.
Nie ma tu przemysłu, za to są tereny zielone i leśne północnych krańców Pustaci Lüneburskiej i z tego powodu jest to miejsce, które mieszkańcy aglomeracji Hamburga chętnie upatrują jako nowe miejsce zamieszkania.
Na zakupy najczęściej dojeżdża się do Maschen.

</doc>
<doc id="1453235" url="https://pl.wikipedia.org/wiki?curid=1453235" title="Alice Nellis">
Alice Nellis

Alice Nellis (ur. 3 stycznia 1971 w Czeskich Budziejowicach, Czechy) – czeska reżyserka.

</doc>
<doc id="1453238" url="https://pl.wikipedia.org/wiki?curid=1453238" title="Babe – świnka z klasą">
Babe – świnka z klasą

Babe – świnka z klasą (oryg. "Babe") – film z 1995 roku w reżyserii Chrisa Noonana. Powstała kontynuacja filmu: "".
Fabuła.
Australijski farmer Arthur Hoggett (James Cromwell) i jego żona Esme (Magda Szubanski) wygrywają na jarmarku świnkę. Zwierzę wychowuje suczka Mucha. Chcąc uniknąć losu innych świń, Babe postanawia wykazać się w roli psa pasterskiego. Wkrótce Hoggett zauważa jej niezwykły talent i decyduje się wystawić świnkę do zawodów dla owczarków pasterskich.
Obsada.
i inni
Wersja polska.
Wersja polska: Master Film
Reżyser: Miriam Aleksandrowicz
Dialogi: Joanna Klimkiewicz
Teksty piosenek: Ryszard Skalski
Dźwięk: Dorota Błaszczak
Montaż: Ryszard Lenartowicz
Opracowanie muzyczne: Eugeniusz Majchrzak
Kierownik produkcji: Agnieszka Sobieraj
Udział wzięli:
oraz
i inni
Lektor: Jerzy Dominik
Produkcja.
Zdjęcia do filmu kręcono w Robertson, Southern Highlands, Sydney oraz Albion Park (Australia). Okres zdjęciowy trwał od 7 kwietnia 28 lipca 1994 roku.
Odbiór.
Film "Babe – świnka z klasą" spotkał się z pozytywną reakcją krytyków. W serwisie Rotten Tomatoes, 97% z siedemdziesięciu recenzji filmu jest pozytywne (średnia ocen wyniosła 8,3 na 10). Na portalu Metacritic średnia ocen z 16 recenzji wyniosła 83 punkty na 100.

</doc>
<doc id="1453240" url="https://pl.wikipedia.org/wiki?curid=1453240" title="Flubber">
Flubber

Flubber – film z 1997 roku w reżyserii Lesa Mayfielda na podstawie opowiadania "A Situation of Gravity" Samuela Taylora. Remake filmu Latający profesor z 1961 r.
Fabuła.
Philip Brainard, roztargniony, genialny naukowiec i profesor na uczelni w jednym wynajduje fantastyczną substancję, którą nazwał Flubber. Ta zielona galaretka ma niesamowite sprężynujące właściwości, potrafi także wytworzyć więcej energii, niż sama pobrała z otoczenia. Niestety zaaferowany swoim wynalazkiem zapomina, już po raz trzeci, o ślubie ze swoją ukochaną Sarą. Rozpaczona opuszcza go. Philip postanawia ją odzyskać chcąc otrzymać jeszcze jedną ostatnią szansę, musi jednak stawić też czoła podstępnemu Wilsonowi Croftowi, który chce zdobyć Sarę i przywłaszczyć sobie wynalazek profesora.
Wersja polska.
Opracowanie wersji polskiej: Start International Polska
Reżyseria: Joanna Wizmur
Wystąpili:
i inni

</doc>
<doc id="1453242" url="https://pl.wikipedia.org/wiki?curid=1453242" title="Arthur William Tedder">
Arthur William Tedder



</doc>
<doc id="1453243" url="https://pl.wikipedia.org/wiki?curid=1453243" title="Wyspy Świętego Tomasza i Książęca na letnich igrzyskach olimpijskich">
Wyspy Świętego Tomasza i Książęca na letnich igrzyskach olimpijskich

Reprezentanci Wysp Świętego Tomasza i Książęcej występują na letnich igrzyskach olimpijskich nieprzerwanie od 1996 roku, zadebiutowali wtedy podczas igrzysk w Atlancie. 
W 1996, 2000 i 2004 roku reprezentacja Wysp Świętego Tomasza i Książęcej liczyła 2 osoby, a w 2008 roku 3 osoby.
Organizacją udziału reprezentacji Wysp Świętego Tomasza i Książęcej w igrzyskach olimpijskich zajmuje się Komitet Olimpijski Wysp Świętego Tomasza i Książęcej (Comité Olímpico de São Tomé e Príncipe).

</doc>
<doc id="1453247" url="https://pl.wikipedia.org/wiki?curid=1453247" title="Symfonia życia">
Symfonia życia

Symfonia życia (oryg. "Mr. Holland’s Opus") – film z 1995 roku w reżyserii Stephena Hereka.
Nagrody i nominacje.
Oscary za rok 1995
Złote Globy 1995

</doc>
<doc id="1453248" url="https://pl.wikipedia.org/wiki?curid=1453248" title="Miasto otwarte">
Miasto otwarte

Miasto otwarte – miasto, które na czas konfliktu zbrojnego zostało ogłoszone przez organy sprawujące nad nim władzę miastem niebronionym. Ogłaszanie miast otwartymi ma na celu zapobieżenie zniszczeniom oraz ofiarom wśród ludności cywilnej.
Za miasta otwarte uważa się także miasta, które zgodnie z prawem międzynarodowym nie mogą być zbombardowane (podczas II wojny światowej regulował tę kwestię artykuł 25. konwencji haskiej IV).
Zgodnie z prawem wojennym strona atakująca powinna zaprzestać atakowania danego miasta otwartego, ale ma prawo zająć dane miasto bez walki. 
Zasada nieatakowania miast otwartych wielokrotnie była łamana, np. w 1941 przez Japonię (bombardowanie Manili) czy w 1943 przez Stany Zjednoczone (bombardowanie Rzymu).
Miastami otwartymi ogłaszane były między innymi:
Według niektórych historyków Warszawa w 1939 r. była miastem otwartym, jednak zdania w tej kwestii są podzielone (zobacz opinie historyków).

</doc>
<doc id="1453250" url="https://pl.wikipedia.org/wiki?curid=1453250" title="PL Kyōdan">
PL Kyōdan

 – japoński ruch religijny, którego twórcą był w 1924 roku Tokuharu Miki (1871–1938). 
Doznał on objawień, ukazujących mu boską rolę Buddy i bogini shintō Amaterasu. Wspólnota naucza, że życie jest sztuką wskazującą, jak osiągać pełnię radości. Głosi także powszechny pokój na świecie. Do ruchu należy ponad 1 mln członków. 

</doc>
<doc id="1453253" url="https://pl.wikipedia.org/wiki?curid=1453253" title="Perfect Liberty Kyodan">
Perfect Liberty Kyodan



</doc>
<doc id="1453254" url="https://pl.wikipedia.org/wiki?curid=1453254" title="Allobates chalcopis">
Allobates chalcopis

Allobates chalcopis — gatunek endemicznego płaza z rodziny Aromobatidae.
Występowanie.
W przeciwieństwie do większości swych krewnych, mieszkańców kontynentu południowoamerykańskiego, gatunek ten jest endemitem żyjącym na Martynice.
Jego siedliskiem są zwrotnikowe i podzwrotnikowe wilgotne i sezonowo położone pod wodą nizinne tereny trawiaste, rzeki zarówno stałe, jak i okresowe, a także okresowe mokradła o świeżej wodzie.

</doc>
<doc id="1453256" url="https://pl.wikipedia.org/wiki?curid=1453256" title="Kościół Rzymski Katolicki">
Kościół Rzymski Katolicki



</doc>
<doc id="1453259" url="https://pl.wikipedia.org/wiki?curid=1453259" title="Stary cmentarz żydowski w Olkuszu">
Stary cmentarz żydowski w Olkuszu

Stary cmentarz żydowski w Olkuszu – kirkut znajdujący się w Olkuszu.
Cmentarz został założony po 1584. Znajduje się przy ul. Kolorowej. Ma powierzchnię 0,5 ha. Podczas II wojny światowej uległ dewastacji – macewy wykorzystano do prac budowlanych na terenie miasta. Proces dewastacji był kontynuowany w okresie PRL wskutek czego na początku lat 90. XX wieku stwierdzono istnienie jedynie siedmiu nagrobków. W 2006 na kirkucie umieszczono około trzydziestu odzyskanych nagrobków. W 2008 przez cmentarz poprowadzono nową drogę. W kwietniu 2013 pracownicy olkuskich wodociągów w czasie prac budowlanych zdewastowali cmentarz. Sprawa trafiła do prokuratury.

</doc>
<doc id="1453261" url="https://pl.wikipedia.org/wiki?curid=1453261" title="Młode strzelby">
Młode strzelby

Młode strzelby (ang. "Young Guns") – film z 1988 roku w reżyserii Christophera Caina.

</doc>
<doc id="1453262" url="https://pl.wikipedia.org/wiki?curid=1453262" title="Pablo Diego José Francisco de Paula Juan Nepomuceno María de los Remedios Cipriano de la Santísima Trinidad Martyr Patricio Clito Ruíz y Picasso">
Pablo Diego José Francisco de Paula Juan Nepomuceno María de los Remedios Cipriano de la Santísima Trinidad Martyr Patricio Clito Ruíz y Picasso



</doc>
<doc id="1453263" url="https://pl.wikipedia.org/wiki?curid=1453263" title="Babe, świnka z klasą">
Babe, świnka z klasą



</doc>
<doc id="1453264" url="https://pl.wikipedia.org/wiki?curid=1453264" title="Parafia św. Andrzeja Boboli w Czerwionce-Leszczynach">
Parafia św. Andrzeja Boboli w Czerwionce-Leszczynach

Parafia św. Andrzeja Boboli – rzymskokatolicka parafia znajdująca się w Czerwionce-Leszczynach, w dzielnicy Leszczyny. Parafia należy do dekanatu Dębieńsko i archidiecezji katowickiej.
Obecnie parafia liczy prawie 12 tys. parafian. 
Historia.
Została po raz pierwszy wymieniona w spisie świętopietrza sporządzonym przez archidiakona opolskiego Mikołaja Wolffa w 1447 r. pośród innych parafii archiprezbiteratu (dekanatu) w Żorach pod nazwą "Leschczina". Wydaje się, że powstała niewiele wcześniej. W tym czasie istniał kościół drewniany pod wezwaniem Trójcy Przenajświętszej, powstały na przełomie XVI i XVII w. Jednak w XVIII wieku parafia traci swoją samodzielność i zostaje włączony do parafii w Bełku. Wtedy parafia w Leszczynach należała do dekanatu żorskiego, a od początku XVII w. do dekanatu gliwickiego. W 1738 r. utworzono dekanat wielkodębieński. Parafia swoją samodzielność odzyskała dopiero w 1919 r., chociaż duszpasterz pojawił się w 1911 r. W okresie międzywojennym rozpoczęto budowę nowego kościoła na mocy starań, jakie podjął miejscowy proboszcz ks. Adolf Pojda, który zginął w 1942 r. w Dachau. Kamień węgielny został poświęcony 10 października 1937 r. przez ks. infułata Wilhelma Kasperlika. Kościół został poświęcony w 1945 r. Stary drewniany kościół został przeniesiony do Palowic, gdzie jest kościołem parafialnym. W czasie II wojny światowej kościół został częściowo zniszczony, plebania została zajęta przez wojsko. Po wojnie naprawiono zniszczenia, wykończono wnętrza kościoła oraz założono nowy cmentarz.
Wydarzenia związane z parafią.
Co roku organizowany jest Festiwal Piosenki Religijnej „Kanaan”.

</doc>
<doc id="1453265" url="https://pl.wikipedia.org/wiki?curid=1453265" title="Andrzej z Malborka">
Andrzej z Malborka

Andrzej z Malborka, Andreas de Marienburg, wykładowca wydziału artium Uniwersytetu Jagiellońskiego na przełomie XIV i XV wieku.
Życiorys.
Na uniwersytecie w Pradze uzyskał w 1391 bakalaureat, a w roku akademickim 1393/1394 magisterium na wydziale artium. W latach 1399-1401 był w praskiej uczelni egzaminatorem, po czym przybył do Krakowa. W Akademii Krakowskiej kontynuował studia w dziedzinie teologii, będąc pierwszym bakałarzem teologii na tej uczelni; około 1408 uzyskał stopień magistra teologii. Przez trzy semestry - zimowy roku akademickiego 1403/1404, letni 1412 oraz zimowy 1412/1413 - pełnił funkcję dziekana wydziału artium w Krakowie.
W 1414 przeniósł się na dalsze studia i wykłady na Uniwersytet Wiedeński. W tym samym roku został prepozytem warmińskiej kapituły kolegiackiej w Dobrym Mieście. Pełnił tę funkcję do około 1426.

</doc>
<doc id="1453267" url="https://pl.wikipedia.org/wiki?curid=1453267" title="Nowy cmentarz żydowski w Olkuszu">
Nowy cmentarz żydowski w Olkuszu

Nowy cmentarz żydowski w Olkuszu – kirkut znajdujący się nieopodal zbiegu ulic Jana Kantego i Ołowianej w Olkuszu.
Cmentarz został założony na przełomie XIX i XX wieku. Do naszych czasów zachowało się, według różnych źródeł, od kilkudziesięciu do dwustu nagrobków, z czego większość znajduje się na swoim miejscu. Na terenie nekropolii znajdują się też ruiny domu przedpogrzebowego.
W kwietniu 2015 cmentarz został zdewastowany przez nieznanych sprawców.

</doc>
<doc id="1453276" url="https://pl.wikipedia.org/wiki?curid=1453276" title="Kryształowa Kula (sport)">
Kryształowa Kula (sport)

Kryształowa Kula – nagroda przyznawana przez Międzynarodową Federację Narciarską (FIS) za zwycięstwo w końcowej klasyfikacji Pucharu Świata. Pierwszym sportowcem w historii, który zdobył owe trofeum był francuski alpejczyk Jean-Claude Killy, w 1967 roku.
Dyscypliny Pucharu Świata, których organizatorem jest FIS.
Obecnie o Kryształową Kulę walczą zawodnicy i zawodniczki w 21 konkurencjach:
Mała Kryształowa Kula.
Międzynarodowa Federacja Narciarska (FIS) nagradza również zwycięzców poszczególnych konkurencji, wliczanych ogółem do Pucharu Świata. Zawodnicy otrzymują wtedy Małą Kryształową Kulę.
Konkurencje, w których przyznawana jest Mała Kryształowa Kula:
Sukcesy Polaków.
Miejsca Polaków na podium w rywalizacji o Małą Kryształową Kulę.
"* nieoficjalnie"

</doc>
<doc id="1453279" url="https://pl.wikipedia.org/wiki?curid=1453279" title="La Bamba">
La Bamba

La Bamba – film z 1987 roku w reżyserii Luisa Valdeza.
Fabuła.
Latem 1957 roku Richard Valenzuela, tak jak tysiące ubogich Meksykanów, zbierał owoce w Kalifornii. Kilkanaście miesięcy później był już, jako Ritchie Valens, jedną z najjaśniejszych gwiazd rock'n'rolla, a jego przeboje "Donna" i "La Bamba" elektryzowały słuchaczy po obu stronach Atlantyku.
Nocą 3 lutego 1959 roku samolot wiozący Ritchiego, Buddy Holly’ego i The Big Boppera rozbił się podczas burzy śnieżnej.
Film "La Bamba" byłby zapewne jeszcze jednym filmem biograficznym hollywoodzkiego kanonu, gdyby nie dwa - bardzo amerykańskie - aspekty. Po pierwsze, bohaterowi filmu ziścił się klasyczny amerykański sen o sukcesie już w wieku 17 lat (tuż przed tragiczną śmiercią Valens podpisał swój pierwszy kontrakt płytowy). Po drugie, "La Bamba" niesie bardzo krzepiące przesłanie: Ritchie był Meksykaninem, należał więc do grupy w odczuciu społecznym upośledzonej, a przecież mu się udało - oderwał się od kryminogennego środowiska i odniósł sukces w świecie zarezerwowanym dla białych. Paradoksem zaś jest, że choć Valens nie szukał wzorów w kulturze meksykańskiej (wybór "La Bamby", pieśni ludowej, był przypadkowy), nie mówił już po hiszpańsku i naśladował Elvisa Presleya, jednak to właśnie kultura i muzyka meksykańska zadecydowała o powodzeniu filmu.
Grupa Los Lobos nagrała kilkanaście przebojów w brzmieniu Tijuana z dynamiczną, łatwo wpadającą w ucho "La Bambą" na czele. Ścieżkę dźwiękową filmu uzupełniły fragmenty wielkich hitów połowy lat 50. oraz oryginalne kompozycje Carlosa Santany.
W roli Ritchie Valensa zabłysnął półkrwi Indianin Lou Diamond Phillips.
Niespodziewany światowy sukces filmu, który powstawał z myślą o meksykańskiej mniejszości w Stanach, sprawił, że do głosu doszło pokolenie twórców wywodzących swą tradycję z Ameryki Łacińskiej. Niemal równocześnie z nowym kinem afroamerykańskim narodził się nurt meksykański, którego gwiazdą jest aktor i reżyser Edward James Olmos, znany z serialu "Policjanci z Miami".

</doc>
<doc id="1453280" url="https://pl.wikipedia.org/wiki?curid=1453280" title="Cmentarz żydowski w Zakroczymiu">
Cmentarz żydowski w Zakroczymiu

Cmentarz żydowski w Zakroczymiu – został założony pod koniec XVIII wieku (według innych źródeł w latach 20. XIX wieku). Do naszych czasów nie zachowały się żadne nagrobki. Cmentarz ma powierzchnię 3 ha i zlokalizowany jest przy ul. Parowa Okólna w zachodniej części miejscowości.

</doc>
<doc id="1453281" url="https://pl.wikipedia.org/wiki?curid=1453281" title="Cmentarz żydowski w Zakroczymie">
Cmentarz żydowski w Zakroczymie



</doc>
<doc id="1453282" url="https://pl.wikipedia.org/wiki?curid=1453282" title="O czym marzą faceci">
O czym marzą faceci

O czym marzą faceci (oryg. "One Night at McCool's") – film z 2001 roku w reżyserii Haralda Zwarta.
Opis fabuły.
Pewnej nocy, w barze McCoola, było wyjątkowo dużo gości. Gdy opuścili oni lokal, zostały w nim tylko dwie osoby: barman, Randy, oraz jego brat, prawnik, Carl. Wkrótce dołączył do nich policyjny detektyw, Dehling, gdyż okazało się, że w barze popełniono morderstwo. Trzej mężczyźni jeszcze nie wiedzą, że wkrótce spotkają swój ideał kobiety, piękną Jewel. Cena, którą będą musieli zapłacić za tę znajomość, będzie wysoka.

</doc>
<doc id="1453284" url="https://pl.wikipedia.org/wiki?curid=1453284" title="Hyloxalus chocoensis">
Hyloxalus chocoensis

Hyloxalus chocoensis – gatunek tropikalnego płaza bezogonowego z rodziny drzewołazowatych (Dendrobatidae). Zagrożony wyginięciem.
Występowanie.
Zwierzę to spotkać można w Panamie i Kolumbii. Dawniej do tego gatunku zaliczano także populację zamieszkującą Ekwador, jednak zgodnie z nowszymi badaniami (Grant et al. (1997)) należy ona do osobnego gatunku, który został opisany w 2009 roku pod nazwą "Anomaloglossus confusus" (obecnie stosowana nazwa "Ectopoglossus confusus").
Płaz ten żyje na wysokości od 70 do 805 metrów nad poziomem morza. Spokrewnione gatunki występują w kamienistych odcinkach leśnych strumieni, "Hyloxalus chocoensis" prawdopodobnie również.
Behawior i rozmnażanie.
Zwierzę prowadzi dzienny, ziemnowodny tryb życia. Spokrewnione gatunki składają jaja na lądzie, w ściółce, a rodzice przenoszą potem wyklute larwy do strumienia; "Hyloxalus chocoensis" prawdopodobnie rozmnaża się w ten sam sposób.
Status.
Międzynarodowa Unia Ochrony Przyrody (IUCN) klasyfikuje "Hyloxalus chocoensis" jako gatunek zagrożony wyginięciem (EN – Endangered). W Kolumbii do tej pory znaleziono zaledwie 3 okazy, ostatnio w latach 80. XX wieku. Zagrożeniem dla tego gatunku jest utrata środowiska naturalnego wskutek wycinki lasów i rozwoju rolnictwa. Jeśli rozmnaża się w strumieniach, zagrożeniem mogą być także introdukowane drapieżne ryby.

</doc>
<doc id="1453289" url="https://pl.wikipedia.org/wiki?curid=1453289" title="Cmentarz żydowski w Krotoszynie">
Cmentarz żydowski w Krotoszynie

Cmentarz żydowski w Krotoszynie – kirkut, który został założony około 1638 i służył celom grzebalnym aż do II wojny światowej. Znajduje się w Krotoszynie przy ul. Ostrowskiej. Ma powierzchnię 0,5 ha.
Był miejscem pochówku wielu wybitnych i zasłużonych postaci m.in. rabina Chaima Jona z Wrocławia i Mojżesza Karpelesa z Pragi. Został zniszczony przez nazistów podczas II wojny światowej, a macewy wykorzystano do prac budowlanych na terenie miasta. Obecnie na terenie nekropolii znajduje się park.
Zachowała się jedna macewa, która znajduje się w miejscowym muzeum. Być może jakieś zachowane nagrobki znajdują się w murze otaczającym kościół pw. św. Fabiana.

</doc>
<doc id="1453294" url="https://pl.wikipedia.org/wiki?curid=1453294" title="Wasilij Buturlin">
Wasilij Buturlin

Wasilij Wasiljewicz Buturlin (; zm. 1656 w Kijowie) – rosyjski dyplomata i wojskowy, bojar od 1652.
W 1653 stał na czele rosyjskiego poselstwa na Ukrainie. W czasie ugody perejasławskiej w 1654 przyjął przysięgę od starszyzny kozackiej na wierność państwu moskiewskiemu. W 1655, na początku wojny polsko-rosyjskiej 1654–1667 wraz z Bohdanem Chmielnickim dowodził połączonymi wojskami rosyjsko-ukraińskimi.
W 1655 w bitwie pod Ochmatowem siły Buturlina i Chmielnickiego zostały pokonane przez połączone wojska polskie i tatarskie.

</doc>
<doc id="1453299" url="https://pl.wikipedia.org/wiki?curid=1453299" title="Anomaloglossus degranvillei">
Anomaloglossus degranvillei

Anomaloglossus degranvillei – gatunek płaza z Ameryki Południowej.
Występowanie.
Gatunek ten występuje w takich państwach, jak Brazylia, Surinam, Gujana Francuska, a niewykluczone, że także Gujana. Inne źródła jednak ograniczają jego zasięg jedynie do Surinamu i Gujany Francuskiej, jeszcze inne zaś uznają nie tylko Gujanę, lecz też Brazylię za niepewną.
Lokalnie gatunek jest popularny. Na szczęście jego środowisko życia jeszcze nie zostało przekształcone przez człowieka. Zawiera ono kilka obszarów chronionych.
Behawior i rozmnażanie.
Miejsce składnia jaj nie jest znane. Całkowity rozwój kijanek odbywa się na grzbiecie samca.

</doc>
<doc id="1453302" url="https://pl.wikipedia.org/wiki?curid=1453302" title="SL">
SL

a także:
.sl:
s.l.:

</doc>
<doc id="1453303" url="https://pl.wikipedia.org/wiki?curid=1453303" title="Alvis Saladin">
Alvis Saladin

FV601 Saladin – brytyjski sześciokołowy samochód pancerny produkowany przez zakłady Alvis w latach 1958-1972.
Historia.
W styczniu 1946 roku British Army zgłosiła zapotrzebowanie na nowy pojazd, mający zastąpić samochody pancerne AEC i Daimler, używane podczas II wojny światowej. Według wstępnych założeń pojazd miał być uzbrojony w armatę 2-funtową, w lutym 1948 roku zadecydowano jednak o wyposażeniu go w większą armatę kalibru 76 mm. W 1953 roku zbudowane zostały dwa prototypy, oznaczone jako FV601(A). W 1955 roku powstało sześć przedprodukcyjnych egzemplarzy FV601(B), różniących się od wcześniejszych kształtem wieży, urządzeniami optycznymi i włazami. W 1958 roku rozpoczęła się produkcja seryjna pojazdu, który rok później trafił do służby. Do zakończenia produkcji w 1972 roku ukończonych zostało 1177 egzemplarzy.
Po wycofaniu samochodów pancernych Saladin ze służby w armii brytyjskiej ich miejsce zajęły lekkie czołgi FV101 Scorpion.
Konstrukcja.
Samochód pancerny FV601 Saladin podzielony jest na trzy przedziały – kierowania z przodu, bojowy w środku oraz silnikowy z tyłu. Załoga pojazdu składa się z trzech osób – kierowcy, strzelca oraz dowódcy, pełniącego także rolę ładowniczego. Uzbrojenie pojazdu stanowi armata L5 kalibru 76 mm oraz dwa karabiny maszynowe L3A3/L3A4 kalibru 7,62 mm – jeden sprzężony z armatą, drugi zamocowany przy włazie dowódcy.

</doc>
<doc id="1453304" url="https://pl.wikipedia.org/wiki?curid=1453304" title="Bullenhausen">
Bullenhausen

Bullenhausen – miejscowość w gminie Seevetal w powiecie Harburg w niemieckim kraju związkowym Dolna Saksonia. Należy do gminy Seevetal od 1 lipca 1972 roku. Bullenhausen jest najdalej na północ wysuniętym punktem gminy i leży nad Łabą, na południowo-wschodnich krańcach Hamburga. Posiada własny klub jachtowy oraz port na Łabie.
Bullenhausen zamieszkuje 1 279 mieszkańców (30 czerwca 2008).
Warte zobaczenia są dwie ok. 250-letnie robinie akacjowe.

</doc>
<doc id="1453309" url="https://pl.wikipedia.org/wiki?curid=1453309" title="FV601 Saladin">
FV601 Saladin



</doc>
<doc id="1453310" url="https://pl.wikipedia.org/wiki?curid=1453310" title="Stary cmentarz żydowski w Koźminie Wielkopolskim">
Stary cmentarz żydowski w Koźminie Wielkopolskim

Stary cmentarz żydowski w Koźminie Wielkopolskim – został założony pod koniec XVIII wieku wokół drewnianej synagogi. Wraz z budową nowej, murowanej bóżnicy został zlikwidowany w 1872. Szczątki pochowanych na nim osób zostały wówczas przeniesione do zbiorowej mogiły na terenie nowego cmentarza żydowskiego w Koźminie Wielkopolskim.

</doc>
<doc id="1453315" url="https://pl.wikipedia.org/wiki?curid=1453315" title="Irak na Letnich Igrzyskach Olimpijskich 2008">
Irak na Letnich Igrzyskach Olimpijskich 2008

Irak na Letnich Igrzyskach Olimpijskich 2008 reprezentowało 4 zawodników – 3 mężczyzn i 1 kobieta. Startowali oni w lekkoatletyce i wioślarstwie.

</doc>
<doc id="1453317" url="https://pl.wikipedia.org/wiki?curid=1453317" title="1 Uralski Kozacki Pułk">
1 Uralski Kozacki Pułk

1 Uralski Kozacki Pułk - pułk radziecki utworzony wiosną 1920 z jeńców kozackich, będących żołnierzami Białej Armii.
Dowódcą pułku był płk Sidorownin.
W lipcu 1920 w czasie ataku 25 Dywizji Strzeleckiej im. Czapajewa na polskie miasto Chełm, 1 Uralski Kozacki Pułk przeszedł na stronę Wojska Polskiego.

</doc>
<doc id="1453318" url="https://pl.wikipedia.org/wiki?curid=1453318" title="Nowy cmentarz żydowski w Koźminie Wielkopolskim">
Nowy cmentarz żydowski w Koźminie Wielkopolskim

Nowy cmentarz żydowski w Koźminie Wielkopolskim – został założony w końcu XVIII wieku na gruntach podarowanych specjalnie na ten cel przez ówczesnego właściciela Koźmina - Kazimierza Nestora Sapiehę. Ma powierzchnię 0,53 ha. Znajduje się przy ul. Wierzbowej.
Do naszych czasów zachowało się około dwustu pięćdziesięciu nagrobków, z których najstarszy pochodzi z 1806 roku. Inskrypcje na najstarszych nagrobkach są w języku hebrajskim, na młodszych zaś niemieckie lub mieszane hebrajsko - niemieckie. 
Ostatni pochówek miał miejsce w 1969 roku - pochowano wówczas Nathana Mośkiewicza. Nekropolia jest jednym z największych i najlepiej zachowanych kirkutów Wielkopolski.

</doc>
<doc id="1453321" url="https://pl.wikipedia.org/wiki?curid=1453321" title="Alvis Saracen">
Alvis Saracen

FV603 Saracen – brytyjski sześciokołowy transporter opancerzony produkowany przez zakłady Alvis w latach 1952-1972.
Historia.
Pojazd opracowany został w odpowiedzi na zapotrzebowanie na serię nowych wozów bojowych, w tym transporter opancerzony, zgłoszone przez British Army wkrótce po zakończeniu II wojny światowej. Pierwszy prototyp wyprodukowany został w 1952 roku, w grudniu tego samego roku rozpoczęła się produkcja seryjna. Saracen stał się standardowym transporterem opancerzonym armii brytyjskiej, wykorzystywanym m.in. podczas konfliktu w Irlandii Północnej. W latach 60. rozpoczęto stopniowe wycofywanie pojazdu na rzecz nowego FV432, jednak produkcja Saracena z przeznaczeniem na eksport była kontynuowana do 1972 roku. Ostatnie pojazdy Saracen zakończyły służbę w British Army w 1993 roku.
Konstrukcja.
Silnik pojazdu umieszczony jest z przodu, w tylnej części znajduje się przedział pasażerski. Załoga pojazdu składa się z dwóch osób – kierowcy i strzelca. Uzbrojenie pojazdu stanowią dwa karabiny maszynowe – jeden umieszczony w wieży (Browning kal. 7,62 mm), drugi nad przedziałem pasażerskim (Bren kal. 7,7 mm lub Browning).

</doc>
<doc id="1453323" url="https://pl.wikipedia.org/wiki?curid=1453323" title="Góry Leluchowskie">
Góry Leluchowskie

Góry Leluchowskie (513.54), zwane też grupą Zimnego i Dubnego – niewielkie pasmo górskie w południowej Polsce (woj. małopolskie), na granicy ze Słowacją. W polskiej regionalizacji fizyczno-geograficznej według Jerzego Kondrackiego wchodzi w skład Beskidu Sądeckiego.
Topografia.
Góry Leluchowskie zamykają się w następujących granicach:
Według naukowo opracowanej przez Jerzego Kondrackiego regionalizacji fizycznogeograficznej Polski Góry Leluchowskie należą do Beskidu Sądeckiego. Taki podział zaczął być stosowany po zamknięciu granicy państwowej w 1918 r. Przy tym podziale granica topograficzna poprowadzona doliną potoku Smereczek pokrywa się również z granicą państwową.
Najwyższym szczytem po polskiej stronie jest Kraczonik (936 m), a głównym zwornikiem jest Barwinek (863 m), najważniejszym jednak z turystycznego punktu widzenia jest Dubne, gdyż na nim znajduje się skrzyżowanie szlaków.
Historia.
Do II wojny światowej Góry Leluchowskie zamieszkałe były przez Łemków. Zostali oni wysiedlenie w 1947 w ramach Akcji „Wisła”. Ich zabudowania zostały spalone, pozostały cerkwie i krzyże. Później osiedliła się tutaj napływowa ludność polska. Pod uprawę i zabudowania zajęto jednak tylko najlepsze tereny w dolinach. Nieużytkowane, liczne polany na grzbietach i stokach gór zostały zalesione, lub samorzutnie zarastają lasem. Bogdan Mościcki w przewodniku "Beskid Sądecki i Małe Pieniny" pisze: „"Strasznymi chaszczami pokryły się dawne polany szczytowe Wysokiego Bereścia (894) a stare drogi grzbietowe w jego masywie zanikły"”. U podnóży Gór Leluchowskich leżą miejscowości: Muszyna, Powroźnik, Tylicz i Muszynka. Obecnie wnętrze gór jest prawie całkowicie zalesione i bezludne, czym przypomina sąsiedni Beskid Niski. Jedyną wsią w głębi gór jest Wojkowa nad Potokiem Wojkowskim. Poza tym nad Smereczkiem, na samej granicy, leżą wsie Leluchów i Dubne, zamieszkane przez unikatową grupę etnograficzną Wengrinów.
Turystyka.
Są rzadko odwiedzane przez turystów. Bogdan Mościcki: „"Niegdyś było w tym paśmie wiele polan, dziś widokowe pozostały tylko grzbiety Malnika (726), Zdziaru (838) i otoczenie Wojkowej"”. Przez Góry Leluchowskie biegną trzy znakowane piesze szlaki turystyczne:

</doc>
<doc id="1453324" url="https://pl.wikipedia.org/wiki?curid=1453324" title="FV603 Saracen">
FV603 Saracen



</doc>
<doc id="1453326" url="https://pl.wikipedia.org/wiki?curid=1453326" title="Helmstorf (Seevetal)">
Helmstorf (Seevetal)

Helmstorf – miejscowość w gminie Seevetal w powiecie Harburg w niemieckim kraju związkowym Dolna Saksonia. Należy do gminy Seevetal od 1 lipca 1972 roku. Helmstorf zamieszkuje 1 045 mieszkańców (30 czerwca 2008). Jest średniej wielkości miejscowością gminy.
Historia.
Pierwsza wzmianka pochodzi z roku 1304, kiedy biskup z Verden wymienia między innymi wioskę "Helmerechestorpe", co w jęz. dolnoniem. wskazuje na wieś ("torpe"), w której mieszka niejaki "Helmerech".
Gospodarka.
Nie ma tu przemysłu ani centrum handlowego, ale bliskość miejscowości Hittfeld ze swoimi możliwościami rekompensuje te braki.
Komunikacja.
Helmstorf ma dogodne drogowe połączenie komunikacyjne mając w bezpośredniej bliskości (ok. 2 km) autostradę A1 z węzłem Seevetal-Hittfeld.

</doc>
<doc id="1453327" url="https://pl.wikipedia.org/wiki?curid=1453327" title="Plac Władysława Łokietka w Lublinie">
Plac Władysława Łokietka w Lublinie



</doc>
<doc id="1453328" url="https://pl.wikipedia.org/wiki?curid=1453328" title="Europa niemieckojęzyczna">
Europa niemieckojęzyczna

Język niemiecki jako język urzędowy i język mniejszości jest używany w krajach Europy Zachodniej i Środkowej ("Deutscher Sprachraum"). By określić zasięg języka niemieckiego używa się określeń "kraje niemieckojęzyczne", "terytoria niemieckojęzyczne" lub, zamiennie, "Europa niemieckojęzyczna" (nieliczne terytoria zamorskie, w których mówi się po niemiecku, są zazwyczaj pomijane). Razem z Europą anglojęzyczną, krajami nordyckimi oraz regionami niderlandzkojęzycznymi, Europa niemieckojęzyczna tworzy Europę germańską.
Niemiecki jest pierwszym językiem ok. 90-95 milionów ludzi w Europie (co stanowi 13,3% wszystkich Europejczyków), będąc drugim najczęściej używanym językiem ojczystym w Europie po rosyjskim, a przed francuskim (66,5 miliona mówiących) i angielskim (64,2 miliona mówiących).
Kraje niemieckojęzyczne to: Niemcy (95%, 78,3 mln), Austria (89%, 7,4 mln), Szwajcaria (64%, 4,6 mln) i Liechtenstein (0,03 mln). Za państwo niemieckojęzyczne uważa się państwo, w którym niemiecki jest nie tylko językiem urzędowym (Amtssprache), ale także narodowym (Nationalsprache) oraz – dla większości rdzennych mieszkańców – ojczystym (Muttersprache). W Szwajcarii istnieją cztery języki narodowe, posiadające jednocześnie status języków urzędowych: niemiecki, francuski, włoski i retoromański. W Niemczech i Austrii za języki narodowe uznane są oprócz niemieckiego także języki mniejszości narodowych. Ponieważ w Liechtensteinie nie ma mniejszości narodowych, niemiecki – w rozumieniu Konwencji ramowej o mniejszościach narodowych (ang. Framework Convention for the Protection of National Minorities) Rady Europy – jest jego jedynym językiem urzędowym i narodowym. Luksemburg, przez niektórych mylony czasem z Liechtensteinem, nie jest państwem niemieckojęzycznym, choć niemiecki (obok francuskiego i luksemburskiego) jest jednym z jego języków urzędowych.
DACHL.
Skrótowiec głoskowy DACHL, używany przede wszystkim w germanistyce, kulturoznawstwie i w nauczaniu języka niemieckiego jako obcego (DaF-Unterricht) na całym świecie, oznacza wszystkie cztery państwa niemieckojęzyczne. Są to:
Dawniej stosowany skrótowiec DACH jest dziś uważany za błędny i nie może być stosowany jako wyznacznik wszystkich państw niemieckojęzycznych, gdyż, wykluczając najmniejsze z nich, nie odpowiada on prawdzie geograficzno-kulturowej i językowej. Kraje niemieckojęzyczne nazywane są synonimicznie „krajami DACHL” (niem. die DACHL-Länder). Stanowią trzon znacznie szerzej rozumianego niemieckiego obszaru językowego (niem. der deutschsprachige Raum lub der deutsche Sprachraum), obejmującego także inne państwa i regiony, jak choćby Luksemburg, Tyrol Południowy czy Wspólnota niemieckojęzyczna Belgii. Współczesne nauczanie języka niemieckiego jako obcego (DaF-Unterricht) oparte jest – zgodnie z wytycznymi Międzynarodowego Stowarzyszenia Nauczycieli Języka Niemieckiego (Der Internationale Deutschlehrerverband) – na koncepcji DACHL, zakładającej globalne spojrzenie na język niemiecki, a nie jedynie z perspektywy Niemiec, względnie trzech największych krajów niemieckojęzycznych (Niemcy, Austria i Szwajcaria). Słuszność uwzględniania wszystkich czterech krajów DACHL w nauczaniu języka niemieckiego w Polsce potwierdzili wybitni germaniści, którzy uczestniczyli w XIV Ogólnopolskim Zjeździe Polskiego Stowarzyszenia Nauczycieli Języka Niemieckiego (PSNJN) w dniach 22–25 sierpnia 2010 roku w Gliwicach. Tematem kongresu była „Koncepcja DACHL w nauczaniu krajoznawstwa na lekcji języka niemieckiego” („DACHL-Konzept im DaF-Länderkundeunterricht”).
Niemieckojęzyczne mniejszości bez statusu oficjalnego.
Duża liczba niemieckojęzycznych mniejszości bez oficjalnego statusu:
Pozostałe skupiska mniejszości niemieckojęzycznych bez oficjalnego statusu:
Niemiecki jako język obcy.
Niemiecki był niegdyś lingua franca Europy Środkowej, Wschodniej i Północnej, a pozostałością tego jest obecnie to, że jest jednym z najpopularniejszych języków obcych w Europie. 32% obywateli krajów starej Unii twierdzi, że potrafi porozumiewać się w języku niemieckim (zarówno jako ojczystym, jak i drugim/obcym). Pomaga temu powszechny dostęp do niemieckiej telewizji.
Niemiecki jest trzecim najczęściej nauczanym językiem obcym na świecie (włącznie ze Stanami Zjednoczonymi). Jest także drugim najpowszechniej znanym językiem obcym w UE. Jest jednym z języków urzędowych Unii Europejskiej i jednym z trzech języków roboczych Komisji Europejskiej (obok francuskiego i angielskiego).
Kultura.
Wśród osób niemieckojęzycznych znajdują się kompozytorzy (m.in. Bach, Mozart, Beethoven, Wagner, Mahler i Schönberg), poeci i pisarze (m.in. Walter von der Vogelweide, Goethe, Bracia Grimm, Schiller, Heine, Brecht i Tomasz Mann) i filozofowie (m.in. Albertus Magnus, Kant, Hegel, Schopenhauer, Nietzsche, Heidegger, Wittgenstein i Adorno).
Kultura niemieckojęzyczna jest zróżnicowana, co jest wynikiem różnej historii narodów niemieckojęzycznych. Świat niemieckojęzyczny składał się z niepodległych księstw (np. Liechtenstein), wielkich konfederacji (Święte Cesarstwo Rzymskie, Prusy lub Związek Reński), politycznych organizmów (np. Bohemia) lub politycznych państw (np. Niemcy, Austria).

</doc>
<doc id="1453330" url="https://pl.wikipedia.org/wiki?curid=1453330" title="Badminton na Letnich Igrzyskach Olimpijskich 2008 – gra mieszana">
Badminton na Letnich Igrzyskach Olimpijskich 2008 – gra mieszana

Rywalizacja w grze mieszanej w badmintonie na XXIX Letnich Igrzyskach Olimpijskich w Pekinie trwała od 12 do 17 sierpnia 2008.

</doc>
<doc id="1453331" url="https://pl.wikipedia.org/wiki?curid=1453331" title="Adolf Fryderyk V">
Adolf Fryderyk V

Adolf Fryderyk V Mecklenburg-Strelitz (ur. 22 lipca 1848 w Neustrelitz, zm. 11 czerwca 1914 w Berlinie) – wielki książę Meklemburgii-Strelitz.
Życiorys.
Urodził się jako jedyne żyjące dziecko księcia Fryderyka Wilhelma i jego żony – księżniczki Augusty, wnuczki Jerzego III Hanowerskiego, króla Anglii. 6 września 1860 zmarł jego dziadek – Jerzy, a Adolf Fryderyk został następcą tronu wielkiego księstwa. Na chrzcie 12 sierpnia 1848 roku otrzymał imiona: "Adolf Friedrich August Viktor Ernst Adalbert Gustav Wilhelm Wellington". Jego rodzicami chrzestnymi byli: królowa Wiktoria, król Hanoweru Ernest August, wielki książę Jerzy i wielka księżna Maria oraz wielki książę Fryderyk Franciszek II.
Adolf Fryderyk pobierał nauki w gimnazjum w Dreźnie a następnie studiował prawo na Uniwersytecie w Getyndze. Wraz z końcem nauki rozpoczął służbę w pruskiej armii. Brał udział w wojnie francusko-pruskiej i reprezentował swego ojca na koronacji króla Prus Wilhelma I na cesarza Niemiec. Na tron wstąpił 30 maja 1904 – po śmierci ojca. W 1914 był właścicielem drugiego w Niemczech pod względem wielkości, po cesarzu Wilhelmie II, majątku o wartości 88 750 000 dolarów amerykańskich.
Odznaczenia.
Meklemburskie:
Zagraniczne:
Małżeństwo i dzieci.
17 kwietnia 1877 w Dessau poślubił księżniczkę Elżbietę Anhalt-Dessau. Para miała czworo dzieci:

</doc>
<doc id="1453332" url="https://pl.wikipedia.org/wiki?curid=1453332" title="METAe">
METAe

METAe Project – finansowany przez Komisję Europejską element projektu organizacji bibliotek elektronicznych, pozwalający zdigitalizować dokumenty historyczne, szczególnie zapisane nietypową czcionką (np. Gotyk, Fraktura, Szwabacha).
W projekcie METAe uczestniczą m.in.:
Inne tego typu projekty:

</doc>
<doc id="1453333" url="https://pl.wikipedia.org/wiki?curid=1453333" title="Sławomir Popławski">
Sławomir Popławski

Sławomir Popławski (ur. 24 listopada 1962 w Czeladzi) – polski aktor teatralny i filmowy. Absolwent PWST w Warszawie.
Filmografia.
Reklama.
W roku 2008 zagrał w reklamie PKO BP London Live, jako klient z teczką oraz w reklamie Canal+.
W roku 2009 zagrał w reklamie Orange.

</doc>
<doc id="1453334" url="https://pl.wikipedia.org/wiki?curid=1453334" title="Domingos">
Domingos

Domingos, właśc. Domingos José Paciência Oliveira ([]; ur. 2 stycznia 1969 w Leça da Palmeira) – portugalski trener piłkarski i piłkarz grający na pozycji napastnika.
Kariera klubowa.
Karierę piłkarską Domingos rozpoczął w amatorskim klubie Atlético de Leça. W wieku 13 lat podjął treningi w szkółce piłkarskiej FC Porto. W drużynach juniorskich wykazywał się wysoką skutecznością, toteż w 1987 roku trener Tomislav Ivić awansował go do kadry pierwszego zespołu i wtedy też młody José zadebiutował w rozgrywkach portugalskiej pierwszej ligi. Już w swoim pierwszym sezonie w karierze wywalczył z Porto mistrzostwo Portugalii, a jego dorobek wyniósł 8 meczów i jeden gol. Zdobył także Puchar Portugalii. W kolejnym sezonie był już podstawowym zawodnikiem drużyny i wygrał rywalizację o miejsce w składzie z Fernando Gomesem. W 1989 roku jako rezerwowy został wicemistrzem kraju, ale już w sezonie 1990/1991 ponownie występował w podstawowej jedenastce „Smoków” i stworzył linię ataku z Bułgarem Emilem Kostadinowem. W całym sezonie strzelił 24 gole i został wicekrólem strzelców ligi po Rui Águasie, który zaliczył jedno trafienie więcej. Za rok 1990 Domingos został uhonorowany nagrodą Piłkarza Roku w Portugalii i „Złotą Piłką” w tym kraju. W 1991 roku zdobył swój kolejny krajowy puchar, a w latach 1992 i 1993 dwukrotnie z rzędu zostawał mistrzem kraju. W 1994 roku dotarł z Porto do półfinału Ligi Mistrzów i zdobył też portugalski puchar. Lata 1995–1997 przyniosły następne sukcesy – trzy kolejne tytuły mistrzowskie. W sezonie 1995/1996 Domingos strzelił 25 goli i został królem strzelców ligi.
Latem 1997 roku Domingos został sprzedany do hiszpańskiego CD Tenerife po tym, jak do Porto przybył Brazylijczyk Mário Jardel. W Primera División zadebiutował 31 sierpnia w zremisowanym 0:0 domowym spotkaniu z Deportivo La Coruña. Natomiast pierwszego gola na hiszpańskich boiskach zdobył dopiero w 19. kolejce ligowej w meczu z Valencią (2:1). Łącznie w całym sezonie zaliczył 5 trafień, a w sezonie 1998/1999 usiadł na ławce rezerwowych i przegrał rywalizację o miejsce w składzie z Holendrem Royem Makaayem oraz Hiszpanem Juanele. Zdobył tylko jedną bramkę i po sezonie odszedł z Tenerife.
Latem 1999 Domingos wrócił do Porto i w ataku występował z Jardelem. W 2000 i 2001 roku zdobywał krajowy puchar oraz dwukrotnie z rzędu zostawał wicemistrzem kraju. W sezonie 2000/2001 rozegrał zaledwie 10 spotkań i późną wiosną zdecydował się zakończyć piłkarską karierę.
Kariera reprezentacyjna.
W reprezentacji Portugalii Domingos zadebiutował 29 marca 1989 roku w wygranym 6:0 towarzyskim spotkaniu z Angolą. Pierwszego gola w kadrze narodowej zdobył 19 grudnia 1990 w sparingu ze Stanami Zjednoczonymi (1:0). W 1996 roku został powołany przez selekcjonera António Oliveirę do kadry na Mistrzostwa Europy 1996. Tam jako rezerwowy wystąpił w trzech spotkaniach: z Danią (1:1), z Chorwacją (3:0 i gol w 82. minucie meczu) oraz w ćwierćfinale z Czechami (0:1). Ostatni mecz w kadrze narodowej rozegrał w 1998 roku, a łącznie wystąpił w niej 34 razy i strzelił 9 goli.
Kariera trenerska.
Po zakończeniu kariery Domingos szkolił młodzież w FC Porto, a w 2005 roku został szkoleniowcem rezerw zespołu z Estádio das Antas. Po ukończeniu trzech kursów trenerskich odszedł do União Leiria i w 2006 roku został szkoleniowcem tego klubu. Otworzył też szkółkę piłkarską w Matosinhos, którą prowadzi wraz z Rui Barrosem. W 2007 roku został trenerem Académiki Coimbra zastępując na tym stanowisku Manuela Machado. W Académice Coimbra był trenerem do końca maja 2009 roku. W czerwcu 2009 został szkoleniowcem czołowego klubu portugalskiego SC Braga. 18 maja 2011 roku został zwolniony z funkcji trenrea Bragi. 1 lipca 2011 obejmie funkcje trenera Sportingu. Z klubu z Lizbony został zwolniony 13 lutego 2012 po przegranym wyjazdowym spotkaniu z CS Marítimo. 30 grudnia 2012 został zaprezentowany jako nowy szkoleniowiec Deportivo La Coruña.
Życie prywatne.
Jest ojcem Gonçalo Paciêncii, również piłkarza i reprezentanta kraju.

</doc>
<doc id="1453335" url="https://pl.wikipedia.org/wiki?curid=1453335" title="Domingos José Paciência Oliveira">
Domingos José Paciência Oliveira



</doc>
<doc id="1453336" url="https://pl.wikipedia.org/wiki?curid=1453336" title="Cmentarz Mariawicki w Łodzi">
Cmentarz Mariawicki w Łodzi



</doc>
<doc id="1453338" url="https://pl.wikipedia.org/wiki?curid=1453338" title="T1-Teraz">
T1-Teraz

T1-Teraz Sp. z o.o. – polska wytwórnia płytowa, powstała w 2002 roku w Warszawie. W początkowym okresie działalności wydawała głównie płyty wykonawców z gatunku hip-hop. Jej założycielem był Arkadiusz Deliś, dzięki którego inicjatywie powstał m.in. film Blokersi.
Wytwórnia wydała m.in. serię płyt "Kodex" dwóch wrocławskich producentów White House, na których wystąpiło wielu polskich raperów. Ponadto nakładem T1-Teraz ukazały się płyty takich wykonawców jak: Yugopolis, Mes, Projektanci, Flexxip, Eis, Ski Skład, DJ Decks, Kobranocka, Red, Pezet/Noon, Afro Kolektyw, Eldo, Slums Attack, Elemer, Marek Piekarczyk, Grammatik oraz Świntuch.
Dystrybucję wydawnictw T1-Teraz prowadzi Universal Music Group, poprzednio E-Muzyka, Fonografika, Pomaton EMI. W 2007 roku firma T1-Teraz przyjęła status spółki z ograniczoną odpowiedzialnością.

</doc>
<doc id="1453340" url="https://pl.wikipedia.org/wiki?curid=1453340" title="27 Omska Dywizja Strzelecka">
27 Omska Dywizja Strzelecka



</doc>
<doc id="1453342" url="https://pl.wikipedia.org/wiki?curid=1453342" title="Krzysztof Czeczot">
Krzysztof Czeczot

Krzysztof Czeczot (ur. 25 lipca 1979 w Bytowie) – polski aktor, dramaturg, producent i reżyser teatralny, telewizyjny oraz radiowy, pedagog, wykładowca Państwowa Wyższa Szkoła Filmowa, Telewizyjna i Teatralna im. Leona Schillera w Łodzi
Życiorys.
W 2002 ukończył studia na Wydziale Aktorskim PWSFTviT w Łodzi, wykładowca PWSFTviT w Łodzi (doktor habilitowany) oraz Akademii Teatralnej w Warszawie.
W latach 2002–2009 występował na deskach Teatru Współczesnego w Szczecinie, następnie w Teatrze Rozmaitości w Warszawie. W 2004 został nagrodzony na V Ogólnopolskim Festiwalu Teatrów Niezależnych w Ostrowie Wielkopolskim, zdobywając Grand Prix. W tym samym roku dostał także nagrodę Offeusz na festiwalu Malta w Poznaniu.
Jest autorem libretta operetki "Piękna Helena" Jacques’a Offenbacha, kilku dramatów oraz słuchowisk radiowych i audiobooków. Uhonorowany Złotą Kaczką 2012 za audiobook "Gra o Tron" i nagrodą Best European Radio Drama of the Year 2013 za słuchowisko "Andy". Jest pomysłodawcą i producentem słuchowiska „Biblia Audio Superprodukcja”.
W grudniu 2014 zadebiutował jako reżyser w Teatrze Telewizji, inscenizując "Miss Hiv" Macieja Kowalewskiego. Następnie dla TVP2 wyreżyserował "Światło w nocy" Macieja Karpińskiego.
Wystąpił w kilkudziesięciu filmach i serialach telewizyjnych. Telewizyjną rozpoznawalność przyniosła mu rola Macieja Szymczyka, najbliższego przyjaciela Uli Cieplak (Julia Kamińska) w serialu TVN "BrzydUla" (2008–2009, od 2020). Zagrał tytułową rolę w filmowej biografii Zenona Martyniuka pt. "Zenek" (2020).

</doc>
<doc id="1453345" url="https://pl.wikipedia.org/wiki?curid=1453345" title="Polskie Stronnictwo Ludowe (ujednoznacznienie)">
Polskie Stronnictwo Ludowe (ujednoznacznienie)



</doc>
<doc id="1453346" url="https://pl.wikipedia.org/wiki?curid=1453346" title="Nowak Transport">
Nowak Transport

Nowak Transport – przedsiębiorstwo transportowe ze Świerklańca zajmujące się przewozem osób na liniach miejskich na zlecenie Zarządu Transportu Metropolitalnego. Firma posiada zajezdnię w Świerklańcu przy ulicy 3 Maja. Tabor autobusowy firmy stanowią w większości nowe pojazdy białoruskej marki MAZ. 
27 grudnia 2011 roku przedsiębiorstwo przejęło firmę Ampex Radzionków wraz z jej taborem i liniami.
Nowak Transport jest liderem Śląskiego Konsorcjum Autobusowego, obsługującego komunikację miejską w Wałbrzychu na Dolnym Śląsku. Jest również członkiem Konsorcjum Świerklaniec, obsługującego linie na zlecenie MZKP Tarnowskie Góry.
Firma specjalizuje się również w przewozach krajowych i międzynarodowych luksusowymi autokarami marki Mercedes-Benz oraz międzynarodowej spedycji.
Obsługiwane linie.
Firma Nowak Transport obecnie obsługuje następujące linie:

</doc>
<doc id="1453348" url="https://pl.wikipedia.org/wiki?curid=1453348" title="Dywizja Piechoty &quot;Brzoza&quot;">
Dywizja Piechoty &quot;Brzoza&quot;



</doc>
<doc id="1453349" url="https://pl.wikipedia.org/wiki?curid=1453349" title="Gwiazda Granat">
Gwiazda Granat

Gwiazda Granat (Mi Cephei, µ Cep, Granat Herschela) – gwiazda zmienna półregularna znajdująca się w gwiazdozbiorze Cefeusza na krawędzi kompleksu gromady otwartej i mgławicy IC 1396. Jest jedną z najjaśniejszych gwiazd naszej Galaktyki.
Gwiazda Granat bywa nazywana "Granatem Herschela", gdyż to właśnie William Herschel jako pierwszy opisał wyjątkowy jasnoczerwony kolor gwiazdy porównując go z kolorem kamienia szlachetnego granatu.
Właściwości fizyczne.
Gwiazda Granat jest czerwonym nadolbrzymem, jest również jedną z największych znanych gwiazd obserwowanych gołym okiem. Jej jasność 350 000 razy przewyższa jasność Słońca. Mi Cephei jest na tyle dużą gwiazdą, że gdyby znajdowała się w centrum Układu Słonecznego jej zewnętrzne warstwy sięgałyby poza orbitę Jowisza.
Podobnie jak inne nadolbrzymy Gwiazda Granat jest niestabilna. Jej średnica rozszerza się i kurczy, czemu towarzyszy zmiana jasności wizualnej gwiazdy. Jasność waha się między 3,45 a 5,1. Typ widmowy gwiazdy to M2 Ia. Jest to gwiazda zmienna o dwóch, nakładających się na siebie, okresach zmienności o długości 730 oraz 4400 dni. Pulsacje Mi Cephei są wywoływane poprzez wewnętrzne pochłanianie i uwalnianie energii. Proces ten spowodował z kolei odrzucenie zewnętrznych warstw atmosfery gwiazdy oraz utworzenie wokół niej koncentrycznych otoczek gazowo-pyłowych. Gwiazda jest również sferycznie otoczona przez parę wodną.
W początkowym okresie istnienia Mi Cephei masa gwiazdy wynosiła zapewne ok. 20 mas Słońca. Ewolucja gwiazdy podobnie jak w przypadku innych bardzo masywnych gwiazd była więc szybka, a obecnie zbliża się ona do końca swojego życia. Podobnie jak Eta Carinae czy WR 102ka, Gwiazda Granat może w każdej chwili eksplodować jako supernowa. Pozostałością po jej wybuchu będzie jądro, które przekształci się w gwiazdę neutronową lub czarną dziurę.

</doc>
<doc id="1453351" url="https://pl.wikipedia.org/wiki?curid=1453351" title="Dywizja Piechoty &quot;Kobryń&quot;">
Dywizja Piechoty &quot;Kobryń&quot;



</doc>
<doc id="1453353" url="https://pl.wikipedia.org/wiki?curid=1453353" title="Zgorszenie publiczne">
Zgorszenie publiczne

Zgorszenie publiczne – komedia romantyczna nagrana po śląsku, kręcona od 6 sierpnia 2008 do 9 września 2008.
Treść filmu.
Mieszkańcy Fytla w Łagewnikach (dzielnica Bytomia), chociaż film został nakręcony w Rudzie Śląskiej w Rudzkiej Kuźnicy i Hucie Kościuszki w Chorzowie 
żyją w specyficznym rytmie, poza współczesną cywilizacją. Ich spokój został zakłócony przez Zgorszeńca, którym okazał się być kochanek żony listonosza. Kiedy listonosz niespodziewanie wraca do domu, zalotnik ratuje się ucieczką przez okno. Dlatego, że nie zdążył się ubrać, to podczas ucieczki biega nago po osiedlu. Przedstawiona została miłość dwóch par na różnych etapach życia i ich perypetie w odnajdywaniu miłości.

</doc>
<doc id="1453355" url="https://pl.wikipedia.org/wiki?curid=1453355" title="Joseph Wirth">
Joseph Wirth

Karl Joseph Wirth (ur. 6 września 1879 we Fryburgu Bryzgowijskim, zm. 3 stycznia 1956) – niemiecki polityk.
Życiorys.
Należał do Partii Centrum. W latach 1921–1922 pełnił funkcję kanclerza Niemiec. Jako zwolennik porozumienia z krajami zachodnimi, razem z ministrem spraw zagranicznych Waltherem Rathenau’em rozpoczął politykę możliwie jak najbardziej regularnego spłacania nałożonych na Niemcy odszkodowań wojennych. Chciał jednocześnie pokazać światu, że Niemcy nie są zdolne do spłacenia pełnej kwoty reparacji. 1920-1921 minister finansów, Minister terenów okupowanych w drugim rządzie Müllera, minister spraw wewnętrznych Rzeszy w pierwszym gabinecie Brüninga (1930–1931). Konsekwentnie, również po II wojnie światowej, głosił tezę, że w okresie międzywojennym Polska nieprzerwanie planowała napaść na Niemcy.

</doc>
<doc id="1453357" url="https://pl.wikipedia.org/wiki?curid=1453357" title="Hyloxalus delatorreae">
Hyloxalus delatorreae

Hyloxalus delatorreae – gatunek krytycznie zagrożonego wyginięciem płaza z rodziny drzewołazowatych.
Występowanie.
Gatunek ten jest endemitem ekwadorskim. Z tego kraju znane są 3 lokalizacje, w których potwierdzono jego obecność. Znajdują się na wysokości 2340-2700 m nad poziomem morza na zachodnich zboczach Andów w północno-zachodniej prowincji Ekwadoru Carchi.
Zamieszkuje on położone w górach tereny trawiaste oraz bagienne w klimacie podzwrotnikowym i zwrotnikowym. Jest zagrożony w związku z dewastacją swego środowiska.
Liczebność.
Zasoby gatunku spadają. W 2003 w Moran w prowincji Carchi stwierdzono 50 samców. Wydaje się, że w innych miejscach gatunek już zniknął.

</doc>
<doc id="1453361" url="https://pl.wikipedia.org/wiki?curid=1453361" title="Omega Pilzno">
Omega Pilzno

Omega Pilzno ITiS Godawski &amp; Godawski Sp. z o.o. – przedsiębiorstwo transportowo-spedycyjne z Podkarpacia, które zajmuje się przewozami krajowymi i międzynarodowymi naczepami standardowymi, zestawami typu tandem, chłodniami oraz silosami, przewozami małymi samochodami o ładowności 3 tony i sprzedażą paliw, a także sprzedażą części zamiennych i opon do samochodów ciężarowych. Jest prowadzona przez braci Adama i Mariusza Godawskich. Główna siedziba spółki mieści się w województwie podkarpackim w Pilźnie. Na przestrzeni czasu powstały także oddziały w Krakowie, Zabrzu, Rzeszowie, Gdyni.
Omega Pilzno zasięgiem swojego działania obejmuje wszystkie kraje Europy, w tym także Turcję.
Flota.
Do dyspozycji transportowej firma posiada 559 własnych jednostek, w tym:
544 naczep, a w szczególności:

</doc>
<doc id="1453362" url="https://pl.wikipedia.org/wiki?curid=1453362" title="The Guardians Of The Lost Library">
The Guardians Of The Lost Library



</doc>
<doc id="1453365" url="https://pl.wikipedia.org/wiki?curid=1453365" title="Głuchy (dopływ Czarnej)">
Głuchy (dopływ Czarnej)

Głuchy – potok, lewobrzeżny dopływ Czarnej o długości 13,15 km. 
Potok płynie w Górach Sanocko-Turczańskich. Jego dolina leży pomiędzy Ostrym a Otrytem, zaliczanym często do Bieszczadów Zachodnich. Początek bierze na południowym krańcu Ostrego, na południe od najwyższego wierzchołka, na wysokości ok. 740 m n.p.m. W górnej połowie biegu płynie na zachód, przez tereny dawnych miejscowości Chodak oraz Pawłówki, a potem Skorodne. Następnie zmienia kierunek na północno-zachodni, przepływa przez Polanę Ostre i Polanę, gdzie znajduje się jego ujście do Czarnego (ok. 550 m n.p.m.). Na całej długości biegu przyjmuje wiele zarówno prawych, jak i lewych dopływów – spływających ze zboczy sąsiednich pasm potoków.

</doc>
<doc id="1453366" url="https://pl.wikipedia.org/wiki?curid=1453366" title="Stręgacznik">
Stręgacznik

Stręgacznik, zwany też Trójkątnym Stawem lub Wyżnim Białym Stawem (słow. "Trojuholníkové pleso", "Trojrohé pleso", niem. "Triangel-See", węg. "Háromszög-tó") – drugi pod względem wielkości ze stawów znajdujących się w Dolinie Białych Stawów w północno-wschodniej części Tatr Wysokich na Słowacji.
Staw znajduje się w dolnej części doliny, na poziomie 1620 m n.p.m. Jego powierzchnia według pomiarów przeprowadzonych przez TANAP w latach 1961–1966 wynosi 0,170 ha, starsze pomiary Józefa Szaflarskiego podają 0,198 ha. Powierzchnia jeziora zmniejsza się wskutek postępującego zatorfienia. Stręgacznik ma 85 m długości i 70 m szerokości (według Szaflarskiego odpowiednio 102 m i 44 m) oraz 1,2 m głębokości. Jest otoczony osadami morenowymi.
Staw należy do grupy jeziorek i oczek wodnych w Dolinie Białych Stawów, obejmowanych wspólną nazwą Białych Stawów. Kilkaset metrów na północ od niego znajduje się największy w dolinie Wielki Biały Staw, pozostałe stawy to Małe Białe Stawy, Niżni i Wyżni Rzeżuchowy Stawek oraz Żółty Stawek.
Stręgacznik ma kształt zbliżony do trójkąta i stąd bierze się jego alternatywna nazwa oraz nazwy w innych językach. Jego brzegi to torfowisko z mchami i dość obficie występującymi wełniankami.

</doc>
<doc id="1453368" url="https://pl.wikipedia.org/wiki?curid=1453368" title="Trójkątny Staw">
Trójkątny Staw



</doc>
<doc id="1453369" url="https://pl.wikipedia.org/wiki?curid=1453369" title="Droga krajowa B39 (Austria)">
Droga krajowa B39 (Austria)

Droga krajowa B39 (Pielachtal Straße) – droga krajowa w Austrii. Arteria zaczyna się na skrzyżowaniu z Mariazeller Straße na południowych przedmieściach St. Pölten i prowadzi w kierunku południowo-zachodnim aż do skrzyżowania z B28. Wzdłuż tej jednojezdniowej drogi prowadzi linia kolejowa do miasta Mariazell.

</doc>
<doc id="1453370" url="https://pl.wikipedia.org/wiki?curid=1453370" title="Transport Pawelec">
Transport Pawelec

Usługi Transportowe Krzysztof Pawelec − firma transportowa pochodząca z Biechowa (Województwo świętokrzyskie), wykonująca usługi w zakresie przewozu towarów i osób. Na rynku firma istnieje od 1991 roku. Firma posiada dwie zajezdnie, w Bytomiu-Karbiu oraz w Będzinie. Tabor autobusowy firmy to głównie używane pojazdy marki MAN oraz fabrycznie nowe MAZ-y z Białorusi.
Firma prowadzi transport w zakresie:
Obsługiwane linie.
Firma obsługuje następujące linie dla ZTM ("kursywa" - konsorcjum):

</doc>
<doc id="1453371" url="https://pl.wikipedia.org/wiki?curid=1453371" title="Mi Cephei">
Mi Cephei



</doc>
<doc id="1453372" url="https://pl.wikipedia.org/wiki?curid=1453372" title="Droga krajowa B28 (Austria)">
Droga krajowa B28 (Austria)

Droga krajowa B28 (Puchenstubner Straße) – droga krajowa w Austrii. Arteria zaczyna się na skrzyżowaniu z B25 kilka kilometrów na południe od Scheibbs i prowadzi w kierunku południowo-wschodnim przez malownicze górskie tereny do skrzyżowania z Mariazeller Straße.

</doc>
<doc id="1453373" url="https://pl.wikipedia.org/wiki?curid=1453373" title="Kulturforum">
Kulturforum

Kulturforum – nowoczesne założenie urbanistyczno-architektoniczne w centrum Berlina, powstałe w latach 50. i 60. XX wieku. Znajduje się na terenie dzielnicy Tiergarten, w pobliżu Mitte. Przez Kulturforum i pobliski plac Poczdamski przebiega Bundesstraße 1. Kulturforum to przede wszystkim wielki ośrodek kultury i sztuki, znajdują się tu liczne muzea, filharmonia, biblioteki i inne instytucje o charakterze kulturalno-naukowym.
Historia.
Przed II wojną światową teren obecnego Kulturforum był gęsto zabudowany licznymi kamienicami, będącymi rezultatem wielkiej urbanizacji dawnej stolicy Królestwa Prus, która miała miejsce po zjednoczeniu Niemiec w 1871. Przeważała typowa dla schyłku XIX wieku eklektyczna zabudowa czynszowa, którą tworzyły monumentalne wielokondygnacyjne domy z rozległymi podworcami. Domy te tworzyły obszerne kwartały otaczające niewielki "Mätthäikirchplatz", którego centrum stanowił starszy, pochodzący z połowy XIX w. neoromański kościół św. Mateusza wzniesiony według projektu Friedricha A. Stülera. W okresie III Rzeszy planowano wyburzenie wszystkich zabudowań, by w ich miejsce wznieść budowle zgodne z zamierzeniami planu uczynienia z Berlina stolicy świata. Miała powstać tzw. „Stolica Świata Germania” (niem. "Welthauptstadt Germania") – jedyne w rodzaju „miasto w mieście” o neoklasycyzującej architekturze zaakceptowanej przez NSDAP. Projektantem tej koncepcji był Albert Speer.
Projekt ten nie doczekał się realizacji. Lata II wojny światowej, bombardowania spowodowane alianckimi nalotami dywanowymi oraz walki o Berlin w 1945 doprowadziły do całkowitego zniszczenia zabudowy. Po wojnie, kiedy to Tiergarten został wcielony do brytyjskiej strefy okupacyjnej, całe kwartały zostały zburzone. Zachowano jedynie kościół św. Mateusza. Obszar ten wszedł w skład Berlina Zachodniego, ten wielki plac został od strony wschodniej w 1961 odcięty Murem Berlińskim.
Zasadniczą przyczyną powstania Kulturforum były konsekwencje wynikające z podziału Berlina na dwie części. Większość siedzib instytucji kulturalnych powstałych przed wojną – opery, teatrów czy muzeów (np. Wyspa Muzeów), znalazły się w obrębie Berlina Wschodniego. W 1959 zapadła decyzja o wybudowaniu alternatywnego centrum kulturalnego w na terenie enklawy, w ramach tej inwestycji zatrudniono czołowe osobistości nowoczesnej architektury i sztuki.
Pierwszą budowlą powstałą na tym terenie jest filharmonia zbudowana w latach 1960–63 według projektu Hansa Scharouna. Ten sam architekt wzniósł w 1964 dla Fundacji Pruskiego Dziedzictwa Kulturowego (niem. "Stiftung Preußischer Kulturbesitz"), nowy gmach oddziału Biblioteki Państwowej (niem. "Staatsbibliotek") i Salę Muzyki Kameralnej (niem. "Kammermusiksaal"), która powstała we współpracy z architektem Edgarem Wisniewski. W latach 1965–68 powstał nowoczesny gmach Nowej Galerii Narodowej (niem. "Neue Nationalgalerie") zaprojektowany przez Ludwiga Miesa van der Rohe.
Kolejna rozbudowa Kulturforum przypada na lata 80. ubiegłego stulecia. Wcześniej, bo w 1978, Fundacja Pruskiego Dziedzictwa Kulturowego otrzymała nową siedzibę Muzeum Rzemiosła Artystycznego (niem. "Kunstgewerbemuseum") zaprojektowaną przez Rolfa Gutbroda. Kolejne inwestycje dla tej fundacji, jakie zrealizowano wówczas przy Kulturforum, to Gabinet Rycin (niem. "Kupferstichkabinett, Sammlung der Zeichnungen und Druckgraphik)" oraz Biblioteka Sztuki (niem. "Kunstbibliothek"). Edgar Wisniewski wybudował w 1984 Muzeum Instrumentów Muzycznych (niem. "Musikinstrumenten-Museum").
Po upadku muru berlińskiego i zjednoczeniu Niemiec prace nad rozbudową Kulturforum wciąż trwały. Najważniejszą realizacją powstałą w obrębie tego założenia jest wzniesiona w 1998 przez architektów Heinza Hilmera i Christopha Sattlera Galeria Malarstwa (niem. "Gemäldegalerie"), do której przeniesiono z Dahlem zbiory europejskiego malarstwa należące do Państwowych Muzeów Berlińskich i Fundacji Pruskiego Dziedzictwa Kulturowego.

</doc>
<doc id="1453374" url="https://pl.wikipedia.org/wiki?curid=1453374" title="Układ powłokowy">
Układ powłokowy



</doc>
<doc id="1453375" url="https://pl.wikipedia.org/wiki?curid=1453375" title="Po kłębku do nitki">
Po kłębku do nitki

Po kłębku do nitki (oryg. "Without a Clue") – film z 1988 roku w reżyserii Thoma Eberhardta.
Opis fabuły.
Sherlock Holmes w tym filmie jest bohaterem książek doktora Watsona, który jest mistrzem w rozwiązywaniu zagadek kryminalnych i historie te opierał na sprawach, które sam rozwiązywał. By zadowolić publiczność Watson wynajmuje Reginalda Kincaida - zapijaczonego aktora, by wcielił się w postać Sherlocka. Będą musieli się zmierzyć z profesorem Moriartym. Niestety, Watson znika, a Holmes będzie musiał radzić sobie sam.

</doc>
<doc id="1453376" url="https://pl.wikipedia.org/wiki?curid=1453376" title="Herz">
Herz

"Herz" – trzeci singel z albumu Ich und meine Maske. Premiera odbyła się 3 października 2008. Tematyką utworów są losy różnych ludzi, którzy powinni w swoich działaniach słuchać swojego serca. Singel został wyprodukowany przez Paul NZA oraz Marek Pompetzki.

</doc>
<doc id="1453377" url="https://pl.wikipedia.org/wiki?curid=1453377" title="Kaplica Oleśnickich">
Kaplica Oleśnickich

Kaplica Oleśnickich – świętokrzyska kaplica wczesnobarokowa, wybudowana w latach 1611–1620 z funduszy kasztelana Mikołaja Oleśnickiego.
Historia.
Kaplica w pierwszym jej okresie służyła jako grobowiec rodziny Oleśnickich. Pochowano w niej m.in. fundatora i jego małżonkę. W 1723 roku opat Mirecki przeniósł do niej relikwie Krzyża Świętego.
Wystrój i architektura.
Kaplica wzniesiona jest na planie zbliżonym do prostokąta (12×10 m), nakryta promieniście żebrowaną kopułą z XVII-wiecznymi freskami szkoły włoskiej. Główne pole nad ołtarzem wypełnia postać Chrystusa Zbawiciela Świata, dalej Najświętsza Maryja Panna, Jan Chrzciciel, Apostołowie, św. Benedykt i św. Scholastyka. U stóp każdego Apostoła umieszczone jest narzędzie jego męki. Poniżej czaszy kopuły malowidła z 1782 roku, autorstwa Macieja Reichana. W obrazach na ścianach artysta namalował historię drzewa Krzyża Świętego. Centralne miejsce zajmuje ołtarz główny, wczesnobarokowy, zbudowany z marmuru kieleckiego, dębickiego i alabastru. W tabernakulum przechowuje się relikwie Krzyża Świętego. Na ścianie południowej pomnik nagrobny fundatorów kaplicy.
Podziemia.
W podziemiach kaplicy znajduje się krypta grobowa, a w niej trumny: rodziny Oleśnickich, opata Sierakowskiego oraz nieznanego powstańca styczniowego z 1863 roku.

</doc>
<doc id="1453378" url="https://pl.wikipedia.org/wiki?curid=1453378" title="Bitwa w Mogadiszu (marzec-kwiecień 2007)">
Bitwa w Mogadiszu (marzec-kwiecień 2007)

Bitwa o Mogadiszu (21 marca 2007 – 26 kwietnia 2007) – bitwa między islamistycznymi bojownikami somalijskimi a etiopskimi w stolicy Somalii.
Wojska etiopskie wraz z bojówkami Przejściowego Rządu Federalnego Somalii zaatakowały armię rządową, kiedy przed bramami stolicy napotkali zmasakrowane ciała powstańców. Zbulwersowane tym faktem wojska podjęły szturm i zajęły większość dzielnic Mogadiszu.
Bitwa.
21 marca, kiedy wybuchła bitwa, siły pro-rządowe TFG atakowały pałace zajęte przez fanatycznych islamskich bojowników somalijskich. Wymiana ognia szybko rozprzestrzeniała się na inne dzielnice miasta. Siły TFG rozbrajały w mieście bojowników, Hawiye i Ruchy Oporu. Pierwszego dnia jednak zginęło więcej rządowy żołnierzy. Ofiary wzrosły do 80 osób.
23 marca, TransAVIAexport Airlines Ił-76 samolot rozbił się w Mogadiszu. Samolot został zestrzelony. Na pokładzie było 11 osób, wszystkie oprócz jednego Białoruskiego członka załogi zginęli w katastrofie lotniczej.
24 marca potężne plemię Hawiye i wrogie dla nich wojska Etiopii po pierwszych dniach ostrej wymiany ognia osiągnęli dostawy nowej broni. Kuszyci natomiast obiecali rozpoczęcie mediacji między rządem a Hawiye. Jednakże, po spotkaniu urzędników wojskowych w Etiopii i z Hawiye okazało się, że mediacja zakończyła się fiaskiem, a bitwa w Mogadiszu zawrzała na nowo. Państwa koalicji z TFG poinformowali, że w mieście rozpoczęła się akcja, wyszukiwania wrogiego wojowniczego plemienia w stolicy.
2 runda bitwy.
29 marca do Mogadiszu wkroczyły etiopskie czołgi. O 5:30 ponownie było słychać ciężkie karabiny maszynowe. Tego dnia w walkach zginęło co najmniej 28 osób.
Etiopski helikopter Mi-24 został zestrzelony następnego dnia 30 marca. 31 marca żołnierz Ugandy zginął przez działanie rebelianckiej artylerii. 1 kwietnia ogłoszono, że dotychczasowy bilans ofiar bitwy wynosi 1086.
2 kwietnia walka została zatrzymana, gdy okazało się, że przywódcy Hawiye ogłosili rozejm z siłami Etiopii. Pomimo wycofania się Hawiye ze stolicy, Salad Ali Jelle, zastępca ministra obrony z TFG zaprzeczył, że to koniec bitwy.
3 runda bitwy.
11 kwietnia zginęły 2 osoby w odnowionej bitwie, tym razem na północ od Mogadiszu i jego północnych dzielnicach. Jednakże, na 12 kwietnia Somalijski ambasador w Etiopii Abdikarin Farah stwierdził, że w Mogadiszu w ostatnich dniach było dość pokojowego i każdy myślał, że to koniec. Te spokojne ostatnie dni bojownicy wykorzystali na zakładaniu zasadzek i w wyniku tego 17 kwietnia w wybuchu bomby ginie dwóch rządowych żołnierzy. 17 kwietnia w ciężkich walkach ulicznych w północnej części Mogadiszu, co najmniej 11 cywilów zginęło. Kolejnego dnia wybuchł pożar, który zabił następnych 3 cywilów. W dalszym ciągu do walki 19 kwietnia, zginęło 12 cywilów, w wyniku samobójczego zamachu samochodem osobowym w którym wybuchła bomba, w szeregach Etiopii rany odniosło co najmniej 10 żołnierzy. Oprócz tego 10 żołnierzy zostało poszkodowanych, gdy ciężarówka wjechała w tłum ludzi. Do połowy kwietnia z miasta uciekło prawie pół miliona ludności, czyli 1/2 populacji stolicy Somalii. Doniesiono, że w ostatniej rundzie walki od 17 kwietnia do 24 kwietnia, co najmniej 358 osób zostało zabitych, w tym 45 powstańców, a 680 zostało rannych. 26 kwietnia, wojska Etiopii zajęły pałace w północnej części Mogadiszu. Wojska rządowe i etiopskie przejęły tym samym kontrolę nad całym miastem. Premier Somalii Ali Mohammed Ghedi ogłosil zwycięstwo nad powstańcami 26 kwietnia, mówiąc: „najgorsze walki w mieście są już za nami”. Wezwał mieszkańców do powrotu do swoich domów. Premier twierdził również, że jego siły, wspierane przez czołgi Etiopii i artylerii, schwytały 100 bojowników. Bojownicy ostatecznie nie wznowili już walki i wycofali się ze stolicy.

</doc>
<doc id="1453380" url="https://pl.wikipedia.org/wiki?curid=1453380" title="Colostethus dunni">
Colostethus dunni

Colostethus dunni — gatunek wenezuelskiego płaza krytycznie zagrożonego wyginięciem. Nie wszyscy naukowcy uznają gatunek za pewny.
Występowanie.
Płaz ten występuje tylko w Wenezueli (gatunek endemiczny). Spotykany jest w okolicach miasta Caracas.
Bytuje na wysokościach 800-1520 metrów nad poziomem morza. Zamieszkuje lasy górskie o dużej wilgotności, bagna o świeżej wodzie, w tym te istniejące sezonowo.
Ekologia.
Gatunek uznany został za krytycznie zagrożony z powodu drastycznego spadku populacji, który w trakcie ostatnich 10 lat ocenia się na 80%. Miało to związek z grzybicą "chytridiomycosis". Liczebność cały czas spada.

</doc>
<doc id="1453382" url="https://pl.wikipedia.org/wiki?curid=1453382" title="10 Brygada Ciężkich Czołgów">
10 Brygada Ciężkich Czołgów

10 Brygada Czołgów Ciężkich (znana też jako: 10 Brygada Czołgów, 10 Brygada Pancerna) – jedna z brygad radzieckich wojsk pancernych, m.in. okresu II wojny światowej. Razem z 96 i 97 Dywizją Strzelecką oraz 38 Brygadą Czołgów wchodziła w skład 17 Korpusu Frontu Ukraińskiego.
W czasie agresji sowieckiej na Polskę żołnierze radzieckiej 10 Brygady Czołgów brali udział w rajdzie na Tarnopol. Mieli wówczas na wyposażeniu 98 czołgów T-28, 40 czołgów BT i 19 wozów pancernych.

</doc>
<doc id="1453383" url="https://pl.wikipedia.org/wiki?curid=1453383" title="Konflikt graniczny między Dżibuti i Erytreą">
Konflikt graniczny między Dżibuti i Erytreą

Konflikt graniczny między Dżibuti i Erytreą – konfrontacja pomiędzy siłami Erytrei i Dżibuti w dniach 10–13 czerwca 2008.
Tło wydarzeń.
16 kwietnia 2008 roku Dżibuti zgłosiło władzom Erytrei, jakoby ich siły zbrojne weszły na jego terytorium i okupowały przygraniczne wioski. Dżibuti skierowało również pismo do ONZ wzywające tę organizację do interwencji. Poszkodowany kraj twierdził również, że Erytrea wprowadza nowe mapy, na których przygraniczne tereny Dżibuti były zaznaczone jako terytorium Erytrei. Kryzys pogłębił się, gdy 10 czerwca doszło do starcia wojsk.
Zbrojne starcie.
10 czerwca erytrejskie wojska, penetrujące terytorium Dżibuti, napotkały zbrojny opór. Oddziały dżibutyjskiego prezydenta Ismaila Omara Guelleha skierowały ogień na agresorów. Ostatecznie wojska erytrejskie wycofały się. Ministerstwo Spraw Zagranicznych Dżibuti wystosowało "akt wrogości" wobec Erytrei.
Według francuskich pułkowników Francja zapewniła wsparcie logistyczne i medyczne dla armii Dżibuti w sytuacji „najazdu” ze strony wroga. Zacięte starcia trwały do 13 czerwca 2008, kiedy to poinformowano o rozejmie. Prezydent Dżibuti Ismail Omar Guelleh wystosował oświadczenie: .

</doc>
<doc id="1453386" url="https://pl.wikipedia.org/wiki?curid=1453386" title="Źródło młodości (film)">
Źródło młodości (film)

Źródło młodości (oryg. "Tuck Everlasting") – film z 2002 roku w reżyserii Jaya Russella na podstawie powieści Natalie Babbitt.
Nagrody i nominacje.
Nagrody Saturn 2002

</doc>
<doc id="1453387" url="https://pl.wikipedia.org/wiki?curid=1453387" title="Batalion ON „Łuck”">
Batalion ON „Łuck”

Łucki Batalion Obrony Narodowej (batalion ON „Łuck”) - pododdział piechoty Wojska Polskiego II RP.
Formowanie i zmiany organizacyjne.
Batalion został sformowany w 1938 roku, w składzie Wołyńskiej Półbrygady ON według etatu batalionu ON typ I.
Jednostkami administracyjnymi dla Łuckiego batalionu ON były 24 pułk piechoty w Łucku i 43 pułk piechoty w Dubnie.
Po przeprowadzeniu mobilizacji w batalionie pełnić mieli służbę żołnierze rezerwy najstarszych roczników i żołnierze pospolitego ruszenia oraz młodzież przedpoborowa. Z tego powodu dla batalionu nie przewidywano żadnych zadań bojowych. .
Organizacja i obsada personalna baonu.
Obsada personalna batalionu w marcu 1939 roku

</doc>
<doc id="1453389" url="https://pl.wikipedia.org/wiki?curid=1453389" title="Konflikt izraelsko-palestyński (2007–2008)">
Konflikt izraelsko-palestyński (2007–2008)

Konflikt izraelsko-palestyński (2007-2008) – konflikt w Strefie Gazy odnoszący się do szeregu walk między palestyńskimi bojownikami a Izraelskimi Siłami Obronnymi (IDF), który rozpoczął się 15 maja 2007.
Przyczyną nowego konfliktu było wtargnięcie Hamasu na teren Izraela, czyli niedotrzymanie umowy zapisanej rozejmem z 26 listopada 2006. W odpowiedzi na agresje Hamasu premier Izraela Ehud Olmert, postanowił wraz z wojskowym dowódcą Gabim Aszkenazi odparcie ataków bojowników opozycji. Chęć uwolnienia Gilada Szalita uprowadzonego 25 czerwca 2006 przez bojowników Hamasu, którego nie udało się oswobodzić, przyczyniła się do podjęcia działań militarnych.
W pierwszej połowie 2008 oprócz zaciętych operacji militarnych trwały rozmowy nt. pokoju. Negocjacje nie były specjalnie udane. Dopiero 19 czerwca 2008 wszedł w życie rozejm, który okazał się kruchy, ponieważ w drugiej połowie 2008 wydarzyło się dużo incydentów, które łamały postanowienie zawieszenia broni.
Zawieszenie broni zostało zniesione 19 grudnia 2008 przez Hamas, po czym Izrael przeprowadził ofensywę w Strefie Gazy.

</doc>
<doc id="1453391" url="https://pl.wikipedia.org/wiki?curid=1453391" title="Droga krajowa B25 (Austria)">
Droga krajowa B25 (Austria)

Droga krajowa B25 (Erlauftal Straße) – droga krajowa w Austrii. Trasa ciągnie się z północy na południe kraju od leżącego nad Dunajem miasta Ybbs an der Donau przez Purgstall an der Erlauf do Styrii. Arteria jest jedno-jezdniowa i ciągnie się malowniczo przez tereny górskie. Od Ybbs do Göstling an der Ybbs wzdłuż drogi ciągnie się linia kolejowa o nazwie "Ybbstalbahn".

</doc>
<doc id="1453393" url="https://pl.wikipedia.org/wiki?curid=1453393" title="Archikatedra Najświętszej Maryi Panny w Sydney">
Archikatedra Najświętszej Maryi Panny w Sydney

Archikatedra Najświętszej Maryi Panny w Sydney (ang. Saint Mary's Cathedral, Sydney) – kościół arcybiskupi archidiecezji Sydney w Australii, siedziba prymasa Australii. Od 1930 roku nosi również tytuł bazyliki mniejszej. Świątynia została zbudowana w stylu neogotyckim. Jest to największy kościół Australii.
Historia.
Pierwsi katoliccy księża przybyli do Australii w 1820. Budowę kościoła rozpoczęto rok później. W 1835 mianowano pierwszego biskupa Sydney. W tym samym roku kościół otrzymał status katedry. Trzydzieści lat później doszczętnie spłonął. W 1905 katedra została konsekrowana, mimo że jej odbudowę zakończono dopiero 23 lata później. W 1930 Pius XI nadał jej tytuł bazyliki mniejszej. W 1970 w świątyni modlił się Paweł VI. Ponadto została ona dwukrotnie odwiedzona przez Jana Pawła II. 
Architektura.
Kościół został zbudowany z australijskiego piaskowca. Posiada dwie wieże o wysokości 75 metrów i trzecią o wysokości 45 metrów. Jedną z kaplic katedry poświęcono irlandzkim świętym. Ołtarz wykonano z marmuru. W krypcie pochowani są katoliccy biskupi Sydney.

</doc>
<doc id="1453394" url="https://pl.wikipedia.org/wiki?curid=1453394" title="Colostethus dysprosium">
Colostethus dysprosium

Colostethus dysprosium – słabo poznany gatunek bezogonowego z Ameryki Południowej.
Być może jest to synonim innego gatunku.
Występowanie.
Zwierzę to występuje tylko w Kolumbii (jest gatunkiem endemicznym). Jest chronione na obszarze Parku Narodowego de Las Orquídeas.
Jego siedlisko to rzeki i tereny bagniste z dopływem świeżej wody, w tym te istniejące tylko sezonowo.
Rozmnażanie.
Kijanki prawdopodobnie rozwijają się w środowisku wodnym.

</doc>
<doc id="1453395" url="https://pl.wikipedia.org/wiki?curid=1453395" title="Rozejm izraelsko-palestyński w 2008 roku">
Rozejm izraelsko-palestyński w 2008 roku

Rozejm izraelsko-palestyński - rozejm pomiędzy Izraelem a palestyńskim Hamasem, który sprawuje wyłączną kontrolę nad Strefą Gazy, który wszedł w życie 19 czerwca 2008 i oficjalnie obowiązuje do 19 grudnia 2008, czyli pół roku. Nie jest to jednak układ pokojowy. To porozumienie wynika ze skuteczności dotychczasowych akcji wojskowych i woli ich wstrzymania. „Na razie innych możliwości nie ma”, powiedział izraelskiemu radiu przedstawiciel ministerstwa obrony Amos Gilad po powrocie z rozmów w Egipcie.
W Egipcie od tygodni trwały negocjacje Izraelczyków z Hamasem, w których Kair pełnił rolę mediatora.
Postanowienia rozejmu.
Szczegóły rozejmu nie zostały upublicznione. Dzięki zawieszeni broni, przejścia graniczne Karni i Sufa wznowiły działalność w trzy dni po wejściu porozumienia w życie.
Zarówno przedstawiciele strony izraelskiej, jak i palestyńskiej deklarowali, że w razie zawarcia rozejmu utrzymywana od roku przez Izrael blokada Strefy Gazy będzie stopniowo i częściowo znoszona. Na razie do zamieszkanej przez 1,5 mln ludzi nadmorskiej enklawy dociera tylko pomoc humanitarna. Jako warunek swobodnych dostaw innych towarów, w tym materiałów budowlanych i paliw, Izrael postawił wstrzymanie ataków rakietowych na jego terytorium.
Przez pierwsze 10 dni obowiązywało tam górny pułap transferu na poziomie 30 procent masy towarowej, transportowanej obydwoma przejściami przed opanowaniem Strefy Gazy przez Hamas rok temu. Potem Izrael rozluźnił restrykcje.
Kruchy rozejm.
Zawieszenie broni nie ma jednak pewnych podstaw. Izrael już zastrzegł, że w razie fiaska rozejmu podejmie przygotowania do ewentualnej akcji zbrojnej na dużą skalę. Mimo rozejmu Palestyńczycy 25 czerwca 2008 odpalili ze Strefy Gazy rakiety w stronę Izraela. Izrael w odpowiedzi zamknął granice ze Strefą co Hamas uznał za pogwałcenie rozejmu.
25 lipca w wyniku wybuchu bomby w Strefie Gazy zginęło 5 Palestyńczyków.
11 września Hamas ze Strefy Gazy wystrzelił rakiety które padły na izraelskie wioski.
W listopadzie na linii dwóch skonfliktowanych narodów znów zrobiło się gorąco. P.o premiera Izraela Ehud Olmert ogłosił iż rozejm został złamany przez Palestyńskich bojowników.
Palestyna regularnie ostrzeliwała tereny izraelskie.
13 listopada Izrael odciął dostaw żywności do Strefy Gazy. Tego dnia nie przepuszczono konwoju ONZ na przejściu granicznym Karem Shalom. Tym samym żadna pomoc humanitarna nie dotarła do Gazy od 8 listopada. Tego samego dnia Izrael zabronił wjazdu dziennikarzom do Gazy.
15 listopada organizacja palestyńskich bojowników Ludowe Komitety Oporu podała, że grupa jej uzbrojonych bojowników, którzy zbliżali się do granicy palestyńsko-izraelskiej w pobliżu Beit Hanun, została zaatakowana z powietrza przez izraelskie wojsko. Tego samego dnia nastąpił wybuch w Strefie Gazy, w którym zginął bojownik powiązany.

</doc>
<doc id="1453397" url="https://pl.wikipedia.org/wiki?curid=1453397" title="Konflikt polityczny w Zimbabwe">
Konflikt polityczny w Zimbabwe

Konflikt polityczny w Zimbabwe – trwał od 29 marca 2008, czyli wyborów prezydenckich, które odbyły się tego dnia w Zimbabwe, do lutego 2009. W wyborach brali udział Langton Towungana, Simba Makoni, Robert Mugabe, Morgan Tsvangirai, lecz liczyli się ci dwaj ostatni. Robert Mugabe to prezydent, który sprawuje rządy od 1980 w sposób dyktatorski. Zarówno opozycja, jak i obserwatorzy Unii Afrykańskiej stwierdzili, że w czasie wyborów doszło do fałszerstw, ponadto z wynikami długo zwlekano.
Oficjalne wyniki ogłoszono 2 maja 2008. Wygrał kandydat opozycji Morgan Tsvangirai z 47,2%, drugi był sprawujący rządy Robert Mugabe z wynikiem 43,2%. Żaden kandydat nie osiągnął wymaganego 50% głosów i konieczna była II tura głosowania. II turę zaplanowano na 27 czerwca, lecz nie odbyła się ponieważ kandydat opozycji wycofał się z nich, ponieważ grożono mu śmiercią. W tych okolicznościach lider zimbabweńskiej opozycji Morgan Tsvangirai 22 czerwca schronił się przed prześladowaniami w ambasadzie Holandii. W tym samym czasie władze wierne prezydentowi Robertowi Mugabe rozprawili z pozostałymi przeciwnikami.
22 czerwca na opozycyjnym wiecu doszło do starć, podczas których kilkadziesiąt osób zostało pobitych. Według rzecznika MDC 23 czerwca policja przeprowadziła rajd na Harverst House, siedzibę partii w stolicy Zimbabwe. Aresztowano ponad 60 osób z opozycji.
Rezygnacja Tsvangirai.
Brutalna interwencja policji nastąpiła kilka godzin po tym, jak Tsvangirai ogłosił 22 czerwca, że wycofuje się z zaplanowanej na 27 czerwca drugiej tury wyborów. Jako przyczynę swej decyzji podał narastającą w Zimbabwe przemoc, która uniemożliwia przeprowadzenie wolnych i uczciwych wyborów.
Rokowania.
Jesienią 2008 roku doszło do podjęcia rozmów między przedstawicielami prezydenckiego reżimu a opozycją. We wrześniu zawarto umowę o podziale stanowisk ministerialnych, jednak w październiku rozmowy utknęły w martwym punkcie. Na początku lutego 2009 zawarto porozumienie zakładające utworzenie przez władze i opozycję rządu jedności narodowej.

</doc>
<doc id="1453400" url="https://pl.wikipedia.org/wiki?curid=1453400" title="Wyzwolenie więzienia w Kandaharze">
Wyzwolenie więzienia w Kandaharze

Wyzwolenie więzienia w Kandaharze – akcja odbicia talibskich więźniów w Kandaharze, która odbyła się 13 czerwca 2008. Był to jeden z największych ataków przeprowadzony przez afgańskich powstańców od 2001 roku. Zakończył się uwolnieniem około 1000 więźniów.
Przebieg ataku.
13 czerwca 2008 roku cysterna zbliżyła się do bramy więziennej i zdetonowała zawarte w sobie ładunki wybuchowe. Drugi zamachowiec samobójca doszedł do więzienia od tyłu, zdetonował ładunek wybuchowy, lecz ściany nie zostały naruszone. W ciągu kolejnych 30 minut,
atak na więzienie podjęła kolejna grupa talibów wyposażonych w RPG-7 i AK 47. Posiadali także trzydzieści motocykli. Kilkudziesięciu bojowników wkroczyło na teren więzienia i zaczęło uwalniać jeńców, którzy uciekali z więzienia poprzez dziury i uszkodzenia murów więzienia.
Następstwa.
Rezultatem zuchwałego ataku było uwolnienie większości z ponad 1200 więźniów, którzy mieścili się w placówce. Talibowie w ucieczce byli wspomagani przez mikrobusy, które czekały na zewnątrz więzienia. Według różnych raportów zginęło 15 funkcjonariuszy Afganistanu i dziesięciu talibów. Z powodu masowej ucieczki kanadyjscy żołnierze stacjonujący w Kandahar, zostali rozmieszczeni w okolicach więzienia. Po tym zdarzeniu doszło do małych potyczek, które doprowadziły do odwetowej bitwy pod Arghandab.

</doc>
<doc id="1453401" url="https://pl.wikipedia.org/wiki?curid=1453401" title="Droga krajowa B61 (Austria)">
Droga krajowa B61 (Austria)

Droga krajowa B61 (Günser Straße) – droga krajowa we wschodniej Austrii. Arteria łączy pośrednio Wiedeń (dzięki Burgenland Straße oraz S31) z węgierskim miastem Szombathely. Droga jest jedno-jezdniowa i prowadzi z miasta Oberpullendorf do dawnego przejścia granicznego z Węgrami. Na terenie Węgier kontynuacją B61 jest tamtejsza droga nr 87.

</doc>
<doc id="1453402" url="https://pl.wikipedia.org/wiki?curid=1453402" title="Heteropoda venatoria">
Heteropoda venatoria

Heteropoda venatoria – gatunek dużego pająka z rodziny spachaczowatych (Sparassidae).
Budowa.
"Heteropoda venatoria" jest dużym pająkiem o silnie spłaszczonym ciele i bardzo długich odnóżach, zaopatrzonych w mniej lub bardziej widoczne obrączki. Osiąga długość od 22 do 28 mm, przy czym samice są większe od samców. Rozpiętość odnóży wynosi 7–12 cm. "Heteropoda venatoria" ma ośmioro jednakowo ukształtowanych niewielkich oczu, świadczących, że nie ma on zbyt dobrego wzroku. Ponadto jego oczy odbijają światło. Jest w stanie bez wykorzystywania narządów strydulacyjnych wydawać dźwięki o częstotliwości od 88 do 146 herców.
Biologia i ekologia.
Spłaszczenie ciała umożliwia mu występowanie pod korą drzew, w pochwach liści lub pod płaskimi kamieniami. Prowadzi nocny tryb życia. Pająk ten nie buduje sieci łownych, lecz poluje aktywnie. Jego ofiarami padają najczęściej owady i inne stawonogi, jednak zaobserwowano, że pożywiał się skorpionami i nietoperzami – prawdopodobnie zazwyczaj nie atakuje takich zwierząt. Bywa również obserwowany w jaskiniach, które zasiedla w poszukiwaniu łatwo dostępnej zdobyczy.
Biogeografia.
Gatunek "Heteropoda venatoria" jest rozprzestrzeniony w strefach tropikalnej i subtropikalnej na całym świecie. Jest jednym z pająków znajdowanych czasami w pęczkach bananów lub egzotycznych roślinach. Mimo stosunkowo dużych rozmiarów nie jest niebezpieczny dla człowieka.

</doc>
<doc id="1453404" url="https://pl.wikipedia.org/wiki?curid=1453404" title="Inwazja na Anjouan">
Inwazja na Anjouan

Inwazja na Anjouan – atak kierowany przez rząd Komorów, przy pomocy sił zbrojnych Unii Afrykańskiej i Francji na część terytorium państwa - wyspę Anjouan.
Powodem ataku było przeprowadzenie wyborów lokalnych na zbuntowanej wyspie pomimo zakazu komorskiego rządu federalnego i Unii Afrykańskiej.
Historia konfliktu.
Już w 1997 Anjouan i Moheli zadeklarowały niezależność od Komorów. Państwo to zostało jednakże znowu zjednoczone konstytucją z 2002. W wyniku tego Mohamed Bacar został wybrany w wyborach lokalnych na 5-letnią kadencję prezesa wyspy Anjouan.
Termin kadencji jego, jak i ówczesnego prezydenta wyspy Houmadi Caambi minął 14 kwietnia 2007. Komorskie siły wojsk federalnych bezskutecznie próbowały przejąć kontrolę nad rezydencją prezesa wyspy i prezydenta kraju. Kontrola ta była potrzebna, bo w przeprowadzonych 14 maja 2006 wyborach prezydenckich wygrał Ahmed Abdallah Sambi, który stał się następcą Caambiego. W próbach odbicia Moroni, stolicy Komorów, kilku żołnierzy zginęło, jednak Houmadi Caambi ustąpił miejsca nowemu prezydentowi. W październiku 2007, Unia Afrykańska nałożyła sankcje na Anjouan i rządzącego wyspą
Mohameda Bacara, którego wezwano do stanięcia do wyborów lokalnych. Dodatkowo na wyspę nałożono blokadę morską. Na nie przejmującego się sprawą prezesa wyspy nakładano kolejne sankcje i wreszcie w lutym 2008 Unia Afrykańska zdecydowała się na rozwiązanie militarne. Tylko Francja sprzeciwiła się działaniom militarnym.
Przygotowania do inwazji.
W marcu 2008 setki żołnierzy sił Komorów, rozpoczęły lądowania na wyspie Moheli, która leży najbliżej Anjouan.
Na Moheli dotarło również 750 senegalskich żołnierzy, 500 tanzańskich, Libia zaoferowała wsparcie logistyczne; działania wsparła także Unia Afrykańska i Francja, której kolonią były niegdyś Komory.
3 marca 2008 nastąpił pożar statku komorskich sił morskich, zaopatrujący wyspy w paliwo. Przyczyna pożaru nie jest znana. 19 marca francuski helikopter rozbił się przy linii brzegowej Anjouanu.
Inwazja.
24 marca 2008 pięć statków przewożących około 1500 żołnierzy, opuściło port w Fomboni, stolicy wyspy Moheli. Nad wyspą latały helikoptery, które zrzucały ulotki informujące mieszkańców o ataku i o niewychodzenie z domów. Mohamed Bacar stwierdził: "Będziemy walczyć aż do śmierci".
25 marca 450 żołnierzy wylądowało na północy wyspy. Pierwsze strzały były słyszalne o 5 rano (GMT +3) na wyspie, w mieście Ouani, w pobliżu portu lotniczego i prezydenckiej rezydencji.
W połowie dnia pałac prezydencki został opuszczony. Przez cały dzień na wyspie działała ciężka artyleria. Siły komorskie szukały kryjówki Bacara.
"Pułkownik Mohamed Bacar został dostrzeżony w miejscowości Sadanpoini gdzie bez wątpienia jego zamierzał uciec na kwassa (mały kajak). Według różnych źródeł, Mohamed Bacar jest ubrany jak kobieta" - oświadczył Abdourahim Said Bacar, rzecznik rządu.
Skutki inwazji.
Raporty wskazywały, że Bacar uciekł w głąb wyspy. Sprawozdania z wyspy z 25 marca mówią, że poszukiwany uciekł "incognito" z wyspy na Majottę wyspę należącą do Francji.
26 marca potwierdzono jego azyl polityczny na Majotcie. Rząd Komorów zwrócił się do Francji o powrót sił francuskich na Komory. Wydarzenia te spowodowały antyfrancuskie nastawienie na Komorach, a także protestów w Moroni. Francja odparła, że niesłusznie została oskarżona o udzielenie azylu Bacarowi. 27 marca Mohamed Bacar został przeniesiony na wyspę Réunion, gdzie był przesłuchany i oskarżony za nielegalnie pobyt na terytorium Francji podczas przenoszenia broni, wraz z 23 jego zwolennikami. 29 marca Mohamed Bacar został aresztowany. 18 kwietnia Bacar z 21 strażnikami został zwolniony z więzienia i przeniesiony do aresztu domowego na Réunion we francuskiej wojskowej bazie lotniczej. Komorskie oskarżenie wobec Francji w sprawie azylu politycznego zostało wycofane 15 maja 2008. Francja zaś ogłosiła, że będzie pomagać w wysiłkach rządu komorskiego.
Wybory prezydenckie na Anjouan odbyły się 15 czerwca i 29 czerwca 2008.

</doc>
<doc id="1453407" url="https://pl.wikipedia.org/wiki?curid=1453407" title="Konflikt w Libanie (2008)">
Konflikt w Libanie (2008)

Konflikt w Libanie wybuchł 7 maja 2008, gdy prozachodni rząd premiera Fouada Siniory uznał za nielegalną prywatną sieć telefoniczną Hezbollahu. Przywódca organizacji szejk Hassan Nasrallah uznał to za wypowiedzenie wojny. Na ulice stolicy Libanu, Bejrutu, wyszło wojsko, które patrolowało ulice. Wojsko jednak chciało zachować neutralność, a nie uczestniczyć w bitwie. Skład armii odzwierciedlała bogatą mozaikę wyznaniową i narodowościową kraju w którym nie trudno o wojnę. Wojskowi wstrzymywali się od interwencji, czym chcieli zapobiec rozłamowi w swoich szeregach. Oficjalnie konflikt został zażegnany po dwóch tygodniach.
„Hezbollah i sojusznicy przestaną występować w Bejrucie z bronią w ręku bowiem armia libańska zrezygnowała z realizacji nałożonych przez rząd przedsięwzięć przeciwko nim” – oświadczył Hezbollah. Oświadczenie to zaznacza jednak, że opozycja kontynuować będzie „obywatelskie nieposłuszeństwo” by wymusić w ten sposób zwiększenie jej roli w rządzie oraz zmianę systemu wyborczego.
Przejęcie Bejrutu.
8 maja Hassan Nasrallah oświadczył, że rząd doprowadził do otwartej wojny. Tego dnia rozpoczęły się ciężkie walki na ulicach Bejrutu. Użyto karabinów maszynowych, ręcznych granatników i przeciw pancernych rakiet. Na ulicach poustawiano barykady, ważniejsze nawet pozamykano. Walki trwały całą noc, 9 maja Hezbollah zdominował większość dzielnic miasta. W starciach zginęło 15 cywilów, 27 żołnierzy libańskich i 13 bojówkarzy Hezbollahu.
Porozumienie.
W dniach 10-12 maja walki przeniosły się na północ Libanu, lecz starcia nie miały już żadnego większego znaczenia, znaczące jest to Hezbollah nie osiągnął już takiego sukcesu jak w stolicy.
14 maja prozachodni rząd nawiązał kontakt z bojownikami i ostatecznie nawiązano dialog. Zaprzestano prowadzić operacji zbrojnych, a bojówki Hezbollahu wycofały się z Bejrutu.
21 maja 2008 konflikt został ostatecznie zażegnany, Hezbollah po negocjacjach podpisał porozumienie w Doha. Porozumienie to kończy 18-miesięczny kryzys polityczny w Libanie.
Reakcje USA.
16 czerwca 2008 w Libanie niespodziewanie zagościła Condoleezza Rice, która w imieniu USA wyraziła poparcie dla rządu jedności libańskiej.
Nowe walki w Trypolisie.
21 czerwca wybuchły walki na północy Trypolisie. Od poranka 21 czerwca 2008 ciężkie walki toczyli ze sobą prorządowi sunnici i popierający Hezbollah alawici. Korzystali z broni maszynowej, granatów i pocisków moździerzowych. Frakcyjne walki pochłonęły już życie co najmniej 8 osób, a 48 zostało rannych.
Wiele domów, sklepów i samochodów zostało zniszczonych w Trypolisie - drugim co do wielkości mieście w Libanie. Zbrojna konfrontacja między tymi dwoma ugrupowaniami zagroziła w maju wybuchem wojny domowej. Przyczyną tych zdarzeń, po zawartym porozumieniu, było opóźnienie w tworzeniu rządu jedności narodowej, co było jednym z warunków porozumienia. To wzbudziło obawy o dalsze pogorszenie się sytuacji bezpieczeństwa.
23 czerwca obie strony zgodziły się na rozmieszczenie wojska w rejonach, gdzie dochodziło do najostrzejszych starć. Każdy, kto po czwartej po południu miejscowego czasu zostanie zauważony na ulicach z bronią, będzie celem wojskowych.

</doc>
<doc id="1453408" url="https://pl.wikipedia.org/wiki?curid=1453408" title="Potok Wilczy">
Potok Wilczy

Potok Wilczy ("Biła") – potok, lewobrzeżny dopływ Żylicy o długości 3,86 km.
Potok płynie w Szczyrku. Jego źródła znajdują się na wysokości ok. 900 m n.p.m. na stromych, południowych stokach Klimczoka. Spływa w kierunku południowo-wschodnim, żłobiąc dolinę słoneczną i osłoniętą od północnych i zachodnich wiatrów. Uchodzi do Żylicy w centrum Szczyrku (na tzw. Nawsiu). Potok przez większość biegu podąża doliną Biła, tuż obok drogi, która dochodzi aż pod przełęcz Karkoszczonkę, a jej odgałęzienia – do licznych przysiółków na stokach Klimczoka i Magury.
Doliną potoku wiodą z centrum Szczyrku znakowane szlaki turystyczne:

</doc>
<doc id="1453410" url="https://pl.wikipedia.org/wiki?curid=1453410" title="Tim LaHaye">
Tim LaHaye

Timothy F. LaHaye (ur. 27 kwietnia 1926 w Detroit, zm. 25 lipca 2016 w San Diego) – amerykański ewangelista, pisarz i mówca. Najbardziej znanym jego dziełem była "Powieść o czasach ostatecznych" (oryg. "Left Behind") napisana we współpracy z Jerrym Jenkinsem.
Publikacje.
Powieść o czasach ostatecznych.
Prequel:

</doc>
<doc id="1453411" url="https://pl.wikipedia.org/wiki?curid=1453411" title="Debby Ryan">
Debby Ryan

 
Debby Ryan, właśc. Deborah Ann Ryan (ur. 13 maja 1993 w Huntsville) – amerykańska aktorka i piosenkarka.
Życiorys.
Śpiewała w chórze kościelnym, grała w teatrze i występowała w konkursach talentów. Ma starszego brata Chase’a, który jest wokalistą i gitarzystą. W wieku 7 lat przeprowadziła się do Niemiec, gdzie zaczęła grać w teatrze, jednak trzy lata później wróciła do Stanów. W "" zagrała jedną z głównych postaci – Bailey Pickett. Aby podjąć się tej roli musiała opuścić Teksas i przeprowadzić się do Kalifornii. Debby gra na gitarze, elektrycznej i klasycznej, fortepianie i keyboardzie. Jej ulubionymi gatunkami muzycznymi są jazz, country, pop i indie z odrobiną alternative rock. Debby nagrała kilka piosenek do filmów w których wystąpiła, m.in. "Made of Matches" (do "The Haunting Hour") oraz "A Wish Comes True Everyday" (do "Szesnaście życzeń"). Dnia 3 lipca 2011 ukazał się singiel "We Ended Right" nagrany wspólnie z bratem Debby Chasem Ryanem oraz Chadem Hivelyem.
Dnia 10 stycznia 2012 Debby Ryan odwiedziła Warszawę, aby promować serial "Jessie". Była również gościem w programie "Kawa czy herbata?". W tym samym roku zagrała w filmie "Bunt FM" (zagrała Tarę Adams).
Życie prywatne.
23 grudnia 2018 zaręczyła się z Joshem Dunem, perkusistą zespołu Twenty One Pilots. 31 grudnia 2019 miał miejsce ich ślub.

</doc>
<doc id="1453412" url="https://pl.wikipedia.org/wiki?curid=1453412" title="Hymn Unii Europejskiej">
Hymn Unii Europejskiej



</doc>
<doc id="1453414" url="https://pl.wikipedia.org/wiki?curid=1453414" title="Hyloxalus edwardsi">
Hyloxalus edwardsi

Hyloxalus edwardsi — gatunek zaliczanego do rodziny drzewołazowatych płaza z powodu zniszczenia jego naturalnego środowiska krytycznie zagrożonego wyginięciem.
Występowanie.
Podobnie, jak w przypadku wielu innych przedstawicieli rodzaju "Hyloxalus", także i tutaj mamy do czynienia z endemitem. Opisywany tu płaz występuje bowiem jedynie w Kolumbii. 
Oprócz górskich lasów tropikalnych i rzek występuje on także na terenach krasowych. Lubi strumienie z jaskiniami i szczelinami skalnymi.
Ekologia.
Wynikająca z działań człowieka dewastacja środowiska naturalnego przyczynia się do zagrożenia tego gatunku wyginięciem. Osobnik należący do opisywanego tu gatunku ostatni raz widziany był w 1996. Prawdopodobnie to właśnie drastyczna zmiana warunków środowiskowych przyczyniła się do tak wielkiego spadku liczebności populacji.
Rozmnażanie.
Zarówno rozród, jak i rozwój kijanek odbywa się w wodach płynących, podczas gdy osobniki dorosłe wiodą raczej lądowy tryb życia.

</doc>
<doc id="1453417" url="https://pl.wikipedia.org/wiki?curid=1453417" title="Bitwa pod Basrą (2008)">
Bitwa pod Basrą (2008)

Bitwa pod Basrą – starcie zbrojne stoczone w dniach 25–31 marca 2008 roku, gdy wojska irackie ogłosiły początek operacji o kryptonimie "Saulat al-Fursan" przeciwko Armii Mahdiego kierowanej przez Muktadę as-Sadra na południu Iraku. Operacja była pierwszą z poważniejszych operacji, które były realizowane przez wojska irackie od inwazji z 2003 roku.
W wyniku zawieszenia broni wynegocjowanego 31 marca, Muktada as-Sadr wycofał bojowników z ulic, lecz zyskał poważne polityczne zwycięstwo. Od 20 kwietnia, wojska irackie posiadały kontrolę nad głównymi ulicami miasta ostatnio kontrolowanych przez Armię Mahdiego. 24 kwietnia irackie siły stwierdziły, że posiadają pełną kontrolę nad miastem.
Przebieg bitwy.
Nuri Kamil al-Maliki, premier Iraku i dowódcy irackich sił przybyli do Basry, aby nadzorować operację.
Rankiem siły armii Mahdiego zostały wprowadzone do twierdzy w Basrze na polecenie Muktady as-Sadry. W godzinach popołudniowych na obrzeżach miasta żołnierze USA i milicji irackiej podjęły walkę z bojownikami. Zginęło na wstęp 40 osób, a 200 rannych.
Po dość spokojnej nocy, walka została wznowiona rankiem, lecz wymiana ognia była już mniejsza niż dnia poprzedniego. Wieczorem został przeprowadzony atak na Armię Mahdiego w mieście portowym.
Walka miała charakter stałej wymiany ognia. Użyto rakiety drogowe do rozpędzenia bojowników.
Tego dnia nastąpił poważny kryzys mieszkańców miasta, w sklepach nastąpił deficyt żywności
i wody pitnej. Zbuntowani mieszkańcy napadali na sklepy. Do miasta zostały wprowadzone samochody opancerzone (Dzik-3), które pilnowały porządku na ulicach, lecz były regularnie ostrzeliwane przez bojowników, (m.in. podkładano bomby pod pojazdy). Wieczorem Armia Mahdiego zestrzeliła helikopter Mi-17. Z kolei w tym samym czasie premier Nuri Kamil al-Maliki ogłosił 48-godzinne ultimatum dla bojowników na złożenie broni.
28 marca był dniem całodziennych ataków z powietrza i z armat koalicji irackiej na stanowiska bojowników. Premier Iraku przedłużył ultimatum do 72 h. W Iraku narastały niepokoje, wybuchły walki w m.in. Nasiri, Mahmudi, Hilli, Diwaniji. Tego dnia zostało rannych ponad 200 żołnierzy irackich.
Do bitwy przyłącza się artyleria brytyjska, która zabiła 16 bojowników. USA odpierały ataki bojowników z twierdzy zajętej przez terrorystów. Jeden z wóz pancernych Dzik-3 wpadł w minę, która zraniła 2 żołnierzy brytyjskich. Po wyraźnym słabnięciu bojowników, Muktada as-Sadr wzywa o walną wojnę z Irakiem.
Został przeprowadzony szturm na twierdzę zajmowaną przez terrorystów. Następnie Muktada as-Sadra zarządził zaprzestanie walk, ze względu na brak amunicji, która była niezbędna do bronienia się. Dowódca bojówkarzy ogłosił, że zaprzestaje walki ze względu na religijną odpowiedzialność.
Po zawieszeniu broni, życie w mieście wracało powoli do normalnego stanu. W sklepach można było nabyć żywność, zostały otwarte szkoły. Siły irackie posiadały kontrolę nad o terenem miasta i jego obrzeżami.
Następstwa.
Wynik bitwy był przedmiotem debaty publicznej. Bitwa zakończyła się wyparciem bojowników z Basry, to po samej bitwie, trwały na ulicach starcia między irackimi siłami bezpieczeństwa.
Po samej bitwie nie podpisano rozejmu, a ponadto urzędników irackich oskarżono o wspieranie armii Mahdiego. Sama armia Mahdiego propagowała zwycięstwo w Basrze. W wiosennej operacji przeciwko Armii Mahdiego rozejm podpisano dopiero 10 maja 2008. Ostatecznie opinia międzynarodowa uznała porażkę bojowników na południu Iraku.

</doc>
<doc id="1453424" url="https://pl.wikipedia.org/wiki?curid=1453424" title="Michał Tyszkiewicz (ujednoznacznienie)">
Michał Tyszkiewicz (ujednoznacznienie)



</doc>
<doc id="1453426" url="https://pl.wikipedia.org/wiki?curid=1453426" title="Bojanowo (stacja kolejowa)">
Bojanowo (stacja kolejowa)

Bojanowo – stacja kolejowa w Bojanowie w powiecie rawickim w Wielkopolsce w Polsce.
W roku 2017 stacja obsługiwała 300–499 pasażerów na dobę.
Stację wybudowano w 1856 roku wraz z budową linii Wrocław Główny - Poznań Główny. W 1885 roku uruchomiono jednotorową linię do Odrzycka (Głogowa) przez Górę.
W latach 2017-2021 stacja została zmodernizowana. Wybudowano nowe wysokie perony, tunel na peron nr 2 oraz przystosowano infrastrukturę do prędkości pociągów do 160 km/h w ramach modernizacji międzynarodowej magistrali kolejowej E 59.

</doc>
<doc id="1453427" url="https://pl.wikipedia.org/wiki?curid=1453427" title="Kampania w prowincji Helmand">
Kampania w prowincji Helmand

Kampania w prowincji Helmand – szereg operacji prowadzonych przez ISAF w afgańskiej prowincji Helmand. Ich celem jest przejęcie kontroli nad prowincją, która jest znana jako "wielka twierdza talibów", a także centrum produkcji opium. Rozmieszczenie międzynarodowych sił, głównie brytyjskich w prowincji Helmand był to trzeci etap ISAF w Afganistanie w walce z talibami. Do początku kampanii, czyli 4 czerwca 2006 roku, w prowincji była tylko ograniczona liczba wojska ISAF.
Sytuacja w prowincji przed kampanią.
W prowincji stacjonowało zaledwie 130 żołnierzy USA. Helmand był niezwykle niebezpieczną prowincją, ze względu na minowe pola, zamachy przeprowadzane przez talibów i porwania cudzoziemców. Talibowie kontrolowali w prowincji większość miast, a we wsiach uprawiali opium.
Kampania.
Pierwotnie kampania miała na celu zabezpieczenie prowincji, odzyskanie kontrolę nad miastami zajętymi przez talibów. Walki rozpoczęły się w powiecie Musa Qula 14 czerwca 2006 roku. Wtedy to garnizon amerykańsko-brytyjski wraz z policją afgańską rozpoczął walki o miasto. Talibowie ponieśli ciężkie straty w walkach. Podczas szturmu twierdzy (4 lutego 2007) w mieście gdzie przebywało 200-300 talibów zginął ich dowódca Mułła Abdul Ghaffour. Walki w mieście zakończył podpisany rozejm.
Jednak już Oblężenie Sangin rozpoczęte 2 września 2006, dało odpowiedź, że nie będzie to kilkutygodniowa operacja, a wielki bój o odzyskanie prowincji. Podczas próby odbicia miasta dochodziło do pięciu, sześciu razy dziennie ataków talibów na wojska koalicji. Oblężenie trwało niespełna rok, ale z powodzeniem 5 kwietnia 2007 roku wojska ISAF odzyskały kontrolę nad miastem.
Równolegle do oblężenia od 6 marca 2007 trwała tzw. operacja Achilles. Była to dotychczas największa operacja w Afganistanie od inwazji 7 października 2001 roku, podczas której zginęło 150 talibów.
Achilles zakończył się 30 maja 2007 roku, lecz tego samego dnia rozpoczęła się kolejna operacja ISAF Operacja Pickaxe-Handle. Walki w ramach tej operacji toczyły się w powiecie Kajaki. NATO twierdzi, że operacja zakończyła się ich sukcesem, ponieważ w pełni kontrolowali po 14 czerwca 2007, czyli dacie zakończenia operacji, w dzielnicy Kajaki w prowincji Helmand. Został tam obsadzony nowy wojewoda, zorganizowano również radę plemienną. Natomiast talibowie twierdzą, że nadal kontrolowali Kajaki. Twierdzenia te są potwierdzone przez lokalnych mieszkańców. Sytuacja związana z bezpieczeństwem w prowincji nie zmieniła się dla wszystkich mieszkańców powiatu.
Pod koniec lipca, została powołana kolejna operacja pod kryptonimem "Hammer". Były to walki nad rzeką Helmand, które na celu miały wyzwolenie terenów na południe rzeki. M.in. dzięki wsparciu lotniczemu 1 listopada 2007 roku cel ten udało się osiągnąć.
Po wygaśnięciu rozejmu z początku 2007 roku podjęto kolejna próbę w odzyskaniu miasta. Tym razem zdecydowano się na walną bitwę która trwał pięć dni. 12 grudnia talibowie się poddali, a miasto zostało objęte kontrolą sił ISAF.
Amerykańska piechota morska, przy wsparciu helikopterów i pojazdów opancerzonych, wkroczyła nad ranem 29 kwietnia 2008 roku do opanowanego przez talibów miasta Garmser, w leżącej na południu Afganistanu prowincji Helmand. Był to początek operacji wyzwolenia miasta Garmser. W operacji brali udział głównie brytyjscy i amerykańscy marines. 1 maja odbyła się wymiana ognia na obrzeżach miasta, kiedy to rebelianci zaatakowali brytyjski patrol. W walce talibowie ponieśli bardzo duże straty.
Na przełomie maja i czerwca 2008 roku doszło do tzw. operacji "Eagle's Eye", której celem było zupełne "oczyszczenie" miasta Garmser i pobliskich wiosek miasta Sangin. Talibowie w walce użyli ładunków wybuchowych domowej roboty i ognia pośredniego, unikając bezpośredniej konfrontacji, w których tracą bardzo dużo bojowników. Wydarzenia z Kandaharu, gdzie 13 czerwca miało miejsce wyzwolenie więzienia, miały wpływ na sytuację w prowincji Helmand, ponieważ część z uwolnionych 1200 rebeliantów została rozlokowana w prowincji Helmand. W atakach talibskich między 8 a 24 czerwca zginęło w sumie 14 zagranicznych żołnierzy. W ataku na konwój 30 lipca 2008 roku w prowincji Helmand na południu Afganistanu zginął brytyjski żołnierz z Międzynarodowych Sił Wsparcia Bezpieczeństwa w Afganistanie (ISAF). 25 sierpnia duński żołnierz zmarł z powodu ran doznanych w wybuchu przydrożnej pułapki minowej. Poległy był kierowcą zniszczonego eksplozją samochodu zaopatrzeniowego. W dniach 27–28 sierpnia 2008 roku doszło do dużych starć w których zginęło 100 bojowników. Do walk doszło po tym, jak rebelianci zaatakowali siły bezpieczeństwa w trakcie przeprowadzania patroli.
W powiecie Sandżin doszło do nalotu sił ISAF na jednostki talibów i w wyniku tego zginęło 70 cywilów. Rzecznik sił USA Nathan Perry, oświadczył, że nalot to konsekwencja ataku talibów na konwój wojskowy, którym przewożono sprzęt do elektrowni w rejonie zapory Kajaki. W sumie w walkach ostatniego tygodnia sierpnia 2008 roku zginęło 220 talibskich rebeliantów.
W październiku 2008 roku, po umiarkowanie spokojnym wrześniu w prowincji wybuchły kolejne krwawe walki. W dniach 9–12 października bardzo krwawe walki toczyły się przede wszystkim w okręgach Nad Ali i pod stolicą okręgu Laszkar Gah. W Laskhar Gah talibowie zaatakowali afgańską bazę sił bezpieczeństwa. W odpowiedzi siły koalicji odpowiedziały ogniem, zabijając 62 bojowników. Z kolei kolejnych 40 bojowników zginęło w trzydniowych walkach w okręgu Nad Ali. Walki zakończyły się 11 października wyparciem z tych terenów talibów. Rzecznik gubernatora prowincji Helmand Daud Ahmadi, orzekł iż nie ma ofiar ani wśród afgańskich ani zagranicznych żołnierzy. Do końca października w prowincji znanej z niepokojów, nie odnotowano ważniejszych incydentów, oprócz wydarzeń z 15 października, kiedy to w wyniku amerykańskiego ataku zginęło 18 talibów. W prowincji z dnia na dzień jest coraz bezpieczniej. Dzieje się tak ponieważ środek ciężkości walk w Afganistanie przeniósł się na zachodnie pogranicze pakistańsko-afgańskie. W każdej chwili może dojść do zburzenia tego względnego pokoju. Okazem tego może być powrócenie lokalnej partyzantki talibów.
W listopadzie 2008 roku brytyjski resort obrony poinformował, iż być może Wielka Brytania w 2009 roku może wysłać dodatkowe dwa tysiące żołnierzy do Afganistanu, szczególnie do prowincji Helmand. 15 listopada doszło w rejonie Musa Qala do zamachu w którym zginął w żołnierz z batalionu królewskich Gurkhów. 28 listopada afgańskie wojsko i siły koalicji zabiły w okręgu Nad Ali 33 rebeliantów. Do starć doszło po akcji prowokacyjnej talibów na patrol ISAF. 29 listopada doszło do niecodziennego wydarzenia. Lokalny dowódca talibów Hadżi Yakub przebrał się za kobietę aby zmylić żołnierzy koalicji. Jednak udało się go zidentyfikować, a następnie po krótkiej operacji siły amerykańskie zabiły go.
12 grudnia w starciach afgańsko-talibskich w prowincji Helmand zginęło 5 talibów. Ponadto tego samego dnia w eksplozjach na południu Afganistanu zginęło 4 brytyjskich żołnierzy.
Z kolei w wyniku operacji wojsk afgańskich i koalicji w okręgach Nad Ali i Murja, rozpoczętej 11 grudnia w walce zginęło 40 talibów. 11 grudnia oddziały brytyjskie zajęły większość zajętego przez Talibów terytorium zmuszając część z nich do odwrotu. W tym czasie armia afgańska zaatakowała miasto Laszkar Gah. Bezskuteczne ataki Afgańczyków przyniosły efekt dopiero wraz z przybyciem posiłków brytyjskich w sile 42. batalionu piechoty morskiej. Miasto Laszkar Gah zostało ostatecznie zdobyte 17 grudnia 2008 roku.
19 grudnia w wyniku eksplozji miny zginęło trzech duńskich żołnierzy. Czwarty żołnierz formacji Danii, odniósł ciężkie obrażenia. Mina eksplodowała pod pojazdem wojskowym, którym poruszali się Duńczycy. Podczas Operacji Czerwony Sztylet (11 - 26 grudnia 2008) zginęło łącznie około 100 talibów oraz 5 brytyjskich żołnierzy.
1 stycznia 2009 roku talibowie dopuścili się zamachu na gubernatora prowincji. Przy drodze z okręgu Kajaki do Musa Qala przygotowana została zasadzka, w której zginęło 20 ochroniarzy gubernatora. Sam szef prowincji nie ucierpiał.
W dniach 6 oraz 7 lutego 2009 roku toczyła się operacja pod kryptonimem "Diesel", która na celu miała zlikwidować fabrykę narkotyków należącą do talibów położoną w okolicach miasta Sangin. W operacji brały udział wojska brytyjskie wspierane przez oddziały afgańskie. W operacji zginęło 20 talibów oraz przejęto 1260 kilogramów opium oraz sprzęt do produkcji heroiny. 8 lutego doszło do eksplozji przydrożnej bomby w powiecie Nad Ali w wyniku czego poległo 2 żołnierzy USA, afgański policjant i współpracujący w żołnierzami USA tłumacz.
23 lutego alianci w obławie zabili 16 talibów. Dzień później w odwecie w zamachu w Gerszek zginęło 4 żołnierzy USA i Afgańczyk. 10 marca w eksplozji przydrożnej bomby zginęło 4 cywilów, a 6 zostało rannych. 14 marca w wymianie ognia z nieprzyjacielem zginął w Afganistanie 150 żołnierz brytyjski Christopher Harkett. Do walki doszło w dystrykcie Musa Qala.
16 marca w Lashkar Gah w zamachu, który wydarzył się koło posterunku policji, zginęło 11 mundurowych, a 29 zostało rannych. Także tego dnia w kolejnej konfrontacji z talibami w dystrykcie Garmser zginęło dwóch kolejnych Brytyjskich wojskowych. 19 marca po zabójstwie antytalibskiego deputowanego Dada Mohammeda Chana, wojska afgańsko-amerykańskie przystąpiły do ofensywy w okegu Gereszk. W wyniku zaciekłej konfrontacji poległo około 30 talibów. Podczas wymiany ognia 22 marca z talibami zginęło dwóch amerykańskich żołnierzy.
26 marca talibowie zaatakowali patrol policji w okręgu Nahri Sarraj zabijając dziewięciu policjantów.
31 marca doszło do wielkiej bitwy w okręgu Kajaki. Połączone siły afgańskie i międzynarodowe walcząc z siłami talibskimi zabiło 31 ich bojowników, a co najmniej 20 zostało rannych. Dzień później w tym samym okręgu w zasadzce zrobionej przez żołnierzy amerykańskich zginęło 20 rebeliantów. 3 kwietnia w zginęło 4 talibów. Z kolei 4 kwietnia w ataku talibów poległ amerykański żołnierz Phillip Myers.

</doc>
<doc id="1453428" url="https://pl.wikipedia.org/wiki?curid=1453428" title="Oblężenie Sanginu">
Oblężenie Sanginu

Oblężenie Sanginu – oblężenie stanowisk talibskich w Afganistanie, przez brytyjskie wojska wspomagane przez międzynarodowe siły ISAF. Trwało od czerwca 2006 do kwietnia 2007 i zakończyło się taktycznym sukcesem aliantów.
Sytuacja w Sanginie przed oblężeniem.
Sangin to miasto liczące 30 tys. mieszkańców i od początku 2006 zajęte przez bojówki talibskie. Pod koniec czerwca 2006, pod naciskiem prezydenta Afganistanu Hamida Karzaia, podjęto decyzję o w celu rozmieszczenia wojsk brytyjskich w Sanginie do egzekwowania władzy rządu afgańskiego. Rozpoczęcie oblężenie Sanginu było symbolicznym początkiem trzeciego etapu afgańskiej wojny, kiedy kluczową rolę odegrały międzynarodowe siły ISAF.
Oblężenie.
Garnizon wojsk brytyjskich został rozmieszczony w mieście 27 czerwca 2006. Centrum miasta stało się wielką bazą wojska brytyjskiego liczącego z początku podczas oblężenia 120 żołnierzy. Pierwsze dni obyły się bez kontaktów militarnych, a mieszkańcy byli zadowoleni, że obecność wojsk brytyjskich, zwiększyła bezpieczeństwo w mieście. Sytuacja zmieniła po nieudanym ataku armii brytyjskiej na talibów, podczas którego dwaj żołnierze zginęli niedaleko Sanginu. Postawa mieszkańców zmieniła się także gdy w kolejnych dniach doszło do wymiany ognia w samym mieście. O tamtej pory ataki talibów wzrosły do pięciu, sześciu razy dziennie na wojska koalicji, które przybyły już do bazy. Talibowie atakowali z popularnej wśród swoich bojówek broni ręcznej RPG-7 i wyrzutni rakiet.
Wszystkie drogi prowadzące do miasta zostały zablokowane, zorganizowano korytarz humanitarno-ewakuacyjny dla cywilów. Nad miastem latały helikoptery namierzając rebeliantów. Jednak takie patrole z powietrza były niezwykle ryzykowne z powodu groźby zestrzelenia jednostki przez bojowników. Na każdy atak talibów wojska koalicji odpowiadały bronią ręczna, artylerią, atakiem z moździerzy.
20 sierpnia 2006 odbył się desant na miasto przez grupy spadochronowe, kierowane przez kaprala Bryana Budda. Dzięki posiłkom po intensywnej wymianie ognia wyparto bojowników na obrzeża miasta. Podczas walk zginął kapral Bryan Budd, który pośmiertnie został odznaczony Krzyżem Wiktorii, najwyższym wyróżnieniem w brytyjskich siłach zbrojnych. W ciągu następnych 9 miesięcy podczas oblężenia talibowie podjęli jeszcze 79 ataków na siły ISAF.
W kwietniu 2007 siły ISAF licząca 1000 żołnierzy wzięła udział w operacji "Silver" mająca na celu wyprzeć ostatnie oddziały talibów pozostające na obrzeżach Sanginu. Wcześniej NATO przygotowało ulotki które zrzucano nad miastem informujące cywilów przed atakiem. Amerykańscy żołnierze z jednostki powietrznodesantowej wraz z narodową armią Afganistanu rozpoczęły atak z południa, natomiast brytyjsko-kanadyjskie siły wspierane przez wojska przez Holendrów atakowały z północy. W operacji uczestniczyły także żołnierze duńscy i estońscy, a także lotnictwo USA, artyleria kanadyjska.
5 kwietnia talibowie złożyli broń, wycofali się z miasta lecz zajęli pobliskie wioski. Mieszkańcy Sanginu powracali do swych mieszkań. Międzynarodowe siły zbrojne i gubernator prowincji Helmand ogłosili 5 kwietnia 2007 roku koniec zwycięskiego oblężenia Sanginu. Afgańska armia narodowa została w mieście do patrolowania miasta, a także zdjęcia blokad drogowych.

</doc>
<doc id="1453430" url="https://pl.wikipedia.org/wiki?curid=1453430" title="Dom Wydawniczy Bellona">
Dom Wydawniczy Bellona



</doc>
<doc id="1453434" url="https://pl.wikipedia.org/wiki?curid=1453434" title="Hans Luther">
Hans Luther

Hans Luther (ur. 10 marca 1879 w Berlinie, zm. 11 maja 1962 w Düsseldorfie) – niemiecki polityk, kanclerz Rzeszy, prezes Reichsbanku.
Życiorys.
Karierę polityczną rozpoczął w roku 1907 od stanowiska radnego miejskiego w Magdeburgu. Następnie w roku 1913 został sekretarzem niemieckiej rady Städtetag. W roku 1918 wybrano go na burmistrza Essen. W grudniu 1922 roku kanclerz Wilhelm Cuno powołał Luthera do rządu na stanowisko ministra wyżywienia i rolnictwa.
Utrzymał urząd ministra do roku 1924, gdy kanclerzem został Wilhelm Marx. W roku 1925 uzyskał nominację na kanclerza, jednak już w następnym roku powołano rząd pod kierunkiem Marxa. Przez krótki okres Luther pełnił funkcję prezydenta Niemiec, która zwolniła się po śmierci Friedricha Eberta. W roku 1930 Luther został prezesem Reichsbanku. Zwolennik restrykcyjnej liberalnej polityki monetarnej. Po dojściu Hitlera do władzy został ambasadorem Rzeszy w USA. Funkcję pełnił w latach 1933–1937.
W roku 1937 przeszedł na emeryturę.
W roku 1933 Luther poprowadził serię wykładów na Uniwersytecie Columbia w Nowym Jorku. W swoich przemówieniach zapewniał o pokojowych zamiarach Hitlera wobec europejskich sąsiadów. Rektor uniwersytetu, Nicholas Murray Butler, odrzucił prośby studentów o cofnięcie zaproszenia dla Luthera. Swoją decyzję umotywował potrzebą respektowania akademickiej wolności i liberalizmu.
Po II wojnie światowej Luther powrócił do aktywności zawodowej na różnych funkcjach w administracji i bankowości landów (po 1949 w służbie państwowej RFN), a następnie w latach 1952–1955 był pełnomocnikiem rządu RFN ds. reorganizacji organizacji terytorialnej i finansów landów Republiki Federalnej (niem. "Vorsitzender des Sachverständigen-Ausschusses für die Neugliederung des Bundesgebietes an der Erörterung der Ländergliederung") .
Pierwszy gabinet Luthera: od stycznia do grudnia 1925 roku.
Zmiany gabinetowe:

</doc>
<doc id="1453436" url="https://pl.wikipedia.org/wiki?curid=1453436" title="Operacja Achilles">
Operacja Achilles

Operacja Achilles – operacja wojskowa prowadzona w dniach 6 marca – 30 maja 2007 roku w afgańskich prowincjach Helmand i Herat przez siły ISAF, przeciwko talibom. Operacja była największą zbrojną akcją przeprowadzoną przez NATO w Afganistanie od inwazji 7 października 2001. W operacji brało udział 80 polskich komandosów z GROM-u, którzy głównie przeczesywali kryjówki Talibów.
Operacja.
Początek operacji ogłoszono 6 marca, lecz pierwsze wiadomości o walce z talibami pochodzą dopiero z 16 marca, kiedy to amerykański generał Dan McNeill podał, że siły sojuszu zostały zaatakowane przez bojowników talibskich. Gwałtowne walki zaczęły się 3 kwietnia. W następnych dniach po kolejnych ofiarach cywilnych z ewidentnej winy wojsk ISAF protesty nasiliły się. Okazało się, że pomylono cele i zamiast ostrzeliwać pozycje talibskie, strzelano do bezbronnych cywilów. W tym samym czasie w prowincji Herat amerykańskie siły lotnicze ostrzelały wioski zajęte przez talibów. Zginęło dwóch bojowników, a kontrolę w prowincji przejęło ISAF. W samej prowincji Herat w wyniku walk zginęło 87 talibów. 
Tymczasem w prowincji Helmand walki trwały dalej. 12 maja został zabity talibski dowódca Mułła Dadullah.
W sumie, jak poinformowano 30 maja 2007 po zakończeniu operacji, zginęło około 1000 talibów, 28 pochwycono; po stronie NATO zabitych zostało 35 żołnierzy.

</doc>
<doc id="1453438" url="https://pl.wikipedia.org/wiki?curid=1453438" title="Batalion ON „Chełm”">
Batalion ON „Chełm”

Chełmski Batalion Obrony Narodowej (batalion ON „Chełm”) – pododdział piechoty Wojska Polskiego II Rzeczypospolitej.
Formowanie i zmiany organizacyjne.
Pododdział sformowany został w 1938 w Chełmie, w składzie Wołyńskiej Półbrygady ON według etatu batalionu ON typ I.
Jednostką administracyjną i mobilizującą dla Chełmskiego batalionu ON był 7 pułk piechoty Legionów w Chełmie.
Po przeprowadzeniu mobilizacji w batalionie pełnić mieli służbę żołnierze rezerwy najstarszych roczników i żołnierze pospolitego ruszenia oraz młodzież przedpoborowa. Z tego powodu dla batalionu nie przewidywano żadnych zadań bojowych. Miał on pełnić służbę wartowniczą i ochronną na tyłach Armii „Polesie”.
W kampanii wrześniowej walczył w składzie Grupy płk Mariana Ocetkiewicza, która z kolei wchodziła w skład 19 Brygady Piechoty Kombinowanej Dywizji gen. Jerzego Wołkowickiego.
Obsada personalna.
Obsada personalna batalionu w marcu 1939 roku:

</doc>
<doc id="1453439" url="https://pl.wikipedia.org/wiki?curid=1453439" title="Operacja Pickaxe-Handle">
Operacja Pickaxe-Handle

Operacja "Pickaxe-Handle" – akcja zbrojna prowadzona w dniach 30 maja – 14 czerwca 2007 roku przez siły brytyjskie w ramach NATO w afgańskiej prowincji Helmand, jest kontynuacją operacji Achilles, która zakończyła się tego samego dnia.
Operacja.
Około 4:00 czasu lokalnego w środę, 30 maja 2007, ISAF udał się w kierunku miejscowości Kajaki Sofle, dziesięć kilometrów na południowy zachód od miasta Kajaki, aby usunąć zagrożenie talibskie, obecność talibów miała wpływ na bezpieczeństwo i stabilność w Dolnym Sangin Valle. Następnego dnia w nocy zorganizowano atak lotniczy, dzięki któremu zbombardowano stanowiska talibów w Dolnym Sangin Valle. Zginęło dwudziestu talibów, zdołali oni jednak w odpowiedzi odpalić rakietę, która dosięgła helikopter, zabijając pięciu Amerykanów. 2 czerwca NATO twierdziło, że ich konwój został osaczony przez bojowników talibskich. Tego dnia rozegrała się również tragedia cywilów – na rzece Helmand przewróciła się tratwa z sześćdziesięcioma cywilami, którzy chcieli się uchronić przed działaniami miltarnymi. W odpowiedzi 5 czerwca armia sojuszu ISAF rozpoczęła ofensywę w południowym Afganistanie, kierowaną przez USA i rząd afgański. Po tym ataku odnotowano kilkanaście ofiar talibskich. Około osiemdziesięciu bojowników talibskich zginęło w innych incydentach operacji w czerwcu 2007.
Wyniki.
NATO twierdzi, że operacja była ich sukcesem, ponieważ przejęli kontrolę nad dzielnicą Kajaki w prowincji Helmand, gdyż został obsadzony nowy wojewoda, zorganizowano również radę plemienną. Talibowie natomiast twierdzą, że nie utracili kontroli w Kajaki. Potwierdzają to lokalni mieszkańcy. Niektórzy z nich nadal nie czują się tam bezpiecznie, dlatego trudno jednoznacznie wskazać zwycięzcę operacji.

</doc>
<doc id="1453442" url="https://pl.wikipedia.org/wiki?curid=1453442" title="Hyloxalus elachyhistus">
Hyloxalus elachyhistus

Hyloxalus elachyhistus — gatunek tropikalnego płaza zaliczanego do niewystępującej w naszym klimacie rodziny drzewołazowatych.
Występowanie.
Region występowania tego zwierzęcia znajduje się w Ekwadorze oraz Peru.
Bytuje on w zwrotnikowych lub podzwrotnikowych suchych lasach, zwrotnikowych lub podzwrotnikowych lasach wilgotnych, zwrotnikowych lub podzwrotnikowych wilgotnych terenach górskich oraz rzekach. Jest zagrożony wyginięciem z powodu utraty swego siedliska.

</doc>
<doc id="1453444" url="https://pl.wikipedia.org/wiki?curid=1453444" title="Operacja Hammer (Afganistan)">
Operacja Hammer (Afganistan)

Operacja Hammer – operacja prowadzona przez NATO w Afganistanie w południowej prowincji Helmand w dniach 24 lipca – 1 listopada 2007.
Operacja Hammer, znana również jako "Chakush", rozpoczęła się we wczesnych godzinach rannych 24 lipca w prowincji Helmand. W operacji brało udział 2000 żołnierzy sił brytyjsko-afgańskich i wspomagających ich około 500 żołnierzy estońskich, amerykańskich, duńskich, wraz z lotnictwem amerykańskim.
W pierwszym etapie operacji ISAF afgańskie siły narodowe (ANA) zabezpieczyły strategiczny most nad kanałem Nahr-e-Seraj. Trwały prace również nad wyszukiwaniem i neutralizacją umocnień i fortyfikacji Talibów w prowincji. 
Na początku jesieni rozpoczęto akcję zbrojną mającą na celu wyparcie talibów z terytorium na południe od rzeki Helmand. Po starciu nad rzeką, przy wykorzystaniu samolotów USA, w walce zginęło około 100 talibów, a siły międzynarodowe odzyskały terytoria na południe od rzeki Helmand.

</doc>
<doc id="1453448" url="https://pl.wikipedia.org/wiki?curid=1453448" title="Mgławica Trąba Słonia">
Mgławica Trąba Słonia

Mgławica Trąba Słonia (znana również jako van den Bergh 142) – globula znajdująca się w kompleksie IC 1396 (złożonym z gromady otwartej oraz mgławicy) w konstelacji Cefeusza. Mgławica ta została wydmuchana przez silne wiatry gwiazdowe z gwiazdy HD 206267, co wytworzyło jej wydłużoną strukturę. W olbrzymim obłoku materii międzygwiazdowej, z którego powstała Trąba Słonia, w przyszłości mogą formować się gwiazdy.

</doc>
<doc id="1453450" url="https://pl.wikipedia.org/wiki?curid=1453450" title="Wydział Budowy Maszyn i Informatyki Akademii Techniczno-Humanistycznej w Bielsku-Białej">
Wydział Budowy Maszyn i Informatyki Akademii Techniczno-Humanistycznej w Bielsku-Białej

Wydział Budowy Maszyn i Informatyki – jeden z 5 wydziałów wchodzących w skład Akademii Techniczno-Humanistycznej w Bielsku-Białej. Wydział posiada pełnię praw akademickich, dzięki czemu ma prawo do nadawania tytułu doktora i doktora habilitowanego nauk technicznych w dyscyplinie "Budowa i Eksploatacja Maszyn". Może również występować z wnioskami o nadanie tytułu naukowego profesora.
Siedziba Wydziału Budowy Maszyn i Informatyki mieści się w Kampusie Głównym ATH przy ul. Willowej 2, w dzielnicy Mikuszowice.
Historia.
Korzenie Wydziału Budowy Maszyn i Informatyki Akademii Techniczno-Humanistycznej w Bielsku-Białej sięgają 1969 r., kiedy to została powołana do życia filia Politechniki Łódzkiej w Bielsku-Białej. Uczelnia ta rozpoczęła swoją działalność z dwoma oddziałami wydziałów macierzystej uczelni: Mechanicznym i Włókienniczym.
W początkowym okresie swego istnienia oddział Wydziału Mechanicznego podjął kształcenie studentów w zakresie studiów inżynierskich dziennych i wieczorowych. 1 października 1969 r. naukę rozpoczęło 130 studentów. Siedziba filii znajdowała się wówczas w wydzielonej części gmachu Liceum Ogólnokształcącego im. Mikołaja Kopernika. Kadrę dydaktyczną stanowili dojeżdżający pracownicy macierzystego Wydziału Mechanicznego uzupełniani miejscowymi specjalistami z przemysłu i szkolnictwa zawodowego. Pierwszym kierownikiem oddziału (w latach 1969 – 1972) był prof. dr hab. inż. Jan A. Wajand.
W 1973 r. z istniejących pracowni i zespołów dydaktycznych Wydziału powstały dwa instytuty: "Instytut Technologiczno–Samochodowy" pod kierownictwem prof. dr hab. inż. Jana A. Wajanda oraz "Instytut Mechaniczno–Konstrukcyjny" kierowany przez doc. dr hab. inż. Marka Trombskiego. Studia dzienne inżynierskie zostały przekształcone w studia magisterskie. Prodziekanem Wydziału Mechanicznego PŁ ds. oddziału w Bielsku-Białej został doc. dr hab. inż. Marek Trombski.
1 listopada 1981 r. bielski oddział Wydziału Mechanicznego przekształcony został w samodzielny Wydział Budowy Maszyn zlokalizowany przy filii w Bielsku-Białej. W 1984 r. na Wydziale utworzono samodzielną Katedrę Matematyki, a rok później Katedrę Termodynamiki. W latach 1988 i 1989 na Wydziale Budowy Maszyn uruchomiono nowe kierunki studiów: elektrotechnika oraz organizacja i zarządzanie przemysłem. W tym samym roku otrzymał on prawo doktoryzowania w dziedzinie nauk technicznych, w dyscyplinie Budowa i Eksploatacja Maszyn.
Na przełomie 1991 i 1992 r. na Wydziale wprowadzono nową strukturę organizacyjną. W miejsce dotychczas działających instytutów powołano kilkanaście katedr kierowanych przez samodzielnych pracowników naukowych. W tym okresie Wydział składał się łącznie z 14 katedr. W 1992 r. w związku z powstaniem w filii Politechniki Łódzkiej oddziału Wydziału Organizacji i Zarządzania, część pracowników Wydziału Budowy Maszyn przeszła do tego oddziału, przez co liczba katedr uległa zmniejszeniu do 11, a likwidacji uległ kierunek studiów Organizacja i Zarządzanie Przemysłem.
W 1999 r. Wydział Budowy Maszyn uzyskał pełne prawa akademickie, a więc możliwości nadawania stopnia doktora habilitowanego i występowania z wnioskiem o nadanie tytułu naukowego profesora. W roku 2000 przeprowadzono kolejną zmianę struktury organizacyjnej, w wyniku której Wydział składa się tylko z 6 katedr, lecz silniejszych kadrowo i posiadających większe możliwości dydaktyczno-badawcze.
W następnych latach na Wydziale powołano kolejne kierunki kształcenia: w 2001 r. – informatykę, w 2002 r. – automatykę i robotykę, a w 2003 r. – zarządzanie i inżynieria produkcji (przeniesiony z Wydziału Zarządzania i Informatyki). Również w 2001 r. zmieniono nazwę wydziału na obecną – "Wydział Budowy Maszyn i Informatyki".
Struktura organizacyjna.
W skład Wydziału Budowy Maszyn Akademii Techniczno-Humanistycznej wchodzi 7 katedr, 1 samodzielne laboratorium i 1 samodzielny zakład:
Prace naukowe.
W ramach prac naukowych Wydziału Budowy Maszyn i Informatyki znajdują się m.in. następujące tematy badawcze:
Wyniki prac opublikowano w 11 monografiach, kilkudziesięciu artykułach w czasopismach krajowych i zagranicznych oraz zaprezentowano na ponad 100 konferencjach zagranicznych i krajowych.

</doc>
<doc id="1453452" url="https://pl.wikipedia.org/wiki?curid=1453452" title="Wydział Budowy Maszyn i Informatyki ATH">
Wydział Budowy Maszyn i Informatyki ATH



</doc>
<doc id="1453455" url="https://pl.wikipedia.org/wiki?curid=1453455" title="Droga krajowa B50 (Austria)">
Droga krajowa B50 (Austria)

Droga krajowa B50 (Burgenland Straße) – droga krajowa we wschodniej Austrii. Arteria zaczyna tuż przy granicy austriacko-słowackiej na skrzyżowaniu z Preßburger Straße i dalej prowadzi w kierunku południowym. Pierwszy etap drogi biegnie równolegle do wybudowanej w 2007 autostrady A6. Na południe od Gattendorfu B50 prowadzi wzdłuż Jeziora Nezyderskiego do Eisenstadt. Z tego miasta trasa kieruje się równolegle do ekspresowej S31 w kierunku Oberpullendorf, z którego Burgenland Straße prowadzi do Oberwart i Autostrady Południowej. B50 kończy się na skrzyżowaniu z B54 w miasteczku Hartberg. 4-kilometrowy odcinek B50 pokonuje wspólnym śladem z A2.

</doc>
<doc id="1453458" url="https://pl.wikipedia.org/wiki?curid=1453458" title="Karva chauth">
Karva chauth



</doc>
<doc id="1453460" url="https://pl.wikipedia.org/wiki?curid=1453460" title="Bitwa pod Musa Qala">
Bitwa pod Musa Qala

Bitwa pod Musa Qala − bitwa stoczona w dniach 7−12 grudnia 2007 roku w prowincji Helmand w miejscowości Musa Qala. Bitwa toczyła się między siłami ISAF (Wielka Brytania, USA, Dania, Estonia, Afganistan), a talibami.
Przed rozpoczęciem bitwy 2000 talibów weszło do miasta Musa Qala. W mieście napadali na prywatne gospodarstwa. Gubernator prowincji zgłosił te przestępstwa do sił rządowych Afganistanu. 
Po południu 7 grudnia gotowe wojska ISAF weszły do miasta. Kilku talibów zostało zabitych na początku wymiany ognia. Po intensywnej walce, wieczorem nad miastem rozlokowano 19 helikopterów, które nocą patrolowały miasto i atakowały stanowiska bojowników.
Intensywne walki trwały nadal 8 grudnia. Talibowie nadal bronili swoich miejsc, które były otoczone przez pola minowe, co było głównym zagrożeniem dla wojsk ISAF. Tego dnia podczas zaciętej bitwy, zginęło 12 talibów, przejęto sporą ilość amunicji, z kolei u sił ISAF zginął brytyjski sierżant Lee Johnson. Talibowie 9 grudnia zajęli nowe pozycje w mieście, głównie do obrony. Miasto było już naszpikowane bombami, które zamontowali talibowie i po detonacji jednej z nich (fugasa) zginął amerykański kapral Tanner O'Leary. 10 grudnia wojska talibów wycofały się na północ miasta, wojska sił rządowych i ISAF zdobyły kontrolę nad większością miasta. 11 grudnia trwały ciężkie walki, które na celu miały wyparcie bojówek talibskich, zaś 12 grudnia NATO ogłosiło zwycięstwo nad talibami i ich całkowite wyparcie z miasta Musa Qala. Jednak dzień później poszukiwano w mieście jeszcze talibów, kilku żołnierzy ucierpiało w wyniku wybuchu min. Ostatecznie zostało zabitych 2 żołnierzy ISAF, 9 rannych, natomiast po drugiej stronie liczba zabitych sięgnęła 100.

</doc>
<doc id="1453461" url="https://pl.wikipedia.org/wiki?curid=1453461" title="Marcinkowo (stacja kolejowa)">
Marcinkowo (stacja kolejowa)

Marcinkowo – stacja kolejowa w Marcinkowie, w województwie warmińsko-mazurskim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1453465" url="https://pl.wikipedia.org/wiki?curid=1453465" title="Tarantula ukraińska">
Tarantula ukraińska

Tarantula ukraińska, tarantula rosyjska ("Lycosa singoriensis") – gatunek dużego pająka z rodziny pogońcowatych (Lycosidae).
Budowa.
Tarantula ukraińska jest jednym z największych przedstawicieli pogońcowatych – dorosłe samice mierzą 28–40 mm długości (bez odnóży) i ważą od 2,6 do 7 g – i największym pająkiem występującym w Europie Środkowej. Aparat jadowy składa się z pary gruczołów jadowych i masywnych szczękoczułków zbudowanych z grubej podstawy i ruchomych kolców jadowych.
Etologia.
"L. singoriensis" żyje w norach o średnicy 2–4 cm i długości 30–60 cm, wyłożonych nicią pajęczą. Wejście do nory często również pokryte jest oprzędem. W dzień pająk przebywa na dnie nory, zaś nocą czyha na ofiarę przy wejściu. Po upolowaniu zdobyczy zaciąga ją w głąb tunelu. "L. singoriensis" jest pająkiem agresywnym – notowano przypadki ukąszeń ludzi i innych zwierząt. Ukąszenia wywołują zauważalne efekty, takie jak zaczerwienienie i ból w okolicach miejsca ukąszenia. Ze względu na duże rozmiary kolców jadowych "L. singoriensis" ich ugryzienie jest bolesne, a ślady po nim – widoczne. Niektóre peptydy znajdujące się w jadzie "L. singoriensis" wykazują liczne właściwości antydrobnoustrojowe przeciw bakteriom Gram-ujemnym i Gram-dodatnim oraz grzybom.
Występowanie.
"L. singoriensis" jest gatunkiem szeroko rozprzestrzenionym od Chin do środkowej Europy. Najbardziej na zachód wysunięty punkt jego zasięgu występowania znajduje się we wschodniej Austrii. Po wycofaniu się lodowców zaczął rozprzestrzeniać się na tereny Europy Środkowej – w połowie XVIII wieku dotarł do Węgier, a w połowie XX wieku do Moraw. W latach 60. XX wieku proces ten ustał, a zasięg występowania "L. singoriensis" nieco się zmniejszył.

</doc>
<doc id="1453466" url="https://pl.wikipedia.org/wiki?curid=1453466" title="Katedra Chrystusa Króla w Poniewieżu">
Katedra Chrystusa Króla w Poniewieżu

Katedra Chrystusa Króla w Poniewieżu (lit. Kristaus Karaliaus Katedra) - rzymskokatolicka katedra w Poniewieżu mieszcząca się przy ulicy Katedros a. 1. 
Historia.
Budowę świątyni rozpoczęto w 1904 roku. Prace przerwał wybuch I wojny światowej. Po wojnie budowę kontynuowano do 1930. W 1926 świątynie ogłoszono katedrą diecezji poniewieskiej. Powstała eklektyczna trójnawowa świątynia typu halowego, z elementami neobaroku i neoklasycyzmu. Wyposażenie pochodzi z okresu międzywojennego, jest dziełem rzeźbiarzy Vincentasa i Adomasa Jakševičiusów (ojca i syna). Polichromie wykonali Jonas Mackevičius (m.in. fresk w kopule, ukazujący cud św. Kazimierza w Połocku) i Povilas Puzinas.

</doc>
<doc id="1453472" url="https://pl.wikipedia.org/wiki?curid=1453472" title="Bitwa pod Oruzgan">
Bitwa pod Oruzgan

Bitwa pod Oruzganem – starcie wojsk amerykańskich wspomaganych przez armię afgańską przeciw talibom, które miało miejsce 8 sierpnia 2007 roku.
Grupa około 150 talibów zaatakowała armię USA. Talibowie wykorzystali w walce granaty, rakiety i broń palną (105mm). Bojownicy atakowali rzadko stosowanym przez nich atakiem czołowym. Siły koalicji walczyły za pomocą moździerzy i automatycznej broni palnej. Siły koalicji odparły krótkotrwały atak bojowników talibańskich i następnie przeszły do ofensywy zabijając ⅓ oddziałów wroga. Morale talibów drastycznie spadło i po wybiciu większej części oddziału, pozostali talibowie uciekli w panice. Bitwa dzięki moździerzom i "asymetrycznym prowadzeniu działań wojennych" okazała się zwycięska dla wojsk koalicji w Afganistanie. W tej bitwie armia amerykańska nie była wspomagana z powietrza w walce z talibami.

</doc>
<doc id="1453473" url="https://pl.wikipedia.org/wiki?curid=1453473" title="Niemiecka Partia Ludowa">
Niemiecka Partia Ludowa

Niemiecka Partia Ludowa ("Deutsche Volkspartei", DVP) – narodowo-liberalna partia niemiecka z okresu Republiki Weimarskiej, istniejąca w latach 1918–1933.
Partia została założona w grudniu 1918 r. przez Gustava Stresemanna, jednego z najważniejszych członków świeżo rozwiązanej wówczas Narodowoliberalnej Partii. DVP powstała jako reprezentantka interesów wielkiego przemysłu, a przede wszystkim przemysłu ciężkiego, bogatej burżuazji i wyższych warstw urzędniczych. Aż do lat trzydziestych partia była silnie związana z organizacjami przemysłowców, właścicieli wielkich spółek handlowych oraz banków. Słabo reprezentowani w partii byli przedstawiciele „starych” miejskich i wiejskich elit oraz urzędników i pracowników umysłowych, stanowiących pomimo słabej reprezentacji duży odsetek wyborców. Wyraźnie widoczna była także przewaga protestantów nad katolikami w elektoracie Niemieckiej Partii Ludowej. Program partii kładł nacisk na ekonomię oraz kwestie traktatu wersalskiego. Partia deklarowała wrogość wobec marksizmu (ściśle mówiąc: wobec komunistów oraz socjaldemokratów), aczkolwiek nie przeszkodziło to w zawarciu wielu koalicji z socjaldemokratami w latach 20. W pierwszych latach istnienia Republiki Weimarskiej DVP była wyraźnie wroga demokracji i odrzucała konstytucję weimarską, aczkolwiek po 1920 r. nastąpiło szybkie oficjalne zaakceptowanie demokracji, określane przez ówczesnych jako "Vernunftsrepublikanismus", czyli republikanizm z rozsądku.
Niemiecka Partia Ludowa w pierwszych powojennych wyborach do Reichstagu w 1920 r. uzyskała ponad 13,9% głosów. Ten wynik był porównywalny z największymi zwycięstwem Narodowych Liberałów z 1912 r. DVP w następnych wyborach uzyskiwała około 9–10% głosów. Niemiecka Partia Ludowa przed 1923 r. była częścią prawicowej koalicji z katolicką partią Centrum i skrajnie prawicową Niemiecką Narodową Partią Ludową (DNVP) w ramach rządów Konstantina Fehrenbacha (1920-1921) oraz koalicji z Centrum, liberałami z Niemieckiej Partii Demokratycznej (DDP) pod rządami Wilhelma Cuno (1922-1923). Po upadku rządu Stresemanna (rządu koalicji DVP, Zentrum i SPD), Niemiecka Partia Ludowa wchodziła w skład koalicji mieszczańskiej (DVP, Zentrum, DDP) wspierających mniejszościowe rządy Wilhelma Marxa w 1923 i 1924 r. oraz rząd Hansa Luthera w 1926 r., popierany przez DVP oraz Zentrum, Bawarską Partię Ludową i DDP. Także trzeci rząd Wilhelma Marxa sformowany w styczniu 1927 r. był popierany przez DVP. Koalicyjny rząd DNVP, DDP, DVP i Centrum upadł niewiele ponad rok później w wyniku kryzysu w łonie koalicji o projekt ustawy o równouprawnieniu szkół koedukacyjnych i wyznaniowych oraz o zwiększeniu roli Kościołów na naukę religii w szkołach. Wniosek wysunięty przez parlamentarzystów partii Centrum i wsparty przez DNVP oraz BVP spotkał się z oporem DVP, do których dołączyli liberałowie z DDP. Niemiecka Partia Ludowa wsparła też rząd Wielkiej Koalicji (SPD, DVP, DDP i Centrum) socjaldemokraty Hermanna Müllera w 1928 r.
Do stworzenia partii i umocnienia się jej pozycji w polityce Republiki Weimarskiej przyczynił się najbardziej Gustav Stresemann, lider partii od początku jej istnienia aż do śmierci w 1929 r., kanclerz Niemiec w 1923 roku (jego rząd został obalony po 100 dniach) oraz minister spraw zagranicznych od 1923 r., także do swojej śmierci. Jako jeden z niewielu polityków niemieckich tamtego okresu cieszył się szacunkiem na arenie międzynarodowej oraz doprowadził do tymczasowego odprężenia w stosunkach francusko-niemieckich i brytyjsko-niemieckich. Politycznie balansował pomiędzy centroprawicą a centrolewicą jako reprezentant frakcji „młodych”. Po śmierci Stresemanna DVP zmieniła kurs na prawą stronę sceny politycznej, ze względu na zwycięstwo frakcji powiązanej z przemysłem ciężkim. Bezkompromisowe stanowisko DVP w kwestii cięć socjalnych doprowadziło do kryzysu wewnątrz Wielkiej Koalicji i upadku rządu Hermanna Müllera 27 marca 1930 r. Podczas wyborów parlamentarnych we wrześniu 1930 roku DVP znalazła się pośród głównych przegranych. Porażka wyborcza kosztowała partię utratę 15 spośród 45 mandatów w Reichstagu. Odpowiedzią na spadek popularności partii miał być dalszy skręt na prawo, w celu zapobieżenia utraty wyborców na rzecz narodowych socjalistów. Te zmiany nie zapobiegły jednak dalszemu upadkowi partii. W 1932 r. DVP uzyskiwała przeważnie tylko 1–2% głosów wyborców, co przekładało się na kilka miejsc w parlamencie. Posłowie Niemieckiej Partii Ludowej, podobnie jak inni posłowie ugrupowań prawicowych, głosowali za pełnomocnictwami dla rządu Hitlera, będących faktycznym początkiem totalitarnej władzy NSDAP. DVP, podobnie jak inne partie prawicy (Centrum, DNVP) została zmuszona do samorozwiązania się 27 marca 1933 r.
Byli działacze DVP współtworzyli po II wojnie światowej Wolną Demokratyczną oraz Unię Chrześcijańsko-Demokratyczną.

</doc>
<doc id="1453474" url="https://pl.wikipedia.org/wiki?curid=1453474" title="Homo viator">
Homo viator

Homo viator (łac. „podróżny”, „pielgrzym”) – symbol doli człowieczej, topos człowieka w drodze, podróży, tułaczce.
"Homo viator" często staje się źródłem inspiracji dla twórców, było tak w przypadku powieści "Ulisses" Joyce’a, w sonetach Du Bellaya, w operze "Il ritorno d’Ulisse in patria" z muzyką C. Monteverdiego, w dramacie G. Hauptmanna "Łuk Odyseusza", w poezji J. Seferisa, w powieści N. Kazandzakisa "Odyseja", w dramacie S. Wyspiańskiego "Powrót Odysa", w dokumencie Wł. St. Reymonta "Pielgrzymka do Jasnej Góry", we współczesnej liryce polskiej.
Archetypem literackim "homo viator" jest Odyseusz – bohater Odysei Homera. Legendarny król Itaki, syn herosa Laertesa i jego małżonki Antyklei.

</doc>
<doc id="1453477" url="https://pl.wikipedia.org/wiki?curid=1453477" title="Bitwa pod Mir Ali">
Bitwa pod Mir Ali

Bitwa pod Mir Ali - bitwa rządowych wojsk Pakistanu z bojówkami talibskimi i z nimi sympatyzującymi rozegrana w dniach 7 - 10 października 2007 wokół miejscowości Mir Ali.
Bitwa.
Do pierwszych walk doszło 7 października, kiedy to rebelianci zaatakowali z zasadzki konwój wojsk narodowych ładunkami wybuchowymi domowej roboty. Od tego incydentu wybuchły walki na dobre. Bojownicy starali się prowadzić bitwę partyzancką. W pierwszym dniu krwawych walk zginęło prawie 200 osób i zniszczono 50 domów w wyniku czego poległo 35 cywilów.
Po licznych atakach talibów, na teren walki przebył śmigłowiec i samolot klasy myśliwskiej.
Wojskowe komunikaty 8 października podały, iż zginęło 37 pakistańskich żołnierzy, a 13 uznaje się za zaginionych.
9 października pakistańska armia podała, że samoloty zorganizowały ostrzał pozycji rebeliantów i w wyniku tego zginęło około 50 bojowników. Kolejne sprawozdania z bitwy mówiły, że ta liczba to mieszanka talibów i cywilów.
10 października nastąpił wielki rajd wojska Pakistanu złożonego prawie z 1000 żołnierzy znad miasta Bury Epi do Mir Ali. W wyniku tego ataku zginęło 50 talibów. Tego samego dnia doszło w mieście, w którym toczyła się bitwa do eksplozji sklepu, jednak nikt nie ucierpiał.
Rozejm.
15 października, pakistańscy żołnierze i bojownicy plemienni w północno-zachodniej prowincji Waziristan Północnego zgodzili się na podpisanie rozejmu, który obowiązywał do końca października 2007.

</doc>
<doc id="1453479" url="https://pl.wikipedia.org/wiki?curid=1453479" title="Jan Kaczmarczyk">
Jan Kaczmarczyk

Jan Kaczmarczyk (ur. 15 czerwca 1953) - polski lekkoatleta specjalizujący się w rzucie oszczepem.
Reprezentant Polski w meczu międzypaństwowym przeciwko Kanadzie i Wielkiej Brytanii, który rozegrano w 1974 roku. Czwarty zawodnik mistrzostw kraju w 1974. Bronił barw Górnika Zabrze. Podczas trwania kariery sportowej ważył 86 kg i miał 185 cm. wzrostu. Rekord życiowy: 77,16 m (29 czerwca 1974, Warszawa).

</doc>
<doc id="1453480" url="https://pl.wikipedia.org/wiki?curid=1453480" title="The Temple of Elemental Evil">
The Temple of Elemental Evil



</doc>
<doc id="1453481" url="https://pl.wikipedia.org/wiki?curid=1453481" title="Bitwa w Wadi-e Swat">
Bitwa w Wadi-e Swat

Bitwa w Wadi-e Swat – bitwa stoczona przez armię Pakistanu przeciwko Talibom od 25 października do 8 grudnia 2007 w Wadi-e Swat.
Bitwa.
24 października rozpoczął się marsz liczącej 3000 żołnierzy armii pakistańskiej z Islamabadu
do doliny Swat kontrolowanej przez rebeliantów. 25 października zaczęły się ciężkie walki. Talibowie wykorzystywali technikę zamachów-samobójstw w walce. Podczas wymiany ognia w szeregi armii pakistańskiej wjechała ciężarówka, która następnie została zdetonowana przez zamachowca-samobójcę. W wyniku tego zamachu zginęło 17 żołnierzy i 13 cywilów. Najcięższe walki toczyły się jednak w górach, gdzie stanowisk talibskich było najwięcej. Do 31 października dowództwo wojskowe poinformowało o śmierci 130 bojowników. Jednak talibowie wciąż odnosili sukcesy, jak zdobycie miasta Madyan, w rezultacie opanowując większość regionu. 12 listopada żołnierze 12 armii pakistańskiej zostali wysłani do doliny Swat w celu wsparcia już się tam znajdujących rządowych jednostek wojska i policji. Przede wszystkim jednak akcja miała także na celu zlikwidowanie oddziałów rebeliantów w dolinie.
Tymczasem 15 listopada talibowie wkroczyli do niekontrolowanego wcześniej regionu Shangla sąsiadującego ze Swat, co spowodowało zmianę wojskowych planów i skierowanie nowych jednostek właśnie tam. 17 listopada oszacowano, że w nowej serii starć zginęło 100 bojowników. Mimo iż talibowie ponosili w walkach ogromne straty, 25 listopada ogłosili zdobycie miasta Alpuri. 26 listopada w wyniku wykorzystania artylerii przez wojska pakistańskie zginęło m.in. dwóch wysokich dowódców talibów, którzy, w obliczu przewagi sił rządowych, zaczęli wycofywać się z nowo zajętych terenów. Do 27 listopada wyparto rebeliantów z Shangla.
Z kolei walki w dolinie Swat toczyły się dalej i zostali tam przerzuceni żołnierze z powiatu Shangla. 27 listopada władze Pakistanu podały, że wojska przejęły pełną kontrolę nad miastami: Matta, Khwazakhela, Charbagh i innymi obszarami zajmowanymi przez bojowników. Następnie siły bezpieczeństwa skierowały się w rodzinne miejsca dowodzącego talibami Fazlullaha w pobliżu Kuza Banda. 28 listopada zamknięto wszystkie talibskie rozgłośnie radiowe, w tym prowadzone przez samego Fazlullaha. Ponadto trwały poszukiwania talibów w mieście przez wojsko i policję. W efekcie aresztowano 143 osoby. W tym samym czasie w górach trwały nadal walki w których samego 28 listopada zginęło nieco ponad 50 bojowników.
5 grudnia władze Pakistanu poinformowały, że wojska przejęły kontrolę nad całą doliną Swat, a do 8 grudnia bojownicy wycofali się także z terenów górskich, tym samym kończąc bitwę.
Rząd ogłosił zwycięstwo, jednak po kilku miesiącach sytuacja wróciła do status quo ante. Fazlullah narzucał stopniowo prawo szariatu na kontrolowanych przez siebie regionach, a do 2008 wyparł z większości terytorium doliny siły rządowe, co doprowadziło do ofensywy armii pakistańskiej w 2009.

</doc>
<doc id="1453482" url="https://pl.wikipedia.org/wiki?curid=1453482" title="Bitwa o Bajaur">
Bitwa o Bajaur

Bitwa o Bajaur (Operacja Sherdil) – bitwa stoczona przez pakistańską armię przeciwko talibom i plemiennym bojówkom protalibskim (m.in Al-Ka’ida), którzy kontrolowali okręg Bajaur. Operacja była jednym z epizodów pakistańskiej wojny z talibami. Bitwa na celu miała zdobycie kontroli nad okręgiem, który jest uważany za główną bazę miejscowych talibów i bojowników związanych z Al-Kaidą. Operacja na terenach plemiennych trwała w dniach 7 sierpnia 2008 – 28 lutego 2009 i zakończyła się zwycięstwem Pakistańczyków.
Jednak wskutek przeniknięcia grup rebeliantów do Bajaur po sukcesie armii pakistańskiej w Południowym Waziristanie, na początku 2010 wznowiono ofensywę, która zakończyła się 20 kwietnia 2010, według rządu kolejnym sukcesem.
Przebieg walk.
I faza.
Walki rozpoczęły się 7 sierpnia, kiedy to armia Pakistanu zaatakowała Talibów w twierdzy w Bajaur. Okrąg Bajaur graniczy z afgańską prowincją Kunar skąd swobodnie napływały kolejne grupy talibów w czasie walk.
Pierwsza seria walki wokół Bajaur trwały trzy dni. Pierwszego dnia w dziewięciogodzinnych walkach zginęło co najmniej 20 talibów. Armia pakistańska zmobilizowała do walki ok. 8000 żołnierzy.
11 sierpnia śmigłowce bojowe zaatakowały rebeliantów na granicy zabijając około 50 bojowników. Nie było ofiar w siłach bezpieczeństwa
13 sierpnia w wyniku odpalenia rakiet z terytorium Afganistanu zginęło około 10 talibów W kilku następnych dniach w wyniku zaciętych walk zginęło ponad 100 talibskich rebeliantów.
21 sierpnia w rejonie Bajauar w mieście Wah doszło do zamachu bombowego w którym zginęło 57 osób. Do zamachu przyznały się bojówki.
Otwarcie frontu w Dolinie Swat.
23 sierpnia rozpoczęły się krwawe walki w dolinie Swat, która leży nieopodal Agencji Bajaur. W tym momencie na północy Pakistanu utworzył się drugi front, który umożliwił szybsze pokonanie talibów w strefach walk, ze względu na podzielenie się ich bojówek. Siły rządowe zabiły co najmniej 35 talibów w Swat. Zginęło także 4 wojskowych. Starcia pomiędzy wojskiem a ekstremistami wybuchły bezpośrednio po przeprowadzeniu dwóch zamachów na posterunki policji w dolinie Swat, w których zginęło co najmniej 15 osób.
25 sierpnia bojówki protalibskich organizacji za pomocą granatników zaatakowała dom urzędnika lokalnej administracji w pakistańskiej dolinie rzeki Swat zabijając 10 osób. Wśród ofiar są członkowie rodziny urzędnika oraz siedmiu ochroniarzy.
Kontynuacja I fazy.
27 sierpnia rozpoczęła się kolejna seria ciężkich walk nieopodal miasta Bajaur w których zginęło około 30 bojowników, w tym kilku cudzoziemskich i powiązanych z Al-Kaidą
28 sierpnia został przeprowadzony przez bojówkarzy zamach samobójczy, którego celem był pojazd, którym jechali policjanci i funkcjonariusze więzienia niedaleko miasta Bannu. Oni stanowią większość ofiar zamachu. Do końca sierpnia zginęło około 70 bojowników. Największe straty odnotowali dnia 30 sierpnia 2008.
2 września Międzynarodowe Siły Bezpieczeństwa w Afganistanie przeprowadziły nalot w północno-zachodnim Pakistanie. Pakistan potępił 3 września nalot, w wyniku którego zginęło 20 osób, w tym kobiety i dzieci. Ani strona pakistańska ani amerykańska nie potwierdziły jednak oficjalnie informacji o udziale wojsk USA w akcji.
Z powodu sierpniowych walk około 300.000 mieszkańców okręgu zostało zmuszonych do opuszczenia swoich domostw, co jest największym wysiedleniem w historii Pakistanu.
Do końca września 2008 w walkach poległo ok. 1 000 rebeliantów. Wśród nich był jeden z lokalnych wodzów Al-Kaidy - Egipcjanin Abu Saeed Al-Masri. W tym samym armia poniosła 82 straty.
Zamach bombowy w Islamabadzie na hotel Marriott z 20 września jest przypisywany talibom odwet za poniesione klęski w Bajaur. W zamachu zginęły 54 osoby, 266 zostały ranne.
W kolejnych miesiącach walki w Agencji Bajaur były o wiele mniejsze, a nowe starcia wybuchły w Dolinie Swat i innych pobliskich okręgach. W ostatnich miesiącach 2008 lotnictwo USA regularnie ostrzeliwało z samolotów bezzałogowych tereny plemienne głównie w Waziristanie, ale także w Bajaur.
Bitwa była uważana za jeden z ważniejszych epizodów wojny w Pakistanie z terroryzmem. Bajaur jako twierdza talibów w Pakistanie miał wielki wpływ na inne tereny plemienne, gdzie działały terrorystyczne bojówki. Ponadto podczas bitwy stale do Bajaur napływały nowe bojówki z wschodniego Afganistanu, uspakajając tym sytuację w tamtym regionie.
28 lutego 2009 oficjalnie armia pakistańska poinformowała o zdobyciu okręgu i całkowitej kontroli nad Bajaur.
II faza.
W wyniku wyparcia talibów z Południowego Waziristanu po ofensywie z końca 2009 roku, część ekstremistów powróciła na ziemie Bajaur. W wyniku tego armia pakistańska zmuszona została to wznowienia ofensywy w Bajaur.
Wraz z wznowieniem ofensywy w mieście Khar w Bajaur miał 30 stycznia 2010 miejsce zamach w wyniku którego życie straciło 16 osób.
6 lutego 2010 wojska pakistańskie przejęły kontrolę nad miastem Damadola. Był to jeden z największych sukcesów armii podczas tej operacji. Jednak dopiero 20 kwietnia 2010 ogłoszono, iż Bajaur jest Agencją wolną od działań wojennych. Po tej deklaracji ok. 27 tys. uchodźców rozpoczęło powroty do swoich domostw.
Do największego starcia po tej deklaracji doszło 16 czerwca 2010, kiedy w potyczce śmierć poniosło 10 żołnierzy i 43 bojowników.
Skutki.
Później w kwietniu 2009 armia Pakistanu przeszła do ofensywy w prowincjach Dir, Buner oraz Dolinie Swat prowadząc operację Czarna Burza.
W wyniku zwycięskich zmagań w Bajaur, znaczna część bojowników schronienie znalazła w Waziristanie. Dlatego też w czerwcu 2009 siły pakistańskie rozpoczęły bombardowanie tamtych terenów, a w październiku ruszyła wielka operacja lądowa, zakończona po dwóch miesiącach sukcesem.

</doc>
<doc id="1453483" url="https://pl.wikipedia.org/wiki?curid=1453483" title="Wojna w Pakistanie">
Wojna w Pakistanie

Wojna w Pakistanie – konflikt zbrojny między armią pakistańską i amerykańską a islamistycznymi bojówkami Al-Ka’ida i Taliban, trwający od marca 2004 w ramach tzw. wojny z terroryzmem.
Pakistańscy talibowie zaczęli zbrojną walkę, gdyż ich celem jest obalenie rządu w Islamabadzie, uwolnienie pakistańskich i zagranicznych bojowników, 
Od 2004 walki toczono w górskich regionach Waziristanu. Starcia corocznie były przerywane rozejmami, jednak nie były one respektowane, w wyniku czego 14 lutego 2006 Islamski Emirat Waziristanu ogłosił niepodległość, nieuznaną na arenie międzynarodowej. Przywódcą separatystów był Haji Omar. Separatyści pasztuńscy byli wspierani przez talibów oraz Al-Kaidę. 5 września 2006 Pakistan zawarł układ pokojowy ze starszyzną Waziristanu. Jednakże w wyniku operacji lotnictwa amerykańskiego, które atakowało pogranicze afgańsko-pakistańskie, gdzie domniemanie miał ukrywać się Usama ibn Ladin, talibowie zerwali układ i w 2007 dokonali szereg ataków w tym oblężenia meczetu Lal Masjid w Islamabadzie.
W październiku 2007 równolegle z walkami w Waziristanie, talibowie otwarli front w Wadi-e Swat. Pod koniec 2007 sytuacja polityczna w Pakistanie była bardzo niestabilna. Prezydent Pervez Musharraf wprowadził stan wyjątkowy i zawiesił konstytucję. 27 grudnia 2007 talibowie pod wodzą Baitullaha Mehsuda zamordowali na wiecu politycznym w Rawalpindi byłą premier Pakistanu Benazir Bhutto.
21 maja 2008 doszło do podpisania drugiej umowy pokojowej z talibskimi bojownikami. Jednakże i to porozumienie nie było respektowane przez strony konfliktu. W wyniku ataków ze strony rebeliantów, w sierpniu 2008 dokonano mobilizacji armii pakistańskiej, która przeprowadziła ofensywę w Bajaur. Trwające pół roku walki zakończyły się sukcesem armii. 18 sierpnia 2008 ze stanowiska prezydenta ustąpił Pervez Musharraf. Jego następcą został mąż zabitej byłej premier Pakistanu Benazir Bhutto – Asif Ali Zardari.
3 września 2008 czynnie do wojny z pakistańskimi talibami przyłączyli się Amerykanie. Tego dnia dokonali ataku na bastion rebeliantów w Angoor Ada w Waziristanie. W odwecie ekstremiści 20 września 2008 dokonali odwetowego zamachu terrorystycznego na hotel Marriott w Islamabadzie. Amerykanie od tego wydarzenia dokonywali regularnych nalotów na pakistańskie ziemie zajęte przez talibów, za pomocą bezzałogowych samolotów, tzw. dronów. Była to część kampanii antyterrorystycznej. Takich operacji, które z czasem przynosiły liczne ofiary cywilne, nie akceptował rząd pakistański, co spowodowało ochłodzenie na linii stosunków obu krajów. Jednak Pakistan był ważnym sojusznikiem USA w równoległej wojnie w Afganistanie, gdyż przez kraj przechodziły szlaki tranzytowe, przez które zaopatrywano wojska NATO.
Talibowie w nowej taktyce wojennej dokonywali częstych zamachów terrorystycznych wymierzonych często też w cywilów. Niestabilna sytuacja w Pakistanie spowodowała wzrost napięć między sunnitami i szyitami, co spowodowało do wybuchu przemocy między wyznawcami tych dwóch odłamów islamu. Talibowie zaczęli porywać także zagranicznych obywateli. Przez pakistańskich ekstremistów w lutym 2009 zabity został polski inżynier Piotr Stańczak.
Po walkach w lutym 2009 w Wadi-e Swat i wprowadzeniu obustronnego rozejmu, 13 kwietnia 2009, prezydent Zardari wprowadził w Wadi-e prawo koraniczne – szariat, czego domagali się talibowie. Maiło przyczynić się to do procesu pokojowego w Pakistanie. Jednak kilka dni później talibowie zbrojnie zajęli część Doliny Swat, w wyniku czego 26 kwietnia 2009, wojsko pakistańskie zainicjowało szeroko zakrojoną operację "Czarna Burza". Sukces i tymczasowe wyparcie bojowników z Doliny, zmotywował wojsko do podjęcia szturmu na bastion rebeliantów w Południowym Waziristanie.
W czerwcu 2009 rozpoczęły się regularne ataki lotnicze na pozycje talibów. Lotnictwo pakistańskie zostało wsparte przez Amerykanów. W jednym z nalotów dronów, 5 sierpnia 2009 zginął przywódca pakistańskich talibów Baitullah Mehsud. Następcą Baitullaha w Tehrik-i-Taliban Pakistan został Hakimullah Mehsud. Ten kolejny sukces spowodował uruchomienie kolejnych operacji militarnych na terytoriach plemiennych Pakistanu. 17 października 2009 rozpoczęła się dwumiesięczna największa ofensywa sił pakistańskich operacja Rah-e-Nijat w Południowym Waziristanie.
Walki w Waziristanie Południowym zakończyły się porażką talibów. Na początku 2010 sytuacja w Waziristanie ustabilizowała się. Po zakończeniu ofensywy wszystkie Terytoria Plemienne Administrowane Federalnie oprócz Północnego Waziristanu i Agencji Orkazai były pod kontrolą rządu. W związku z tym pod koniec marca 2010 uruchomiono kolejną operację wojskową tym razem w Orkazai. Armia pakistańska nie przeprowadziła jednak ofensywy na bastion ekstremistów w Północnym Waziristanie, co destabilizowały cały rejon. Stamtąd talibowie przenikali na pozostałe obszary plemienne oraz dokonywali rajdów na terytoria Afganistanu i stacjonujące tam wojska ISAF. To z kolei powodowało odwetowe lotnicze ataki na krajówki i bazy talibów ze strony Amerykanów.
Ataki na wojska w afganistanie, wynikały z tego, iż lider TTP, Hakimullah Mehsud opowiadał się za międzynarodowym dżhiadem. Nawiązał kontakty z kaszmirskimi ugrupowaniami Laszkar-e-Toiba i Dżajsz-e-Mohammad, a także Al-Ka’idą. Na przełomie 2009 i 2010 jego ugrupowanie nawiązało formalną współpracę z Al-Ka’idą, wspierając ludźmi, bronią i sprzętem afgańskich pobratymców mułły Muhammada Umara. Hakimullah zmienił również politykę ugrupowania wobec szyitów i chrześcijan. Baitullaha Mehsud, zakładał nieatakowanie pakistańskich chrześcijan i traktowanie ich raczej jako źródła potencjalnego znacznego dochodu dla przyszłego kalifatu, przez opodatkowanie. Hakimullah, kierując się ideologią Al-Kaidy, przeprowadzał liczne krwawe ataki i zamachy na innowierców, dążąc do ich wyeliminowania
2 maja 2011 bez wiedzy i zgody władz pakistańskich amerykańskie jednostki specjalne Navy Seals Team zabiły Usamę ibn Ladina, poszukiwanego od 2001 „terrorystę nr 1” na świecie. Dążenie do zabicia ibn Ladina było przyczyną amerykańskiej inwazji na Afganistan (2001) oraz przygranicznych nalotów na Pakistan. Po śmierci ibn Ladina w Pakistanie zanotowano jednak zwiększenie aktywności islamskich radykałów. Z kolei stosunki amerykańsko-pakistańskie bardzo się pogorszyły. Padły oskarżenia, że władze pakistańskie ukrywały terrorystę na swoim terytorium. W listopadzie 2011 na domiar złego doszło do omyłkowego nalotu sił NATO w Pakistanie na posterunek pakistańskiego wojska. W wyniku tego incydentu władze w Islamabadzie zamknęły szlaki tranzytowe dla NATO w swoim kraju.
Tymczasem rebelia talibańska przynosiła coraz więcej ofiar. Rebelianci dokonywali zamachów terrorystycznych i podjęli taktykę walki partyzanckiej. Z zajętych przez wojsko terenów przenikali na inne, które były pacyfikowane przez armię we wcześniejszych operacjach. Fakt ten spowodował pat na terytoriach plemiennych, gdyż sukcesy operacji militarnych, nie okazały się dalekosiężnymi zwycięstwami, a talibowie poprzez sieć rozbudowanych kryjówek de facto kontrolowali Terytoria Plemienne Administrowane Federalnie. Będące w trudnej sytuacji władze w Islamabadzie ogłosiły chęć do rokowań pokojowych, jednak tylko w przypadku spełnienia warunku, którym było złożenie broni.
Ostatecznie wrześniu 2013 władze Pakistanu i TTP zgodziły się na pośrednie rozmowy pokojowe, po serii krwawych ataków na szyitów i chrześcijan w 2013. Terminu rozmów ustalono na 2 listopada 2013, jednak dzień wcześniej w ataku amerykańskiego drona zginął lider TTP - Hakimullah Mehsud. Talibowie zerwali dialog pokojowy i na kolejnego lidera ugrupowania mianowali Fazlullaha.
Marzec 2004 – wrzesień 2006.
Pierwsze walki w Południowym Waziristanie.
Pierwsze starcia miały miejsce w marcu 2004 w Południowym Waziristanie pod miejscowością Wana. Około 400 bojowników 16 marca zajęło ufortyfikowane miasto. W miejsce rebelii wysłano narodowe wojska Pakistanu, ponieważ sądzono iż na obszarze zajętym przez bojowników mogą się ukrywać liderzy Al-Kaidy, Usama ibn Ladin i Ayman al-Zawahiri. W wyniku pierwszych walk, które trwały tydzień zginęło około 50 osób po obu stronach.
Rozejmy w Waziristanie.
Rozejm z kwietnia 2004.
Po marcowych starciach, które zakończyły się ostatecznie wyparciem terrorystów z miasta Wana, pakistański rząd wynegocjował w kwietniu 2004 z talibami rozejm na obszarze prowincji Waziristan. Ówczesny talibski dowódca Nek Muhammad Wazir podpisał nowy pokój z władzami Pakistanu.
Naruszenie rozejmu.
Pokój został naruszony przez siły USA w czerwcu 2004, kiedy to Nek Muhammad został zabity w ostrzale amerykańskiego lotnictwa, które prowadziło równocześnie wojnę w sąsiadującym Afganistanie.
Rozejm z lutego 2005.
W okolicznościach wybuchu ponownej wojny, Pakistan znów złożył ofertę rozejmu i tym razem został on podpisany w lutym 2005 roku przez następcę Neka Muhammada, Baitullaha Meshuda. Rozejm ten przyniósł w Waziristanie względny spokój.
Naruszenie rozejmu.
4 maja 2005 armia pakistańska przeprowadziła najazd na prowincje Mardan, w wyniku której złapano członka Al-Kaidy Faraja Abu al-Libbi. Faraj Abu al-Libbi w chwili aresztowania był trzecią osobistością po bin Ladenie i Zawahirim Al-Kaidy. Faraj Abu al-Libbi był m.in. oskarżony o współorganizację zamachów na WTC 11 września 2001.
13 stycznia 2006 armia USA przeprowadziła wielką ofensywę w okręgu Bajaur. Atak odbył się około 7 km od afgańskiej granicy na górzystym terenie, gdzie rzekomo ukrywa się Usama ibn Ladin. W wyniku ataku zginęło 18 osób w większości powiązanych z Al-Ka’idą w tym 5 wysokich rangą członków tej terrorystycznej organizacji.
14 lutego 2006 Islamski Emirat Waziristanu ogłosił niepodległość, nieuznaną na arenie międzynarodowej. Przywódcą separatystów był Haji Omar. Separatyści pasztuńscy byli wspierani przez Talibów oraz Al-Kaidę.
4 marca 2006 talibowie rozpoczęli natarcie w rejonie walk. Niektóre źródła podają, że w tych walkach śmierć poniosło 70 osób, w tym 5 żołnierzy pakistańskich.
21 czerwca 2006 protalibscy bojownicy rzekomo mieli zestrzelić wojskowy helikopter sił pakistańskich. Rząd jednak zaprzeczył, aby ostrzał rakietowy był bezpośrednią przyczyną katastrofy maszyny. Ponadto w tym samym dniu wojska rządowe otworzyły ogień do rebeliantów znajdujących się w miejscu rozbicia się helikoptera, pozbawiając życia kilku ekstremistów. W samej katastrofie helikoptera miał zginąć jego pilot.
Rozejm z czerwca 2006.
Także 21 czerwca 2006 gubernatorstwo Waziristanu wydało dekret, który mówił o zaprzestaniu walk wojsk z bojownikami, który stał się trzecim rozejmem.
26 czerwca 2006 doszło do pierwszego zorganizowanego samobójczego zamachu bombowego, w wyniku którego zginęło 9 wojskowych pakistańskich.
Porozumienie pokojowe z września 2006.
5 września podpisano ostatni trzeci rozejm, w zasadzie na prawach pokojowych. Porozumienie podpisano w mieście Miranshah w Północnym Waziristanie, gdzie w czerwcu 2006 doszło do zamachu bombowego.
Umowa między bojówkami a rządem zawierała następujące postanowienia:
Podpisany pokój na wyżej wymienionych postanowieniach został uznany przez światowych komentatorów za sukces rządu pakistańskiego.
Wrześniowy rozejm jednak nie dał spokoju w państwie, ponieważ talibowie zmieniając taktykę zapoczątkowali plagę samobójczych zamachów terrorystycznych, które odbiły się na ofiarach cywilnych. Przed podpisaniem trzeciego rozejmu doszło jeszcze do kilku ataków na rebeliantów, które skłoniły bojówki do jego podpisania.
Napięcia po podpisaniu umowy.
Niemal dwa miesiące po podpisaniu pokoju 30 października 2006, amerykańskie lotnictwo przeprowadziło ostrzał z powietrza. Śmigłowce, które zaatakowały teren Bajaur, na którym domniemanie miał się ukrywać Usama ibn Ladin wystrzeliły pięć pocisków. W wyniku tego aktu agresji ze strony USA zginęło ok. 70-80 pakistańskich bojowników.
W odwecie za atak rakietowy ekstremiści islamscy przeprowadzili 8 listopada 2006 zamach terrorystyczny, w wyniku którego zginęło aż 42 pakistańskich żołnierzy, a 20 odniosło poważne rany.
Marzec 2007 – Luty 2008.
Na początku roku 2007 wydało się, iż Islamski Ruch Uzbekistanu w walkach wspiera bojówki talibskie. Tahir Yuldashev dowódca tegoż ugrupowania to bliski powiernik Osamy bin Ladena. Od 29 marca armia pakistańska prowadziła operację w prowincji Waziristan, która na celu miała wyszukiwać bojowników z tego uzbeckiego ugrupowania. W przeciągu tygodnia schwytano dwóch wysoko postawionych bojowników z Islamskiego Ruchu Uzbekistanu. Z kolei w trwających walkach zginęło 52 bojowników, z czego 45 to prawdopodobnie terroryści z Uzbekistanu. 12 kwietnia uzbeccy terroryści po raz ostatni zaatakowali żołnierzy rządowych, a cztery dni później kierowali się ku północnej granicy, co mogło znaczyć, że po klęsce na początku 2007 wycofują się z wojny. Jednak na plemienne tereny Wazirisanu powrócili latem 2009, a ich dowódca Tahir Yuldashev został zabity w nalocie.
Oblężenie Lal Masjid.
3 lipca 2007 bojownicy zajęli meczet Lal Masijad w Islamabadzie. Wcześniej rebelianci zaatakowali pobliskie ministerstwo środowiska, biorąc z niego wielu zakładników, wśród których było dużo studentów. Z zakładnikami rebelianci zabarykadowali się w meczecie. W odpowiedzi na to siły pakistańskie błyskawicznie zareagowały. Żołnierze Pakistanu obeszli meczet dookoła. Takie oblężenie trwało aż do 11 lipca 2007. Podczas oblężenia dochodziło do ataków na żołnierzy pakistańskich. W trakcie oblężenia zginęło 108 osób, najwięcej podczas podjęcia szturmu meczetu przez armię rządową 10 lipca 2007. 11 lipca bojownicy poddali się i tym samym wycofali się z meczetu.
Już w trakcie oblężenia rebelianci w odwecie dokonywali samobójczych zamachów na terenie Waziristanu. 14 lipca zamachowiec-samobójca wmieszał się w tłum armii pakistańskiej, odpalając następnie ładunek wybuchowy. Zginęło wtedy 26 żołnierzy, rannych zostało 54 mundurowych. Dzień później w Waziristanie doszło do podobnego zdarzenia. Tym razem oprócz 16 zabitych żołnierzy, śmierć poniosło także 5 cywili, z kolei rannych zostało aż 47 osób w większości cywile. Był to czarny dzień w Waziristanie, bowiem jeszcze tego samego dnia 15 lipca kolejny zamachowiec-samobójca wtargnął na posterunek policji odpalając bombę. Wskutek tego ataku, zginęło 35 rekrutów policyjnych, a 35 policjantów odniosło obrażenia.
Okres wakacyjny w roku 2007 był bardzo napięty. Oprócz walk w Islamabadzie, w samym tylko dniach 24 lipca – 24 sierpnia w walkach zginęło ponad 300 osób – 250 bojowników i 60 żołnierzy.
Ataki talibów.
2 września rebelianci prowadzeni przez Baitullaha Mehsuda zastawili zasadzkę na pakistańskich żołnierzy. Celem ataku był konwój armii składający się z 17 pojazdów. Szacuje się, że w wyniku tej udanej inicjatywy terrorystów, pojmanych zostało około 247 żołnierzy.
12 września bojownicy ponownie zaatakowali żołnierzy Pakistanu. Talibowie pojmali wtedy 12 żołnierzy. 13 września zamachowiec-samobójca Ghazi Tarbela zaatakował jedną z pakistańskich grup armii, zabijając 20 członków z oddziału Karar (grupa komandosów – Pakistańskie jednostki elitarne). Oprócz tego 29 żołnierzy odniosło ciężkie obrażenia.
W serii 5 ataków terrorystycznych na placówki wojskowe 20 września 2007 w okręgu Bajaur, zginęło 65 żołnierzy pakistańskich, a prawie 100 zostało rannych. Niedługo po atakach rebelianci do tego pojmali kolejnych 25 żołnierzy. Wrzesień 2007 był czarnym miesiącem konfliktu. Jednego miesiąca zginęło ponad 100 wojskowych, a porwano aż 300 żołnierzy co nie zdarzyło się nigdy podczas tej wojny, nawet do dziś.
Ofensywa wojsk pakistańskich w 2007.
Walki w Północnym Waziristanie.
W odwecie za ataki bojowników, dwa tygodnie później przygotowali odpowiedziała za wrześniowe wydarzenia.
Do pierwszych walk doszło 7 października, kiedy to rebelianci zaatakowali z zasadzki konwój wojsk narodowych ładunkami wybuchowymi domowej roboty. Od tego incydentu wybuchły walki na dobre. Bojownicy starali się prowadzić bitwę partyzancką, lecz czekający tylko na atak bojowników, armia narodowa pewnie atakowała rebeliantów. W pierwszym dniu krwawych walk zginęło prawie 200 osób i zniszczono 50 domów w wyniku czego poległo 35 cywilów.
15 października, pakistańscy żołnierze i bojownicy plemienni w północno-zachodniej prowincji Waziristan Północnego zgodzili się na podpisanie rozejmu, który obowiązywał do końca października 2007.
Walki w Dolnie Swat.
Pod koniec października 2007 rozpoczęły się walki na dużą skalę w Wadi-e Swat. Walki wybuchły kiedy Fazlullah, próbował narzucić prawa szariatu w okolicznych wioskach. Miały mu w tym pomóc bojówki talibskie, którymi kierował.
Armia pakistańska licząca 3000 żołnierzy wyruszyła do prowincji Swat, by chronić tamtejszych mieszkańców. Wiadomo było wtedy z góry, że bardzo możliwa będzie konfrontacja z wojskiem talibskim. I tak też się stało. 25 października zaczęły się ciężkie walki. Od początku bitwy talibowie ponosili duże straty. Do końca października zginęło 130 bojowników. 7 listopada udało przełamać armii pakistańskiej linię oporu talibów i zdobyć czasową kontrolę nad duża ilością miejscowości w Wadi-e. 12 listopada do Doliny Swat dotarły posiłki z Islamabadu w postaci 2500 żołnierzy. W miastach oprócz żołnierzy rozlokowano także milicję, która strzegła porządku i pomagała wracać cywilom do swych domów. Pod koniec listopada talibowie ponowili jeszcze ataki, ale bezskutecznie. Po kapitulacji talibskiej z 8 grudnia 2007, stwierdzono iż zginęło 350 bojowników, a 143 schwytano i osadzono w więzieniach. Po stronie wojsk rządowych odnotowano 58 osób zabitych. Zginęło także 30 cywili.
Także był to ważny sukces armii pakistańskiej po okresie załamania morale żołnierzy.
Rząd ogłosił zwycięstwo nad talibami, jednak po kilku miesiącach sytuacja wróciła do status quo ante, gdyż Fazlullah stopniowo wprowadzał prawo szariatu i wypierał jednostki sił rządowych.
Stan wyjątkowy w Pakistanie.
3 listopada 2007 ówczesny prezydent Pervez Musharraf ogłosił wprowadzenie stanu wyjątkowego w Pakistanie, jednocześnie zawieszając konstytucję. 29 listopada 2007 roku podczas stanu wyjątkowego został zaprzysiężony na drugą kadencję. Stan wyjątkowy obowiązywał do 15 grudnia 2007. Wprowadzenie stanu wyjątkowego to reakcja Musharrafa, na kontrowersje w kraju po wygranych przez niego wyborach prezydenckich z 6 października. Musharaffa oskarżało się o działania niezgodne z konstytucją. Była to też wzniosłość na rosnącą rebelię w Waziristanie.
Zamach na Benazir Bhutto.
Była premier Pakistanu Benazir Bhutto zginęła 27 grudnia 2007 w Rawalpindi w zamachu terrorystycznym. Stało się to, gdy opuszczała wiec polityczny PPL kończący kampanię przed zaplanowanymi na styczeń 2008 wyborami parlamentarnymi. Wsiadła do swojego kuloodpornego samochodu i wychyliła się przez okno w dachu, aby pozdrowić tłumy. W tym momencie zamachowiec organizacji powiązanej z Al-Ka’idą oddał 2 strzały w jej kierunku. Chwilę później zdetonował posiadany przy sobie ładunek powodując przy tym śmierć około 20 innych osób. Oficjalnie za zamachem stoi Baitullah Mehsud.
Bhutto przewieziono natychmiast do miejscowego szpitala, jednak mimo tego zgon stwierdzono o godzinie 18:16 czasu lokalnego (13:16 GMT). Pierwsze informacje medialne głosiły, iż Bhutto zginęła na skutek postrzału w szyję i klatkę piersiową.
Dzień później, na specjalnie zorganizowanej konferencji Ministerstwa Spraw Wewnętrznych Pakistanu zaprezentowano film przedstawiający ostatnie chwile życia Benazir Bhutto. Zdementowano informacje, jakoby kobieta zmarła na skutek postrzału w szyję i klatkę piersiową. W ciele Bhutto nie wykryto śladów kul, a ostateczną przyczyną jej zgonu było, według MSW, pęknięcie czaszki (siłą wybuchu została rzucona na samochód i lewą skronią nadziała się na dźwignię szyberdachu samochodu, do którego wsiadła).
W pierwszych dniach roku 2008 po zabójstwie Benazir Bhutto, w Pakistanie panował niepokój. Po zamachu walki wybuchały sporadycznie. Dopiero 15 stycznia talibowie zaatakowali pakistański garnizon "Frontier Constabulary" składający się z zaledwie 42 żołnierzy. Miejscem ataku była miejscowość Jandola w Waziristanie. W walce wręcz, trwającej ok. cztery godziny, zginęło 7 żołnierzy i ok. 50 talibów. Kilku żołnierzy pakistańskich porwano. Świadkowie starcia, relacjonowali, iż rebelianci sami się wycofali z linii oporu żołnierzy. W następstwie wygranej bitwy przez rządowych żołnierzy, rozstawiono w obszarze walk, dodatkowe patrole wojsk.
Wybory parlamentarne.
Wybory parlamentarne w Pakistanie zostały przeprowadzone 18 lutego 2008 roku. Wybory z 32,69% poparciem wygrała Pakistańska Partia Ludowa, która zdobyła 89 mandatów.
29 lutego 2008 podczas pogrzebu w Wadi-e Swat doszło do krwawego zamachu bombowego, podczas którego zginęło 45 osób, a 82 zostało rannych.
Układ pokojowy w Waziristanie z maja 2008.
Baitullah Mehsud, dowódca grup bojowników w Waziristanie 7 lutego wysunął propozycję rządowi oferty rozejmu i negocjacji pokojowych. W wyniku tej propozycji 21 maja 2008 Pakistan podpisał umowę pokojową z bojownikami. Wraz z podpisaniem pokoju, Pakistan zobowiązał się do stopniowego wycofywania wojsk z północno-zachodnich rejonów Pakistanu. Z kolei talibowie i plemiona z nimi powiązane musiały zamknąć obozy szkoleniowe rebeliantów, a także nie wpuszczanie do Pakistanu zagranicznych bojowników i zaprzestanie ataków terrorystycznych. Łącznie układ z 21 maja miał 15 punktów mówiących o zasadach pokojowych.
Czerwiec 2008 – kwiecień 2009.
Wydarzenia po podpisaniu pokoju.
Mimo porozumienia sporadyczne walki trwały do końca czerwca i eskalowane były przejęciem przez bojowników 24 czerwca miasta Jandola leżącego w Południowym Waziristanie. Na początku czerwca w prowincji Peszawar talibowie porwali 16 chrześcijan. Uwolniono ich dopiero kilka dni później pod groźbą interwencji wojsk.
28 czerwca armia pakistańska rozpoczęła ofensywę o kryptonimie "Sirat-e-Mustaqeem" w regionie Chajber. W operacji trwającej do połowy lipca zginął zaledwie jeden bojownik i dwóch żołnierzy.
6 lipca zamachowiec-samobójca zdetonował ładunek pod posterunkiem policji w Islamabadzie, zabijając 12 policjantów i siedmiu cywilów. 53 osób zostało rannych.
12 lipca rebelianci ostrzelali kordon wojska, powodując zabicie 17 żołnierzy.
19 lipca rozpoczęły się krwawe walki między rebeliantami powiązanymi z Al-Ka’idą a miejscowymi plemionami pro-rządowymi. W czterodniowych walkach zginęło 15 bojowników pro-rządowych, 120 rebeliantów Al-Kaidy, 9 żołnierzy i 2 cywilów. Ponad 200 rebeliantów schwytano, a do tego przejęto spore składy broni. 21 lipca w walkach w Beludżystanie zginęło 94 rebeliantów, 22 żołnierzy, 1 policjant oraz 28 cywili.
W dniach 28 lipca-4 sierpnia armia rządowa przeprowadziła operację w Wadi-e Swat, przeciwko miejscowym rebeliantom. w wyniku ciężkich walk i zaciętemu oporowi rebeliantów zginęło 94 terrorystów i 22 żołnierzy.
Tak więc mimo podpisania pokoju w Pakistanie walki nie ustały, a w okrasie wakacyjnym 2008 nastroje spiętrzyły się do tego stopnia, że w okręgach Bajaur oraz Waziristan pod koniec 2008 roku armia pakistańska prowadziła regularną wojnę z bojownikami.
Wybuch walk w okręgu Bajaur.
Walki rozpoczęły się 7 sierpnia, kiedy to armia Pakistanu zaatakowała Talibów w twierdzy w Bajaur.
Pierwsza seria walki wokół Bajaur trwały trzy dni. Pierwszego dnia w dziewięciogodzinnych walkach zginęło co najmniej 20 talibów. Armia pakistańska zmobilizowała do walki ok. 8000 żołnierzy. W całym sierpniu trwały ciężkie regularne walki.
23 sierpnia rozpoczęły się krwawe walki w Wadi-e Swat, która leży nieopodal Agencji Bajaur. W tym momencie na północy Pakistanu utworzył się drugi front, który umożliwił szybsze pokonanie talibów w strefach walk, ze względu na podzielenie się ich bojówek. Siły rządowe zabiły co najmniej 35 talibów w Swat. Zginęło także 4 wojskowych. Starcia pomiędzy wojskiem a ekstremistami wybuchły bezpośrednio po przeprowadzeniu dwóch zamachów na posterunki policji w Wadi-e Swat, w których zginęło co najmniej 15 osób. Do końca września 2008 w walkach poległo ok. 1000 rebeliantów. Wśród nich jest jeden z lokalnych wodzów Al-Kaidy – Egipcjanin Abu Saeed Al-Masri. W tym samym armia poniosła 82 straty.
Rezygnacja Musharaffa, wybory prezydenckie.
Wobec grożącej mu ze strony parlamentu procedury zdjęcia z urzędu (impechmentu), w dniu 18 sierpnia 2008 roku zrezygnował ze swojej prezydentury. Jego następcą został mąż zmarłej 27 grudnia 2007 roku byłej Premier Pakistanu Benazir Bhutto – Asif Ali Zardari, który wygrał wybory z 6 września zdobywając 458 z 702 głosów elektorów.
Atak na Angoor Ada.
Amerykanie 3 września 2008 zaatakowali rebeliantów nieopodal miasta Angoor Ada w prowincji Waziristan. Operacja rozpoczęła się o 3.00 czasu lokalnego. W walce z talibami wykorzystywano przede wszystkim amerykańskie lotnictwo – trzy śmigłowce Black Hawk.
Na pokładach śmigłowców zasiadło 45 żołnierzy USA. Podczas rozpoczęcia walki, jeden ze śmigłowców wylądował i rozładowano z niego żołnierzy, a dwa pozostałe uczestniczyły w walce z powietrza. W walce uczestniczyły również dwa myśliwce F-16, które odegrały główną rolę w ataku posiadłości aktywisty islamskiego Rehmana Walego. W kierunku budynku wystrzelono co najmniej trzy pociski rakietowe. W wyniku ataku na domy zginęli wszyscy mieszkańcy, niestety nie udało się ustalić ile ich było. Całe zdarzenie trwało około 30 minut. Natomiast pozostałe śmigłowce przeprowadziły atak na bojówkarzy talibskich. "W wyniku ostrzału zginęło kilku bojowników" – mówił urzędnik amerykańskiej armii, ale odmówił podanie dokładnej liczby ofiar. Niektóre pakistańskie źródła mówią o piętnastu ofiarach, w tym kobiety i dzieci. Fakt ten wywołał falę oburzenia i protestów w Pakistanie.
W kolejnych tygodniach toczyły się kolejne krwawe walki, w których jak na razie śmierć poniosło około 800 talibów. Ewakuowano dotychczas 300 000 mieszkańców prowincji z powodu walk.
Zamach w Islamabadzie.
20 września doszło do zamachu w Islamabadzie na Hotel Marriott. W ataku zginęły 54 osoby, 266 zostały ranne. Zamach bombowy w Islamabadzie na hotel Marriott z 20 września jest przypisywany talibom odwet za poniesione klęski w Bajaur.
Stany Zjednoczone w walce z talibami na terytorium Pakistanu.
Pakistan oprócz problemu partyzantki talibskiej nie mógł się porozumieć z USA, którzy z powietrza bez zgody Islamabadu ostrzeliwali regularnie talibów, naruszając przy tym przestrzeń powietrzną Pakistanu. Feralna akcją Stanów Zjednoczonych okazało się 4 września odpalenie rakiet z terytorium Afganistanu, które spadły na wioskę Pakistanu, zabijając 15 mieszkańców owej wioski.
Od 8 września trwały kolejne naloty bezpilotowych samolotów. W wyniku prowadzonej operacji 12 września zginęło co najmniej 12 osób w ostrzale rakietowym, przeprowadzonym prawdopodobnie przez amerykańskie samoloty bezpilotowe w pakistańskim Północnym Waziristanie, niedaleko granicy afgańskiej. Po serii ataków Pakistan w środku września gwałtownie protestował przeciwko naruszaniu swej terytorialnej integralności.
14 września armia pakistańska poinformowała, że w serii walk przez tydzień 150 talibów, a dwa razy tyle poważnie raniono.
16 września generał wojsk Pakistanu Athar Abbas wydał oświadczenie, z którego wynika iż siły pakistańskie mają strzelać do Amerykanów, którzy naruszają terytorium Pakistanu. Gdy będzie jasne, że obce wojska znajdują się na terytorium lub w przestrzeni powietrznej Pakistanu, żołnierze powinni "otworzyć ogień", "żadne wtargnięcia nie będą tolerowane " – zaznaczył generał. USA w odpowiedzi oskarżyło władze Pakistanu, iż nie robią one wystarczająco dużo, aby zapobiec przedostawaniu się talibów i bojowników Al-Kaidy przez granicę pakistańsko-afgańską. Amerykanie się jednak nie podporządkowali się tej decyzji. Nazajutrz po wydaniu oświadczenia, Armia Stanów Zjednoczonych kontynuowała operację na pograniczu. 17 września zginęło kolejnych 6 osób w ostrzale rakietowym.
Skuteczność nowego rozkazu wydanego przez generała Athara Abbasa, został przetestowany 22 września, kiedy to armia pakistańska ostrzelała dwa bezzałogowe samoloty, które naruszały przestrzeń terytorialna Pakistanu. 25 września doszło do wymiany ognia wręcz między armią USA a pakistańską. Rannych zostało kilka żołnierzy, informacji o ofiarach nie doniesiono.
28 września w rejonie walk porwano Polaka z firmy Geofizyka Kraków przez talibów, a następnie wywieziono go w plemienne rejony pogranicza.
5 października w nocy doszło do kolejnej potyczki talibsko-pakistańskiej w rejonach Rashakai, Tang Khata oraz Ghandai, tym razem bez asekuracji wojsk USA. W walkach zginęło 9 talibów.
9 października Stany Zjednoczone, przeprowadziły kolejny atak rakietowy na terenie Pakistanu. Celem ataku był dom we wsi Tappi, oddalonej o ok. 20 km na wschód od głównego miasta regionu, Miranshah. Źródło w pakistańskich służbach wywiadowczych zidentyfikowało właściciela domu jako członka plemienia, sympatyzującego z bojownikami. Wśród ofiar jest trzech Arabów i sześć innych ofiar.
Powtórką tego wydarzenia był 11 października, kiedy w podobnych okolicznościach zginęły trzy osoby. Rakiety zostały odpalone z dwóch bezpilotowych samolotów USA.
Według Edwarda Haliżaka i Romana Kuźniara, bombardowanie terytorium Pakistanu, było równie „skuteczne jak bombardowanie Kambodży w czasie wojny w Wietnamie” i „pogłębiało brak stabilności” w Pakistanie.
Dalsze walki i mniejsze uczestnictwo USA w operacji.
17 października doszło do nalotu, tym razem w incydencie udział brało jedynie pakistańskie lotnictwo. Rzecznik wojsk pakistańskich major Nasir Ali powiedział, że narodowe myśliwce zniszczyły dwa obozy szkoleniowe islamskich bojowników zabijając 60 z nich i raniąc wielu innych.
Kolejne bombardowanie sił pakistańskich odbyło się dwa dni później. Lotnictwo 19 października zbombardowało pozycje bojowników zabijając 27 z nich. Po nalocie doszło do walk na powierzchni ziemi, w wyniku których nie zginął żaden żołnierz Pakistanu, lecz 3 bojowników.
26 października doszło do nalotu rakietowego bezzałogowych samolotów USA. 20 bojowników poniosło śmierć – poinformowali przedstawiciele wywiadu pakistańskiego. „Wystrzelono dwie rakiety, które uderzyły w dwa domy w wiosce Szakai. Około 20 bojowników poniosło śmierć” – powiedział anonimowy przedstawiciel wywiadu Pakistanu. Wioska położona jest w Południowym Waziristanie.
31 października rebelianci przeprowadzili zamach bombowy na konwój policyjny w mieście Mardan na drodze prowadzącej z Islamabadu do Bajauru. Zginęło około 9 osób głównie policjanci.
Również ostatniego dnia października 2008 lotnictwo USA dokonało mimo gróźb Pakistanu kolejnego nalotu na terytorium tegoż kraju w miejscowości Mir Ali. Tym razem atak był bezbłędny – zginęło 32 rebeliantów pochodzących z Al-Kaidy lub z tą terrorystyczną organizacją powiązanymi. Wśród zabitych był przywódca Al-Kaidy w Pakistanie – Egipcjanin Abu Dżihad al-Masri. Al-Masri wcześniej pojawiał się na kasetach wideo z komunikatami Al-Kaidy, przesyłanymi mediom. Za jego zabicie lub schwytanie Amerykanie wyznaczyli nagrodę miliona dolarów.
2 listopada 2008 w zamachu samobójczym niedaleko miasta Wan w Południowym Waziristanie zginęło ośmiu Pakistańskich żołnierzy. Zamachowiec-samobójca wjechał wyładowanym środkami wybuchowymi samochodem w posterunek kontrolny armii w Zalai, niedaleko miasta Wan – głównego ośrodka Południowego Waziristanu. Zamach ten to prawdopodobnie odwet za amerykański nalot z 31 października.
4 listopada talibowie porwali grupę dzieci szkolnych w wieku od 8-18 lat. Chłopcy zostali oskarżeni przez talibów o szpiegowanie na rzecz sił bezpieczeństwa. 6 listopada zostali uwolnieni. Warunkiem zwolnienia ich przez talibów były gwarancje rodziców, że uczniowie nie będą uczestniczyć w jakichkolwiek działaniach, wymierzonych przeciwko islamistom.
Także 6 listopada armia przeprowadziła nalot na kryjówki talibów w Waziristanie. Zginęło 15 bojowników. W odwecie bojówki talibskie zaatakowały lotnisko w Peszawarze, leżący tuż przy granicy z Afganistanem. Talibowie na lotnisko wystrzelili pociski rakietowe, uszkadzając trakcję elektryczną pod miastem, w tym stację przesyłową, co doprowadziło do przerwania dostaw prądu dla części regionu. Na samym lotnisku nie doszło do większych strat.
Armia pakistańska szła za ciosem i 7 listopada w ataku z powietrza na cel w Pakistanie, w pobliżu granicy z Afganistanem zginęło co najmniej 13 ekstremistów.
19 listopada amerykańskie lotnictwo po raz kolejny ostrzelało pogranicze. Tym razem rakiety spadły na rejon Bannu. Amerykanie strzelali z terytorium Afganistanu. Zginęło 5 osób prawdopodobnie talibowie.
28 listopada siedem osób, policjantów i cywili zginęło, a 15 zostało rannych w samobójczym zamachu w mieście Bannu. Bannu leży blisko plemiennego rejonu Waziristanu Północnego, jednego z bastionów pakistańskich talibów, związanych z bojownikami Osamy bin Ladena.
29 listopada bezzałogowy samolot, najpewniej według lokalnych źródeł należący do USA odpalił pocisk rakietowy na granicy. W nalocie na zginęły dwie osoby.
5 grudnia został przeprowadzony zamach bombowy w Orakzai. Przedstawiciele rządu oświadczyli, że zginęło siedem osób. Świadkowie twierdzą, że widzieli sześć ciał; wśród ofiar byli policjanci.
Tego samego dnia doszło do zamachu w centrum Peszawaru. W wyniku eksplozji samochodu-pułapki, poległo co najmniej 17 osób, a około 70 osób odniosło obrażenia.
8 grudnia islamscy terroryści zaatakowali po raz kolejny w grudniu terminal na pograniczu pakistańsko-afgańskim, będący bazą ciężarówek, którymi transportowane jest zaopatrzenie dla sił NATO i USA w Afganistanie. Rebelianci podpalili 50 takich wojskowych samochodów.
15 grudnia doszło do kolejnego ataku rakietowego amerykańskiego na terytorium Pakistanu. Rakiety spadły na dom cywilny we wiosce Tabi. W wyniku tego zginęło dwóch cywilów, a trzech zostało poważnie rannych.
Demonstracje fundamentalistów przeciwko Amerykanom.
Zwolennicy pakistańskiej partii muzułmańskich fundamentalistów demonstrowali w Peszawarze 18 grudnia, przeciwko akcjom USA w Waziristanie. Radykałowie domagają się od władz Pakistanu, aby te zablokowały trasy transportowe NATO, którymi siły sojusznicze transportują zaopatrzenie dla wojsk do Afganistanu. Wzburzeni demonstranci sądzą, że Pakistan udostępnia USA szlaki, a ci za to spuszczają na nich bomby. Protest w Peszawarze był pierwszy na tak dużą skalę od kilku lat.
Muzułmanie słowa zamienili w czyny. W nocy z 19, na 20 grudnia zaatakowali szlaki, na których poruszają się ciężarówki z zaopatrzeniem NATO. W jednym z ataków na cysternę, zginęły trzy osoby.
Przemieszczenie się wojsk pakistańskich z Zachodu na Wschód.
Wojska pakistańskie, liczące tysiące żołnierzy zaczęły przemieszczać 25 grudnia się z zachodniej granicy afgańskiej na wschodnią granicę indyjską. Powodem tych przeprowadzek wojsk, są napięcia między Pakistanem a Indiami, po listopadowych atakach na luksusowe hotele w Mumbaju. Indie zarzucały Pakistanowi, że ten robi stosunkowo mało, aby powstrzymać działalność terrorystów w swoim kraju. W wyniku tego przemieszczenia może nastąpić wzrost rebelii w Waziristanie, pod nieobecność armii narodowej. Jednak napięcie między krajami w styczniu 2009 zdecydowanie opadło.
Operacja na Przełęczy Chajberskiej.
Pakistan 30 grudnia zamknął Przełęcz Chajberską, w której mieści się droga
transportu dla wojsk NATO. Przyczyną jest początek nowej operacji, pakistańskich sił rządowych przeciwko miejscowym bojownikom. Wojsko jest wspierane przez helikoptery, artylerie i czołgi podczas operacji. Pakistan podczas rozpoczęcia operacji kontrolował przełęcz. Na obszarze działań operacyjnych wprowadzona została godzina policyjna.
10 stycznia 2009 600 bojowników zaatakowało w okręgu Mohmand w pobliżu granicy z Afganistanem armię Pakistanu. Poległo 46 rebeliantów oraz 6 żołnierzy Pakistanu.
W nocy z 22 na 23 stycznia prawdopodobnie amerykanie opalili z samolotów bezzałogowych pociski, które zabiły 18 osób. Pierwszy atak wydarzył się w wiosce Zharki (Północny Waziristan). w pierwszym ataku bezzałogowy samolot odpalił trzy pociski w ciągu 10 minut zabijając 10 osób. Drugi atak miał miejsce w Południowym Waziristanie. W atakach zginęło co najmniej 5 bojowników, a reszta to cywile.
3 lutego rebelianci wysadzili w powietrze ważny dla sił ISAF w Afganistanie most na przełęczy Chajber między Afganistanem a Pakistanem. Most ten był szlakiem zaopatrzeniowym dla wojsk w Afganistanie.
16 lutego w okręgu Kurram na pograniczu pakistańsko-afgańskim doszło do ataku samolotu bezzałogowego, w którym zginęło 30 talibów.
20 lutego w mieście Dera Ismail Khan doszło do samobójczego zamachu, w wyniku którego zginęło 30 osób, a 60 zostało rannych.
1 marca w wyniku amerykańskiego nalotu zginęło 8 rebeliantów powiązanych z Al-Ka’idą. Do ataku doszło w pobliżu wioski Sarorogha.
Porwania w Pakistanie.
Na początku lutego terroryści porwali w pakistańskim mieście Kweta amerykańskiego pracownika Wysokiego Komisarza ONZ ds. Uchodźców (UNHCR). Do porwania doszło, kiedy Amerykanin jechał do pracy wraz ze swoim kierowcą, którego zastrzelono. Porwany nazywał się John Solecki. 13 lutego talibowie ujawnili film z porwanym.
7 lutego talibowie z ugrupowania „Tahreek-i-Taliban” zamordowali polskiego zakładnika Piotra Stańczaka porwanego 28 września 2008.
14 lutego talibowie zwolnili porwanego 29 sierpnia 2008 Chińczyka. Według porywaczy był to gest dobrej woli.
22 lutego mimo obowiązującego w Wadi-e Swat rozejmu, bojownicy porwali Pakistańczyka Khushala Khana, wysokiej rangi przedstawiciela rządu. Razem z nim w ręce talibów dostało się sześciu funkcjonariuszy ochrony.
4 kwietnia rebelianci uwolnili Amerykanina Johna Soleckiego. Osoba podająca się za przedstawiciela porywaczy poinformowała pakistańskie media, że Solecki został wypuszczony ze względów humanitarnych.
W prowincji Buner, gdzie toczyła się operacja wojsk pakistańskich, 1 maja doszło do porwania 10 żołnierzy pakistańskich.
Ofensywa pakistańska w Wadi-e Swat.
Z przełomem stycznia i lutego rozpoczęły się ciężkie walki w Wadi-e Swat. Bojownicy kontrolowali większość rejonów w Wadi-e. W tych że walkach poległo 16 bojowników i jeden pakistański żołnierz.
Największa bitwa w tym okresie miała miejsce 3 lutego pod miejscowością Shamozai, gdzie to po 24-godzinnej wymianie ognia zginęło 35 islamistów. Po bitwie rebelianci wysadzili w powietrze budynek posterunku policji. W międzyczasie rebelianci zdołali porwać 30 funkcjonariuszy policji, lecz tego samego dnia ich uwolniono. Ofensywa wojska pakistańskiego była przyczyną wystosowania ultimatum porywaczy Piotra Stańczaka 4 lutego 2009 i jego egzekucja przeprowadzona 72 godziny później.
Zajęcie Bajaur.
28 lutego oficjalnie armia pakistańska poinformowała o zdobyciu okręgu i całkowitej kontroli nad Bajaur.
Bitwa była uważana za jeden z ważniejszych epizodów wojny w Pakistanie z terroryzmem. Bajaur jako twierdza talibów w Pakistanie miał wielki wpływ na inne tereny plemienne, gdzie działały terrorystyczne bojówki. Ponadto podczas bitwy stale do Bajaur napływały nowe bojówki z wschodniego Afganistanu, uspakajając tym sytuację w tamtym regionie.
Rozejm w Wadi-e Swat.
15 lutego islamscy radykałowie ogłosili 10-dniowy rozejm. Rebelianci domagali się od Islamabadu przywrócenia w Wadi-e prawa szariatu.
21 lutego w wyniku rozmów, władze Pakistanu i rebelianci zgodzili się przedłużyć rozejm z 15 lutego na czas nieokreślony.
13 kwietnia prezydent Pakistanu Asif Ali Zardari dekretem wprowadził szariat w Wadi-e Swat. Pakistańscy deputowani wcześniej przyjęli rezolucję ws. Doliny Swat, zarazem wzywającą prezydenta do podpisania. Prezydent zwlekał z podpisem, tłumacząc, że chciałby, aby najpierw w regionie zapanował pokój.
21 kwietnia talibowie całkowicie zajęli prowincję Buner w Wadi-e Swat. Stało się to po wycofaniu się armii Pakistanu. Jednak dzień później bojówki zaczęły się stopniowo wycofywać.
Ataki terrorystów w Pakistanie.
3 marca doszło do zamachu w Lahuar (o godz. 8:40 UTC+5) na wschodzie Pakistanu, w którym zginęło osiem osób. Zamach był wymierzony w autokar przewożący lankijską drużynę krykietową udającą się na stadion.
16 marca w wybuch bomby na przystanku autobusowym w mieście garnizonowym Rawalpindi, zginęło 8 osób, 17 rannych.
Podczas porannych modłów 27 marca w pakistańskim meczecie w Jarmud, zamachowiec-samobójca wysadził się w powietrze zabijając około 48 osób.
30 marca doszło do wielkiego ataku talibów w mieście Lahaur na ośrodek szkoleniowy policji. Po wielogodzinnych walkach terroryści się wycofali, jednak zabili wcześniej 22 funkcjonariuszy.
17 osób zginęło 4 kwietnia w ataku w Miran Szah, w którym celem ataku terrorystycznego był konwój paramilitarnych sił pakistańskich rozlokowanych na granicy z Afganistanem.
Dzień później o 5 osób więcej straciło życie w na meczet w Chakwal.
25 kwietnia w rejonie Dir w północno-zachodniej części kraju dwanaścioro dzieci zginęło w wyniku eksplozji ładunku wybuchowego umieszczonego w zabawce.
2 maja w okręgu Mohmmad na północ od Waziristanu grupa ok. 60 talibów korpus armii Pakistanu w posterunku przygranicznym. W walce zabito 16 bojowników, lecz wojsko straciło dwóch żołnierzy.
Kwiecień 2009 – grudzień 2011: ofensywa armii pakistańskiej.
Operacja Czarna Burza.
W okręgu Buner oraz Dir, leżący pod Przełęczą Chajberską, 26 kwietnia wojska pakistańskie rozpoczęły . Operacja Czarna Burza rozpoczęła się po zajęciu przez islamskich ekstremistów sąsiednie prowincje – Buner oraz Swat. Kolejną przyczyną podjęcia akcji militarnej przez Islamabad była ze strony Sekretarz Stanu USA Hillary Clinton, która podkreślała 22 kwietnia, że Pakistan nie jest w stanie obronić się przez islamistami, którzy mogą starać się przejąć broń nuklearną.
Wojska pakistańskie po zdobyli 29 kwietnia ważne taktycznie miasto w prowincji Buner. Miastem tym jest Dagger. W wyniku akcji pakistańskich wojsk bojówki talibskie wycofały się z miasta. W czasie walk o miasto zginęło kolejnych 55 talibów.
6 maja armia rozpoczęła atakować rebeliantów na obrzeżach Mingory i tego samego dnia rozpoczęli oblężenie tego miasta.
W trakcie ciężkich walk o Mingorę 7 maja poległo 143 talibów. W ciągu jednego dnia, 9 maja armia w dystrykcie Shangla w Swat zabiła ponad 200 islamistów. Zniszczono tam obóz szkoleniowy talibów Banai Baba. W operacji zginęło dwóch pakistańskich wojskowych.
10 maja wojsko anulowało na siedem godzin, godzinę policyjną. W ten dzień z miast Swat uciekło aż 360 tys. cywilów. 15 maja na osiem godzin zniesiono godzinę policyjną w mieście Mingora, umożliwiając ucieczkę kolejnym cywilom. Jednocześnie wojsko oblegające miasto, wprowadziło zakaz wjazdu do Mingory. W Mingorze nie było elektryczności, brakowało pożywienia, wody i podstawowych środków do życia.
Według armii rządowej 15 maja talibowie zostali zwyciężeni w prowincji Buner, natomiast część armii pakistańskiej walczącej w Buner skierowała się do miasta Mingora, które było od 6 maja w stanie oblężenia. Kilkuset żołnierzy pozostało w Buner by kontrolować prowincję. Jednakże po tym oświadczeniu walki artyleryjskie nadal trwały w górskich obszarach Buneru. Wówczas talibowie zaczęli koncentrować siły wokół Mingory. Rebelianci kopali rowy, układali miny, budowali okopy, w odpowiedzi na zbliżające się do miasta wojska rządowe.
17 maja armia pakistańska odbiła miasto Matta po ciężkich walkach ulicznych. Walki artyleryjskie wybuchły też w miejscowości Kanju. Tego dnia odnotowano tysięczną ofiarę po stronie rebeliantów islamskich. Armia pakistańska 20 maja zdobyła miasto Sultanwas leżące w prowincji Buner. W trakcie walki o miasto zginęło 80 terrorystów, a 9 żołnierzy odniosło rany.
Armia pakistańska 23 maja weszła do głównego miasta Doliny Swat – Mingory, które było w oblężeniu od 6 maja. W walkach tego dnia zginęło co najmniej 17 bojowników. Walki uliczne według rzecznika armii generała-majora Athara Abbasa nie były wówczas prowadzone z całą siłą, ponieważ w mieście pozostawało jeszcze ok. 10% cywilów. 29 maja w miasta Peochar oraz Bahrajn zostały przejęte przez pakistańskie siły
bezpieczeństwa. 30 maja siły pakistańskie zdobyły kontrolę na głównym miastem Doliny Swat – Mingorą.
30 maja siły pakistańskie zdobyły kontrolę na głównym miastem Doliny Swat – Mingorą.
5 czerwca po ataku terrorystycznym na meczet w okręgu Dir, kiedy to zginęło 40 osób, ludność plemienna przystąpiła do walk z talibami. Do 7 czerwca 1000-1500 uzbrojonych wieśniaków napadło na 5 wiosek zajętych przez rebeliantów w regionie Dhok Darra. W walce z ok. 200 rebeliantami zginęło ich przynajmniej 11. Miejscowa ludność została zorganizowana w tzw. milicję Laskhar. Społeczeństwo szeroko popierało ofensywę armii pakistańskiej przeciwko talibom w Wadi-e Swat, łącznie z partiami opozycyjnymi, mediami, a nawet niektórymi liderami religijnymi. W walkach 8 czerwca zginęło 25 rebeliantów, a dzień później 14 rebeliantów i jeden żołnierz. Na pomoc walczącej wiejskiej milicji wysłano wojskowe helikoptery. Składająca się z 3 tys. ochotników milicja Laskhar w ciągu 10 dni zniszczyli 20 kryjówek i kilkanaście domów rebeliantów, oraz okrążyli talibów szukających schronienia na górze w rejonie Ghazigai. Zabili też 25 rebeliantów.
10 czerwca armia pakistańska rozszerzyła ofensywę na tereny okręgu Bannu, leżącego niedaleko Waziristanu. Wówczas w tym okręgu przebywało ok. 800 talibów. W walkach wojskom naziemnym pomagała artyleria oraz lotnictwo. W pierwszym dniu walk w Bannu zabito ok. 100 rebeliantów. W ataku artyleryjskim 11 czerwca zginęli kolejni ekstremiści.
12 czerwca armia pakistańska zdobyła kolejne miasto w Swat – Chupial. W bitwie o miasto poległo 39 rebeliantów i 8 żołnierzy.
W wyniku walk ze swoich domostw uciekło aż 3 miliony ludzi. Pakistan otrzymał międzynarodowe wsparcie finansowe. W trakcie trwania pakistańskiej ofensywy, rebelianci zorganizowali kilkanaście krwawych zamachów terrorystycznych.
Ofensywa zakończyła się objęciem formalniej kontroli przez siły bezpieczeństwa nad terenami doliny po tym, jak doszło do rozproszenia i przegonienia bojówek Tehrik-i-Taliban Pakistan. Jednak już kilka miesięcy po jej zakończeniu, talibowie faktycznie kontrolowali jej wiele terenów, na których dochodziło do aktów przemocy.
Operacja lotnicza w Waziristanie.
Po 2 miesiącach walk w Pakistan zdobył wyraźną przewagę nad talibami w Wadi-e Swat. W wyniku tego walki przenosiły się bardziej na zachód aż osiągnęły Waziristan z celem pochwycenia lidera talibów Baitullaha Mehsuda. Operacji pakistańskich sił lotniczych nadano kryptonim "Rah i Nijat" i rozpoczęła się 13 czerwca 2009, kiedy pakistańskie siły lotnicze zbombardowały domniemaną twierdzę Mehsuda stojącego na czele Tehrik-e-Taliban. Nalot był odwetem za zabójstwo z dnia poprzedniego duchownego Sarfraza Nemeei, znanego z krytyki wobec działalności talibów. Od tego moment górskie obszary Waziristanu w czerwcu codziennie były bombardowane przez lotnictwo pakistańskie oraz bezzałogowe samoloty USA.
30 czerwca 2009 talibowie ogłosili zerwanie układu rozejmowego podpisanego 21 maja 2008, który de facto był już wcześniej zamrożony. Radykałowie islamscy powiedzieli, że jest to odpowiedź na nieustające naloty w Waziristanie.
Śmierć Baitullaha Mehsuda.
Operacja zakończyła się śmiercią Mehsuda 5 sierpnia 2009 roku. Lider talibów zginął w amerykańskim nalocie. Następcą Baitullaha w Tehrik-i-Taliban został Hakimullah Mehsud obrany przez szurę (zgromadzenie starszyzny) 21 sierpnia.
Operacja w Chajber.
Armia pakistańska po sukcesach w Wadi-e Swat i Waziristanie 1 września 2009 roku wznowiła operację w Przełęczy Chajberskiej, w której walki trwały na początku 2009 roku. Operacja na celu miała zniszczyć bazy talibów na pograniczu afgańsko-pakistańskim. We wrześniu rozpoczęła się też operacja w Agencji Kurram, która zakończyła się wyzwoleniem regionu w czerwcu 2010.
We wrześniu 2009 ogłoszono także oczyszczenie w 80% regionu Mohmand.
Ofensywa w Chajber zakończyła się 30 listopada przejęciem kontroli przez wojsko nad terenami przełęczy.
Operacja lądowa w Południowym Waziristanie.
Ofensywę lądową armia pakistańska w Południowym Waziristanie zainicjowała 17 października 2009, a do walk zaangażowano 28 tys. żołnierzy i 500 komandosów. Wówczas opór armii pakistańskiej stawiło ok. 10 tys. talibów. Rozpoczęcie ofensywy poprzedziły zmasowane ataki terrorystyczne w Pakistanie, w wyniku których zginęło ponad 150 ludzi.
Równocześnie z ciężkimi walkami w Południowym Waziristanie w Pakistanie trwała terrorystyczna kampania talibów, którzy przeprowadzali zamachy bombowe. Najwięcej zamachów miało miejsce w Peszawarze, gdzie zanotowano osiem poważnych aktów przemocy. Najpoważniejszy zamach miał miejsce 28 października 2009, kiedy to śmierć poniosło 117 osób. Łącznie terrorystyczna działalność ekstremistów na terytorium Pakistanu w czasie ofensywy, kosztowała życie ponad 350 cywilów.
Ofensywa zakończyła się 12 grudnia 2009, ogłoszeniem zwycięstwa przez premiera Yousafa Razę Gilaniego. Po niespełna dwóch miesiącach walk zginęło 600 rebeliantów, i 80 żołnierzy. Operacja zakończyła się objęciem kontroli nad górskimi terenami Południowego Waziristanu przez armię pakistańską, zniszczeniem talibskiej infrastruktury, a także dziesiątek górskich baz i kryjówek. Armia przechwyciła znaczne ilości talibskiej broni i amunicji, zniszczono także fabryki, w których je produkowano. Jednak nie schwytano, ani nie zabito żadnych z czołowych członków Talibanu, lecz walki w Południowym Waziristanie doprowadziły do ich ucieczki na przygraniczne pakistańskie tereny plemienne.
Operacja w Orakzai.
Po sukcesach w walce z talibami w Wadi-e Swat, walki zostały wznowione w Waziristanie, uznawanym za główny bastion rebeliantów. Szeroko zakrojona operacja zakończyła się śmiercią lidera Tehrik-i-Taliban Pakistan, Baitullaha Mehsuda, a także w grudniu 2009 całkowitym zajęciem Południowego Waziristanu. Jednym ze skutków operacji było przeniknięcie znacznej ilości talibów do Agencji Orakzai.
Na początku 2010 sytuacja w Waziristanie ustabilizowała się. Po zakończeniu ofensywy wszystkie Terytoria Plemienne Administrowane Federalnie oprócz Północnego Waziristanu i Agencji Orakzai były pod kontrolą rządu. W związku z tym 24 marca 2010 uruchomiono kolejną operację wojskową w Orakzai, zamieszkiwaną głównie przez Pasztunów.
20 kwietnia 2010 armia pakistańska ogłosiła, iż Agencja Bajaur jest wolna od strefy konfliktu. Rok wcześniej rząd zapewniał, iż talibowie zostali stamtąd wyparci.
1 czerwca 2010 wojsko pakistańskie oficjalnie ogłosiło zwycięstwo nad talibami w Orakzai. Ogłoszono też, że dla dalszej stabilizacji i neurtalizacji ostatnich rejonów oporu działania militarne będą kontynuowane. Według obserwatorów nadal połowa obszaru Agencji Orakzai faktycznie była pod kontrolą talibów, mimo stracenia ok. 1,5 tys. bojowników. Armia odniosła sukces w Południowym Orakzai, jednak w środkowych i północnych sektorach Agencji silne wpływy nadal mieli rebelianci. Równocześnie zakończono operację w sąsiedniej Agencji Kurram, gdzie od września 2009 zginęło 18 żołnierzy i ponad 200 talibów. Armia ogłosiła, iż kontrolowała 80% terenów Kurram.
6 grudnia 2010, po okresie partyzantki w Orakzai, władze Pakistanu przyznały, iż kontrolowały 85% Agencji Orakzai.
Powódź w Pakistanie.
Na przełomie lipca i sierpnia 2010 Pakistan został nawiedzony przez katastrofalną powódź, w której zginęło ponad 2000 osób. Głównymi terenami dotkniętymi przez kataklizm były tereny Chajber Pasztunchwa, w szczególności Wadi-e Swat, skąd wojsko w 2009 wyparło talibów. Powódź spowodowała zaprzestanie walk na frontach. Wykorzystali to talibowie, którzy wzmocnili się na zalanych terenach. Podczas powodzi talibski lider z Doliny Swat Mułła Fazullah wezwał bojowników do powrotu na tereny, z których zostali wyparci. Ekstremiści zdobyli także zaufanie powodzian, gdyż ich pomoc była często efektywniejsza od pomocy niesionej przez władze.
Po stabilizacji sytuacji powodziowej na początku września przez główne miasta północnego Pakistanu przetoczyła się fala krwawych zamachów samobójczych. Celami talibów były miasta Lahaur, Lakki Marwat, Kohat i Kweta, gdzie 3 września w najkrwawszym zamachu tego miesiąca zginęło 73 szyitów biorących udział w procesji.
Naloty USA w Północnym Waziristanie.
Północny Waziristan w 2010 nadal pozostawał nietkniętym bastionem talibskich ekstremistów i terrorystów z Al-Kaidy. Przez cały rok obszar ten był nękany przez ataki amerykańskich samolotów bezpilotowych, jednak kulminacja tych ataków nastąpiła we wrześniu 2010. Tylko w tym miesiącu doszło do aż 21 nalotów, w wyniku których zginęło ponad 100 rebeliantów. Zlikwidowano także kilka ważnych dowódców talibskich i Al-Kaidy m.in. Szejk Fateh, szef Al-Kaidy w Pakistanie i Afganistanie, który był odpowiedzialny za planowanie ataków na miasta Europy.
Zdecydowana postawa sił lotniczych USA spowodowała ponowne napięcie w stosunkach z Pakistanem, które wystąpiło już w 2008. Pakistan naloty uważał za naruszenie swojego terytorium i przypominał, że siły zachodniej koalicji mają mandat tylko na działania w Afganistanie. W jednym z nalotów helikopterowych 30 września w Agencji Kurram, zginęło trzech pakistańskich żołnierzy. W wyniku tarć, rząd pakistański wstrzymał 30 września ruch na szlaku zaopatrzeniowym dla wojsko NATO w Afganistanie, który wiedzie przez Przełęcz Chajberską. Siły NATO odpowiedziały, że mają prawo ścigać rebeliantów na terytorium Pakistanu.
9 października 2010 władze pakistańskie zgodziły się otworzyć przejście graniczne z Afganistanem w Torkhan na szlaku zaopatrzeniowym dla sił ISAF. Pierwsze ciężarówki przez granicę przejechały 10 października 2010. Wcześniej 4 października 2010 sekretarz generalny NATO Anders Fogh Rasmussen wyraził ubolewanie z powodu zabicia przez siły NATO żołnierzy pakistańskich. W czasie kiedy ciężarówki stały na pakistańskich parkingach doszło do sześciu różnych ataków islamskich rebeliantów, w wyniku których spłonęło 150 cystern. Przed ograniczeniami dostawy dla NATO z pakistańskich rafinerii wynosiły 500 cystern dziennie.
Do końca roku naloty w Północnym Waziristanie zdarzały się z częstotliwością kilku na tydzień. Nasilenie uderzeń Predatorów spadło w 2011.
Operacja w Mohmand i walki partyzanckie (2010-2011).
3 listopada 2010 armia pakistańska zainicjowała operację w Agencji Mohmand. Bezpośrednią przyczyną było zburzenie przez talibów szkoły dla dziewczynek, co miało miejsce dzień wcześniej. Pierwszego dnia walk, armia zaatakowała kryjówki rebeliantów, zabijając 17 ekstremistów. Mimo tego radykalni talibowie w kolejnych dniach burzyli kolejne szkoły, co spotykało się z odwetami sił bezpieczeństwa. Walki w Mohmand stały na znacznie niższym poziomie intensywności w porównaniu z poprzednimi operacjami, ze względu na mniejszy opór rebeliantów. Jednak bojownicy nie rezygnowali z przeprowadzania zasadzek na pakistańskich żołnierzy. Najpoważniejsza potyczka miała miejsce 24 grudnia 2010, kiedy to grupa 150 rebeliantów zaatakowała niespodziewanie bazę korpusu granicznego FC. W walkach poległo 11 żołnierzy i 24 bojowników. W styczniu i lutym 2011 łącznie poległo ponad 100 talibów w Mohmand. Po tym regularne walki w tej agencji ustały.
W 2011 w większości regionów walki toczyły się sporadycznie i przybrały charakter ataków talibów na posterunki wojsk rządowych. W związku z uspokojeniem sytuacji na froncie, armię pakistańską zaangażowaną w walkę z talibami rozdzielono na trzy części: jedna usuwała skutki klęsk naturalnych, druga została wysłana na granicę z Indiami, a trzecia zmagała się z talibską rebelią. Spadła także liczba zamachów terrorystycznych w wykonaniu talibów. Największe zamachy to wybuch samochodu-pułapki w Faisalabad z 8 marca 2011 (24 zabitych, 132 rannych), wybuch kolejnego samochodu-pułapki w Peszawarze dzień później (36 zabitych) oraz wybuchy bomb w sufickiej świątyni w Dera Ghazi Khan z 3 kwietnia 2011 (49 zabitych).
Śmierć Usamy ibn Ladina i odwety terrorystów.
2 maja 2011 wojska amerykańskie zabiły Usamę ibn Ladina po 40-minutowej wymianie ognia w jego rezydencji w miejscowości Abbottabad około 60 km na północny wschód od Islamabadu. Założyciel i lider Al-Kaidy został zabity przez amerykańskich komandosów z Navy SEALs. Zlecenia zabicia terrorysty nr 1. na świecie zlecił prezydent USA Barack Obama, który jako pierwszy podał informację o zabiciu terrorysty do opinii publicznej. Operacji 24 komandosów sił specjalnych Navy Seals Team Six ST6 nadano kryptonim "Trójząb Neptuna".
Po śmierci terrorysty nr 1 na świecie w Pakistanie zamatowano zwiększenie aktywności islamskich radykałów. W całym kraju doszło do kilkunastu zamachów terrorystycznych. Najkrwawszy z nich wydarzył się 13 maja w Charsaddzie. Podwójny zamach bombowy w wojskowym centrum szkoleniowym zabił 80 osób, a ranił 140. Inny zuchwały atak miał miejsce w Hangu, gdzie 26 maja w wyniku eksplozji samochodu-pułapki zginęło 38 osób, a 52 odniosły obrażenia. 22 maja talibowie szturmowali port marynarki wojennej w Karaczi. Armia pakistańska po wielogodzinnej bitwie pokonała rebeliantów. W starciach zginęły 24 osoby.
Jednocześnie na granicy afgańsko-pakistańskiej lotnictwo amerykańskie zwiększyło liczbę nalotów z samolotów bezzałogowych. W jednym z takich nalotów 3 czerwca zginął ważny dowódca bojowy Al-Kaidy – Iljas Kaszmiri.
Operacja w Kurram.
W lutym 2011 szyicka starszyzna plemienna z talibami w Kurram zawarła porozumienie rozejmowe. Talibowie i sunnickie grupy przez nich wspierane atakowali wcześniej podróżnych szyitów na kluczowej częściowo zablokowanej drodze Thall-Parachinar, która stanowi część szlaku tranzytowego między Islamabadem a Kabulem. Jednak względny spokój trwał miesiąc. 25 marca 2011, bojownicy wzięli konwój transportujący szyitów w zasadzkę, w której zginęło 13 osób. Do niewoli wzięto ponadto 45 osób. Talibowie nie podjęli negocjacji, które mogłyby doprowadzić do uwolnienia zakładników. Przystąpili za to do dalszych ataków. Za ataki obarczono Fazala Saeeda, dowódcy Tehrik-i-Taliban Pakistan w Kurram, lojalnego wobec Hakimullaha Mehsuda dowódcy talibów Pakistanie. Rząd przez mieszkańców został oskarżony, iż jest obojętny wobec losowi szyitów, nie potrafi zapewnić im bezpieczeństwa i nie kontroluje terytorium kraju. Wobec tych zarzutów w maju władze zadecydowały o wkroczeniu wojsk do Kurram.
Operacja militarna toczyła się w dniach 4 lipca – 18 sierpnia 2011. Zaangażowano w niej 4 tys. żołnierzy, ciężką artylerię oraz lotnictwo i wojsko pancerne. Głównym celem operacji było zniszczenie struktur talibów w Agencji Kurram oraz zabezpieczenie szlaku tranzytowego Thall-Parachinar. Operacja zakończyła się sukcesem, osiągnięto zakładane cele operacji, lecz wiele talibów uciekło do Chajber oraz Orakzai.
Negocjacje z talibami i pogorszenie stosunków Pakistan-NATO.
21 listopada 2011 talibskie dowództwo Tehrik-i-Taliban Pakistan potwierdziło, iż prowadziło wstępne rozmowy pokojowe z rządem pakistańskim. W październiku i listopadzie 2011 odbyły się trzy rundy negocjacji, które dotyczyły głównie obszaru Południowego Waziristanu. Mediatorzy ocenili rozmowy jako "bardzo trudne". Talibowie zażądali od Islamabadu uwolnienia więźniów, a także zapłatę odszkodowania za zniszczenia podczas ofensyw militarnych. 23 listopada rzecznik talibów zaprzeczył słowom dowództwa rebeliantów, jakoby talibowie prowadzili negocjowali z rządem. Według światowych agencji prasowych świadczyło to jedynie o głębokich podziałach wśród pakistańskich talibów, jakie dokonały się na przestrzeni lat walki z władzami w Islamabadzie. Możliwy był też scenariusz, że rozmowy zerwano, gdyż żadnej ze stron nie udało się uzyskać w nich postępu.
26 listopada 2011 o godz. 2:00 czasu lokalnego śmigłowce NATO dokonało nalot na dwa wojskowe posterunki w Agencji Mohmand w miejscowości Salala, 2,5 km od granicy z Afganistanem. Zginęło w nim 24 pakistańskich żołnierzy, a 13 odniosło rany. Strona pakistańska uznała atak za nieuzasadniony przejaw agresji, przeprowadzony na oślep. W konsekwencji bardzo pogorszyły się i tak chłodne stosunki między NATO a władzami Pakistanu. Pakistan postanowił zamknąć szlak zaopatrzeniowy dla sił NATO, przez które do Afganistanu trafiał sprzęt dla stacjonujących tam wojsk. Poruszające się po nim ciężarówki i cysterny z paliwem zostały zatrzymane w pobliżu Peszawaru. Pakistan zażądał także, żeby w ciągu 15 dni amerykański personel opuścił bazę sił powietrznych w pakistańskim Shamsi. Rząd Pakistanu zapowiedział również weryfikację stosunków z USA i NATO
NATO złożyło ubolewanie i kondolencje rodzinom ofiar feralnego ataku, który był najtragiczniejszą pomyłką od podjęcia współpracy Pakistanu z koalicją antyterrorystyczną po 2001. Również Sekretarz stanu Hillary Clinton i szef Pentagonu Leon Panetta we wspólnym oświadczeniu przekazali wyrazy współczucia z powodu śmierci pakistańskich żołnierzy. Dowództwo NATO w Afganistanie zapowiedziało śledztwo związku z pomyłkowym nalotem.
10 grudnia 2011 Maulvi Faqir Mohammad powiedział, że doszło do kolejnych rozmów pokojowych z rządem, który uwolnił na wstępie 145 talibów i wnioskował o zawieszenie broni. Rozmowy dotyczyły ziem agencji Bajaur. Oceniono je jako "idące w dobrym kierunku", dzięki czemu mogły zostać rozszerzone na pozostałe ziemie szargane konfliktem. Dzień później rzecznik pakistańskich talibów Ehsanullah Ehsan ponownie zaprzeczył doniesieniom o negocjacjach. Ponadto Ehsan dodał, że nie ma mowy o negocjacjach, dopóki rząd centralny Pakistanu nie wprowadzi w kraju prawa szarijatu. 12 grudnia 2011 także pakistański rząd zaprzeczył prowadzeniu rokowań z talibami. Władze zadeklarowały, iż przystąpią do rozmów, jeśli rebelianci złożą broń i wyrzekną się przemocy.
Styczeń 2012 - nadal.
Partyzantka talibów (2012).
Mimo iż armia ogłosiła wiele sukcesów podczas operacji z lat 2009-2011, to talibowie za rządów Hakimullaha kontrolowali faktycznie niemal całe obszary Terytoriów Plemiennych Administrowanych Federalnie (FATA) oraz sąsiedniej prowincji Chajber Pasztunchwa. Formalnie obowiązywała tam administracja podległa władzom z Islamabadu, jednak największe wpływy mieli partyzanci.
W 2012 talibowie zintensyfikowali ataki na plemienne milicje prorządowe tzw. lashkar. Rebelianci niszczyli także instytucje edukacyjne. Najczęstsze ataki miały miejsce w Agencji Chajber, do której talibowie zostali zepchnięci po operacjach w Kurram oraz Orakzai. Talibowie przyjęli styl partyzancki, gdyż przeprowadzali dziesiątki ataków na siły przeciwników. Do tego dochodziły poważne zamachy terrorystyczne, walki przygraniczne. W operacji przeciwko partyzantom dochodziło do sporadycznych nalotów amerykańskiego lotnictwa. W styczniu 2012 w operacjach odwetowych zginęło 312 talibów, natomiast w wyniku ich działalności zginęło 101 członków sił bezpieczeństwa (milicje, policja, wojsko, siły paramilitarne FC), a także 133 cywilów. W lutym 2012 liczba zabitych talibów spadła – 120 zabitych – przy 98 zabitych funkcjonariuszy sił bezpieczeństwa i 208 cywilach.
Według tajnego raportu NATO, który w lutym 2012 wyciekł do mediów, pakistańskie służby wywiadowcze ISI bezpośrednio pomagały talibom w Afganistanie. Ponadto materiału, który opierał się na 27 tys. przesłuchań ponad 4 tys. schwytanych talibów, członków Al-Kaidy oraz innych rebeliantów i cywilów, wynikło, iż Taliban miał poparcie wśród cywilów, a nawet funkcjonariuszy armii i policji.
W wyniku wyniszczających ataków talibów, 12 marca 2012 armia podjęła operację na małą skalę w Chajber. Najcięższe walki toczono pod miastem Bara. W pierwszym tygodniu walk zginęło tam 25 rebeliantów i czterech żołnierzy. Do końca marca 2012 z terenów walk uciekło ponad 101 tys. cywilów.
Komisja parlamentu Pakistanu zażądała oficjalnie 20 marca 2012 zaprzestania nalotów amerykańskich dronów na górskie regiony Pakistanu, kontrolowanych przez talibów. Miało to związek z atakiem NATO z listopada 2011, kiedy to zginęli pakistańscy żołnierze. Pakistan był skory po zrealizowania żądania, zezwolić na wznowienie dostaw dla wojsk ISAF, lecz pod opodatkowaniem.
Dopiero po przeprosinach Sekretarz Stanu USA, Hillary Clinton, za nalot na pakistańskich żołnierzy, 3 lipca 2012 Pakistan ponownie otworzył szlaki zaopatrzeniowe dla NATO.
W drugiej połowie 2012 poziom przemocy związany z działalnością pakistańskich talibów znacznie zmalał. Aktywna nadal pozostawała nadal siatka Hakkaniego i Tehrik-i-Taliban. W 2012 doszło łącznie 1577 ataków terrorystycznych, które pozbawiły życia łącznie 2050 osób, z czego aż połowa to ofiary przemocy na tle etnicznym. W związku z tym ogólny poziom ataków terrorystycznych spadał, jednakże rosła liczba ofiar konfliktu między sunnitami i szyitami. Najwięcej ofiar działalności talibów spowodowane było eksplozjami min-pułapek i zdalnie sterowanych bomb. Spadał poziom zamachów samobójczych, ataków rakietowych oraz szturmów na posterunki wojskowe w porównaniu z latami ubiegłymi. Z kolei ogólnie rozumiana przemoc w Pakistanie, na którą składają się ataki za pomocą amerykańskich samolotów bezzałogowych, działalność gangów i organizacji przestępczych, przemoc na tle politycznym, plemiennym, religijnym, spowodowała śmierć 5047 osób, co jest liczbą dwukrotnie mniejsza w porównaniu z rokiem 2010.
Przemoc na tle religijnym (2013).
10 stycznia 2013 sunnicka organizacja Laszkar-e-Dżangwi przeprowadziła potrójny zamach bombowy w Kwecie w wyniku czego śmierć poniosło ponad 90 osób. Organizacja odpowiedzialna za zamach chciała podsycić konflikt sunnicko-szyicki, który narastał w Pakistanie od przełomu lat 2011/2012, by wprowadzić w kraju sunnicką teokrację. Ponowny zamach w Kwecie miał miejsce 16 lutego 2013. Wówczas zginęło ponad 80 osób. Ładunek wybuchowy ukryty w cysternie samochodowej został zdetonowany zdalnie w pobliżu targowiska. W wyniku eksplozji zawalił się dwupiętrowy budynek. Laszkar-i-Dżangwi było również odpowiedzialne za zamach z 3 marca 2013 kiedy to w Abbas Town pod Karaczi, w wyniku wybuchu samochodu-pułapki zginęło 45 osób.
11 maja 2013 w Pakistanie odbyły się wybory parlamentarne podczas których talibowie dokonali kilku ataków, w wyniku których zginęło 30 osób, a 200 zostało rannych. Wybory wygrała Pakistańska Liga Muzułmańska z Nawazem Szarifem na czele.
Kolejnym szczególnie krwawym dniem okazał się 30 czerwca 2013, kiedy to doszło do serii skoordynowanych ataków, Kwecie, Peszawarze i Mirszanah. Zginęło w nich łącznie 52 osób. 26 lipca 2013 w ataku na szyicki meczet w Parachinar zginęło 57 osób. Tymczasem 22 września 2013 doszło do ataku terrorystycznego na chrześcijański kościół w Peszawarze. Dwóch zamachowców samobójców wysadziło się w powietrze, kiedy wierni opuszczali świątynie. Zginęło 80 osób. Tydzień później doszło do wybuchu bomby na targowisku w Peszawarze. Wówczas śmierć poniosły 43 osoby.
Bitwa o Dolinę Tirah (2013).
Pakistańska armia wspierana przez lotnictwo i milicję Laszkar, rozpoczęła 5 kwietnia 2013 operację „Rah-e-Shahadat” (Droga do męczeństwa), której celem było wyparcie talibów z Doliny Tirah w Agencji Chajber tuż przy granicy z Afganistanem. Operację poprzedziły trzymiesięczne walki partyzanckie, w wyniku których zginęło 250 osób, a od 200 do 300 tys. cywilów musiało porzucić swoje domostwa. Talibowie z Tehrik i-Taliban i Laszkar i-Islam przejęli kontrolę nad Doliną Tirah. Tym samym armia uruchomiła pierwszy raz od dwóch lat szeroko zakrojoną operację.
Operacja w Wadi-e Tirah przebiegała według znanego schematu – najpierw Pakistańskie Siły Powietrzne bombardowały kryjówki rebeliantów, następnie do akcji przystąpiły lądowe siły zbrojne. W ciągu pięciu dni operacji zginęło 110 islamistów oraz 23 żołnierzy. Najkrwawsze starcie lądowe miało miejsce w Sipah 12 kwietnia 2013, kiedy to zginęło dziewięciu żołnierzy i siedmiu talibów. Operacja trwała dwa i pół miesiąca, do 20 czerwca 2013, kiedy to pakistańska armia ogłosiła sukces i „wyczyszczenie” Doliny Tirah z talibskich bojówek.
W międzyczasie, 29 maja 2013, w nalocie pod Miranshah zginął Wali-ur-Rehman, nr 2 pakistańskich talibów i dowódca TTP na terenie Południowego Waziristanu.
Począwszy od lipca 2013 pakistańscy talibowie wysyłali do Syrii, gdzie toczyła się wojna domowa, setki bojowników, którzy walczyli w ramach islamistycznej międzynarodówki u boku Islamskiego Państwa w Iraku i Lewancie, będącym siatką Al-Kaidy. Tehrik i-Taliban wyruszył do Syrii, by wesprzeć „przyjaciół mudżahedinów” faktycznie walczyli tam, by scementować sojusz z Al-Ka’idą oraz by wzmocnić swoje oddziały.
Droga do rokowań pokojowych i śmierć Hakimullaha Mehsuda (2013).
We wrześniu 2013 władze Pakistanu i TTP zgodziły się na pośrednie rozmowy prowadzone przez pięciu ewentualnych pośredników, cieszących się szacunkiem władz pakistańskich, plemiennych przywódców i talibów. Terminu rozmów ustalono na 2 listopada 2013. Już grudniu 2012 roku talibowie zapowiedzieli, że gotowi są podjąć rozmowy z rządem, ale nie zgodzili się złożyć broni, czego żądał Islamabad.
Tymczasem 23 października 2013 premier Pakistanu Nawaz Sharif w czasie spotkania z Barackiem Obamą w Waszyngtonie zażądał zaprzestania ataków samolotów bezzałogowych na cele na pakistańskim terytorium. Jednak według gazety „Washington Post”, która weszła w posiadanie tajny dokumentów CIA i władz pakistańskich, Islamabad mimo oficjalnego sprzeciwu, aprobował amerykańskie rajdy w wykonaniu samolotów bezzałogowych. Władze Pakistanu zdementowały te informacje. Z kolei 1 listopada 2013, na dzień przed planowanymi rokowaniami między stroną pakistańską a talibami, w amerykańskim nalocie zginął lider TTP, Hakimullah Mehsud. Jego zgon nastąpił po wystrzeleniu czterech pocisków w poruszający się samochód w miejscowości Dande Darpakhel, 5 km na północ od Mirshanah w Północnym Waziristanie. W ataku zginął również jego zastępca Tariq Mehsud, dwóch innych bojowników i ochroniarz. Nowym liderem pakistańskich talibów został mianowany Fazlullah, dotychczasowy lider talibów w Wadi-e Swat. Jego wybór przez szurę miał miejsce 7 listopada 2013. Talibowie wyznaczyli również na człowieka numer dwa swoich bojowników Chalida Hakkaniego. Siatka Hakkaniego uważana jest za najbardziej agresywną grupę partyzancką na pograniczu afgańsko-pakistańskim.
Atak z Dande Darpakhel został oprotestowany przez pakistańskie władze, których zdaniem poczynania CIA niweczyły wysiłki prowadzące do rozmów pokojowych. Islamabad ogłosił, iż podda rewizji „wszystkie aspekty” współpracy Pakistanu ze Stanami Zjednoczonymi. Po ataku talibowie zerwali dialog pokojowy, grożąc atakami odwetowymi na instytucje rządowe i pakistańskie siły bezpieczeństwa. W proteście 23 listopada 2013 szlak zaopatrzeniowy NATO został zablokowany w Peszawarze.
18 grudnia 2013 wojsko pakistańskie przeprowadziło najazd na pozycje partyzantów w Północnym Waziristanie po samobójczym ataku na wojskowy punkt kontrolny, w którym zginęło pięciu żołnierzy. Tymczasem w odwecie śmierć poniosło 23 rebeliantów. Według raportu Pakistańskiego Instytutu Studiów Pokojowych (PIPS) wynika, że w 2013 w Pakistanie miało miejsce 1700 zamachów terrorystycznych, z których ponad 60%. przeprowadziło Tehrik-i-Taliban Pakistan i ich sojusznicy.
Intensyfikacja działania TTP i jednostronne zawieszenie broni.
Tymczasem w styczniu 2014 nastąpiła intensyfikacja działań partyzantów. 5 stycznia 2014, 15-latek zginął w ataku zamachowca-samobójcy na szyicką szkołę w Hangu. 21 stycznia 2014 ekstremiści z ugrupowania Laszkar-e-Dżangwi zabili 29 pielgrzymów podczas ataku terrorystycznego na autobus pod Kwetą. Tego samego dnia zastrzelono trzech szyitów w Karaczi. Tego miesiąca bojownicy częściej atakowali polityków. Członek Narodowej Partii Awami został zastrzelony w Peszawarze 12 stycznia 2014. Tego samego dnia w dystrykcie w Swat zabito sześciu członków Muzułmańskiej Partii Pakistanu prezydenta Szarifa. 19 stycznia 2014 zamachowiec samobójca wysadził się w powietrze w wojskowym kompleksie w Bannu, zabijając 20 żołnierzy. Dzień później podobny atak miał miejsce w Rawalpindi, gdzie śmierć poniosło 14 osób, w tym siedmiu żołnierzy.
6 lutego 2014 rozpoczęły się pierwsze oficjalne rozmowy między rządem i przedstawicielami talibów, których nie reprezentowali bezpośredni członkowie, a sympatycy tacy jak przywódca religijny Maulana Sami-al-Hak, główny duchowny Czerwonego Meczetu w Islamabadzie Maulana Abdul Aziz oraz przywódca partii muzułmańskich fundamentalistów Dżamaat-e-Islami, Ibrahim Khan. Talibowie żądali wprowadzenia w Pakistanie prawa koranicznego oraz całkowitego wycofania wojsk amerykańskich z Afganistanu. Rozmowy załamały się, kiedy rebelianci ogłosili 16 lutego 2014, iż ścięli 23 żołnierzy „Frontier Corps”. Pogranicznicy zostali porwani w czerwcu 2010 roku na przejściu granicznym w Shongari, w regionie Mohmand na północnym zachodzie Pakistanu. 19 lutego 2014 talibowie zaproponowali rządowi zawieszenie broni, jednak Islamabad odrzucił propozycję, bombardując dzień później sześć celów w Północnym Waziristanie, pozbawiając tym samym życia 40 bojowników.
1 marca 2014 talibowie ogłosili jednostronne miesięczne zawieszenie broni, mające na celu ożywienie rozmów pokojowych. Jednak jeszcze tego samego dnia, w wyniku wybuchu bomby w prowincji Chajber Pasztunchwa, której celem był konwój wiozący pracowników służby zdrowia, szczepiących przeciwko polio. W zamachu zginęło 11 funkcjonariuszy policji, chroniących konwój. 2 marca 2014 minister spraw wewnętrznych ogłosił wstrzymanie ataków lotniczych na kryjówki talibów. Pięć dni później minister obrony, Chawaja Asif, ostrzegł, że ataki lotnicze zostaną wznowione, jeśli talibowie nie będą respektować zawieszenia broni. 3 marca 2014 w zamachu samobójczym w Islamabadzie zginęło 11 osób, a 24 zostały ranne. Do przeprowadzenia misji samobójczej przyznało się ugrupowanie Ahrar al-Hind, odłam TTP. Grupa ta jest także odpowiedzialna za atak żołnierzy FC z 14 marca 2014 i zamachu na targowisku w Peszawrze w wyniku którego śmierć poniosło 18 osób.
26 marca 2014 przedstawiciele władz Pakistanu przeprowadzili pierwsze bezpośrednie rozmowy pokojowe z wysokimi rangą członkami talibów w Północnym Waziristanie. TTP domagało się uwolnienia 300 swoich sympatyków oraz utworzenia „strefy wolnej podróży” w Południowym Waziristanie.

</doc>
<doc id="1453484" url="https://pl.wikipedia.org/wiki?curid=1453484" title="Górny Smokowiec">
Górny Smokowiec

Górny Smokowiec (słow. "Horný Smokovec", niem. "Oberschmecks", węg. "Felsőtátrafüred") – osiedle u południowych podnóży Tatr Wysokich na Słowacji, położone przy Drodze Wolności między Tatrzańską Leśną a Starym Smokowcem. Administracyjnie należy do części katastralnej Stary Smokowiec miasta Wysokie Tatry.
Górny Smokowiec położony jest na wysokości 950 m n.p.m., na granicy systemów dwóch dolin walnych: Zimnej Wody i Wielickiej. Miejscowość znajduje się ok. 2 km na wschód od Starego Smokowca. Obejmuje też osiedle Piękny Widok, położone pomiędzy tymi dwiema miejscowościami. Przez Górny Smokowiec oprócz Drogi Wolności przebiega kolej elektryczna ze Szczyrbskiego Jeziora do Tatrzańskiej Łomnicy, stacje znajdują się w centrum osiedla i w Pięknym Widoku.
Osiedle powstało w drugiej połowie XIX wieku. W 1882 stał tu obiekt z pokojami gościnnymi, który spłonął w 1916 r. Odnowienie osady miało miejsce w 1926 r., a obecną nazwę nosi ona od roku 1930, kiedy miał miejsce jej najintensywniejszy rozwój. Znajdują się tu domy wczasowe, sklepy i hotele, a także dwa przystanki autobusowe przy Drodze Wolności i kolejny przy drodze do Dolnego Smokowca i Nowej Leśnej.

</doc>
<doc id="1453489" url="https://pl.wikipedia.org/wiki?curid=1453489" title="Węglan strontu">
Węglan strontu

Węglan strontu (SrCO3) – nieorganiczny związek chemiczny, sól kwasu węglowego i strontu.
Barwi płomień na charakterystyczny czerwono-karminowy kolor.
Jest składnikiem mas pirotechnicznych, flar oraz mieszanek błyskowych spalających się czerwonym płomieniem.
Można go otrzymać przez reakcje podwójnej wymiany pomiędzy azotanem strontu i węglanem potasu, powstający węglan strontu wytrąca się w postaci białego osadu.
Sr(NO3)2 + K2CO3 → 2 KNO3 + SrCO3↓

</doc>
<doc id="1453491" url="https://pl.wikipedia.org/wiki?curid=1453491" title="Bitwa pod Uzbin">
Bitwa pod Uzbin

Bitwa pod Uzbin – starcie wojskowe międzynarodowych sił ISAF a bojówką talibańską w dolinie Uzbin, leżący w dystrykcie Surobi, 18 sierpnia 2008.
Sytuacja w regionie przed potyczką.
W dystrykcie Surobi do początku sierpnia 2008 stacjonowali Włosi w ramach sił ISAF, jednak w sierpniu kontyngent przejęli Francuzi z inicjatywy Nicolasa Sarkozy'ego zwiększając zaangażowanie w wojnę z talibami. W dystrykcie Surobi od 18 sierpnia trwała akcja wyszukiwania talibów.
Potyczka.
Rano 18 sierpnia kontyngent francuski liczący 100 żołnierzy wraz z elementami afgańskiej armii narodowej i amerykańskich sił specjalnych, wraz ze wsparciem lotniczym i pojazdami pancernymi VAB, zostały zaatakowane przez grupę rebeliantów talibskich na wysokości 2000 m n.p.m. W pierwszych chwilach ataku armia ISAF zachowywała się bardzo chaotycznie. Zaatakowani w dolinie Uzbin zgodnie z zaleceniami NATO natychmiast wezwali pomoc. Zanim jednak amerykańskie samoloty i ciężarówki z afgańskimi żołnierzami dotarły do Surobi, upłynęły prawie cztery godziny. W międzyczasie Talibowie zaatakowali następnie główne kolumny armii, uderzając na pojazdy VAB. Przybyłe z odsieczą samoloty szturmowe A-10 i śmigłowce zrzuciły bomby na talibów, ale i pomyłkowo na Francuzów. Ci ostatni zostali też ostrzelani przez przysłanych na pomoc afgańskich żołnierzy. Dopiero przybycie posiłków interwencyjnych z Kabulu pozwoliło na stopniowe wyparcie przeciwnika w rejonu doliny, a walki zakończyły się ostatecznie po południu.
Ogólnie w zasadzce zginęło 10 żołnierzy, a ponad 20 odniosło rany. Następnie amerykańscy piloci w nocy 19 sierpnia zbombardowali wioski w podkabulskiej prowincji Laghman. Twierdzą, że zabili ponad 30 talibów. Ale według lekarzy z Mehtarlamu, stolicy prowincji Laghman, do ich szpitala przywieziono zwyczajnych wieśniaków poranionych w nocnych nalotach. Chirurg Asadullah Rauf twierdzi, że operował przynajmniej 20 pacjentów, w tym osiem kobiet i czworo dzieci. Jedno z rannych dzieci zmarło po drodze do szpitala. Celem Amerykanów był ponad 100-osobowy oddział talibów, który w 18 sierpnia urządził zasadzkę na francuski patrol w pobliżu miasteczka Sarobi, zaledwie 60 km na południowy wschód od Kabulu.
Skutki.
Po otrzymaniu wiadomości o ataku, Nicolas Sarkozy udał się do Kabulu. 22 sierpnia odbył się podobny nalot amerykańskich sił powietrznych, w wyniku którego zginęło 90 cywilów i 30 talibów.
Był to najkrwawszy incydent militarny dla francuskiego wojska od czasu zamachu w Bejrucie z 1983 roku do którego doszło podczas wojny domowej w Libanie, kiedy to zginęło 58 francuskich żołnierzy.

</doc>
<doc id="1453493" url="https://pl.wikipedia.org/wiki?curid=1453493" title="Bitwa pod Wanat">
Bitwa pod Wanat

Bitwa pod Wanat – starcie zbrojne stoczone 13 lipca 2008 roku podczas ataku oddziału 200 talibów w prowincji Kunar pod miejscowością Wanat na stanowiska 173 Brygady Powietrznodesantowej armii USA.
Bitwa była częścią operacji NATO przeprowadzanej w południowo-wschodnim Afganistanie w 2008 roku. W prowincji Kunar rozmieszczono patrole USA, co zakłócało talibom działalność w tej prowincji i swobodne przemieszczanie się ich z Pakistanu do centralnego Afganistanu. Patrole te były już kilka razy atakowane przez talibów w czerwcu 2008, lecz bez pożądanego skutku.
Bitwa.
Atak na amerykańskich i afgańskich żołnierzy rozpoczął się około 4:30 rano i trwał przez cały dzień. Talibowie z zasadzki zaczęli ostrzeliwać stanowiska NATO. Siły NATO odpowiedziały karabinami maszynowymi, granatami, moździerzem. Następnie, jeszcze przed południem, talibowie zniszczyli amerykański pojazd z wyrzutnią BGM-71 TOW.
Po tym incydencie talibowie, idąc za ciosem, zaatakowali placówkę za pomocą granatników; w wyniku tego ataku zginęło 5 żołnierzy USA, a trzech innych zostało rannych. Koalicja oddziałów odpowiedziała z karabinów maszynowych, granatów i artylerii.
Zacięta walka trwała następnie ponad 2 godziny. Talibom udało się wtedy przełamać bariery żołnierzy USA zbudowane z podstaw glinianych[???]. Po bardzo wyczerpującej walce i atakom z powietrza, talibowie się wycofali na około pół godziny, po czym znów zaatakowali stanowiska USA. Atak ten był skuteczny, bowiem zginęło kolejnych 4 żołnierzy. Później samoloty uderzeniowe amerykańskich wojsk lotniczych – A-10 i F-15E – zaczęły bombardować pole bitwy. Według sił zbrojnych USA zginęło około 21 talibów. Po bitwie napastnicy natychmiast wycofali się z miasta.
Kapitan Matthew Myer i 10 żołnierzy otrzymało później Srebrne Gwiazdy za odwagę na polu bitwy.

</doc>
<doc id="1453494" url="https://pl.wikipedia.org/wiki?curid=1453494" title="Droga krajowa B54 (Austria)">
Droga krajowa B54 (Austria)

Droga krajowa B54 (Wechsel Straße) – droga krajowa we wschodniej Austrii biegnąca równolegle do Autostrady Południowej. Arteria zaczyna się na południe od Wiednia w miasteczku Wiener Neustadt. Jedno-jezdniowa szosa kieruje się z niej w kierunku południowym do Hartberg, gdzie krzyżuje się z Burgenland Straße. Od Hartberg droga prowadzi na południowy zachód do Gleisdorf, gdzie kończy swój bieg.

</doc>
<doc id="1453495" url="https://pl.wikipedia.org/wiki?curid=1453495" title="Kościół św. Jakuba w Niechanowie">
Kościół św. Jakuba w Niechanowie

Kościół św. Jakuba w Niechanowie – drewniana świątynia wybudowana w latach 1772-1773, w centrum Niechanowa, w powiecie gnieźnieńskim, przy ulicy Różanej. Kościół wpisany do rejestru zabytków pod numerem 974/A decyzją z dnia 6 marca 1970 roku. 
Kościół wchodzi w skład Wielkopolskiego Szlaku św. Jakuba Apostoła. 
Historia.
Pierwszy kościół wybudowany został w 1525 lub 1532 roku z fundacji Jana Tomickiego, odnawiany w 3 ćw. XVII wieku, w XVIII wieku opisywany jako zniszczony z uszkodzonym dachem. Prawdopodobnie około 1772 roku kościół został rozebrany. Obecny kościół został zbudowany na miejscu wcześniejszego. Pierwotnie był orientowany, jednonawowy z węższym prezbiterium od wschodu i wieżą od zachodu. Do kościoła od strony północnej przylegała zakrystia. W 1784 roku proboszcz Melchior Kiełkowicz ufundował ołtarz główny, konfesjonały i ławy. W 1811 roku naprawiano dach i wieżę. W 1888 roku Franciszek Żółtowski ufundował nowe okna. W roku 1908 kościół został mocno przebudowany według projektu architekta L. Lutscha, budowę sfinansował Stanisław Żółtowski. W trakcie przebudowy rozebrano wieżę i postawiono nową w miejscu zakrystii, przedłużono nawę o część murowaną z nową fasadą w stylu neobarokowym oraz postawiono nową, murowaną zakrystię.
Architektura.
Kościół wzniesiony w konstrukcji zdwojonej: ściany zrębowe otacza drewniany szkielet z zewnątrz oszalowany. Kościół jest jednonawowy (w części murowanej nawa jest szersza) z węższym prezbiterium. Do prezbiterium od strony północnej dostawiona jest wieża, od strony południowej - murowana zakrystia. Od strony południowej do nawy przylega niewielka kruchta. Nawa i prezbiterium przykryte są dachami dwuspadowymi, wieża namiotowym. Dachy kryte gontem.
Wnętrze nakryte stropem, w części murowanej występuje sklepienie kolebkowe. W przyziemu wieży znajduje się kaplica otwarta do wnętrza szeroką arkadą, W części zachodniej - murowany chór muzyczny wsparty na dwóch filarach.
Wystrój i wyposażenie.
Do wyposażenia świątyni należą ołtarz główny w stylu późnobarokowym powstały w 3 ćw. XVIII wieku z obrazem św. Jakuba, rokokowe: dwa ołtarze boczne, ambona podtrzymywana przez klęczącego anioła, chrzcielnica, ławki i konfesjonał. W kaplicy kościoła znajduje się nagrobek Franciszka Żółtowskiego i jego żony Zofii z Zamoyskich, a pod emporą chóru – epitafium Stanisława Żółtowskiego i jego żony Marii z Sapiehów.

</doc>
<doc id="1453496" url="https://pl.wikipedia.org/wiki?curid=1453496" title="Bitwa pod Arghandab (2008)">
Bitwa pod Arghandab (2008)

Bitwa pod Arghandab – bitwa stoczona w dniach 18–19 czerwca 2008 roku pomiędzy siłami NATO-ISAF pod kryptonimem "operacja IBRAT", a talibami w odwecie za wyzwolenie więzienia w Kandaharze.
Przygotowanie do bitwy.
Po ucieczce Talibów z więzienia 13 czerwca, siły ISAF natychmiast przygotowały odwet za tamte wydarzenia. Przygotowano ulotki, informujące mieszkańców miasta, że jest planowany atak na Talibów i sugerowały, że cywile powinni zostać w domach, które następnie zostały zrzucone na ulice miasta.
Bitwa.
Kierowane przez NATO siły weszły do Arghandabu 18 czerwca 2008. Nieopodal miasta napotkali opór Talibów. Wojska kanadyjskie i afgańskie wdały się w walkę z zaskoczonymi przeciwnikami. W walkach tych zginęło 20 Talibów, przy czym potwierdzona jest liczba 16 zgonów. 19 czerwca generał brygady Denis Thompson potwierdził, że Talibowie zostali pokonani na zewnątrz miasta. W bitwie zginął Jamie Kidston, australijski dziennikarz, który został postrzelony w ramię, gdy filmował przebieg bitwy. Jeden z mieszkańców miasta zginął, a drugi odniósł rany. Trzech innych wykonawców cywilnych pracujących dla ISAF było również rannych.

</doc>
<doc id="1453498" url="https://pl.wikipedia.org/wiki?curid=1453498" title="Parafia św. Antoniego z Padwy w Katowicach-Dąbrówce Małej">
Parafia św. Antoniego z Padwy w Katowicach-Dąbrówce Małej

Parafia św. Antoniego z Padwy – rzymskokatolicka parafia znajdująca się w Katowicach, w dzielnicy Dąbrówka Mała. Parafia należy do archidiecezji katowickiej i dekanatu Katowice-Bogucice.
Powstała 1 kwietnia 1911 r.
Historia.
Parafia i kościół powstały w dużej mierze dzięki staraniom ks. Ludwika Skowronka z parafii w Bogucicach.
Budynek kościoła.
Kościół posiada trójnawową konstrukcję o bazylikowym charakterze. Wybudowany został w stylu neobarokowym z elementami modernizmu.
Neoromański ołtarz główny został wykonany przez rzeźbiarza Henryka Mrowca (około 1912 r.) w drewnie dębowym, z alabastrowymi ozdobami, stopami metali i licznymi złoceniami. W dolnej części znajduje się symetryczna względem tabernakulum dekoracja, główną częścią ołtarza jest obraz „Madonna ze Św. Antonim” (wykonany przez malarza Kowalskiego w latach 1910−1912). Całość wieńczy obraz Matki Boskiej Boguckiej z kopułowym baldachimem, usytuowany nad głównym obrazem. Po bokach ustawione są dwie pełnoplastyczne rzeźby: św. Barbary – patronki górników i św. Floriana.
W lewej części prezbiterium znajduje się neobarokowy ołtarz boczny (proj. Hans Schlicht, wykonany przez M. Laua z Wrocławia w 1916 r.). Całość jest udekorowana rokokowym ornamentem z brązowymi arkadami. Na lewym boku mensy wyryty jest napis: "Bildhauer/R. LAU/Breslau". W kościele znajdują się także cztery zabytkowe neoromańskie konfesjonały z około 1912 r. Malowidła ścienne wykonał malarz Pawlikowski w latach 1933−1934. W latach 80. XX w. przebudowano prezbiterium.
30 grudnia 1994 r. budynek kościoła został wpisany do rejestru zabytków (nr A/1558/94).
W latach 1998−2002 odbył się szereg remontów kościoła: kapitalny remont dachu, tynków i probostwa, nowa elewacja, wyremontowanie organów, odnowienie ołtarza głównego i ołtarzy bocznych oraz starej ambony. W kościele znajduje się tablica upamiętniająca obywateli Dąbrówki Małej, poległych w czasie I wojny światowej i w czasie walk o niepodległość Polski.
Tablice pamiątkowe.
W kościele św. Antoniego znajdują się następujące tablice pamiątkowe:
Relikwie.
W kościele znajdują się relikwiarze z relikwiami:
W kaplicy Matki Boskiej Bolesnej:
W ołtarzu:

</doc>
<doc id="1453499" url="https://pl.wikipedia.org/wiki?curid=1453499" title="Operacja w Amarze">
Operacja w Amarze

Operacja w Amarze (14 czerwca 2008 – 18 czerwca 2008) – działania sił irackich przeciwko szyickich bojówkarzy w Amarze.
Irackie siły rządowe wkroczyły 14 czerwca 2008 do miasta Amara na południu Iraku stanowiącego twierdzę szyickich ugrupowań zbrojnych, by przywrócić kontrolę rządu nad obszarami i kontrolowanymi przez szyickie milicje bądź sunnickich powstańców.Premier Iraku Nuri Kamil al-Maliki wystąpił w telewizji z ostatnim ostrzeżeniem wobec zbrojnych ugrupowań i wezwał je do poddania. W oświadczeniu premiera, odczytanym wieczorem w telewizji Al-Irakija, Maliki zwraca się w ultymatywnym tonie do „kryminalistów i ludzi wyjętych spod prawa”, dając im „ostatnią szansę” do poddania się w najbliższych czterech dniach i złożenia ciężkiej i średniej broni oraz bomb i materiałów wybuchowych.
Licząca ok. 250 tys. mieszkańców Amara, będąca stolicą prowincji Maysan, położona jest o ok. 300 km na południowy wschód od Bagdadu.
Charakter operacji.
Jak donoszą naoczni świadkowie z Amary, na jej głównych ulicach pojawiły się czołgi i patrole sił bezpieczeństwa, a w kluczowych punktach miasta rozmieszczone zostały punkty kontrolne. Latające nad miastem śmigłowce zrzucają ulotki wzywające mieszkańców do pozostania w domach i nie mieszania się do działań sił bezpieczeństwa.
Miasto jest twierdzą antyamerykańskich ugrupowań podporządkowanych szyickiemu przywódcy Muktadzie as-Sadrowi, który 10 maja 2008, po ofensywie sił rządowych i amerykańskich przeciwko jego oddziałom nazywanym „Armią Mahdiego”, zgodził się na zawieszenie broni, nie zawsze jednak później przestrzegane.
„Decyzja o przeprowadzeniu operacji zapadła, ale nie została jeszcze wyznaczona godzina zero” – powiedział Reuterowi Adel al- Muhudir, gubernator prowincji Maysan.
Operację w Amarze podjęto w chwili, gdy rząd iracki prowadzi rokowania z Waszyngtonem w sprawie nowego traktatu bezpieczeństwa, regulującego m.in. kwestie statusu i roli sił amerykańskich po 31 grudnia, to jest po wygaśnięciu mandatu ONZ.

</doc>
<doc id="1453502" url="https://pl.wikipedia.org/wiki?curid=1453502" title="Alt (piwo)">
Alt (piwo)

Alt – niemiecki styl piwa górnej fermentacji o barwie od jasnego brązu do ciemnej miedzi.

</doc>
<doc id="1453505" url="https://pl.wikipedia.org/wiki?curid=1453505" title="Ofensywa w dystrykcie Arghandab">
Ofensywa w dystrykcie Arghandab

Ofensywa przeciwko talibom w okręgu Arghandab (18 czerwca 2008) – działania afgańskiej armii i Międzynarodowych Sił Wsparcia Bezpieczeństwa w Afganistanie (ISAF) przeciwko bojówce ok. 500 talibów zgrupowanych w dwóch wioskach na południu Afganistanu. Wioski te znajdują w okręgu Arghandab. Talibowie te ziemie kontrolowali od 16 czerwca 2008 roku; wcześniej odbili więzienie w stolicy prowincji, Kandaharze, z którego uwolnili ok. 400 swoich towarzyszy. Kandahar był silnym bastionem talibskim.
Ofensywa.
W prowadzonej z ziemi i powietrza ofensywie przeciwko rebeliantom brało udział ok. 800 żołnierzy afgańskich sił rządowych, wspieranych przez kilkuset żołnierzy NATO, głównie z kanadyjskiego kontyngentu. Setki afgańskich żołnierzy zostały rozmieszczone w regionie w celu wyeliminowania rebeliantów. Według gubernatora Chalida: - "Talibowie zostali całkowicie wyparci z wsi w rejonie Arghandabu". Wojska NATO i afgańskie wojska rządowe całkowicie rozgromiły talibów w okolicach Kandaharu. Setki talibów zostało zabitych i rannych, wiele tych ofiar to Pakistańczycy. NATO w swoich uwagach mówiło przede wszystkim o metodycznej i skutecznej operacji przeciwko talibom. 
Uzupełnienie.
Nie należy mylić ofensywy w okręgu Arghandab, z bitwą pod Arghandab, które odbyły się w tym samym czasie po masowej ucieczce talibów z więzienia w Kandaharze, lecz w innych miejscach. Bitwa pod Arghandab to działania zbrojne w mieście Arghandab, a ofensywa w okręgu Arghandab toczyła się kilkaset kilometrów od głównego miasta na terenie zajętych wiosek przez talibów. Oprócz tego decyzja o podjęciu bitwy nastąpiła po talibskim szturmie więzienia, ponieważ było wiadomo, że taka liczba bojówkarzy talibskich będzie chciała zająć miasto, natomiast decyzja o ofensywie w wioskach okręgu została podjęta w ostatniej chwili po uzyskaniu informacji o kontrolowaniu tych ziem przez talibów.

</doc>
<doc id="1453506" url="https://pl.wikipedia.org/wiki?curid=1453506" title="Operacja Karez">
Operacja Karez

Operacja Karez – operacja wojskowa przeprowadzona w dniach 13–23 maja 2008 roku przez ISAF z udziałem wojsk norweskich i niemieckich wspieranych przez siły rządowe w Afganistanie przeciwko talibom. Celem operacji było wyeliminowanie obecności talibów, którzy mieli rządzić w Badghis w następstwie operacja Harekate Yolo z końca 2007 roku. Nazwa operacji pochodzi od afgańskiego słowo kareez, który jest stosowany system zarządzania wodą, aby zapewnić niezawodne dostawy wody do nawadniania i osiedli ludzkich w gorące, suche i półpustynne klimatach.
Operacja.
Długo planowane działanie zostało wszczęte 13 maja i trwało dziesięć dni. Pierwszego dnia operacji, 250 Norweski żołnierze rozbili obóz miał obok wsi Karez. Nagle norwescy żołnierze zostali potraktowani ogniem od talibów uzbrojonych w karabiny, rakiety i granaty. Norwegowie szybko przejęli kontrolę nad sytuacją, i wspierane przez pojazdy opancerzone CV 9030 i moździerz, żołnierze z batalionu Telemark mogli z powodzeniem odpierać atak talibów. Walka była bardzo zacięta, lecz po dosyć długiej wymianie ognia talibowie uciekli. 14 maja i 16 maja żołnierze z batalionu Telemark zaangażowali się w walkę z talibami w dwóch dalszych konfrontacjach z bezpiecznej odległości, ponownie wspierane przez pojazdy opancerzone CV 9030, moździerzy, NATO "bliskiego wsparcia powietrznego", jak również przez afgańskich sił bezpieczeństwa. Był to pierwszy raz w historii w gdy Telemark batalion brał udział w rzeczywistej walce.
Niemieckie uczestnictwo w operacji.
Udział niemieckich żołnierzy w operacji jest kwestionowana. Chociaż niemieckie źródła stwierdziły, że wojska uczestniczyły w operacji Karez w związku z afgańską armią i norweskim Telemark batalion, to niemiecki magazyn Spiegel twierdzi, że niemiecki rząd zwlekał do wydania decyzji o udział w walce. Niemieckie wojska za to na pewno wspierały walczące armie rozpoznawczo i logistycznie, co pierwotnie obiecał niemiecki rząd.
Następstwa.
23 maja 2008 roku wojska ISAF ogłosiły zwycięstwo z uwagi na wycofanie się talibów z walki. Operacja ta była największą operacją norweską przeprowadzoną w tym kraju. Wiadomo, że żaden żołnierz koalicji nie ucierpiał, za to szacuje się, że w walkach zginęło 13-15 talibów.

</doc>
<doc id="1453507" url="https://pl.wikipedia.org/wiki?curid=1453507" title="Krew w wodzie">
Krew w wodzie

Krew w wodzie (węg. "melbourne-i vérfürdő", ros. kровь в бассейне) – nazwa, pod jaką znany jest mecz piłki wodnej pomiędzy drużynami Węgier i ZSRR, rozegrany w trakcie igrzysk olimpijskich w Melbourne w 1956. Mecz odbył się 6 grudnia 1956, został rozegrany niedługo po upadku powstania węgierskiego 1956. Drużyna Węgier zwyciężyła 4–0.
Nazwa meczu pochodzi od krwi Ervina Zádora, która zabarwiła wodę, gdy po uderzeniu przez radzieckiego zawodnika Walentina Prokopowa został rozcięty jego łuk brwiowy. Po latach Zádor przyznał, że Prokopow został przez Węgrów sprowokowany. Po tym niesportowym zagraniu publiczność, w większości kibicująca Węgrom, próbowała wymierzyć sprawiedliwość na własną rękę. Sędzia był zmuszony przerwać mecz na kilka minut przed zakończeniem i uznać zwycięstwo drużyny prowadzącej.
Tło zawodów.
Tło historyczne.
Od 1945 do 1956 roku, sekretarzem generalnym Węgierskiej Partii Robotniczej był desygnowany przez Józefa Stalina Mátyás Rákosi, który znany był ze swoich dyktatorskich i twardych rządów. W latach 1952–1953 był także premierem, jednak po śmierci Stalina został zmuszony przez ZSRR do rezygnacji, na rzecz bardziej liberalnego Imre Nagya. Pod naciskami Rákosiego, Nagy ustąpił jednak w 1955, a w jego miejsce powołano Andrása Hegedüsa. W kraju widoczne było powszechne niezadowolenie z ówczesnego poziomu życia i polityki rządzących. Sowieci, obawiający się wybuchu zamieszek, usunęli Rákosiego ze stanowiska sekretarza generalnego partii w lipcu 1956. Następcą został jego bliski współpracownik Ernő Gerő, wieloletni przywódca tajnej policji komunistycznej.
23 października studenci politechniki w Budapeszcie rozpoczęli manifestacje, do których wkrótce dołączyli mieszkańcy miasta. Nasiliły się one po prosowieckim wystąpieniu Ernő Gerő. Wobec tej sytuacji, Gerő poprosił wojska radzieckie o zbrojną interwencję, których przybycie potwierdził premier András Hegedüs, podpisując formalny dokument w tej sprawie. Obydwaj zostali usunięci ze stanowisk i uzyskali schronienie w ZSRR. Premierem został ponownie Nagy. Początkowo wynegocjował zawieszenie broni z Sowietami. Podczas krótkotrwałych rządów próbował dokonać reform: m.in. rozwiązał Węgierską Partię Pracujących, tworząc na jej miejsce Węgierską Socjalistyczną Partię Robotniczą (WSPR). Nagy rozwiązał tajną policję, ogłosił neutralność Węgier i wystąpienie kraju z Układu Warszawskiego, podjął rokowania w sprawie całkowitego wycofania Armii Radzieckiej oraz zapowiedział przywrócenie wolnych wyborów. Działania te zaniepokoiły Sowietów. 1 listopada János Kádár (wicepremier i minister w rządzie Nagya), razem z Ferencem Münnichem, polecieli do Moskwy. Tam dowiedzieli się, że władze radzieckie podjęły decyzję o powstrzymaniu powstania, na czele nowego rządu miał stanąć Kádár. Po interwencji zbrojnej Armii Radzieckiej został premierem utworzonego w Szolnoku „Rewolucyjnego Rządu Robotniczo-Chłopskiego”. 7 listopada 1956 przybył wraz z rządem do Budapesztu i przejął władzę. Powstanie trwało do 10 listopada.
Przed igrzyskami.
W październiku 1956, reprezentanci Węgier przebywali na obozie treningowym nieopodal Budapesztu. Wiedzieli, że w stolicy trwają studenckie zamieszki, słyszeli strzały dochodzące z Budapesztu. Po tygodniu okazało się, że protesty nadal trwają. W ostatnich dniach października Ervin Zádor, jeden z kadrowiczów, wymknął się potajemnie z obozu i udał się do stolicy, by spotkać się ze swoją matką. Po powrocie zdał relacje z wydarzeń, jakie zaobserwował w mieście.
1 listopada, gdy żołnierze Armii Czerwonej przekraczali granicę węgierską, kadrowicze węgierscy, pod eskortą radzieckich żołnierzy, zostali wyprawieni do Czechosłowacji, w której – odcięci od informacji z kraju – czekali na odlot do Melbourne. 3 i 4 listopada, czyli w dniach głównego ataku armii radzieckiej, Węgrzy wylecieli z Pragi do Australii. O skali wydarzeń na Węgrzech, reprezentanci dowiedzieli się dopiero po przyjeździe do Australii. Jeden z węgierskich waterpolistów, który znał dobrze język angielski, zakupił w Darwin anglojęzyczną gazetę, w której opisano niepowodzenie powstania węgierskiego. Podczas ceremonii otwarcia igrzysk, zawodnicy węgierscy maszerowali z czarnymi opaskami na ramionach.
Przebieg turnieju.
Przed meczem.
Reprezentanci Związku Radzieckiego trafili do grupy A, razem z Australią, Rumunią i Jugosławią. W pierwszym spotkaniu Sowieci zmierzyli się z aktualnymi wicemistrzami olimpijskimi, czyli reprezentacją Jugosławii. Lepsi okazali się Jugosłowianie, którzy wygrali 3-2. Kolejny mecz waterpoliści ZSRR wygrali 4-3 z Rumunią, zaś gospodarzy turnieju pokonali wyraźnie 3-0. Z każdej grupy awansowały po dwa zespoły, więc radzieccy zawodnicy grali dalej w turnieju. Z kolei Węgrzy grali w grupie B, wraz z drużynami Stanów Zjednoczonych i Wielkiej Brytanii. Węgrzy byli obrońcami tytułu olimpijskiego i faworytami do zwycięstwa tej grupy. Zgodnie z przewidywaniami wygrali oba mecze wysoko (6-1 z Brytyjczykami i 6-2 z Amerykanami) i awansowali dalej.
W drugiej części turnieju grało sześć narodowych zespołów, które grały systemem każdy z każdym. Nie grano jedynie z rywalami grupowymi, których pojedynki pierwszej grupy były liczone do drugiej (ZSRR nie grało z Jugosławią, a Węgrzy z Amerykanami). Spotkanie Węgry-ZSRR było dziewiątym meczem drugiej fazy (z dwunastu zaplanowanych). Węgrzy mieli do tego momentu trzy zwycięstwa, zaś Sowieci dwie wygrane i jedną porażkę.
Mecz Węgry-ZSRR.
Mecz Węgry-ZSRR odbył się 6 grudnia 1956 roku o 15:25 czasu lokalnego. Sędzią głównym tego spotkania był Szwed S. Zuckerman, a na trybunach zasiadło około 5,5 tysiąca kibiców. Kibice węgierscy zamienili komunistyczną wersję flagi swojego państwa na jej rewolucyjny odpowiednik (z wyciętym godłem zawierającym czerwoną gwiazdę).
Spotkanie to odbyło się tuż po krwawych protestach w Budapeszcie (w nocy z 5 na 6 grudnia), w których zginęło kilka osób. W całym kraju trwały strajki.
W godzinach porannych Węgrzy stworzyli taktykę, wedle której mieli prowokować radzieckich zawodników. „Zdecydowaliśmy, że spróbujemy rozzłościć Rosjan poprzez ich dekoncentrację”, mówił po latach Ervin Zádor. Węgierscy zawodnicy znali bardzo dobrze język rosyjski, gdyż uczyli się go w szkole. Mecz rozgrywany był w napiętej atmosferze, przez całe spotkanie dochodziło do obustronnych kopnięć i uderzeń. Łącznie sędzia ukarał w tym spotkaniu pięciu zawodników (trzech Sowietów i dwóch Węgrów). Sympatia zgromadzonej publiczności stała po stronie Węgrów, gdyż w dużej mierze składała się z węgierskiej diaspory. Każda ich próba ataku na bramkę radziecką spotykała się z licznymi brawami i okrzykami, z kolei próby ataku drużyny przeciwnej przynosiły mnogie jęki i gwizdy. Według radzieckich piłkarzy, szwedzki sędzia prowadził pojedynek na korzyść węgierskiego zespołu. Jurij Szlapin stwierdził nawet, że „sędzia robił wszystko, aby Węgrzy wygrali”.
Już pierwsza bramka padła w kontrowersyjnych okolicznościach. Kapitan zespołu Dezső Gyarmati został sfaulowany przez Petra Mszwenieradze i sędzia podyktował rzut wolny. Węgier spudłował, jednak arbiter nakazał powtórkę akcji. Tym razem Gyarmati trafił niemal do pustej bramki, gdyż przeciwnicy nie zdążyli ustawić szyków obronnych. W tym samym momencie Węgier uderzył będącego obok radzieckiego defensora, wydarzenie to zarejestrowały kamery telewizyjne. Niedługo potem Wiaczesław Kuriennoj odpowiedział uderzeniem przeciwnika, za co został wysłany do strefy kar. Za podobne przewinienia zostali ukarani także Antal Bolvári i Boris Markarow.
W międzyczasie piłkarze wodni Węgier zdobywali kolejne bramki, drugą zdobył w drugiej kwarcie Zádor (po rzucie karnym), kolejne strzelili György Kárpáti i Antal Bolvári. Kibice zgromadzeni na trybunach krzyczeli "Hajrá magyarok!" ("Naprzód Węgrzy").
W drugiej kwarcie, według kapitana węgierskiego zespołu, Walentin Prokopow i Boris Markarow zaczęli grać wyjątkowo brutalnie i nazywać Węgrów „faszystami”. W czwartej części spotkania, kilka minut przed końcem spotkania, Węgrzy prowadzili 4-0. Zádor uderzył Petra Mszwenieradze w głowę, jednak sędzia nie odgwizdał tego przewinienia. Wywołało to gwałtowną reakcję Walentina Prokopowa, z którym Zádor toczył wcześniej potyczki słowne. Mimo że piłka znajdowała się po drugiej stronie boiska, Rosjanin uderzył Węgra pięścią w okolice łuku brwiowego przy prawym oku. Woda wokół niego zabarwiła się na czerwono, zaś na jego twarzy pojawiły się dwie głębokie rany. Gdy wyszedł z basenu, z jego twarzy spływał strumień krwi. Rozzłoszczeni kibice i działacze węgierscy zaczęli przeskakiwać barierki, wymachiwać pięściami i ubliżać zawodnikom radzieckim. Wersje dalszych wydarzeń są niezgodne. Według jednej z nich, oficjele oraz policja odprowadzili kibiców z powrotem na trybuny, jednak przez kolejne minuty halę olimpijską przenikały gwizdy i jęki, kierowane w stronę radzieckich sportsmenów. Gracze ZSRR, po krótkiej zespołowej rozmowie, mieli przerwać spotkanie i opuścić basen. Obserwatorzy twierdzili, że dzięki sprawnej akcji australijskiej policji udało się uniknąć samosądu ze strony wzburzonych kibiców. Według innej wersji, zawodnicy w basenie toczyli drużynową bójkę, podobnie jak kibice na brzegu. Policja australijska nie była w stanie zaprowadzić porządku, a po kilku minutach waterpoliści zaczęli opuszczać basen i eskortowani przez policję udali się do szatni
W spotkaniu Węgier i Jugosławii, czyli dwóch niepokonanych drużyn, padł wynik 2-1. Sowieci wygrali 6-4 z Niemcami. Węgrzy zostali mistrzami olimpijskimi, drugie miejsce zajęli Jugosłowianie, zaś brązowe medale trafiły do waterpolistów radzieckich.
Składy drużyn.
"Źródło:"
Następstwa.
O incydencie w Melbourne pisały gazety na całym świecie, a zdjęcia krwawiącego Zádora zostały pokazane w mediach masowego przekazu. W Polsce nie zostały jednak opublikowane artykuły na ten temat.
Po igrzyskach olimpijskich połowa węgierskich olimpijczyków nie powróciła do kraju. Piłkarze wodni udali się na miesięczne tournée po Stanach Zjednoczonych, na zaproszenie tamtejszego komitetu olimpijskiego. Wielu z nich zostało już tam na stałe, w tym Ervin Zádor. Jednym z nielicznych, który pozostał w kraju był György Kárpáti.
Do tego wydarzenia historycznego nawiązują dwa filmy, oba powstałe w 2006 roku w 50. rocznicę wydarzeń z Melbourne. Węgierski dramat historyczny "1956 Wolność i miłość" (węg. "Szabadság, szerelem") oraz film dokumentalny wyprodukowany m.in. przez Quentina Tarantino i Lucy Liu zatytułowany "Freedom's Fury". Pierwszy z filmów był wyświetlany w Białym Domu, oglądał go m.in. prezydent Stanów Zjednoczonych George Bush.

</doc>
<doc id="1453508" url="https://pl.wikipedia.org/wiki?curid=1453508" title="Per Lønning">
Per Lønning

Per Lønning (ur. 24 lutego 1928, zm. 21 sierpnia 2016) – norweski polityk, biskup i teolog protestancki.
Życiorys.
Obronił doktorat z teologii na Uniwersytecie w Oslo w 1955. W latach 1958–1965 był deputowanym do parlamentu z ramienia Partii Konserwatywnej. W 1969 został biskupem Borgu – złożył urząd w 1978 w geście protestu przeciw legalizacji przerywania ciąży. W latach 1981–1987 był profesorem Uniwersytetu w Strasbourgu, a w latach 1987–1994 pełnił funkcję biskupa Bjørvin. Był bratem teologa i polityka Inge Lønninga.

</doc>
<doc id="1453509" url="https://pl.wikipedia.org/wiki?curid=1453509" title="Parafia Najświętszego Serca Pana Jezusa w Katowicach-Murckach">
Parafia Najświętszego Serca Pana Jezusa w Katowicach-Murckach

Parafia Najświętszego Serca Pana Jezusa w Katowicach-Murckach – parafia rzymskokatolicka w Katowicach, należąca do dekanatu Katowice-Bogucice w archidiecezji katowickiej. 
Wspólnota parafialna została erygowana 1 sierpnia 1925 roku. Obejmuje ona swoim zasięgiem wiernych z jednostki pomocniczej Murcki. Proboszczem parafii jest od 2007 roku ksiądz Paweł Szumilas. W kościele parafialnym w niedziel i święta odprawiane są cztery msze święte, natomiast w tygodniu jedna lub dwie. Odprawiane są również nabożeństwa różnego typu, w tym do św. Antoniego czy przez wstawiennictwo Matki Boskiej Nieustającej Pomocy. Odpust parafialny odbywa się w II niedzielę po uroczystości Bożego Ciała. 
Kościół parafialny został wybudowany w latach trzydziestych XX wieku. Zaprojektował go w 1930 architekt Zygmunt Gawlik. Gmach zaplanowano na planie koła przy ul. Solskiego. Fasada posiada monumentalne arkady i portyk. Na szczycie umieszczono płaską kopułę wieńczącą. Wieża posiada nadbudowę cylindryczną. Ołtarz został usytuowany na ścianie z witrażami

</doc>
<doc id="1453510" url="https://pl.wikipedia.org/wiki?curid=1453510" title="Kościół św. Marcina w Pawłowie">
Kościół św. Marcina w Pawłowie

Kościół św. Marcina w Pawłowie – drewniana świątynia w Pawłowie w powiecie gnieźnieńskim. 
Kościół wzniesiono w 1762 roku. Jest to budowla orientowana, jednonawowa, konstrukcji zrębowej. Od zachodu dobudowana wieża, natomiast kaplicę dobudowano od strony południowej. Dach dwuspadowy, z sygnaturką, kryty gontem. Kaplica i wieża zostały dobudowane w latach 1928-1932. W latach 2002-2003 świątynia była remontowana - dachówki zostały wymienione na gont. Do wyposażenia świątyni należą ołtarz główny i dwa ołtarze boczne pochodzące z XVIII wieku i przebudowane w 1856 roku. W prezbiterium jest umieszczona późnogotycka płaskorzeźba Rodzina Najświętszej Maryi Panny pochodząca z 1 połowy XVI wieku. Rzeźby biskupów oraz krucyfiks pochodzą z XVIII wieku.

</doc>
<doc id="1453511" url="https://pl.wikipedia.org/wiki?curid=1453511" title="Dolny Smokowiec">
Dolny Smokowiec

Dolny Smokowiec (słow. "Dolný Smokovec", niem. "Unterschmecks", węg. "Alsótátrafüred") – osiedle u południowych podnóży Tatr Wysokich na Słowacji, położone przy drodze ze Starego Smokowca do Nowej Leśnej. Administracyjnie należy do części katastralnej Stary Smokowiec miasta Wysokie Tatry.
Dolny Smokowiec położony jest na wysokości 890 m n.p.m., na południowy wschód od Starego Smokowca, przy linii kolejowej łączącej go z Popradem. Nieco na południowy zachód od osiedla przebiega szosa łącząca te dwie miejscowości. Między Dolnym Smokowcem a Nową Leśną położone jest osiedle Pod Lasem, należące do Dolnego Smokowca.
Osiedle ma charakter uzdrowiskowy. Zostało założone w latach 1881-82 przez nauczyciela z Kieżmarku Józefa Bohuša i początkowo służyło jako miejscowość wypoczynkowa. Pierwsze zabudowania zostały zaprojektowane przez Gedeona Majunke. W trakcie I wojny światowej była tu lecznica wojskowa, po zakończeniu wojny Dolny Smokowiec przekształcono w uzdrowisko. Od roku 1919 jest to ośrodek sanatoryjny przeznaczony specjalnie dla dzieci chorych na gruźlicę.

</doc>
<doc id="1453512" url="https://pl.wikipedia.org/wiki?curid=1453512" title="Operacja Harekate Yolo">
Operacja Harekate Yolo

Operacja "Harekate Yolo" – jedna z operacji wojskowych z udziałem NATO ISAF i afgańskich sił rządowych przeciwko talibom.
Pod koniec października 2007, siły ISAF wraz z siłami afgańskiej armii narodowej i afgańskich narodowych sił bezpieczeństwa rozpoczęły swoje pierwsze poważne działania przeciwko wrogim siłom w północnych prowincjach Afganistanu. Składały się na nie około 2000 żołnierzy koalicji z Afganistanem: Norwegia, Niemcy, Włochy, Hiszpania i Węgry, a celem operacji było wypędzenie talibów z kilku miejsc w prowincji Faryab. Od lata 2007 na północy kraju rozwinęła się rebelia sprzeciwiająca się zainicjowanej pod koniec października operacji "Harekate Yolo". Pierwszy październikowy etap poszedł zgodnie z planem, a bojowników udało się skierować do jednej z dzielnic prowincji. Drugi etap operacji, który rozpoczął się 1 listopada, był bardziej ofensywny od poprzedniego. Niemiecki oddział sił wojskowych i norweski Batalion Telemark rozpoczęły zatrzymywanie schwytanych bojowników talibskich. W północnych obszarach Afganistanu według relacji żołnierzy trwały działania wojenne. Dokładna liczba zabitych nie została ujawniona, ale norweskie raporty wskazywały, że liczba talibańskich ofiar wynosi między 45 a 65. Nie zostały zgłoszone żadne ofiary po stronie NATOwskiej, dopiero po zakończeniu operacji 7 listopada, kiedy to broń złożyli talibowie atakowani przez samoloty NATO bliskiego wsparcia powietrznego, 8 listopada zginął norweski żołnierz w wyniku zamachu w stolicy prowincji Faryab, Maimana. Tego samego dnia, po pokonaniu talibów, ogłoszono przejęcie kontroli nad prowincją. Operacja "Harekate Yolo" był debiutem w walce opancerzonych pojazdów CV90 wykorzystywanych przez norweską armię Batalion Telemark.

</doc>
<doc id="1453514" url="https://pl.wikipedia.org/wiki?curid=1453514" title="Henryk Kostyra">
Henryk Kostyra

Henryk Leszek Kostyra (ur. 10 listopada 1945 w Wolsztynie, zm. 1 stycznia 2017 w Olsztynie) – polski biolog i technolog żywności i żywienia, profesor Olsztyńskiej Szkoły Wyższej im. Józefa Rusieckiego, od 2006 roku rektor tej uczelni.
Życiorys.
Był absolwentem Wydziału Chemii Uniwersytetu im. Adana Mickiewicza w Poznaniu. Stopień naukowy doktora nauk technicznych uzyskał w 1977, habilitację uzyskał w 1985. W latach 1968–1984 był zatrudniony na Wydziale Technologii Żywności Akademii Rolniczo-Technicznej w Olsztynie. Był pracownikiem Instytutu Rozrodu Zwierząt i Badań Żywności PAN, członkiem prezydium Komitetu Nauk o Żywności PAN, a także członkiem Komitetu Biotechnologii PAN. Tytuł profesora uzyskał w 1994 roku. W 2004 roku objął po Henryku Mizerku funkcję prorektora Olsztyńskiej Szkoły Wyższej. Po śmierci Witolda Tulibackiego 25 stycznia 2006 roku został wybrany rektorem tej uczelni. Specjalizował się w technologii, chemii i biochemii żywności. Odznaczony był kolejno: Brązowym, Srebrnym i Złotym Krzyżem Zasługi, Krzyżem Kawalerskim Orderu Odrodzenia Polski, Medalem Komisji Edukacji Narodowej. Henryk Kostyra spoczął na cmentarzu przy ulicy Poprzecznej w Olsztynie.

</doc>
<doc id="1453515" url="https://pl.wikipedia.org/wiki?curid=1453515" title="Droga krajowa B65 (Austria)">
Droga krajowa B65 (Austria)

Droga krajowa B65 (Gleisdorfer Straße) – droga krajowa we południowej Austrii łącząca stolicę Styrii Graz z Węgrami. Początkowo arteria biegnie równolegle do Autostrady Południowej przez Gleisdorf. W rejonie 138 km Autostrady A2 trasa B65 staje się częścią szlaku E66. Tuż przed granicą Gleisdorfer Straße biegnie wspólnym śladem z Güssinger Straße. Na dawnym przejściu granicznym z Węgrami łączy się z tamtejszą krajową "ósemką".

</doc>
<doc id="1453516" url="https://pl.wikipedia.org/wiki?curid=1453516" title="Bitwa pod Chorą">
Bitwa pod Chorą

Bitwa pod Chorą – bitwa stoczona w dniach 15–19 czerwca 2007 roku w prowincji Oruzgan pod miejscowością Chora. Walka toczyła się między siłami ISAF: Stany Zjednoczone, Holandia, Australia i wspomagającą milicją afgańską, a talibami.
Bitwa.
W piątek wieczorem 15 czerwca odbyła się wymiana ognia w okolicach Chory. Przed południem tego dnia holenderski konwój w Tarin Kowt został zaatakowany przez zamachowca-samobójcę. Zabity został wówczas jeden holenderski żołnierz – Timo Smeehuijzen i kilku afgańskich cywilów.
16 czerwca nastąpiła eskalacja walk pod Chorą. Na początku wojska koalicji pojmały kilku talibów. Później siły powietrzne ISAF zaatakowały talibów i członków Al-Kaidy, którzy w chwili bombardowania znajdowali się w kryjówkach. Również w sobotę 16 czerwca Staff Sergeant Roy P. Lewsader został zabity, gdy jego pojazd został uderzony przez pocisk z granatnika w Tarin Kowt.
W niedzielę 17 czerwca i w poniedziałek 18 czerwca przybyły posiłki składające się z holenderskich żołnierzy. Oddziały armii Holandii zwiększono o 500 żołnierzy. Również o 50 żołnierzy afgańskiej armii i kilka helikopterów Chinook powiększyły się siły koalicji. W międzyczasie talibowie uzyskali kontrolę nad większością obszarów mieszkalnych. Wtedy cywilów zmuszono do walki z armią ISAF, gdyż w przeciwnym razie czekała ich egzekucja. Talibowie używali również jako schronienia domów ludności cywilnej. W niektórych domach nadal pozostawali cywile, ponadto samoloty NATO nasiliły ataki z powietrza, powodując wiele ofiar cywilnych. W ciągłej walce zginęło także wielu bojowników talibskich. W tym samym czasie sześć holenderskich helikopterów zostało rozmieszczonych w powietrzu, by atakowały cele naziemne piechoty talibskiej. W nocy z niedzieli 17 czerwca na poniedziałek 18 czerwca, podczas ładowania moździerza 81-mm eksplodował pocisk, zabijając holenderskiego sierżanta Jos Leunissena i raniąc trzech innych żołnierzy.
O 9:30 NATO wycofało wsparcie lotnictwa w walce pod Chorą, ale zostało ono przywrócone o 09:40.
O 10:00 holenderscy i afgańscy żołnierze, wraz z milicją, rozpoczęli operację militarną o nazwie „Operacja Troy”, która na celu miała wyprzeć i zniszczyć pozycje talibów w mieście Chora i okolicach. W godzinach popołudniowych NATO ogłosiło zwycięstwo, kiedy to talibowie stracili trzy punkty kontrolne w mieście i się wycofali, nie podejmując kolejnych ataków.

</doc>
<doc id="1453517" url="https://pl.wikipedia.org/wiki?curid=1453517" title="Silverstoneia erasmios">
Silverstoneia erasmios

Silverstoneia erasmios (syn. "Colostethus erasmios") – gatunek płaza z rzędu bezogonowych.
Być może jest to synonim innego gatunku.
Występowanie.
Jest to gatunek endemiczny. Płaz ten występuje jedynie w Kolumbii, a dokładniej w kilku gminach (Frontino i Urrao) w Antioquia Department.
Miejscem bytowania tego zwierzęcia są rzeki i bagna, także te sezonowe. Preferuje wysokości od 1500 do 2000 metrów nad poziomem morza.

</doc>
<doc id="1453521" url="https://pl.wikipedia.org/wiki?curid=1453521" title="Operacja Sokół">
Operacja Sokół

Operacja Sokół – operacja wojskowa prowadzona przez siły NATO-ISAF w Afganistanie, głównie przez żołnierzy z Kanady. Rozpoczęła się 15 grudnia 2006 roku, a jej celem było usunięcie talibów z Pandżwai i Zhari, które leżą w prowincji Kandahar. Kanadyjscy żołnierze już od kilku miesięcy walczyli z talibami na tym obszarze. Operacja odbyła się w ramach brytyjskiego polecenia. Na podstawie polecenia Kanadyjczycy przygotowali się do zbrojnej operacji. 15 grudnia 2006, czyli w dzień rozpoczęcia operacji, odbywała się kampania operacyjna, dzięki helikopterom, która na celu miała ostrzec mieszkańców o operacji i o nie wychodzeniu z domów.
Przygotowania do operacji.
14 grudnia 2006 nie było wiele przygotowań przed brytyjskim ogłoszeniem operacji. Po ogłoszeniu rozpoczęciu operacji zaczęto gromadzić znaczne ilości sprzętu i amunicji. Państwa biorące udział w operacji w ramach ISAF, na szybko opracowały taktykę przeprowadzenia operacji. Zorganizowano pojazdy opancerzone, takich jak LAV III i czołgi Leopard C2.
Operacja.
Dopiero 19 grudnia rozpoczęła się ofensywa ISAF, przeciwko talibom. Podczas tego dnia trwały ciężkie walki, z udziałem artylerii. Ofensywa przeciwko talibom trwała czterdzieści pięć minut, a artyleria była wspierana przez ciężkie karabiny maszynowe i czołgi Leopard C2. W ciągu najbliższych dni, wojska ISAF opanowały kilka miast, lecz opór talibski był bardzo mały. Nieopodal wsi Howz i-Madad została oblężona twierdza przez 900 bojowników talibskich. Na twierdzę ruszyli kanadyjscy żołnierze wspieranych przez 30 czołgów. Rozpoczęło się starcie w widłach rzeki Arghandab, położenie to uniemożliwiło ucieczkę talibów. 10 kilometrów na południe od wioski jest zlokalizowana baza wojskowa USA, co umożliwiło dotarcie posiłków na pole walki. Po klęsce talibów na polu walki, bojownicy zbiegli schronić się do twierdzy. Siły ISAF przez 48 godzin oblegali twierdzę aż zdecydowano odpalić dwie rakiety. Ostatecznie talibowie złożyli broń w styczniu 2007.

</doc>
<doc id="1453523" url="https://pl.wikipedia.org/wiki?curid=1453523" title="Bitwa pod Pandżwai">
Bitwa pod Pandżwai

Bitwa pod Pandżwai – starcie zbrojne, w którym siły ISAF z udziałem Kanady i armii Afganistanu wspierane przez niewielkie oddziały z Holandii i Wielkiej Brytanii,walczyły przeciwko talibom na przełomie września i października 2006 roku.
Bitwa.
Mimo zwycięskich walk ISAF w lipcu 2006 na tym samym terenie, talibowie powrócili i opanowali twierdzę w Panjwaii. Po raz kolejny odbyła się mobilizacja wojsk ISAF na terenie Panjawii, tym razem w ramach operacji pod kryptonimem Meduza.
W pierwszym dniu operacji ISAF zaatakowało twierdzę zdobytą przez talibów. Wyczerpujące i krwawe walki prowadzone na ziemi i z powietrza trwały do następnego rana. Na drugi dzień zginęło 4 kanadyjskich żołnierzy. Podczas bitwy wezwano na pomoc lotnictwo USA.
Amerykańskie samoloty szturmowe A-10 celnie ostrzelały pozycje talibów oraz – przez pomyłkę – Kanadyjczyków, ponieważ piloci źle namierzyli stanowiska sojuszników. W kolejnych dniach walki ucichły, lecz codziennie dochodziło do starć, w których to talibowie ponosili ogromne straty. Kanadyjczycy zmusili bojowników do odwrotu i przejęli kontrolę nad Panjwaii. Ofiar jednak, głównie wśród cywilów, dalej przybywało, ponieważ talibowie zwiększyli liczbę zamachów terrorystycznych w tym rejonie.

</doc>
<doc id="1453524" url="https://pl.wikipedia.org/wiki?curid=1453524" title="Meaghan Jette Martin">
Meaghan Jette Martin

Meaghan Jette Martin (ur. 17 lutego 1992 w Las Vegas) – amerykańska aktorka i piosenkarka, zdobyła sławę dzięki roli w "Camp Rock" jako Tess Tyler. Zagrała też w jednym z odcinków serialu "Nie ma to jak hotel". Zaśpiewała piosenkę do filmu "Pinokio".

</doc>
<doc id="1453525" url="https://pl.wikipedia.org/wiki?curid=1453525" title="Kościół św. Mikołaja w Łubowie">
Kościół św. Mikołaja w Łubowie

Kościół św. Mikołaja w Łubowie – drewniana (dębowa), barokowa świątynia w Łubowie, w powiecie gnieźnieńskim. 
Historia i architektura.
Parafia istniała we wsi już w XII wieku. Pierwszy kościół ufundowali Sobiejuchowie. Obecna świątynia wybudowana została w 1660, po pożarze wcześniejszej (potop szwedzki). Konsekrowana przez Stanisława Dzianotta, który był m.in. przełożonym Zakonu Maltańskiego, stąd krzyż maltański na szczycie wieży. 
Kaplica boczna pochodzi z 1720, a wieża z 1750 (w obu przypadkach fundatorami byli Lutomscy - właściciele wsi). W ostatnim dziesięcioleciu XX wieku została gruntownie wyremontowana. Kościół orientowany, jednonawowy konstrukcji zrębowej. Na belce tęczowej znajdują się rzeźby Chrystusa i Matki Boskiej Bolesnej oraz św. Jana Chrzciciela.
Przy świątyni nagrobek Jana Nepomucena Krawczyńskiego (1838-26.10.1896), proboszcza łubowskiego, z żeliwnym krzyżem, a także kamienne żarno.

</doc>
<doc id="1453530" url="https://pl.wikipedia.org/wiki?curid=1453530" title="Wynalazek Walca">
Wynalazek Walca

Wynalazek Walca (ros. "Izobrietienije Walsa") – składająca się z trzech aktów tragikomedia Vladimira Nabokova, napisana w 1938 i opublikowana w Paryżu w czasopiśmie „Russkije Zapiski” tego samego roku. Wtedy również ukazało się pierwsze anglojęzyczne wydanie sztuki, w tłumaczeniu samego autora. W 1966 ukazał się drugi przekład na angielski, którego dokonał Dmitri Nabokov, syn pisarza. Przekład ten zawierał liczne poprawki autora.
Po polsku sztuka ukazała się w czasopiśmie teatralnym „Dialog” w 1980 w przekładzie Piotra Niklewicza.
Akcja sztuki dzieje się w nienazwanym państwie około roku 1935. Utwór jest historią rządów Salwadora Walca, który pragnie uratować świat dzięki swojemu wynalazkowi – broni umożliwiającej dokonanie ogromnego wybuchu na nieograniczoną odległość. Akcja pełna jest drobnych dziur i nieścisłości, podważających stopniowo jej realność i sugerujących, że jest ona tylko zapisem majaków szaleńca.
Treść.
AKT I Do ministra wojny fikcyjnego kraju zgłasza się wynalazca Salwador Walc. Twierdzi on, że wynalazł urządzenie umożliwiające niszczenie w dowolnym czasie i miejscu miast, gór, a nawet całych państw. Minister uznaje go za szaleńca i odmawia rozmowy. Jednak kiedy widoczna z okna ministra góra wybucha w czasie dokładnie przewidzianym przez Walca (dwunasta w południe), wynalazca zostaje ponownie wezwany. Wyjaśnia, że detonacja była rzeczywiście prezentacją jego broni. Minister wojny i jego doradca decydują się na zebranie komisji, która ma zdecydować o dalszych losach wynalazku.
AKT II Odbywa się zebranie komisji generałów, którzy, jako że kolejne próby udowodniły skuteczność wynalazku Walca, decydują się na zakup aparatu. Jednak Walc odmawia przyjęcia pieniędzy. Pragnie, dzięki swojemu urządzeniu, naprawić świat. Córka jednego z generałów, Annabella, jest zaniepokojona złymi snami, które dręczą Walca, jednak on odpiera te zarzuty i zostaje wybrany władcą.
AKT III Walc staje się coraz bardziej znudzony i zmęczony rutyną rządzenia. Inne państwa nie chciały uznać jego władzy, zagraniczny agent próbował dokonać zamachu na jego życie. W odwecie Walc wysadził w powietrze miasto Santa Morgana. Pragnąc odpocząć od naprawiania świata Walc postanawia udać się na odległą wyspę, skąd mógłby raz na jakiś czas doglądać działań rządu. Towarzyszyć mu podczas luksusowego odpoczynku miałyby najpiękniejsze kobiety świata, tworzące jego harem. Wybierając towarzyszki przypomina sobie o Annabelli i postanawia zdobyć ją za wszelką cenę. Jednak jej ojciec nie chce zdradzić miejsca jej ukrycia i nie reaguje na pogróżki Walca, włącznie z groźbą zniszczenia całego świata. Okazuje się, że nigdy nie było żadnej cudownej broni, a wszystko co zdarzyło się od czasu rozmowy z ministrem wojny było tylko wytworem wyobraźni Walca. Powtarza się scena z początku sztuki – Walc zbliża się do biurka ministra wojny, wysadzona góra wciąż istnieje, ponawia się odmowa ministra wojny, Walc zostaje wyprowadzony za drzwi i trafia do zakładu dla obłąkanych.

</doc>
<doc id="1453531" url="https://pl.wikipedia.org/wiki?curid=1453531" title="Groß Kreutz (Havel)">
Groß Kreutz (Havel)

Groß Kreutz (Havel) - gmina w Niemczech w kraju związkowym Brandenburgia, w powiecie Potsdam-Mittelmark.
Geografia.
Gmina Groß Kreutz położona jest pomiędzy miastami Poczdam i Brandenburg an der Havel, na trasie drogi krajowej B1.
Dzielnice.
W skład gminy wchodzą następujące dzielnice:

</doc>
<doc id="1453532" url="https://pl.wikipedia.org/wiki?curid=1453532" title="Cmentarz żydowski we Frampolu">
Cmentarz żydowski we Frampolu

Cmentarz żydowski we Frampolu – położony przy ul. Cmentarnej, został założony w XVIII wieku. Powierzchnia kirkutu wynosi 0,61 ha. 
W 1942 na jego terenie Niemcy rozstrzelali około 1000 Żydów z Polski, Austrii i Czechosłowacji. Miejsce egzekucji jest ogrodzone i upamiętnione tablicą. Kirkut nie uległ zniszczeniu podczas II wojny światowej. Po wojnie mieszkańcy Frampola, potrzebujący materiałów do odbudowy zniszczonych gospodarstw, zaczęli wywozić macewy. Wtedy również został rozebrany kamienny mur wokół cmentarza. Do naszych czasów zachowało się kilkadziesiąt nagrobków, z których najstarszy pochodzi z lat 1735 - 1736. Cmentarz wpisany jest do rejestru zabytków pod numerem A/487. Opiekują się nim uczniowie Szkoły Podstawowej we Frampolu.

</doc>
<doc id="1453533" url="https://pl.wikipedia.org/wiki?curid=1453533" title="Operacja Meduza">
Operacja Meduza

Operacja „Meduza” – operacja wojskowa międzynarodowych sił ISAF przeciwko talibom w Afganistanie, trwająca od 2 do 17 września 2006. Celem operacji było rozbicie grup partyzanckich Talibów i wyparcie ich z południowych części kraju.
Przebieg.
Przebieg operacji od samego początku był korzystny dla ISAF. Już 3 września, czyli dzień po rozpoczęciu operacji, zginęło 200 talibów. Z kolei po stronie kanadyjskiej zabitych zostało 4 żołnierzy, a 9 zostało rannych.
Oświadczenie sojuszu po pierwszym dniu walk:
NATO oświadczyło również, że nie było informacji o ofiarach cywilnych po pierwszym dniu intensywnych walk. Zwiadowcy NATO zlokalizowali działający w Kandaharze oddział Talibów, liczący blisko tysiąc partyzantów, a lotnictwo i piechota przystąpiły do okrążenia. Dadullah Akhund, komendant Talibów z południa Afganistanu, dementował doniesienia ISAF i określał je jako „pobożne życzenia okupantów”. W wyniku ataku moździerzowego ze strony Talibów zginęło 14 żołnierzy Wielkiej Brytanii. Z odsieczą ISAF przybyły amerykańskie samoloty A-10, wsparcie lotnicze ostrzelało jednak pozycje Kanadyjczyków, ponieważ piloci źle namierzyli stanowiska stacjonujących żołnierzy. W wyniku pomyłki zginęło 8 Kanadyjczyków. Następnie kanadyjska i holenderska artyleria zabiła co najmniej 51 bojowników Talibanu. 9 września 2006 r. zginęło 94 bojowników w toczącej się bitwie pod Pandżwai.
Po tygodniu walk dowództwo NATO stwierdziło, że w ciągu tygodnia w Pandżwai zginęło prawie 300 Talibów. W ciągu następnych czterech dni walki szybko ucichły, ponieważ spora liczba Talibów uciekła. 14 września wojska ISAF przejęły talibańskie granaty, amunicję, oraz rakiety.
Choć oficjalna data końca operacji to 17 września, to na jej terenie nadal sporadycznie trwały walki.
Ofiary cywilne.
Ustalono, że podczas operacji zginęło 31 cywilów. 3 stycznia 2007 rzecznik NATO oznajmił, że dążą do poprawy bezpieczeństwa cywilów i niezabijania niewinnej ludności.
Skutki.
Na dzień zakończenia operacji – 17 września – osiągnięto główny cel Operacji "Meduzy", tj. wyparcie Talibów z południowych części Afganistanu. Później jednak na nowo rozgorzały walki, więc długofalowy cel operacji – rozbicie partyzantki Talibanu w Afganistanie – nie został osiągnięty. Nie można zatem wytypować zwycięzcy operacji, ponieważ mimo dużych strat Talibowie utrzymali swoje pozycje, a główne cele ISAF nie zostały spełnione.

</doc>
<doc id="1453537" url="https://pl.wikipedia.org/wiki?curid=1453537" title="Awiszaj Kohen">
Awiszaj Kohen

Awiszaj Kohen, Avishai Cohen, (hebr. אבישי כהן, ur. 20 kwietnia 1970 w Kabri) – izraelski kontrabasista, kompozytor i aranżer jazzowy.
Życiorys.
Pochodzi z Izraela, z rodziny muzycznej mieszkającej w kibucu Kabri. Rozpoczął naukę gry na fortepianie w wieku 9 lat, ale mając lat 14 zmienił instrument na kontrabas, zainspirowany twórczością basisty Jaco Pastoriusa. Następnie, po dwóch latach gry w zespole armii izraelskiej, rozpoczął studia w klasie kontrabasu u Michaela Klinghoffera. Po kolejnych dwóch latach przeniósł się do Nowego Jorku, początkowo zarabiając jako pracownik budowlany i grając na ulicach, w parkach czy metrze. Jednocześnie studiował w Mannes College The New School for Music i grał latin jazz w zespołach studenckich. Dołączył też do tria pianisty Danilo Péreza, z którym nagrał płytę "Panamonk".
W 1996 został zaproszony przez Chicka Coreę do powstającego wówczas sekstetu Origin. Występował w zespołach Corei do 2003, kiedy to opuścił Chick Corea New Trio. Od tego czasu występuje z własnym zespołem: Avishai Cohen Trio, a razem z nim grają Mark Guiliana (perkusja) oraz Shai Maestro (fortepian). Trio dwukrotnie wystąpiło na polskim festiwalu Jazz na Starówce.
Poza współpracą z Coreą, Kohen nagrywał lub występował z wieloma postaciami światowego jazzu, jak Bobby McFerrin, Roy Hargrove, Herbie Hancock, Nnenna Freelon i Paquito D’Rivera.
Muzyka Kohena jest połączeniem wpływów bliskowschodnich, wschodnioeuropejskich i afroamerykańskich. Magazyn Down Beat nazwał go "wizjonerem gatunku i jednym z najciekawszych muzyków ostatnich lat", zaś izraelska gazeta The Jerusalem Post określiła go jako "najbardziej udany" „produkt eksportowy” izraelskiej sceny jazzowej. Magazyn "Bass Player" zaliczył Kohena do grona 100 najbardziej wpływowych basistów XX wieku.

</doc>
<doc id="1453539" url="https://pl.wikipedia.org/wiki?curid=1453539" title="Zagniazdownik">
Zagniazdownik



</doc>
<doc id="1453541" url="https://pl.wikipedia.org/wiki?curid=1453541" title="Operacja Mountain Thrust">
Operacja Mountain Thrust

Operacja Mountain Thrust (pol, "Pchnięcie w góry") – operacja wojskowa prowadzona przez siły ISAF w czterech prowincjach na południu Afganistanu: Uruzganie, Helmandzie, Kandaharze i Zabolu w dniach 15 maja – 31 lipca 2006 roku. Operacja miała na celu wyparcie stamtąd talibskich bojowników, odpowiedzialnych za nasilające się w ostatnich miesiącach ataki i zamachy na wojska koalicyjne oraz władze Afganistanu.
Ofensywę prowadziły siły afgańskie, natomiast wojska wchodzące w skład koalicji - Amerykanie i Kanadyjczycy - zapewniali wsparcie.
To była dotychczas największa operacja wojskowa w Afganistanie od czasów inwazji, która obaliła w 2001 roku reżim talibów.
Głównym czynnikiem operacji były bombardowania, dzięki lotnictwu amerykańskiemu i walki pozycyjne. Podczas operacji zginęła spora liczba żołnierzy NATO – 115. Z kolei po stronie talibskiej ofiar było dziesięciokrotnie więcej – aż 1134. David Fraser powiedział, że ofiary w talibach nie odzwierciedlają sukcesu.
Główny cel operacji – wyprzeć rebeliantów nie został osiągnięty. A więc rebelii nie udało się zahamować, ponieważ np. talibowie 1 sierpnia znowu zaatakowali i w wyniku tego zginęło trzech żołnierzy, w Kandaharze po zamachu samobójczym zginęło 21 cywilów. Te argumenty wskazują, że mimo dużej operacji, talibowie nadal byli silni.

</doc>
<doc id="1453543" url="https://pl.wikipedia.org/wiki?curid=1453543" title="Bitwa o Cchinwali">
Bitwa o Cchinwali

Bitwa pod Cchinwali – walka o stolicę Osetii Południowej w dniach 8-10 sierpnia 2008 w ramach II wojny w Osetii Południowej. Cchinwali było głównym celem dla armii gruzińskiej w Osetii Południowej.
Bitwa.
O północy 8 sierpnia 2008 rozpoczął się gruziński atak rakietowy na zbuntowaną prowincją Gruzji, Osetię Płd. w ramach operacji pod kryptonimem "Czyste Pole", a w godzinach nocnych rozpoczęły się walki na obrzeżach Cchinwali. Nocne walki opierały na długotrwałym ostrzale artyleryjskim i bombardowaniu z powietrza. Około godziny 2.20 gruziński minister spraw reintegracji Temuri Jakabaszwili ogłosił, że Cchinwali jest oblężone przez siły gruzińskie. Po godzinie bombardowania wojska gruzińskie przeniosły się do centrum miasta, gdzie napotkały opór rebeliantów z Osetii Płd. Od 8. rano walki objęły południowe dzielnice miasta, a pół godziny później prezydent Osetii Płd. Eduard Kokojty powiedział: "W pełni kontrolujemy naszą stolicę, walki trwają na przedmieściach". W wyniku wymiany ognia z separatystami zostało zniszczonych kilka czołgów, jednak pomimo kolejnych strat po stronie Gruzji, na bieżąco zajmowali kolejne sektory miasta, by o 14.30 przejąć pełną kontrolę nad miastem.
Z kolei po godzinie 8. rosyjskie siły wsparcia lotniczego przeprawiły się przez granicę z Osetią Południową i następnie ostrzeliwały ziemie Gruzji
O godzinie 16. siły rosyjskich batalionów z 58 Armii Federalnej osiągnęły Cchinwali
którą następnie zbombardowali. Tym samym Gruzja traciła kolejne dzielnice osetyjskiej stolicy. O 17. rozpoczął się marsz sił rosyjskich z północy na południe stolicy. Godzinę później artyleria rosyjska przeszła do szturmu południowych dzielnic. Wieczorem rosyjskie dowództwo poinformowało o 12 zabitych i 150 rannych żołnierzy. Później Micheil Saakaszwili oznajmił, że w walkach zginęło 30 gruzińskich żołnierzy
Eduard Kokojty doniósł o 1400 zabitych cywilach. Jednak Human Rights Watch donosiło o kilkudziesięciu ofiarach
Rzeczniczka separatystycznego rządu Irina Gogłajewa oświadczyła o godz. 22., że nadal trwają ciężkie walki na południu miasta, a północne części Cchinwali są kontrolowane przez jednostki obrony Osetii Północnej.
Rano 9 sierpnia 2008 po nocnych walkach o ok. 9.00 oddziały rosyjskich spadochroniarzy wkroczyły do Cchinwali. Po kilkudziesięciu minutach armia rosyjska podała, że zupełnie "wyzwoliła" stolicę Osetii Płd. z rąk gruzińskich. Po południu gruzińskie siły podjęły nową ofensywę na obrzeżach miasta wykorzystując artylerię rakietowa. Artyleria gruzińska zniszczyła 3 czołgi rosyjskie i raniła w zasadzce generała broni 58. Armii Anatolija Chrulowa. Tuż przed północą artyleria zakończyła ostrzał, jednak piechota walczyła dalej na obrzeżach Cchinwali. Miasto pozostawało bez żywności i wody pitnej, a siły Osetii oskarżały Gruzję, że ta nie zorganizowała korytarza ewakuacji dla cywilów.
10 sierpnia 2008 siły rosyjsko-osetyjskie przejęły pełna kontrolę nad miastem,
a siły gruzińskie po 9.00 wycofywały się.
Szef gruzińskiego departamentu informacji MSW Szota Utiaszwili zakomunikował - "nasze siły zostały całkowicie wycofane". Później jednak widziano grupkę piechoty gruzińskiej na przedmieściach Cchinwali.
Skutki.
Gruzini przegrali bitwę, w której to na początku zajęli stolicę Osetii Południowej po niewielkim naporze obronnych sił Osetii. Gdy tylko siły rosyjskie zaatakowały miasto Gruzini wycofali swoje wojska z Cchinwali, nie mogąc sobie poradzić z natarciem Rosjan. Wojska gruzińskie doznały klęski w swoim najpoważniejszym celu jakim było odzyskanie zbuntowanej prowincji. Rosja stała się obrończynią prorosyjskiej prowincji, zauważyła również, że w trakcie wojny Gruzja jest słabszym państwem, więc w dalszej fazie wojny walczyła na terytorium Gruzji. Gruzinom pozostało więc w następnej fazie wojny bronić terytorium własnego kraju z miastami takimi jak Zugdidi, Gori, Tbilisi.

</doc>
<doc id="1453544" url="https://pl.wikipedia.org/wiki?curid=1453544" title="Sas II">
Sas II

Sas II – polski herb szlachecki, odmiana herbu Sas.
Opis herbu.
W polu czerwonym półksiężyc złoty, zwrócony barkiem ku dołowi, nad nim – pomiędzy dwiema gwiazdami złotymi – strzała srebrna grotem ku górze skierowana. W klejnocie siedem piór pawich przebitych strzałą srebrną w lewo.
Herbowni.
Hoszowski, Palmitowski, Paschalski, Podmichalski, Porembalski, Porębalski, Przewoziecki.

</doc>
<doc id="1453548" url="https://pl.wikipedia.org/wiki?curid=1453548" title="Cmentarz żydowski w Jadowie">
Cmentarz żydowski w Jadowie

Cmentarz żydowski w Jadowie – został założony w XIX wieku i zajmuje obszar czworoboku o wymiarach 50 na 150 metrów, na którym zachowało się około stu nagrobków lub ich fragmentów. W centralnej części nekropolii znajduje się grób około sześciuset Żydów zabitych podczas likwidacji miejscowego getta.

</doc>
<doc id="1453549" url="https://pl.wikipedia.org/wiki?curid=1453549" title="Józef Lipkowski (pallotyn)">
Józef Lipkowski (pallotyn)

Józef Lipkowski (ur. 27 sierpnia 1860 w Żytomierzu, zm. 9 grudnia 1931 w Chełmnie nad Wisłą) – lekarz, brat pallotyn.
Życie świeckie.
Józef Lipkowski urodził się 27 sierpnia 1860 w Żytomierzu na Wołyniu, w rodzinie szlacheckiej herbu Brochwicz jako syn Leona i Barbary z domu Kossowskiej. 
Nauki gimnazjalne pobierał od dwunastego roku życia, najpierw w Żytomierzu, a potem w Rydze. Po zdaniu matury zapisał się na medycynę w Dorpacie. Przedtem jednak musiał przełamać trudności stawianych mu ze strony krewnych, którzy medycynę uważali za rodzaj rzemiosła, co według nich nie odpowiadało stanowi szlacheckiemu. Lipkowski lata uniwersyteckie uważał później, gdy wstąpił do pallotynów, za najciemniejszą kartę w swoim życiu. Opowiadał z zażenowaniem o komersach, o pijaństwie, o rozwiązłym życiu, o sporach pomiędzy korporacjami i o pojedynkach.
Lipkowski medycynę ukończył w roku 1886. Następnie objechał niemal całą Rosję europejską zyskując uznanie. Najpierw praktykował w Baku, potem w Żytomierzu, Petropawłówce, Tule, Bielawie, na Krymie, w Iwankowie. W latach 1897-1898 studiował w Moskwie chirurgię i okulistykę. Następnie znów pracował w Aleksiejówce, w Orłów-Gaj, w guberni samarskiej niedaleko Wołgi, potem w stanicy Urupskiej, w kraju Kozaków Dońskich, w Kutaisie na Kaukazie. Następnie w Wiedniu odbył dalsze studia specjalistyczne – z zakresu chorób skóry. 
Powrócił do pracy w Rosji, w Izmaile nad Dunajem. Chciał tam pozostać dłużej, lecz plany pokrzyżowała śmierć jego żony w 1908. Józef Lipkowski wspominał: 
Życie jako brat pallotyn.
Do Stowarzyszenia Apostolstwa Katolickiego (księży pallotynów, wtedy nazywającego się Pobożnym Stowarzyszeniem Misyjnym – PSM) po długich staraniach i cierpliwym oczekiwaniu został przyjęty w 1909. Pallotynów poznał przez lekturę „Królowej Apostołów”. Sprzedał swój dom w Izmailu i przyjechał do Wadowic na Kopiec. Sutannę pallotyńską otrzymał 27 stycznia 1910 w Jajkowcach z rąk ks. Alojzego Majewskiego. Br. Lipkowski pierwszą profesję złożył 27 stycznia 1912, a wieczną 27 stycznia 1915. Ksiądz Alojzy Majewski chciał go skierować do kapłaństwa, ale tak przed nowicjatem, jak w nowicjacie, br. Lipkowski odmawiał. Jak mówił, czuł się „niegodnym piastowania takiego zaszczytu”.
W Wadowicach pomagał ks. Majewskiemu redagować pallotyńskie czasopisma (m.in. „Królową Apostołów”). Był administratorem i korektorem czasopism. Pracował też jako nauczyciel w klasach wśród wychowanków Collegium Marianum, wykonując przy tym w dalszym ciągu swoją praktykę lekarską w owym zakładzie. Nazywano go „Brat Doktór”. Ks. Alojzy Majewski podkreślał w biografii Lipkowskiego jego dobroć połączoną z niebigoteryjną pobożnością, co owocowało szczerym altruizmem.
Pod koniec życia br. Józef Lipkowski pełnił funkcję furtianina w pallotyńskim domu w Chełmnie, gdzie zmarł 9 grudnia 1931, i tam został pochowany.

</doc>
<doc id="1453552" url="https://pl.wikipedia.org/wiki?curid=1453552" title="Michendorf">
Michendorf

Michendorf - gmina w Niemczech w kraju związkowym Brandenburgia, w powiecie Potsdam-Mittelmark.
Geografia.
Gmina Michendorf położona jest ok. 12 km na południe od Poczdamu. Przez obszar gminy przebiega autostrada A10 i droga krajowa B2.
Dzielnice.
W skład gminy wchodzą następujące dzielnice:

</doc>
<doc id="1453553" url="https://pl.wikipedia.org/wiki?curid=1453553" title="Dekanat kiszkowski">
Dekanat kiszkowski

Dekanat kiszkowski – jest jednym z 30 dekanatów w archidiecezji gnieźnieńskiej. W jego skład wchodzą następujące parafie:

</doc>
<doc id="1453554" url="https://pl.wikipedia.org/wiki?curid=1453554" title="Nowy Smokowiec">
Nowy Smokowiec

Nowy Smokowiec (słow. "Nový Smokovec", niem. "Neuschmecks", węg. "Újtátrafüred") – osiedle u południowych podnóży Tatr Wysokich na Słowacji, położone przy Drodze Wolności między Starym Smokowcem a Tatrzańskimi Zrębami. Administracyjnie należy do części katastralnej Stary Smokowiec miasta Wysokie Tatry.
Nowy Smokowiec położony jest na wysokości 985 m n.p.m., nad osiedlem góruje Sławkowski Szczyt. Miejscowość znajduje się bezpośrednio na zachód od Starego Smokowca. Przez Nowy Smokowiec oprócz Drogi Wolności przebiega kolej elektryczna ze Szczyrbskiego Jeziora do Popradu, stacje znajdują się w centrum osiedla i na jego zachodnim skraju, gdzie położone jest osiedle mieszkaniowe Sibir, założone w 1958 r.
Nowy Smokowiec ma charakter uzdrowiskowy. Miejscowość została założona w 1875 r. przez dr. Miklósa Szontagha. W kolejnym roku zostały otwarte dwa sanatoria, kolejne (większe) w 1925 i 1933. W pobliżu dzisiejszych zabudowań podczas zakładania osady znaleziono pozostałości huty z epoki lateńskiej. Do dziś nieznane jest pochodzenie rudy żelaza, którą tam wytapiano. Od 1883 r. jako pierwsze uzdrowisko w Tatrach Nowy Smokowiec był czynny w zimie.

</doc>
<doc id="1453555" url="https://pl.wikipedia.org/wiki?curid=1453555" title="Hyloxalus exasperatus">
Hyloxalus exasperatus

Hyloxalus exasperatus (syn."Colostethus exasperatus") — gatunek płaza umieszczony w rodzinie drzewołazowatych.
Występowanie.
Podobnie, jak "Hyloxalus awa", "Hyloxalus exasperatus" jest gatunkiem endemicznym występującym tylko na terenie Ekwadoru. Żyje na wschodnich stokach Andów w prowincji Morona Santiago (południowy Ekwador). Dalsze badania mogą pokazać, że zasięg jest w istocie szerszy.
Zamieszkuje tereny górskie poniżej linii lasu i rzeki. Jest to gatunek zagrożony w związku z niszczeniem jego środowiska naturalnego przez człowieka. Występuje na wysokości od 970 do 1981 metrów nad poziomem morza.

</doc>
<doc id="1453556" url="https://pl.wikipedia.org/wiki?curid=1453556" title="Okupacja Gori">
Okupacja Gori

Okupacja Gori – przejęcie gruzińskiego miasta Gori przez siły rosyjskie w dniach 11–22 sierpnia 2008 roku w ramach wojny osetyjskiej 2008.
Pierwsze naloty na miasto odbyły się nocą i rano 9 sierpnia, kiedy to została zniszczona duża część miasta.
10 sierpnia po godzinie 14. poinformowano, że armia rosyjska maszeruje w stronę Gori, natomiast nocą rozpoczął się ostrzał miasta przez rosyjską artylerię i lotnictwo.
11 sierpnia 80% mieszkańców, czyli 56 000 ludzi uciekło przed rosyjskim bombardowaniem. O godz. 17. rozpoczęła się ewakuacja miasta. Po tym Rosjanie zdobyli kontrolę nad miastem Gori. 13 sierpnia Rosjanie wprowadzili do miasta co najmniej 50 czołgów.
14 sierpnia Wiaczesław Borisow twierdził, że miasto Gori jest kontrolowane wspólnie przez gruzińską policję i rosyjskich żołnierzy, następnie powiedział, że Rosjanie samodzielnie kontrolują miasto, a Gruzini wycofali się. Organizacja Narodów Zjednoczonych, opisała sytuację humanitarną w Gori jako „rozpaczliwą”, udało się wydać jedynie ograniczone dostawy żywności do miasta.
15 sierpnia wojska rosyjskie dopuściły szereg dostaw pomocy humanitarnej do miasta, ale nadal blokowali miasto od zewnątrz.
Wojska rosyjskie formalnie opuściły miasto 22 sierpnia. Gruzińskie władze jednak poinformowały, że pojedyncze jednostki rosyjskie można było spotkać na obrzeżach miasta. Władze w Tbilisi zapowiedziały, że będą organizować powroty dziesiątków tysięcy uchodźców do Gori.

</doc>
<doc id="1453558" url="https://pl.wikipedia.org/wiki?curid=1453558" title="Portaro">
Portaro

Portaro — pojazdy terenowe wytwarzane w Portugalii przez FMAT (Fabrica de Máquinas Agrícolas do Tramagal). Auta Portaro stanowiły licencyjną wersję rumuńskiego ARO 24, dostępne były w dwóch wersjach tj. Jipe oraz Pick-up (Campina).

</doc>
<doc id="1453559" url="https://pl.wikipedia.org/wiki?curid=1453559" title="Bitwa w wąwozie Kodori">
Bitwa w wąwozie Kodori

Bitwa w wąwozie Kodori – rosyjsko-abchaska operacja wojskowa przeprowadzona w dniach 9–12 sierpnia 2008 roku podczas wojny w Osetii Południowej w Wąwozie Kodori leżącym w zbuntowanej prowincji Gruzji Abchazji, lecz kontrolowanym wówczas przez Gruzinów.
Walki.
9 sierpnia Rosja zaczęła bombardowanie wąwozu w którym stacjonowały gruzińskie siły. Tego samego dnia Abchazja ogłosiła przystąpienie do wojny by interweniować w wąwozie. 10 sierpnia nastąpiła mobilizacja wojsk abchaskich. Prezydent Abchazji Siergiej Bagapsz, powiedział, że wydał dekret powołujący żołnierzy i rezerwistów do rozpoczęcia kampanii wojskowej w wąwozie Kodori. 10 sierpnia wąwóz był atakowany przez Rosjan, głównie z powietrza, natomiast rosyjska piechota 58 Armii Federalnej była w tym czasie transportowana do wąwozu przez Flotę Czarnomorską, w skład której wchodziły statki zaopatrzenia, a także przekraczając pieszo granice rosyjsko-abchaską. Gruziński rząd poinformował, że wspomnianą granice przekroczyło 4000 żołnierzy i 350 pojazdów opancerzonych.
Ultimatum dla Gruzji.
Prezydent Abchazji Siergiej Bagapsz dał Gruzinom ultimatum na usunięcie wojsk z wąwozu kontrolowanego przez Gruzję. 11 sierpnia podobne ultimatum wystosowała strona rosyjska, mówiła o rozbrojeniu sił gruzińskich w wąwozie. Gruzja bardzo szybko odrzuciła obie propozycje. Strona rosyjska stwierdziła, że ultimatum minęło po 6. rano 11 sierpnia i w związku z tym dodała, że siły rosyjskie już wcześniej były gotowe do rozbrojenia sił gruzińskich w konfrontacji zbrojnej. Chwilę później prezydent separatystycznej republiki przyznał, iż 1000 żołnierzy jest gotowych do odjęcia operacji przeciwko Gruzinom w Wąwozie Kodori. Siergiej Bagapsz dodał później, że zorganizowano i otwarto korytarz humanitarny dla mieszkańców, pozwalający im uciec z pola bitwy.
Wojska gruzińskie w wąwozie były atakowane od godzin porannych 11 sierpnia przez rosyjskie lotnictwo, wyrzutnie rakiet i artylerię.
12 sierpnia oddział rosyjskich wojsk zaatakował razem z oddziałem abchaskim jednostki gruzińskie w wąwozie. Wieczorem po zaciętych całodziennych walkach przywódca Abchazji ogłosił, że jego wojska zajęły północną część wąwozu. Następnie abchaski Szef Sztabu Generalnego Sił Zbrojnych Anatolij Zajcew stwierdził, że wojska Abchazji zostały otoczone przez siły gruzińskie. Po ciężkich walkach gruziński zastępca MSW orzekł: "Wojska gruzińskie zostały wycofane z wąwozu jako znak dobrej woli". Gruzja więc się wycofała z bitwy oddając zwycięstwo koalicji abchasko-rosyjskiej.
Skutki.
Po wycofaniu się Gruzinów z wąwozu, Rosja rozpoczęła rajd na Senaki, miasto leżące w Gruzji. 30 pojazdów opancerzonych i 20 czołgów wkroczyły do miasta, zdobywając od razu kontrolę nad tamtejszą bazą wojskową, z powodu wakatu wojsk Gruzji. Asystent dowódcy rosyjskich wojsk Aleksandr Nowicki powiedział, że podczas marszu na Senaki ich konwój został ostrzelany przez gruzińskie śmigłowce Mi-8 i Mi-24.
Gruzińskie MSZ twierdziło, że "po przegranej bitwie rebelianci (wojska abchaskie) zajęły wioski w pobliżu Zugdidi i 13 wiosek w rejonie Tsalenjikha" Ogólnie w walkach zginęło 2 Gruzinów i jeden Abchaz.

</doc>
<doc id="1453561" url="https://pl.wikipedia.org/wiki?curid=1453561" title="Dropshipping">
Dropshipping

Dropshipping – model logistyczny wykorzystywany w sprzedaży przez internet polegający na przeniesieniu procesu wysyłki towaru na dostawcę. Rola sklepu internetowego w tym modelu logistycznym sprowadza się do zbierania zamówień i przesyłania ich do dostawcy, który realizuje wysyłkę towaru do klienta. Podobnie jak w przypadku całego handlu detalicznego, sprzedawca osiąga zysk z różnicy pomiędzy ceną hurtową a detaliczną.
Dropshipping jest dobrym rozwiązaniem dla mniejszych sklepów, które zwykle sprzedają swój towar w mniejszych ilościach i nie chcą zamrażać środków na masowe zamówienia zapasów od dostawców lub wydłużać czasu realizacji zamówień poprzez ich komasowanie. Zamiast dużej przesyłki do sklepu, dostawca sam dokonuje wysyłki towaru bezpośrednio do klienta. Dropshipping jest również bardzo często praktykowany w przypadku towarów o dużych rozmiarach – jak budynki ze stali, gdzie sprzedawca pobiera depozyt i budynek jest dostarczany bezpośrednio na plac budowy nabywcy.
Dwie główne korzyści z dropshippingu to brak odgórnej potrzeby alokacji pieniądza w towarze i regularny przepływ środków
pieniężnych. Inne korzyści obejmują:
Negatywną cechą dropshippingu jest utrata przez sklep pewności, że każde zamówienie będzie na pewno zrealizowane w gwarantowanym przez sklep czasie. Na przykład zamówienie może zostać niezrealizowane, gdy sprzedający prosi o wysyłkę z hurtowni, a produkt jest już wyprzedany. Problem ten rozwiązuje dobra, symultaniczna komunikacja z dostawcami. Innym przykładem wady dropshippingu jest ograniczona możliwość brandingu i oznakowania paczek oraz ograniczony kontakt z klientem.
Zauważalną wadą jest też możliwość przejęcia bazy danych o klientach przez dostawcę i docieranie do nich z ofertą bez pośrednictwa sklepu.

</doc>
<doc id="1453567" url="https://pl.wikipedia.org/wiki?curid=1453567" title="Gundiowate">
Gundiowate

Gundiowate, dawniej: gundie (Ctenodactylidae) – rodzina ssaków z infrarzędu gundiokształtnych (Ctenodactylomorphi) w obrębie rzędzu gryzoni (Rodentia).
Występowanie.
Gundiowate żyją w północnej Afryce od Maroka po zachodnią Libię, a na południu po Nigerię. Izolowane populacje występują też w Mali, Etiopii i Somalii.
Charakterystyka.
Gundiowate to małe, niezaradnie wyglądające gryzonie, żyjące głównie na Saharze. Tamtejsze plemiona koczownicze trafnie nazwały je "bezuchymi królikami". Faktycznie są podobne do chomika. Gundiowate potrafią się znakomicie dostosować do życia na pustyni, nie muszą wiele pić i potrafią wytrzymać znaczne różnice temperatur. W chłodne, zimowe noce chętnie tulą się do siebie, aby się wzajemnie ogrzewać. Na obu wewnętrznych palcach tylnych nóg mają szczoteczki sztywnych włosów, służących do pielęgnacji futra. Zaskoczona gundia nieruchomieje, udając martwą.
Systematyka.
Do rodziny gundiowatych (Ctenodactylidae) zalicza się 5 współcześnie żyjących gatunków grupowanych w 4 rodzajach:
Opisano również rodzaje wymarłe:

</doc>
<doc id="1453568" url="https://pl.wikipedia.org/wiki?curid=1453568" title="Nuthetal">
Nuthetal

Nuthetal - gmina w Niemczech w kraju związkowym Brandenburgia, w powiecie Potsdam-Mittelmark.
Dzielnice.
W skład gminy wchodzą następujące dzielnice:

</doc>
<doc id="1453575" url="https://pl.wikipedia.org/wiki?curid=1453575" title="Ribadeo">
Ribadeo

Ribadeo – miasto w Hiszpanii, w prowincji Lugo, we wspólnocie autonomicznej Galicja (Hiszpania).

</doc>
<doc id="1453576" url="https://pl.wikipedia.org/wiki?curid=1453576" title="Dekanat strzałkowski">
Dekanat strzałkowski

Dekanat strzałkowski – jeden z 30 dekanatów archidiecezji gnieźnieńskiej. W jego skład wchodzą następujące parafie:

</doc>
<doc id="1453579" url="https://pl.wikipedia.org/wiki?curid=1453579" title="Pamiętnik Literacki">
Pamiętnik Literacki

Pamiętnik Literacki – kwartalnik naukowy, w którym publikowane są prace z zakresu historii literatury polskiej, teorii literatury oraz krytyki literackiej.
Historia.
Jest to najstarsze czasopismo polonistyczne; powstało w 1902 roku we Lwowie jako kontynuacja „Pamiętnika Towarzystwa Literackiego im. Adama Mickiewicza”. Pierwszym wydawcą był Zakład Narodowy im. Ossolińskich; do 1939 roku drukowano „Pamiętnik” we Lwowie, potem w latach 1946–1950 w Warszawie, od 1950 we Wrocławiu. Jednocześnie czasopismo było organem Towarzystwa Literackiego im. Adama Mickiewicza. Zmiana nastąpiła w 1952 roku, kiedy to „Pamiętnik Literacki” przeszedł pod opiekę Instytutu Badań Literackich PAN (w latach 1950–1951 wydano wspólnie dwa roczniki). Od 2003 roku wydawcą czasopisma jest Wydawnictwo Instytutu Badań Literackich PAN.
Od wielu lat pismo publikuje prace naukowe najwybitniejszych polskich literaturoznawców. Redaktorami naczelnymi pisma byli kolejno: Wilhelm Bruchnalski, Bronisław Gubrynowicz, Edward Porębowicz, Tadeusz Pini, Ludwik Bernacki, Wiktor Hahn, Ignacy Chrzanowski, Kazimierz Kolbuszewski, Eugeniusz Kucharski, Stanisław Łempicki, Julian Krzyżanowski, Tadeusz Mikulski, Bogdan Zakrzewski.
Od 1998 redaktorem naczelnym czasopisma jest prof. Grażyna Borkowska; członkami redakcji są Michał Głowiński i Teresa Kostkiewiczowa (jako zastępcy redaktora naczelnego), Adam Dziadek, Wojciech Głowala, Luigi Marinelli, Andrzej Skrendo, Ludwika Ślękowa, Krzysztof Trybuś i Zofia Smolska (sekretarz redakcji).

</doc>
<doc id="1453580" url="https://pl.wikipedia.org/wiki?curid=1453580" title="Uprawlenie otbrosami">
Uprawlenie otbrosami



</doc>
<doc id="1453582" url="https://pl.wikipedia.org/wiki?curid=1453582" title="Newport News (Wirginia)">
Newport News (Wirginia)



</doc>
<doc id="1453586" url="https://pl.wikipedia.org/wiki?curid=1453586" title="Ratusz w Łęczycy">
Ratusz w Łęczycy

Ratusz w Łęczycy – budynek został wybudowany w latach 1788–1790 według projektu architekta królewskiego Jakuba Kubickiego w centralnym punkcie rynku. Ratusz jest piętrowy, zbudowany na planie zbliżonym do kwadratu w stylu klasycystycznym, kryty odtworzony w latach 2005–2007 dachem czterospadowym. Na szczycie znajduje się niewielki belwederek, w połaciach dachu facjatki. Jako budulca użyto cegły rozbiórkowej z murów obronnych. Na początku XX wieku podjęto przebudowę, która częściowo odjęła budynkowi oryginalny styl. W latach 2005–2007 przywrócono zbliżoną do pierwotnej formę architektoniczną budynku.
Południową ścianę zdobi balkon na piętrze z kamienną balustradą, a nad nim wystawka z zegarem. 

</doc>
<doc id="1453588" url="https://pl.wikipedia.org/wiki?curid=1453588" title="Emilian Waluchowski">
Emilian Waluchowski

Emilian Łukasz Waluchowski (ur. 31 stycznia 1980 w Łodzi) – producent muzyczny, polski kompozytor, aranżer, perkusista.
Jest absolwentem Państwowej Podstawowej Szkoły Muzycznej, Państwowego Liceum Muzycznego oraz Akademii Muzycznej im. Grażyny i Kiejstuta Bacewiczów w Łodzi. Związany jest z zespołami: Anny Wyszkoni, zespołem Moniki Kuszyńskiej i Mainstreet Quartet. Wcześniej występował w grupach Power of Trinity (która zarejestrowała pierwsze nagrania demo w nieistniejącym już studio Złota Skała), Superpuder, G.O.L.E.M.
Jest muzykiem sesyjnym, autorem muzyki do etiud filmowych. Współpracował również z zespołem Moskwa, Lidią Kopanią, Tomkiem Lubertem, Anną Wyszkoni, Andrzejem Krzywym, Wojciechem Klichem(ZIYO) Piotrem Cugowskim, Markiem Jackowskim, Plateau, Krzysztofem Kiljańskim, Martyną Jakubowicz, Adamem Ostrowskim, Maciejem Maleńczukiem, Dubtonic Kru, Mateuszem Pospieszalskim, djHAEM, zespołem Video, Janem Benedkiem, Muńkiem Staszczykiem, zespołem Makossa, Youth Rock Symphony Orchestra, Fabryką Dźwięku, zespołem City Boom Boom, zespołem Raggatack, zespołem 5000 lat, Ziemowitem Kosmowskim (Rendez-Vous), Big Bandem Łódzkiej Akademii Muzycznej, solistami Teatru Wielkiego w Łodzi, Teatrem Studyjnym w Łodzi, Zbigniewem Namysłowskim, Anną Serafińską, Anią Szarmach, Kuba Raczyński Quartet, Michałem Kobojkiem, Maciejem Strzelczykiem, Jackiem Delongiem, Tatianą Okupnik, In-Grid, zespołem Tubis Trio, zespołem Mainstreet Quartet (finalista Jazz Nad Odrą 2009), Paweł Serafinski Hammond Trio, Julitą Dawidowicz, Agatą Krwawnik, Joanną Maksymowicz, Ryszardem Bazarnikiem i zespołem DRUMS NRG /Vertical Concert/, Izabelą Kowalewską, Marc Bee, Bartkiem Papierzem, Jarosławem Kidawą, Edi Ann, Alexandrem Rybakiem, 
Martą Gałuszewską, Honoratą Skarbek 
Akompaniował m.in. Michałowi Urbaniakowi, Krzysztofowi Ścierańskiemu, Piotrowi Żaczkowi, Monice Kuszyńskiej, Tymonowi Tymańskiemu, Marice, Dariuszowi Malejonkowi, Samuelowi Blaserowi, Malcolmowi Braffowi, Susan Weinert, Martinowi Weinertowi, zespołowi Prząśniczki,

</doc>
<doc id="1453591" url="https://pl.wikipedia.org/wiki?curid=1453591" title="Placodus">
Placodus



</doc>
<doc id="1453592" url="https://pl.wikipedia.org/wiki?curid=1453592" title="Plakodus">
Plakodus

Plakodus ("Placodus") – rodzaj zauropteryga z grupy plakodontów (Placodontia) żyjącego w środkowym triasie na obecnych terenach Europy i Azji.
Morfologia.
Plakodus był dużym zauropterygiem ze szpatułkowatym rostrum. Trzy zęby przedszczękowe, przypominające siekacze, były powiększone i silnie zakrzywione ku przodowi. Na podniebieniu znajdowały się trzy szerokie zęby. Kości nosowe, czołowe i ciemieniowe były złączone u osobników dorosłych. Plakodus był jedynym oprócz paraplakodusa nieopancerzonym plakodontem. Mierzył nieco ponad 2 m długości, a ogólną budową przypominał syreny morskie. Wzrost jego masy ciała umożliwiały duże, ciężkie gastralia.
Paleobiologia i paleoekologia.
Większość autorów twierdziła, że plakodus był durofagiem, czyli odżywiał się małżami. Przednie zęby miały służyć do podnoszenia małżów z dna morskiego, a tylne trzonowce do ich miażdżenia. W 2010 roku Diedrich zasugerował jednak, że "Placodus" nie zjadał małżów, lecz żywił się miękkimi roślinami morskimi i wodorostami, na co zdaniem autora wskazuje budowa szczęk i zębów oraz morfologia szkieletu – konwergentne u plakodusa i trzeciorzędowych brzegowców, takich jak "Halitherium". Za hipotezą tą przemawia fakt, że w miejscu żołądka u plakodusów nigdy nie znaleziono skamieniałości muszli. Diedrich zasugerował również, że podobnie jak brzegowce, "Placodus" żył w dużych grupach. Głównymi źródłami napędu podczas pływania były prawdopodobnie ogon i przednie kończyny.
Analizy histologiczne kości udowej sugerują, że "Placodus" rósł stosunkowo szybko.
Paleobiogeografia.
Plakodus żył w środkowym triasie, od anizyku do ladynu, na terenach współczesnych Europy i Azji, a wówczas Oceanu Tetydy. Skamieniałości znaleziono m.in. w Basenie Germańskim (w tym również na Górnym Śląsku) oraz Chinach.
Klasyfikacja.
Rodzaj "Placodus" i jego gatunek typowy, "P. gigas", zostały nazwane w 1833 roku przez Louisa Agassiza, który ich skamieniałości uznał za pozostałości ryb z rodziny Pycnodontidae. W 1858 roku Richard Owen rozpoznał w nich szczątki gadów i zasugerował pokrewieństwo z zauropterygami. Niektórzy autorzy kwestionowali tę hipotezę, jednak obecnie większość naukowców uznaje przynależność plakodontów do zauropterygów. "Placodus" jest dość podobny do innego nieopancerzonego plakodonta: "Paraplacodus", jednak jego bliższymi krewnymi są prawdopodobnie Cyamodontoidea.
Za ważne uznaje się dwa lub trzy gatunki "Placodus": typowy "P. gigas", "P. antiquior" i "P. inexpectatus". Jiang i współpracownicy nie wyróżnili "P. antiquior", natomiast Diedrich zasugerował, że "P. inexpectatus" może być identyczny z plakodusami odkrytymi w Rumunii. Wiele innych gatunków zaliczanych do rodzaju "Placodus" zostało uznanych za "nomina dubia" przez Rieppela.

</doc>
<doc id="1453594" url="https://pl.wikipedia.org/wiki?curid=1453594" title="Weselje Ulybki">
Weselje Ulybki



</doc>
<doc id="1453597" url="https://pl.wikipedia.org/wiki?curid=1453597" title="Siedem lat małżeństwa">
Siedem lat małżeństwa

Siedem lat małżeństwa ("7 ans de mariage") – francuska komedia z 2003 roku w reżyserii Didiera Bourdona. W rolach głównych wystąpili Catherine Frot oraz sam reżyser.
Zarys fabuły.
Alain i Audrey są małżeństwem już od siedmiu lat i mają małą córeczkę. W ich związku nie układa się najlepiej - Audrey jest bardzo zasadnicza i ślepo zapatrzona w swych rodziców, zaś Alaina interesują wszystkie kobiety poza własną żoną. Alain postanawia szukać pomocy u swego przyjaciela, seksuologa Claude'a. Audrey tymczasem dowiaduje się, że idealizowany przez nią dotąd związek jej rodziców pełen jest skaz i wstydliwych tajemnic.

</doc>
<doc id="1453599" url="https://pl.wikipedia.org/wiki?curid=1453599" title="Hyloxalus excisus">
Hyloxalus excisus

Hyloxalus excisus — niezwykle słabo znany egzotyczny płaz z rodziny drzewołazowatych, według obecnego stanu rzeczy uznawany za osobny gatunek, co się jednak może w przyszłości zmienić. Aby potwierdzić, że rzeczywiście mamy do czynienia z osobnym gatunkiem, a nie tylko podgatunkiem lub rasą, potrzebne są kolejne badania.
Występowanie.
Jest to kolumbijski gatunek endemiczny, niespotykany poza jej granicami.
Rozmnażanie.
Przypuszcza się, że postać larwalna (kijanka) rozwija się w środowisku wodnym.

</doc>
<doc id="1453601" url="https://pl.wikipedia.org/wiki?curid=1453601" title="Stefan Półrul">
Stefan Półrul

Stefan Półrul (ur. 9 maja 1926 w Korwinie, zm. 9 kwietnia 1953 we Wrocławiu) – żołnierz Wojska Polskiego, ofiara mordu sądowego.
Żołnierz.
Urodził się w 1926 jako syn Stanisława i Stanisławy z domu Karweckiej. 23 kwietnia 1947 zmobilizowany został do Wojska Polskiego. Podoficer zawodowy w stopniu bosmanmata. Ostatnie stanowisko: starszy pisarz Sądu Marynarki Wojennej w Gdyni. W wojsku związał się z antykomunistyczną Polską Organizacją Podziemną „Wolność”, działającą od listopada 1950 do grudnia 1951 w Marynarce Wojennej. Członkowie organizacji m.in. sporządzali listy z danymi o obsadzie personalnej i adresach zamieszkania kadry dowódczej Marynarki Wojennej i Informacji Wojskowej ze szczególnym uwzględnieniem pracujących w Polsce oficerów sowieckich (Edmund Sterna ps. „Mściciel”) oraz informować o obsadzie Sądu Marynarki Wojennej i toczonych procesach (S. Półrul).
Więzienie i śmierć.
Za prowadzoną działalność został aresztowany 5 grudnia 1951 przez oficerów Okręgowego Zarządu Informacji nr 8 (Marynarki Wojennej). Wyrokiem Sądu Marynarki Wojennej w Gdyni z 6 czerwca 1952 skazany na karę śmierci.
Wkrótce po procesie zaczął wykazywać objawy choroby psychicznej, mogącej być skutkiem zastosowanych w Informacji Wojskowej metod śledczych. 7 grudnia 1952 Bolesław Bierut odmówił prawa łaski. Wykonanie wyroku odłożono ze względu na treść opinii biegłego psychiatry sądowego z 18 listopada 1952, w której stwierdził m.in. „"…w stanie obecnym chory nie nadaje się do brania udziału w postępowaniu sądowym, ewentualnie do odbywania kary"”. 12 grudnia 1952 skierowany na obserwację do Szpitala Psychiatrycznego przy Więzieniu nr 2 we Wrocławiu. 18 marca 1953 komendant szpitala Jerzy Katzenellenbogen i jego asystent dr Izydor Wassermann sporządzili orzeczenie lekarsko-psychiatryczne nr 15/53 stwierdzające zdolność S. Półrula do działań prawnych. W oparciu o treść orzeczenia lekarskiego obu psychiatrów Stefan Półrul został stracony 9 kwietnia 1953 o godz. 20.00 w więzieniu nr 1 przy ul. Kleczkowskiej we Wrocławiu. Zastrzelił go funkcjonariusz WUBP we Wrocławiu Władysław Dusza.
Pogrzeb w 2008.
Przez 55 lat szczątki Stefana Półrula spoczywały w nieznanym miejscu. 2 czerwca 2008 zostały odnalezione przez pracowników wrocławskiego Instytutu Pamięci Narodowej na Cmentarzu Osobowickim we Wrocławiu. Podczas oględzin medycznych stwierdzono, że śmierć marynarza nastąpiła w wyniku zastosowania katyńskiej metody uśmiercania – strzałem w potylicę skazańca oddanym z bardzo małej odległości.
9 września 2008 na cmentarzu w miejscowości Młodojewo odbył się wojskowy pogrzeb Stefana Półrula. Na pogrzebie obecni byli członkowie rodziny, przedstawiciele Instytutu Pamięci Narodowej, delegacja Marynarki Wojennej, reprezentanci władz lokalnych i organizacji kombatanckich oraz młodzież. 6 lutego 2009 postanowieniem Prezydenta RP Lecha Kaczyńskiego Stefan Półrul został pośmiertnie odznaczony Krzyżem Kawalerskim Orderu Odrodzenia Polski.
Film.
3 marca 2009 w Domu Spotkań z Historią w Warszawie odbyła się premiera filmu dokumentalnego pt. „Nigdy nie wrócisz do domu”, w którym przedstawione zostały losy Stefana Półrula. Reżyserką filmu jest Jolanta Krysowata.

</doc>
<doc id="1453602" url="https://pl.wikipedia.org/wiki?curid=1453602" title="Zbór Kościoła Chrześcijan Baptystów w Puławach">
Zbór Kościoła Chrześcijan Baptystów w Puławach

Zbór Kościoła Chrześcijan Baptystów w Puławach – zbór baptystyczny w Puławach, będący jedną z miejscowych ewangelicznych społeczności protestanckich. Należy do okręgu lubelskiego Kościoła Chrześcijan Baptystów w RP.
Przewodniczącym rady zboru jest Andrzej Łączkowski.
Zbór utożsamia się z powszechnym Kościołem Jezusa Chrystusa. Celem istnienia zboru jest głoszenie Słowa Bożego, czynienie ludzi uczniami Chrystusa, udzielanie chrztu nawróconym grzesznikom i oddawanie czci wyłącznie Trójjedynemu Bogu. Mottem zboru jest:
Zbór, oprócz cotygodniowych nabożeństw (na które składają się modlitwy, pieśni, czytania biblijne i kazanie), organizuje grupy domowe, spotkania ewangelizacyjne i nauczające oraz akcje ewangelizacyjne.

</doc>
<doc id="1453606" url="https://pl.wikipedia.org/wiki?curid=1453606" title="Marek Błaszczyk">
Marek Błaszczyk

Marek Błaszczyk (ur. 21 lutego 1972 w Łodzi) – polski klawiszowiec, aranżer, producent muzyczny.
Życiorys.
Absolwent szkoły muzycznej w klasie oboju, Wydziału Jazzu i Muzyki Rozrywkowej Akademii Muzycznej w Katowicach. Po maturze rozpoczął współpracę z Państwową Wyższą Szkołą Filmową, Telewizyjną i Teatralną im. Leona Schillera w Łodzi komponując muzykę do spektakli teatralnych, m.in. Michała Pawlickiego. Przed rozpoczęciem współpracy z Ich Troje współpracował z takimi artystami jak m.in. Hanna Bielicka, Elżbieta Adamiak, Piotr Bukartyk, Andrzej Poniedzielski, grupa Trzeci Oddech Kaczuchy. Aranżował Robertowi Jansonowi hymn polskiej reprezentacji na igrzyska olimpijskie w Sydney, ponadto dyrygował orkiestrą, która nagrywała ten utwór. Był również nauczycielem w szkole muzycznej II stopnia, gdzie prowadził dla pianistów zajęcia z improwizacji i harmonii jazzowej.
Solo.
Marek występuje również solo, używa pseudonimu "Marc Bee". W 2000 firma Michała Wiśniewskiego "Reim Music Factory" wydała autorską płytę Błaszczyka - "Do err...".
Ich Troje.
Przez wiele lat grał w zespole Ich Troje na klawiszach, akordeonie oraz trąbce i klarnecie. Przed wydaniem trzeciego albumu zespołu Marek zastąpił Jacka Łągwę za syntezatorami. Na koncertach Ich Troje wykonywał piosenkę ze swojej płyty "Do err..." oraz piosenkę o balecie Ich Troje oraz o Marcie "Mandarynie" Wiśniewskiej.
Obecnie.
Obecnie związany z zespołem Volver.

</doc>
<doc id="1453607" url="https://pl.wikipedia.org/wiki?curid=1453607" title="Wojciech Gołębiowski (lekkoatleta)">
Wojciech Gołębiowski (lekkoatleta)

Wojciech Gołębiowski (ur. 18 grudnia 1946 w Łodzi, zm. 7 stycznia 2018 tamże) – polski lekkoatleta, specjalizujący się w skoku wzwyż.
Czterokrotny medalista mistrzostw kraju, wieloletni reprezentant Polski. Uczestnik ME 1971 w Helsinkach (7 miejsce). Rok wcześniej zajął również 7 miejsce podczas HME 1970 w Wiedniu. Podopieczny trenera Jerzego Wilkoszyńskiego. Bronił barw ŁKS Łódź. Rekord życiowy: 2,18 m (3 września 1970, Warszawa).
Jest pochowany na cmentarzu ewangelicko-augsburskim przy ulicy Ogrodowej w Łodzi.

</doc>
<doc id="1453608" url="https://pl.wikipedia.org/wiki?curid=1453608" title="Kościół św. Jana Chrzciciela w Kiszkowie">
Kościół św. Jana Chrzciciela w Kiszkowie

Kościół św. Jana Chrzciciela w Kiszkowie – drewniana świątynia w Kiszkowie (ul. Gnieźnieńska) w powiecie gnieźnieńskim pochodząca z 1733 roku, z barokowym wyposażeniem wnętrza pochodzącym z XVIII wieku. i rzeźbioną Pietą z XVII wieku.
Pierwsze zapiski o kościele kiszkowskim pochodzą z 1398. Zdaniem autora przewodnika religijnego z początku XX w. pierwszy drewniany kościół pochodził z 1426 roku. Obecna świątynia (1733) zbudowana została z inicjatywy proboszcza Jana Wypijewskiego i poświęcona w 1749 przez biskupa Teodora Potockiego (jego herb – Pilawa – widnieje na szczycie wieży). Od południa do świątyni przylega murowana kaplica grobowa z roku 1695, ufundowana przez Łukasza Niemojewskiego. Kaplica ta była przez długie lata sanktuarium maryjnym (Matka Boża Kiszkowska), ponieważ Niemojewski wzniósł kaplicę, jako wotum dziękczynne za uzdrowienie za pośrednictwem tego obrazu. Z wcześniejszego kościoła pochodzi XVIII-wieczna Pietà.

</doc>
<doc id="1453609" url="https://pl.wikipedia.org/wiki?curid=1453609" title="Schwielowsee (gmina)">
Schwielowsee (gmina)

Schwielowsee - miejscowość i gmina w Niemczech w kraju związkowym Brandenburgia, w powiecie Potsdam-Mittelmark.
Geografia.
Gmina Schwielowsee położona jest nad jeziorem o tej samej nazwie, ok. 5 km na południe od Poczdamu.
Dzielnice.
W skład gminy wchodzą trzy dzielnice:
Współpraca.
Miejscowość partnerska:

</doc>
<doc id="1453613" url="https://pl.wikipedia.org/wiki?curid=1453613" title="Sri Swami Vishwananda">
Sri Swami Vishwananda



</doc>
<doc id="1453615" url="https://pl.wikipedia.org/wiki?curid=1453615" title="Seddiner See">
Seddiner See

Seddiner See - gmina w Niemczech w kraju związkowym Brandenburgia, w powiecie Potsdam-Mittelmark.
Dzielnice.
W skład gminy wchodzą trzy dzielnice:
Transport.
W Neuseddin znajduje się jedna z największych stacji rozrządowych w Niemczech.

</doc>
<doc id="1453618" url="https://pl.wikipedia.org/wiki?curid=1453618" title="Witold Tulibacki">
Witold Tulibacki

Witold Tulibacki (ur. 20 grudnia 1945, zm. 13 stycznia 2006) – polski filozof, w latach 2000–2006 rektor Olsztyńskiej Szkoły Wyższej im. Józefa Rusieckiego.
Życiorys.
Od 1969 był związany z olsztyńskimi uczelniami. W 1981 na podstawie napisanej pod kierunkiem Stanisława Soldenhoffa rozprawy doktorskiej pt. „Poglądy etyczne Tadeusza Kotarbińskiego” otrzymał w Uniwersytecie Mikołaja Kopernika w Toruniu stopień naukowy doktora
Po utworzeniu Uniwersytetu Warmińsko-Mazurskiego objął stanowisko profesora w Instytucie Filozofii na Wydziale Humanistycznym uczelni. Po tragicznej śmierci Józefa Rusieckiego, 7 grudnia 2000 roku został wybrany rektorem Olsztyńskiej Szkoły Wyższej. Funkcję tę pełnił do śmierci.
Tytuł profesora uzyskał w 2001 roku. Specjalizował się w aksjologii i etyce. Wydał blisko trzysta publikacji. Opublikował także cztery tomiki wierszy, laureat wielu konkursów poetyckich, ratownik wodny, pasjonat pływania, nurkowania, a także turystyki kajakowej.
Spoczywa na cmentarzu komunalnym w Olsztynie.

</doc>
<doc id="1453620" url="https://pl.wikipedia.org/wiki?curid=1453620" title="Université d’Aix-Marseille II">
Université d’Aix-Marseille II

Université d’Aix-Marseille II – francuski uniwersytet mający siedzibę w Marsylii. Uczelnia ma również filię, która mieści się w Aix-en-Provence.
Obecnie na uniwersytecie studiuje ponad 24 000 studentów na wszystkich wydziałach oraz kierunkach.
Uniwersytet specjalizuje się w kształceniu studentów w kierunkach nauk ścisłych, oprócz tego posiada znaną Akademię Wychowania Fizycznego (Faculté des Sciences du Sport), a także wydział inżynierii (École supérieure d'ingénieurs de Luminy), ekonomii (Faculté des Sciences Économiques et de Gestion) oraz akademię medyczną, która kształci na kierunkach medycyny, farmaceutyki oraz stomatologii.
Wydziały.
Uniwersytet dzieli się na następujące wydziały:
Historia.
Uniwersytet został założony w 1969 roku jako jeden z dwóch, jakie powstały w Marsylii w ramach reformy szkolnictwa wyższego, która dokonała się w 1968 roku.

</doc>
<doc id="1453621" url="https://pl.wikipedia.org/wiki?curid=1453621" title="Hyloxalus faciopunctulatus">
Hyloxalus faciopunctulatus

Hyloxalus faciopunctulatus (syn."Colostethus faciopunctulatus") — gatunek płaza występującego jedynie w Ameryce Południowej.
Występowanie.
Omawiany tu przedstawiciel płazów bezogonowych występuje na pewno w Kolumbii, a być może także w Peru i Brazylii.
Żyje on na dnie nizinnych lasów tropikalnych i pośród bagien posiadających świeżą wodę. Zniszczenie środowiska naturalnego na skutek działalności człowieka (a dokładniej rozwój rolnictwa) stanowi przyczynę zagrożenia wyginięciem tego gatunku.
Rozmnażanie.
Jaja składane są przez samicę na zbutwiałej roślinności. Prawdopodobnie dalszą opiekę nad nimi sprawuje samiec, który po wykluciu się z nich kijanek transportuje je do niewielkich zbiorników wodnych, gdzie mogą ulec przeobrażeniu (przeobrażenie zupełne).

</doc>
<doc id="1453622" url="https://pl.wikipedia.org/wiki?curid=1453622" title="Samba Traoré">
Samba Traoré

Samba Traoré – film fabularny z 1992 roku w reżyserii Idrissy Ouédraogo, powstały w koprodukcji między Burkina Faso a Francją i Szwajcarią.
Obraz uhonorowano Srebrnym Niedźwiedziem na 43. MFF w Berlinie (1993). Zdjęcia zrealizowano na terenie Burkina Faso z udziałem tamtejszych aktorów, którzy zagrali w miejscowym języku mossi. Jury berlińskiego festiwalu uzasadniło decyzję o wyróżnieniu filmu tym, iż realistycznie oddaje on codzienne życie mieszkańców tego afrykańskiego państwa.
Zarys fabuły.
Tytułowy bohater, Samba Traoré, dawno temu opuścił swą rodzinną wioskę na prowincji i przeniósł się do dużego miasta. Nie znalazł tam jednak miejsca dla siebie i ostatecznie skończył jako przestępca. Ścigany przez policję, wraca w rodzinne strony, starając się jednak skrzętnie ukryć swoje występki.

</doc>
<doc id="1453624" url="https://pl.wikipedia.org/wiki?curid=1453624" title="Stahnsdorf">
Stahnsdorf

Stahnsdorf – gmina w Niemczech, w kraju związkowym Brandenburgia, w powiecie Potsdam-Mittelmark.
Geografia.
Gmina Stahnsdorf położona jest między Poczdamem i Teltow.
Dzielnice.
W skład gminy wchodzą cztery dzielnice:

</doc>
<doc id="1453626" url="https://pl.wikipedia.org/wiki?curid=1453626" title="Ratusz w Błoniu">
Ratusz w Błoniu

Ratusz w Błoniu – ratusz miasta Błonie w woj. mazowieckim, mieszczący się we wschodniej pierzei rynku.
Historia.
W XVII wieku w centralnej części rynku stał ratusz z drewna, który został strawiony przez pożar w 1727. Obecny budynek powstał w latach 1842-1843, najprawdopodobniej według projektu Henryka Marconiego. Został on zniszczony w 1914, w trakcie działań I wojny światowej i odrestaurowany w latach 1923, 2005 i 2012. 
Jest to budowla trzytraktowa, pięcioosiowa, piętrowa, z wieżą zegarową, wzniesiona na planie zbliżonym do kwadratu w stylu klasycystycznym. Naroża są boniowane. Od frontu do bryły przylega czterokolumnowy portyk w porządku toskańskim. Całość przykrywa dach czterospadowy kryty dachówką (w dachu umieszczono cztery lukarny, po jednym z każdej strony świata). Wieżę zegarową zdobi gzyms konsolowy i barierka. Mechanizm zegarowy wykonali w 1985 pracownicy zakładów Mera-Błonie. Bryła jest flankowana bramami przejazdowymi z pilastrami porządku toskańskiego.
Pomieszczenia parterowe sklepione są kolebkowo, a na piętrze przykryte stropami. Na elewacji zewnętrznej wmurowana jest tablica ku czci króla Jana III Sobieskiego pochodząca z 1933.

</doc>
<doc id="1453628" url="https://pl.wikipedia.org/wiki?curid=1453628" title="Józef Drohojowski (zm. 1811)">
Józef Drohojowski (zm. 1811)

Józef Drohojowski herbu Korczak z Drohojowa, (ok.1740-1811) – reformata, misjonarz, pod koniec życia prowincjał Małopolski.
Biografia.
Urodził się 28 X 1739 w Zamościu jako syn Józefa, kasztelana przemyskiego i Barbary Wolskiej. Po ukończeniu studiów wstąpił do zakonu reformatów (3 IV 1756 w Wieliczce).
Przez pewien czas był kaznodzieją w Przemyślu, w 1783 wybrany został przez kapitułę w Solcu na urząd definitora prowincji małopolskiej. W latach 1788-1791 przebywał jako misjonarz na Wschodzie biblijnym, m.in. w Egipcie i w Palestynie. Był definitorem kustodii Ziemi Świętej, gwardianem na Cyprze i wiceprefektem misji.
Swoją podróż, podczas której zwiedził m.in. Aleksandrię, Damiettę, Rosettę i Kair, opisał w dwutomowym dziele "Pielgrzymka ks. Józefa Drohojewskiego, reformata, do Ziemi Świętej, Egiptu, niektórych zachodnich i południowych krajów, odbywa w r. 1788, 89, 90, 91, pobożno-ciekawej publiczności ofiarowana".
W 1797 został wizytatorem prowincji wielkopolskiej, a w 1798 został wybrany kustoszem prowincji. W 1804 kapituła w Stopnicy powołała go na stanowisko prowincjała Małopolski. Sprawował ten urząd przez dwa lata. Zmarł w grudniu 1811 w klasztorze reformatów w Krakowie.

</doc>
<doc id="1453629" url="https://pl.wikipedia.org/wiki?curid=1453629" title="Aspidorynch">
Aspidorynch

Aspidorynch ("Aspidorhynchus") – wymarły rodzaj ryby kostnoszkieletowej z grupy Aspidorhynchiformes. Jego nazwa oznacza „opancerzony dziób”.
Budowa i paleobiologia.
Aspidorynch był średniej wielkości rybą – dorastał, w zależności od gatunku, do 40–100 cm długości. Miał opływowe kształty i długie, ostre rostrum, służące do polowania i być może również do celów obronnych. Wyglądem i proporcjami przypominał żyjące współcześnie niszczuki z rodzaju "Lepisosteus" i prawdopodobnie również potrafił gwałtownie przyspieszać.
Aspidorynch prawdopodobnie przynajmniej czasami polował przy powierzchni wody. Wskazuje na to fakt, że jeden okaz tej ryby zachował się ze skrzydłem pterozaura "Rhamphorhynchus" w pysku. Pterozaur prawdopodobnie polował na ryby lecąc tuż nad wodą i został złapany przez aspidoryncha. Przy rozpiętości skrzydeł ok. 2,5 m był jednak zdecydowanie za duży, by "Aspidorhynchus" mógł go zjeść.
Występowanie.
Znany w zapisie kopalnym od schyłku środkowej jury do wczesnej kredy. Jego skamieniałości odnaleziono w formacji Jagua w prowincji Pinar del Río na Kubie, w południowej Anglii, departamencie Ain we Francji, w Solnhofen w Bawarii w Niemczech oraz przypuszczalnie w Australii i na Półwyspie Antarktycznym.
Gatunki.
Gatunkiem typowym rodzaju jest "Aspidorhynchus acutirostris", opisany w 1818 roku przez Henriego de Blainville'a pod nazwą "Esox acutirostris". Jest to jedna z pierwszych poznanych ryb kopalnych – okaz tego gatunku został zilustrowany już w 1775 roku. Ze względu na dużą zmienność międzygatunkową był on opisywany również pod nazwami "A. longissimus", "A. mandibularis", "A. ornatissimus" i "A. speciosus". We Francji występował on sympatrycznie ze smuklejszym "A. sphekodes". Na terenach dzisiejszej Anglii występowały "A. crassus", "A. euodus" i "A. fisheri", na Kubie "A. arawaki", a w Niemczech "A. sanzenbacheri". "A. ornatissimus" może jednak być ważnym gatunkiem, a przypuszczalnie kolejne gatunki są jeszcze nieopisane. Przynależność antarktycznego gatunku "A. antarcticus" pozostaje niejasna – może on należeć do rodzaju "Aspidorhynchus" albo "Vinctifer".

</doc>
<doc id="1453630" url="https://pl.wikipedia.org/wiki?curid=1453630" title="Audi 200">
Audi 200

Audi 200 – samochód osobowy produkowany przez Audi w latach 1979–1992.
Historia i opis modelu.
Samochód ten był bliźniaczo podobny do Audi 100, jednak posiadał lepsze parametry, jak np. mocniejszy silnik, oraz wiele bogatsze wnętrze i wyposażenie. Wersja C3 z zewnątrz odróżnia się od modelu 100 innymi reflektorami przednimi i zderzakami.
Audi 200 występuje w wersji z napędem na przednią oś, lub z napędem na cztery koła quattro.
Wyposażane było w skrzynie biegów manualną mającą pięć biegów lub skrzynię automatyczną trzybiegową.
Silniki Audi 200 to pięciocylindrowe rzędowe jednostki benzynowe o pojemności 2,0, 2,1 i 2,2 litra przy czym dwa ostatnie występowały również w wersji turbodoładowanej.
Wyposażenie Audi 200 C3
Audi 200 posiadało w swoim wyposażeniu wszystkie możliwe w tych latach dodatki.
W dziedzinie bezpieczeństwa samochód wyposażony został w system ABS, czyli system zapobiegający blokowaniu się kół w czasie nagłego hamowania. Kolejny układ to ASR zapobiegający poślizgowi kół napędowych podczas ruszania jak i w przypadku wjechania jednym kołem np. w kałużę.
W przypadku kolizji, o bezpieczeństwo kierowcy i pasażerów dba układ Procon-Ten, a w modelach produkowanych po roku 1988 dodatkowo poduszka powietrzna dla kierowcy.
System Procon-Ten jest mechanicznym systemem bezpieczeństwa działającym w dwóch fazach. Faza pierwsza to ochrona wnętrza samochodu w oparciu o system stalowych wzmocnień wbudowanych w drzwi oraz potężne aluminiowe profile zamontowane w zderzakach i połączone z resztą karoserii specjalnymi buforami, których zadaniem jest pochłaniać siłę uderzenia. W fazie drugiej, jeśli uderzenie jest zbyt silne, aby mogło zostać pochłonięte przez wzmocnienia, uruchamia się mechanizm stalowych linek mających za zadanie napiąć pasy bezpieczeństwa, oraz wciągnąć kierownicę w kierunku kokpitu tak aby kierowca nie uderzył w nią głową. Specjalna konstrukcja bezpiecznej kolumny kierowniczej pozwala na odsunięcie kierownicy od głowy kierowcy.
Fotele Audi 200 niezależnie od wersji, zawsze wyposażone są zagłówki. Pasy bezpieczeństwa są zainstalowane dla wszystkich pięciu miejsc, przy czym dla foteli przednich możliwa jest regulacja ich wysokości. Dodatkowo jeśli kierowca nie zapnie pasów to przez 30 sekund rozlega się dźwięk mający mu o tym przypomnieć oraz świeci się odpowiednia lampka kontrolna na tablicy zegarów.
W Audi 200 zastosowano również zabezpieczenia z myślą o dzieciach, tylne drzwi w zamkach posiadają blokady, których włączenie uniemożliwia otwarcie tych drzwi od wewnątrz. Dodatkowo w tylnej półce zainstalowane są uchwyty do których łatwo można przypiąć fotelik dziecięcy.
W Audi 200 zastosowano mocne silniki turbodoładowane z których później korzystały Audi S2, Audi RS2 czy Audi S4.

</doc>
<doc id="1453631" url="https://pl.wikipedia.org/wiki?curid=1453631" title="Droga krajowa B36 (Austria)">
Droga krajowa B36 (Austria)

Droga krajowa B36 (Zwettler Straße) – droga krajowa w Austrii. Arteria zaczyna się na przedmieściach leżącego nad Dunajem miasteczka Ybbs an der Donau i prowadzi w kierunku północnym przez Zwettl i Waidhofen an der Thaya do dawnego przejścia granicznego z Czechami. Arteria na całej swej długości jest jedno-jezdniowa. Trasa stanowi przedłużenie prowadzącej ze Styrii Erlauftal Straße.

</doc>
<doc id="1453632" url="https://pl.wikipedia.org/wiki?curid=1453632" title="Beata Rybarska">
Beata Rybarska

Beata Rybarska, także Beata Rakowska-Rybarska (ur. w 1966) – polska aktorka i artystka kabaretowa. Wraz z Łukaszem Rybarskim, Maurycym Polaskim, Andrzejem Kozłowskim i Tomaszem Olbratowskim tworzy Kabaret pod Wyrwigroszem (od 1990 roku, pod obecną nazwą od 1994). Absolwentka PWST w Krakowie (dyplom w roku 1991).
W latach 1991–1994 była aktorką krakowskiego Teatru im. Juliusza Słowackiego. Popularność zyskała głównie przez występy w kabarecie, m.in. w wielu programach telewizyjnych. Na estradzie wciela się często w role prostych, wiejskich kobiet. Parodiuje też postaci z życia publicznego, m.in. Dodę. Jest felietonistką tygodnika "Na żywo".
Od lipca 2022 wraz ze swoim mężem Łukaszem, współprowadzi wybrane wydania porannego magazynu rozrywkowo-informacyjnego "Poranny rogal", który jest emitowany premierowo przez pięć dni w tygodniu na antenie kanału Zoom TV.

</doc>
<doc id="1453634" url="https://pl.wikipedia.org/wiki?curid=1453634" title="Hyloxalus fallax">
Hyloxalus fallax

Hyloxalus fallax — gatunek płaza zaliczonego do drzewołazowatych.
Występowanie.
Jedynym miejscem występowania zwierzęcia jest Ekwador (mamy do czynienia z gatunkiem endemicznym).
Siedlisko tego płaza to wilgotne górskie lasy.
Rozmnażanie.
Inaczej niż w przypadku większości niespokrewnionych blisko z tym gatunkiem płazów, samica składa swe jaja na glebę. W tej gromadzie zwierząt spotyka się zwykle zapłodnienie zewnętrzne. Rola samca nie ogranicza się do kopulacji, musi on także przenieść kijanki do wody, by mogły one przejść przeobrażenie, przybierając kształt osobników dorosłych.

</doc>
<doc id="1453635" url="https://pl.wikipedia.org/wiki?curid=1453635" title="Tatrzańskie Zręby">
Tatrzańskie Zręby

Tatrzańskie Zręby (słow. "Tatranské Zruby", niem. "Tatraheim", węg. "Tátraotthon") – osiedle u południowych podnóży Tatr Wysokich na Słowacji, położone przy Drodze Wolności między Starym i Nowym Smokowcem a Tatrzańską Polanką. Administracyjnie należy do miasta Wysokie Tatry.
Tatrzańskie Zręby znajdują się na poziomie 995 m n.p.m. przy wylocie walnej Doliny Wielickiej i przedpolu jej odnogi, Doliny Sławkowskiej. Ponad miejscowością kończy się też grzbiet Wielickich Granatów oddzielający od siebie te dwie doliny. Zabudowania są położone nad Sławkowskim Potokiem, płynącym spod masywu Sławkowskiego Szczytu.
Osiedle pierwotnie nosiło nazwę Wojskowe Zręby ("Vojenské Zruby") – powstało w roku 1923 jako baza dla oddziałów górskich armii czechosłowackiej. Po II wojnie światowej zmienił się charakter miejscowości, w której powstały ośrodki wypoczynkowe dla wojskowych i ich rodzin. W 1950 r. w osadzie postawiono pomnik upamiętniający czechosłowackich i radzieckich partyzantów, tragicznie zmarłych w katastrofie samolotu Li-2 pod Zadnim Gerlachem 9 października 1944.
Oprócz Drogi Wolności (przy której znajduje się przystanek autobusowy) przez Tatrzańskie Zręby przebiega linia kolei elektrycznej („elektriczki”) ze Szczyrbskiego Jeziora do Tatrzańskiej Łomnicy i Popradu. Stacja kolejki dawniej nosiła nazwę "Velické Pleso" („Wielicki Staw”).

</doc>
<doc id="1453636" url="https://pl.wikipedia.org/wiki?curid=1453636" title="Wiesenburg/Mark">
Wiesenburg/Mark

Wiesenburg/Mark – gmina w Niemczech w kraju związkowym Brandenburgia, w powiecie Potsdam-Mittelmark.
Nazwa.
Urzędowa forma nazwy jest dwuczłonowa, przy czym drugi wyraz zapisywany jest po ukośniku; potocznie nazwę miasta skraca się do samego Wiesenburg.
Dzielnice.
W skład gminy wchodzi 14 dzielnic: Benken, Grubo, Jeserig, Jeserigerhütten, Klepzig, Lehnsdorf, Medewitz, Mützdorf, Neuehütten, Reetz, Reetzerhütten, Reppinichen, Schlamau, Wiesenburg.
Historia.
W latach 1443–1592 ówczesny Wiesenburg był miastem.

</doc>
<doc id="1453638" url="https://pl.wikipedia.org/wiki?curid=1453638" title="Hyloxalus fascianigrus">
Hyloxalus fascianigrus

Hyloxalus fascianigrus (syn. "Colostethus fascianiger") — gatunek płaza zaliczonego do licznej rodziny drzewołazowatych.
Występowanie.
Gatunek ten spotykany jest jedynie w Kolumbii. Znany jest z El Tambo w departamencie Cauca. Teeny te położone są na wysokościach od 1470 do 1969 metrów nad poziomem morza. W miejscu swego występowania jest on względnie powszechny.
Gatunek jest zagrożony wyginięciem z powodu niszczenia środowiska naturalnego poprzez działalność człowieka.
Rozmnażanie.
Przebiega podobnie, jak u wieku innych przedstawicieli rodzaju "Colostethus". Jaja (u płazów zwane skrzekiem) składane są na lądzie, tam też wylęgają się z nich larwy zwane kijankami. Zostają one przeniesione przez ojca do zbiornika wodnego, by w wodzie zakończyć swój rozwój, przybierając kształty dorosłego bezogonowego.

</doc>
<doc id="1453639" url="https://pl.wikipedia.org/wiki?curid=1453639" title="Droga krajowa B64 (Austria)">
Droga krajowa B64 (Austria)

Droga krajowa B64 (Rechberg Straße) – droga krajowa w Austrii. Jednojezdniowa arteria łączy miasto Frohnleiten przez Weiz z Gleisdorfem. Droga prowadzi przez górskie tereny. Między Frohnleiten, a Weiz trasa biegnie szeregiem serpentyn. Na odcinku Weiz – Gleisdorf wzdłuż drogi poprowadzona została linia kolejowa "Gleisdorf–Weiz".

</doc>
<doc id="1453641" url="https://pl.wikipedia.org/wiki?curid=1453641" title="Tadeusz Riedl (profesor)">
Tadeusz Riedl (profesor)

Tadeusz Riedl (ur. 2 lipca 1933 we Lwowie) – polski entomolog, profesor Olsztyńskiej Szkoły Wyższej im. Józefa Rusieckiego, były rektor Akademii Wychowania Fizycznego i Sportu w Gdańsku.
Życiorys.
Pochodzi z zasłużonej lwowskiej rodziny o głębokich tradycjach patriotycznych. W lwowskiej kamienicy Riedlów przy ul. Dwernickiego spędził ostatnie lata życia i tamże zmarł zaprzyjaźniony z jego rodzicami prof. Stefan Banach, który został pochowany w grobowcu rodzinnym Riedlów w alei zasłużonych na cmentarzy Łyczakowskim. Po 1945 razem z rodziną zamieszkał w Bielsku, w 1952 zdał egzamin dojrzałości w liceum ogólnokształcącym w Warszawie. Przeniósł się wówczas do Wrocławia, gdzie studiował biologię na Wydziale Nauk Przyrodniczych Uniwersytetu Wrocławskiego. Od 1956 pracował w Muzeum Zoologicznym Uniwersytetu Wrocławskiego, w 1964 został starszym asystentem w Akademii Rolniczej, rok później został adiunktem. Od 1973 wykładowca we wrocławskiej Akademii Wychowania Fizycznego, dwa lata później równocześnie zajmował stanowisko dyrektora Instytutu Turystyki i Rekreacji AWF. W 1981 zamieszkał w Gdańsku, został wykładowcą w tamtejszej Akademii Wychowania Fizycznego. Tytuł profesora uzyskał w 1985. Specjalizuje się w ekologii, entomologii, systematyce i taksonomii zwierząt. Były kierownik Zakładu Biologii Ogólnej i Ekologii na Wydziale Wychowania Fizycznego i Sportu Akademii Wychowania Fizycznego i Sportu w Gdańsku. Mieszka w Gdańsku.
Jest autorem kilku książek o Lwowie.
Wnuk Edmunda Riedla.

</doc>
<doc id="1453642" url="https://pl.wikipedia.org/wiki?curid=1453642" title="Katastrofa lotu United Airlines 811">
Katastrofa lotu United Airlines 811

Incydent w czasie lotu United Airlines 811 – katastrofa lotnicza, która miała miejsce 24 lutego 1989 roku. W czasie lotu z Honolulu na Hawajach do Auckland w Nowej Zelandii nastąpiło oderwanie przednich drzwi luku bagażowego. W wyniku dekompresji kilka rzędów foteli wraz z 9 pasażerami zostało wyssanych z samolotu, a 38 pasażerów rannych.
Przebieg wydarzeń.
Start i wznoszenie.
O godzinie 01:52 czasu lokalnego Boeing 747-122 linii United Airlines, lot 811 wystartował z międzynarodowego lotniska w Honolulu z 337 pasażerami i 18 członkami załogi na pokładzie. Za sterami siedziało trzech pilotów: kapitan David Cronin, pierwszy oficer Al Slater i mechanik pokładowy Mark Thomas. 150 km na wschód od samolotu szalała burza, więc piloci postanowili zwiększyć pułap do 10 000 m, aby ją ominąć. W czasie wznoszenia występowały turbulencje, w związku z tym kapitan postanowił pozostawić sygnalizator „zapiąć pasy” włączony. Ta decyzja uratowała później życie wielu pasażerom.
Oderwanie drzwi i dekompresja.
Po 16 minutach lotu, o 02:08 czasu lokalnego, na wysokości między 22.000 a 23.000 stóp (6.700 – 7.000 m) w sekcji klasy biznes słyszalny był zgrzyt, a półtorej sekundy później trzask, który wstrząsnął całą maszyną. Nastąpiło niespodziewane otwarcie i oderwanie drzwi bagażowych R5. W wyniku różnicy ciśnień podłoga powyżej drzwi luku zapadła się co spowodowało wyssanie kilku rzędów foteli (8G-12G, 8H-12H oraz pojedynczego 9F), a w rezultacie śmierć 9 pasażerów: Anthony i Barbara Fallon, Harry i Susan Craig, Lee Campbell, dr J Michael Crawford, Swan John, Mary Rose i Handley Harley-Desso. Szefowa obsługi – Laura Brentlinger o mało nie padła ofiarą ogromnego pędu powietrza. Trzymała się poręczy schodów, co uratowało ją przed wyssaniem.
Samolot został poważnie uszkodzony, w kadłubie powstała rozległa dziura. W wyniku dekompresji został uszkodzony awaryjny system tlenowy, którego elementy były ulokowane nad oderwanymi drzwiami. Ponadto pęd powietrza zerwał zwisające z sufitu awaryjne maski tlenowe. Na wysokości blisko 7.000 m zaczęło brakować tlenu. 2 minuty po dekompresji piloci rozpoczęli awaryjne schodzenie na wysokość, na której można będzie normalnie oddychać, wykonując jednocześnie zwrot o 180 stopni w lewo i przygotowując się do awaryjnego lądowania na lotnisku w Honolulu.
Uszkodzenie silników nr 3 i 4.
Odłamki wyssane z samolotu w czasie dekompresji uszkodziły silniki nr 3 i 4, powodując pożar obu z nich. Piloci mogli odczytać ze wskaźników, że silniki numer 3 i 4 nie funkcjonują prawidłowo, nie mogli jednak w pełni ocenić uszkodzeń, gdyż z kokpitu nie widać jednostek napędowych, tymczasem kilkumetrowe płomienie ciągnęły się za dwoma silnikami. Załoga nie otrzymała żadnego ostrzeżenia o płonących silnikach, choć silnik nr 3 wytwarzał intensywne wibracje. Nie było odczytu N1, a EGT i EPR wskazywały bardzo niską wartość, co skłoniło załogę do wyłączenia uszkodzonego silnika. Wibracje ustały.
O godzinie 02:10 czasu lokalnego pilot zgłosił sytuację krytyczną, po czym rozpoczęto procedurę awaryjnego zrzucania paliwa w celu zmniejszenia masy samolotu do dopuszczalnej masy podczas lądowania. Początkowo piloci starali się wykorzystać jak najwięcej mocy z uszkodzonego silnika numer 4, ponieważ przy obecnej masie i dwóch silnikach nie zdołaliby utrzymać się w powietrzu. Kapitan ustawił silniki numer 1, 2 i 4 na maksimum mocy, aby przyspieszyć zejście samolotu na niższy pułap, jednakże w takiej konfiguracji maszyna mogła pozostać maksymalnie 2 minuty. Piloci zauważyli prawie zerowy odczyt N1 oraz wysokie EGT (co powodowane było przez płomienie, wydobywające się spomiędzy łopatek wirnika) dla silnika numer 4, więc go wyłączyli. Szczątki wyrzucone na skutek dekompresji spowodowały uszkodzenie slotów (elementów mechanizacji na krawędzi natarcia samolotu) oraz wygięcie statecznika poziomego. Odłamki uderzyły nawet w statecznik pionowy samolotu, znajdujący się na ogonie, nie powodując jego uszkodzeń. W trakcie śledztwa NTSB znalazła ludzkie szczątki pomiędzy łopatkami silnika numer 3 dowodzące, że przynajmniej niektóre z osób wyssanych z samolotu poniosły natychmiastową śmierć.
Podczas obniżania lotu kapitan Cronin poprosił inżyniera pokładowego Thomasa, aby nakazał stewardesom przygotować samolot i pasażerów do lądowania awaryjnego. Ten niestety nie mógł skontaktować się z załogą, więc zapytał kapitana o zgodę na zejście do kabiny pasażerów, aby zobaczyć co się stało i ocenić straty. Cronin wyraził zgodę. Thomas zszedł na dół i ujrzawszy ogromną dziurę poszyciu z prawej strony kadłuba wywnioskował, że doszło na pokładzie do eksplozji bomby. Wyraźnie blady i zaszokowany wrócił do kabiny pilotów i podzielił się obserwacjami z resztą załogi. Dodał, iż przy obecnym stanie maszyny niemądre byłoby przekraczanie prędkości przeciągnięcia o więcej niż minimalny margines.
Obniżanie pułapu i lądowanie.
Gdy samolot zbliżał się do lotniska, piloci wypuścili podwozie. Klapy zostały wysunięte tylko częściowo z powodu uszkodzeń, spowodowanych odłamkami samolotu. Taka konfiguracja zwiększała prędkość lądowania do 190-200 węzłów (350–370 km/h). Pomimo niebezpieczeństwa, 14 minut po ogłoszeniu sytuacji krytycznej, kapitanowi Croninowi udało się zatrzymać samolot przed końcem pasa startowego. Ewakuacja przebiegła bardzo sprawnie i w ciągu 45 sekund ocaleli pasażerowie i wszyscy członkowie załogi byli bezpieczni, chociaż niektórzy odnieśli drobne obrażenia, zaczynając od zadrapań, a kończąc na zwichniętym ramieniu.
Przyczyna.
Wypadek spowodowany został przez wadliwe okablowanie oraz defekty w projekcie drzwi luku bagażowego, które w Boeingu 747 zostały skonstruowane w taki sposób, żeby otwierały się na zewnątrz, co zwiększało ładowność, ale wymagało mechanizmu zamykającego i blokującego drzwi. Już we wczesnych latach 70. XX wieku mechanizm ten został uznany za słaby punkt w samolocie DC-10. Pomimo wielu ofiar śmiertelnych, które zginęły we wcześniejszych katastrofach DC-10, spowodowanych otwarciem się drzwi bagażowni (np. katastrofa lotu Turkish Airlines 981) w locie oraz wczesnych prób rozwiązania problemu przez Boeinga, przemysł lotniczy nie uznał tej usterki za poważne zagrożenie. W rzeczywistości, w każdej chwili różnica ciśnień i siły aerodynamiczne mogły spowodować oderwanie się drzwi.
Skutki.
Po wypadku NTSB nakazało wymianę wadliwych mechanizmów we wszystkich Boeingach 747-100. Inne zalecenie sugerowało wymianę wszystkich drzwi bagażowych na otwierające się do wewnątrz, aby nie mogły się otworzyć pod wpływem różnicy ciśnień. Żaden podobny incydent nie miał potem miejsca, choć śledztwo nie wyklucza możliwości wystąpienia podobnej usterki w innych, starych modelach Boeinga.
W 1989 załoga lotu 811 otrzymała odznaczenia za wykazanie się odwagą w ich działaniach. United Airlines przeprowadziła symulację wypadku w symulatorach lotu. Pomimo wielu prób, żadnej załodze nie udało się bezpiecznie wylądować samolotem po utracie przednich drzwi luku bagażowego.
Obie części drzwi bagażowych R5 zostały wydobyte z Oceanu Spokojnego 26 września oraz 1 października 1990 roku.
W 1989 samolot został naprawiony i przerejestrowany na N4724U. Wrócił do służby w United Airlines w 1990. W 1997 został sprzedany dla Air Dabia i zarejestrowany jako C5-FBS. Eksploatację samolotu zakończono podczas gruntownego przeglądu na międzynarodowym lotnisku w Plattsburgh, a w 2004 roku został rozebrany na części zapasowe.

</doc>
<doc id="1453645" url="https://pl.wikipedia.org/wiki?curid=1453645" title="Université d’Aix-Marseille I">
Université d’Aix-Marseille I

Université d’Aix-Marseille I – francuski uniwersytet publiczny mający swoją siedzibę w Marsylii, a także w Aix-en-Provence. Oprócz siedziby w Marsylii, uczelnia posiada filię oraz kampusy w miastach Arles, Aubagne oraz Lambesc.
Obecnie na uniwersytecie studiuje ponad 23 tys. studentów wszystkich wydziałów oraz kierunków. Pośród wszystkich uczniów około 3500 mniejszość stanowią uczniowie pochodzący z wymiany międzynarodowej, a także pochodzący lub urodzeni poza granicami Francji.
Historia.
Uniwersytet został założony w 1969 roku jako jeden z dwóch, jakie powstały w Marsylii w ramach reformy oświaty wyższej, która dokonała się w 1968 roku.
Wydziały.
Uniwersytet jest podzielony na następujące wydziały oraz departamenty.

</doc>
<doc id="1453646" url="https://pl.wikipedia.org/wiki?curid=1453646" title="Droga krajowa B119 (Austria)">
Droga krajowa B119 (Austria)

Droga krajowa B119 (Greiner Straße) – droga krajowa Austrii. Trasa zaczyna się na przedmieściach miasteczka Amstetten i prowadzi w kierunku północnym. Po przekroczeniu Dunaju arteria biegnie przez kilka kilometrów wspólnym śladem z B3. B64 kończy się w pobliżu granicy z Czechami na kolizyjnym skrzyżowaniu z Gmündner Straße w miejscowości Weitra.
Odgałęzienie B119a.
Droga krajowa B119a – 7,5 kilometrowe połączenie drogi B119 z Königswiesener Straße.

</doc>
<doc id="1453647" url="https://pl.wikipedia.org/wiki?curid=1453647" title="Droga krajowa B119a (Austria)">
Droga krajowa B119a (Austria)



</doc>
<doc id="1453648" url="https://pl.wikipedia.org/wiki?curid=1453648" title="Około północy (film 1986)">
Około północy (film 1986)

Około północy (oryg. "Round Midnight") – film muzyczny z 1986 roku w reżyserii Bertranda Taverniera. Zdjęcia do filmu były kręcone w Paryżu i Nowym Jorku.

</doc>
<doc id="1453649" url="https://pl.wikipedia.org/wiki?curid=1453649" title="Justyna Tomańska">
Justyna Tomańska

Justyna Tomańska (ur. 21 kwietnia 1975 w Ozimku) – polska pisarka.
Kariera.
Jako nastolatka wyjechała do Wielkiej Brytanii, skąd po 6 latach przeniosła się na 7 kolejnych lat do Hiszpanii. Na podstawie własnych doświadczeń emigracyjnych opublikowała autobiograficzne książki "Polka w Londynie" (2004) i "Polka w Madrycie" (2005) wydane przez Wydawnictwo Bauer. 
Jest wolontariuszką Fundacji Spełnionych Marzeń sprawująca funkcję koordynatora ds. projektów. Jest współzałożycielką, pomysłodawczynią i menedżerką zespołu Volver oraz menedżerką jej lidera, Mariusza Totoszko. Jest autorką tekstów i producentką płyt dla dzieci. Jest właścicielką firmy AJ Music Management.
1 lutego 2015 roku zakończyła współpracę zawodową z Mariuszem Totoszko, angażując się w autorski program dziecięcy.
Życie prywatne.
Związana z Mariuszem Totoszko, z którym ma córkę Zofię (ur. 2011)

</doc>
<doc id="1453650" url="https://pl.wikipedia.org/wiki?curid=1453650" title="Silverstoneia flotator">
Silverstoneia flotator

Silverstoneia flotator – płaz żyjący w Ameryce Środkowej. Dzisiaj uznawany za jeden gatunek, być może w przyszłości zostanie zamiast niego wydzielonych kilka oddzielnych gatunków.
Występowanie.
Zwierzę to występuje w Kostaryce i Panamie, a prawdopodobnie także w Kolumbii i Nikaragui.
Jego środowisko naturalne stanowią wilgotne nizinne lasy. Jest to zwierzę powszechne.
Ekologia.
Chociaż nie są podejmowane żadne specjalne działania, mające na celu ochronę tego gatunku, część jego zasięgu występowania obejmuje obszary chronione.

</doc>
<doc id="1453651" url="https://pl.wikipedia.org/wiki?curid=1453651" title="Droga krajowa B124 (Austria)">
Droga krajowa B124 (Austria)

Droga krajowa B124 (Königswiesener Straße) – droga krajowa Austrii. Arteria zaczyna się tuż przy zakończeniu – prowadzącej z Linzu – Autostrady A7 i biegnie w kierunku północno-wschodnim. W Arbesbach krzyżuje się B119. Droga kończy się kilka kilometrów od miasta Zwettl na skrzyżowaniu z Böhmerwald Straße.

</doc>
<doc id="1453652" url="https://pl.wikipedia.org/wiki?curid=1453652" title="Król, dama, walet">
Król, dama, walet

Król, dama, walet (ros. "Король, дама, валет") – druga powieść Vladimira Nabokova. Napisana w języku rosyjskim. Opublikowana została w 1928 r. w Berlinie pod pseudonimem W. Sirin.
Powieść opowiada historię miłosnego trójkąta, a jej tytuł określa charakter jego uczestników – jednowymiarowych, banalnych i płaskich. Wskazuje też na grę, w jaką gra z bohaterami los.
Treść powieści.
Franz Bubendorf, młody człowiek z niewielkiego miasteczka, wyjeżdża do Berlina, żeby pracować na stoisku sportowym w domu towarowym swojego zamożnego wujka, kuzyna matki, którego nigdy wcześniej nie spotkał. W pociągu siedzi w tym samym przedziale, co Kurt Dreyer i jego żona Marta Dreyer. Franz jest oczarowany urodą Marty. Kiedy, już w Berlinie, udaje się do swojego wuja w sprawie zatrudnienia, orientuje się, że wuj i jego żona są ludźmi spotkanymi w pociągu. Marta podoba mu się coraz bardziej. Wkrótce nawiązuje z nią romans. Związek ten sprawia, że Marta coraz bardziej brzydzi się swoim mężem, a Franz stopniowo traci własną wolę i umiejętność decydowania, poddając się coraz silniej wpływowi kochanki.
Wraz z rozwojem romansu Marta coraz częściej myśli o pozbyciu się męża. Franz tymczasem stopniowo traci zainteresowanie kochanką, a seks z nią zaczyna być dla niego uciążliwym obowiązkiem. Niemniej jednak przystaje na tworzony przez nią plan. Plan ten ma urzeczywistnić się podczas wakacji, które cała trójka ma spędzić nad morzem. Tam miała zamiar zabrać nieumiejącego pływać Dreyera na wycieczkę łódką i utopić go. Plan jednak zawodzi, kiedy, podczas wycieczki, Marta dowiaduje się, że Dreyer jest o krok od sfinalizowania intratnej umowy handlowej – pod wpływem tej informacji postanawia zrezygnować z zaplanowanego morderstwa.
Zimno i deszcz na łódce sprawiają, że Marta dostaje zapalenia płuc. Umiera, ku wielkiej rozpaczy Dreyera, który nigdy nie dowiedział się o jej romansie i planowanym morderstwie. Dla Franza śmierć niechcianej kochanki oznacza przede wszystkim wolność i ulgę.
Ważną postacią w powieści jest także Wynalazca, który tworzy manekiny-roboty – "automatony". Jego badania są finansowane przez Dreyera, który ma nadzieję sprzedać wynalazek amerykaninowi, Ritterowi i znacznie się na tym wzbogacić. Wynalazca ma pokazać trzy manekiny (dwóch mężczyzn i jedną kobietę), jednak tylko dwa automaty są obecne na przygotowanym dla Rittera pokazie (kobieta i jeden mężczyzna). Kobieta automaton ulega zniszczeniu.
Aluzje literackie.
Utwór nawiązuje kilkakrotnie do powieści Gustawa Flauberta "Pani Bovary", również poruszającej temat zdrady małżeńskiej. Według Maurice'a Couturier "Król, dama, walet" może być nawet uznany za parodię dzieła Flauberta.
Ukryte w tekście aluzje do "Pani Bovary" :
Nabokov jako postać w powieści.
Autor i jego żona, Vera, pojawiają się w powieści jako dwoje gości w nadmorskim kurorcie. Sam Nabokov pisze o tym w "Przedmowie" do wydania angielskiego: "w ostatnich dwu rozdziałach pojawiamy się ja i moja żona, ale jedynie dla dokonania inspekcji".
Język, którego Marta nie potrafi zidentyfikować to język rosyjski, natomiast siatka na motyle jest atrybutem Nabokova, którego pasją było łowienie motyli

</doc>
<doc id="1453653" url="https://pl.wikipedia.org/wiki?curid=1453653" title="Około północy (film 1977)">
Około północy (film 1977)

Około północy – polski film obyczajowy w reżyserii Hanki Włodarczyk.
Fabuła.
Film opowiada o człowieku posiadającym dziwną moc sprawiającą, że umiera każda osoba której postępowanie on potępi. 

</doc>
<doc id="1453656" url="https://pl.wikipedia.org/wiki?curid=1453656" title="Tatrzańska Polanka">
Tatrzańska Polanka

Tatrzańska Polanka, dawniej "Westerów" (słow. "Tatranská Polianka", dawniej "Weszterovo", niem. "Weszterheim", węg. "Tátraszéplak") – osiedle u południowych podnóży Tatr Wysokich na Słowacji, położone przy Drodze Wolności między Tatrzańskimi Zrębami a Nową Polanką. Administracyjnie należy do miasta Wysokie Tatry.
Tatrzańska Polanka znajduje się na poziomie 1010 m n.p.m. przy wylocie walnej Doliny Wielickiej, nieco na wschód od Wielickiej Wody spływającej tą doliną. Nad miejscowością wznoszą się szczyty Gerlachu i Sławkowskiego Szczytu. Tatrzańska Polanka jest oddalona o ok. 4 km od Starego Smokowca i o 13 km od Szczyrbskiego Jeziora.
Osiedle ma charakter uzdrowiskowy, nie ma w niej infrastruktury turystycznej. Pierwsze ślady bytności człowieka na tym obszarze pochodzą z przełomu naszej ery, kiedy na terenie dzisiejszej Słowacji przebywał lud kultury puchowskiej. Pierwsze budynki osady powstały w 1884 r., a dzisiejsze uzdrowisko zostało założone w 1888 r. przez szwagrów: Paula Wesztera, Michaela Guhra seniora (ci dwaj z Wielkiego Sławkowa i Samuela Nitscha (z Wielkiej Łomnicy). Od nazwiska pierwszego z nich, najbardziej zaangażowanego, wywodzi się pierwotna nazwa Weszterovo, nazwa niemiecka pozostała niezmieniona i również upamiętnia Wesztera. Na początku miejscowość miała być przeznaczona dla turystów, uzdrowiskiem została od 1897 r. W 1902 r. z inicjatywy nowego naczelnego lekarza Michaela Guhra juniora powstało pierwsze sanatorium. Guhr spopularyzował też miejscowość jako ośrodek narciarski i bobslejowy.
Dzisiaj wszystkie budynki sanatoryjne są objęte Zakładem Leczniczym im. Jiříego Wolkera ("Liečebný ústav Jiřího Wolkera"), łącznie z wybudowanym w 1912 r. Tatrzańskim Domem położonym o 600 m od centrum osiedla w kierunku Tatrzańskich Zrębów. W Tatrzańskiej Polance leczone są gruźlica, astma i choroba Gravesa-Basedowa.
Oprócz Drogi Wolności (przy której znajduje się przystanek autobusowy) przez Tatrzańską Polankę przebiega linia kolei elektrycznej („elektriczki”) ze Szczyrbskiego Jeziora do Tatrzańskiej Łomnicy i Popradu. Stacja kolejki jest położona na wysokości 985 m. Przy poczcie od Drogi Wolności odgałęzia się droga do Gierlachowa. Z Tatrzańskiej Polanki biegnie również droga do hotelu górskiego „Śląski Dom” w Dolinie Wielickiej, niedostępna dla samochodów i funkcjonująca jako szlak rowerowy.
Mieszkał tu portrecista i pejzażysta tatrzański Andor Boruth. W tutejszym sanatorium przebywał czeski bajkopisarz Jiří Wolker. W leśnym parku, w którym Wolker lubił wypoczywać, w 1949 r. postawiono jego popiersie dłuta V. Kýna.

</doc>
<doc id="1453658" url="https://pl.wikipedia.org/wiki?curid=1453658" title="Emil Bednarek">
Emil Bednarek

Emil Bednarek (ur. 20 lipca 1907 w Królewskiej Hucie, zm. 27 lutego 2001 w Waldsassen) – więzień funkcyjny (kapo) w obozie Auschwitz-Birkenau.
We wrześniu 1939 roku otrzymał powołanie do polskiej armii. Zdezerterował i osiadł w Niemczech. W 1940 roku został osadzony w niemieckim obozie koncentracyjnym Auschwitz (numer obozowy 1325). Po kilku miesiącach został więźniem funkcyjnym. W czasie ewakuacji obozu trafił z grupą polskich więźniów do obozu Mauthausen-Gusen, gdzie doczekał wyzwolenia przez armię amerykańską.
Po wojnie osiadł z powrotem w Chorzowie. Krótko pracował na stacji kolejowej w restauracji. Został aresztowany, następnie zasiadł na ławie oskarżonych w drugim procesie oświęcimskim we Frankfurcie nad Menem. Skazany został na dożywotnie więzienie. Zwolniony przedterminowo z więzienia w 1975 roku na podstawie prawa łaski.

</doc>
<doc id="1453659" url="https://pl.wikipedia.org/wiki?curid=1453659" title="Tim Severin">
Tim Severin

Tim Severin (ur. w 1940, zm. 18 grudnia 2020) – brytyjski podróżnik i pisarz.
Urodzony w Asam (Indie), później zamieszkał w Irlandii. Studiował geografię i historię w Oxfordzie. Już jako student wziął udział w motocyklowej wyprawie z Oxfordu, przez Wenecję do Indii i Afganistanu, historycznym Jedwabnym szlakiem. Odbył kilka wypraw lądowych i morskich, używając replik historycznych statków i łodzi. 
W 2005 rozpoczął pisanie książek beletrystycznych. Napisał serię książek o przygodach fikcyjnego wikinga Thorgilsa Leifssona, podróżującego dookoła świata. Od 2007 pisze następną serię książek, o przygodach Hectora Lyncha, który został piratem w XVII wieku.

</doc>
<doc id="1453660" url="https://pl.wikipedia.org/wiki?curid=1453660" title="Anolis kubański">
Anolis kubański

Anolis kubański, anolis rycerzyk ("Anolis equestris") – gatunek średniej wielkości jaszczurki z rodziny Polychrotidae.
Morfologia.
Anolis kubański to największy przedstawiciel rodzaju "Anolis" – osiąga długość 35–50 cm i wagę około 0,5 kg. Żyje przeciętnie 8–10 lat. Jest zwierzęciem o smukłej sylwetce, dość długich kończynach z palcami, zakończonymi małymi, ostrymi pazurami oraz poprzecznie żeberkowanymi poduszeczkami, umożliwiającymi mu chodzenie po pionowych powierzchniach. Jedną z cech charakterystycznych anolisów jest występowanie na podgardlu skórnego worka, który jaszczurka (przeważnie samiec) może silnie nadymać. U wielu gatunków (np. u anolisa zielonego) jest on jaskrawo ubarwiony. Gady te, podobnie jak kameleony, są zdolne do zmiany ubarwienia.
Występowanie.
Naturalnym obszarem występowania tego gatunku jest Kuba, jednak introdukowany zaadaptował się również na Florydzie.
Ekologia.
Anolis kubański zajmuje różne środowiska – zarówno samotne drzewa sawann, jak i górskie lasy, w których dochodzi do wysokości 1100 m n.p.m. Jest to zwierzę spokojne, jednak bardzo terytorialne. Za dnia poluje na owady, stanowiące dużą część jego diety, a także pisklęta, małe ptaki oraz niewielkie jaszczurki – często inne gatunki z rodzaju "Anolis". Żywi się jednak przede wszystkim owocami i liśćmi. Na anolisy polują głównie nadrzewne węże i ptaki drapieżne.
Rozmnażanie.
Okres godowy rozpoczyna się w kwietniu lub maju. Ubarwienie jaszczurek staje się wówczas bardziej intensywne. Samiec nadyma podgardle, unosi głowę i wykonuje nią ruchy w kształcie ósemki. Samica odpowiada mu podobnym zachowaniem. Po zakończeniu godów samica zakopuje w ziemi do 20 jaj o długości 1,5-2 cm. W czasie trzymiesięcznej inkubacji jaja powiększają swoje rozmiary dwu- lub trzykrotnie. Dorosłe nie opiekują się gniazdem ani młodymi. Małe jaszczurki początkowo są mało ruchliwe, jednak szybko rozpoczynają samodzielne życie.
Hodowla.
Anolisy kubańskie są dość często hodowane w terrariach.
Temperatura: 25-30 °C, nocą 22-25 °C.
Wilgotność: 60-80%.
Pokarm: Świerszcze, szarańcza, karaluchy, małe myszy.
Łączenie: australorzekotka australijska ("Litoria caerulea"), ropucha azjatycka ("Bufo melanosticus"), felsuma madagaskarska ("Phelsuma madagascariensis").
Uwagi: zdenerwowany anolis kubański może bardzo mocno ugryźć.

</doc>
<doc id="1453662" url="https://pl.wikipedia.org/wiki?curid=1453662" title="Adobe LightRoom">
Adobe LightRoom



</doc>
<doc id="1453663" url="https://pl.wikipedia.org/wiki?curid=1453663" title="Piotr Bniński">
Piotr Bniński

Piotr Bniński (Piotr z Bnina) herbu Łodzia (1390–1448) – kasztelan gnieźnieński (1428–1437), starosta Mosiny w latach 1429–1448.
Pochodził z wielkopolskiej rodziny magnackiej Bnińskich, wywodzącej się z Bnina pod Poznaniem (komesowie na Bninie), pieczętującej się herbem Łodzia. W Samostrzelu zachował się pałac rodziny Bnińskich.
Był posłem do Zygmunta Luksemburskiego w negocjacjach w trakcie wojny z Zakonem krzyżackim.
Był obecny przy wystawieniu przez Władysława II Jagiełłę przywileju jedlneńskiego w 1430 roku.
Podróżował po Bliskim Wschodzie. Na pewien czas osiadł na Cyprze, gdzie służył królowi Cypru Janusowi z Lusignan. W 1432 r. wziął udział w poselstwie Janusa, króla Jerozolimy i Cypru na dwór Władysława Jagiełły. W imieniu Janusa marszałek królestwa Baldwin z Noris prosił w nim o pożyczkę na wojnę z egipskimi mamelukami. W zamian oferował Cypr w zastaw oraz proponował małżeństwo córki Jagiełły z synem króla Janusa.

</doc>
<doc id="1453666" url="https://pl.wikipedia.org/wiki?curid=1453666" title="Operacja Hoover">
Operacja Hoover

Operacja Hoover – akcja sił ISAF kierowanych głównie przez Kanadę w prowincji Kandahar w okręgu Zhari w dniach 24 maja - 25 maja 2007. Celem akcji była ofensywa na 300 zgromadzonych tam talibskich bojowników. Operacja Hoover to część dużej operacji afgańskiej Sokół.
Operacja.
Podczas pierwszego dnia operacji, żołnierze z Kanady, przenieśli się do blokowania pozycji polecił, co polecił Major David Quick. Podczas marszu, kanadyjscy żołnierze dostrzegli talibów, z kolei talibowie dostrzegli oddziały kanadyjskie wchodzące w skład ISAF. Wkrótce doszło do wymiany ognia między Kanadyjczykami, a talibami. Doszło do sporej potyczki, ponieważ do wojsk kanadyjskich dotarła afgańska milicja i Wielka Brytania razem z armią portugalską, z kolei talibowie wezwali posiłki i w końcu było ich około 300. Wieczorem 24 maja doszło do ataku na kanadyjski czołg Leopard 1 biorący udział w operacji. Pojazd odniósł niewielkie szkody, a ofiar nie odnotowano. Zaraz po tym, doszło do kolejnego ataku w którym, tym razem został zabity kanadyjski żołnierz. Walki trwały jeszcze następnego dnia, lecz już na mniejszą skalę. W operacji zginął 1 żołnierz ISAF i powyżej 60 talibskich bojowników.

</doc>
<doc id="1453667" url="https://pl.wikipedia.org/wiki?curid=1453667" title="Anolis equestris">
Anolis equestris



</doc>
<doc id="1453668" url="https://pl.wikipedia.org/wiki?curid=1453668" title="Aspidorhynchus">
Aspidorhynchus



</doc>
<doc id="1453669" url="https://pl.wikipedia.org/wiki?curid=1453669" title="Zamek Sobień w Lesku">
Zamek Sobień w Lesku



</doc>
<doc id="1453671" url="https://pl.wikipedia.org/wiki?curid=1453671" title="Dzicy mężowie">
Dzicy mężowie

Dzicy mężowie – XV i XVI-wieczny motyw dekoracyjny, przedstawiający dwóch nagich i owłosionych mężczyzn, z wieńcami laurowymi na głowach, oraz wokół bioder, często uzbrojeni w maczugi, trzymający pomiędzy sobą tarczę herbową. W Szwajcarii i południowych Niemczech częsty motyw dekoracyjny gospód, fasad domostw, lub zwieńczenia bram.

</doc>
<doc id="1453673" url="https://pl.wikipedia.org/wiki?curid=1453673" title="Edward Przewóski">
Edward Przewóski

Edward Przewóski (ur. 29 grudnia 1851 w Siedlcach, zm. 20 maja 1895 w Kijowie) – polski adwokat, krytyk literacki, publicysta i działacz polityczny.
Życiorys.
Uczęszczał do gimnazjum w Siedlcach i Lublinie, później studiował prawo na Uniwersytecie Warszawskim. Naukę kontynuował w Wyższej Szkole Rolniczej w Żabikowie, studiował również ekonomię polityczną.
Po powrocie do Warszawy w 1875 zdawał na aplikację adwokacką. Ze względu na jego socjalistyczne zapatrywania władze Monarchii Austriackiej, w której mieszkał od 1879, odstawiły go konwojem do granicy ze Szwajcarią. Przez kilka lat przebywał na emigracji w Genewie i Paryżu. Nie wrócił do Galicji – osiadł w Humaniu i Kijowie, gdzie od 1894 pracował jako guwerner. Pisywał do lokalnej prasy kijowskiej, głównie artykuły o tematyce ekonomicznej.
Twórczość.
Zajmował się głównie pisarstwem krytycznym. Jego najważniejsze dzieło to dwutomowa "Krytyka literacka we Francji", wydana pośmiertnie w 1899 przez Antoniego Langego. W książce tej zebrane zostały studia o współczesnych kierunkach francuskiej krytyki naukowej, naturalistycznej, impresjonistycznej drukowane wcześniej w czasopismach. Napisał też rozprawę "Maurycy Mochnacki jako krytyk literatury" (1894).

</doc>
<doc id="1453677" url="https://pl.wikipedia.org/wiki?curid=1453677" title="Zamek Człuchowski">
Zamek Człuchowski



</doc>
<doc id="1453683" url="https://pl.wikipedia.org/wiki?curid=1453683" title="Kabaret Kwartet Okazjonalny">
Kabaret Kwartet Okazjonalny

Kwartet Okazjonalny – polski kabaret założony w 1999 roku w Krakowie.
Historia powstania.
W 1999 na krakowskiej PWST zorganizowano konkurs na zagranie utworu Fryderyka Chopina na dowolnym instrumencie z wyjątkiem fortepianu. Idea koncertu spodobała się artystom do tego stopnia, że spontanicznie utworzyli czteroosobowy zespół grający na: butelkach, grzebieniach, kontrabasie, akordeonie, flecie i glinianym koguciku. Grupa wzięła udział w konkursie i otrzymała wyróżnienie oraz nagrodę publiczności.
Skład.
Grupę współtworzą:
Współpracownicy (okazjonalni):

</doc>
<doc id="1453684" url="https://pl.wikipedia.org/wiki?curid=1453684" title="Kwartet Okazjonalny">
Kwartet Okazjonalny



</doc>
<doc id="1453685" url="https://pl.wikipedia.org/wiki?curid=1453685" title="Pisauridae">
Pisauridae



</doc>
<doc id="1453686" url="https://pl.wikipedia.org/wiki?curid=1453686" title="Early English">
Early English

Early English – wczesna faza gotyku angielskiego, według klasyfikacji Thomasa Rickmana. Początki gotyku angielskiego, sięgają lat 1175 – 1185, kiedy to zbudowano prezbiterium kościoła w Canterbury, przez Wilhelma z Sens i Wilhelma Angielskiego. Najłatwiej fazy stylowe gotyku angielskiego można rozróżnić po maswerkach okien. Early English charakteryzują maswerki: negatywowy i geometryczny. Porównaj z Decorated Style (dojrzały gotyk) i Perpendicular Style (późny gotyk).
Detale architektoniczne (przykłady).
Otwory okienne:
Arkady przyścienne:
Sedilia:
Głowice
Ornamenty
Kwiatony
Zworniki
Gzymsy okapnikowe
Wsporniki
Wieże

</doc>
<doc id="1453687" url="https://pl.wikipedia.org/wiki?curid=1453687" title="Zamek kamieniecki">
Zamek kamieniecki



</doc>
<doc id="1453689" url="https://pl.wikipedia.org/wiki?curid=1453689" title="Karabin Arisaka 99-Shiki">
Karabin Arisaka 99-Shiki



</doc>
<doc id="1453692" url="https://pl.wikipedia.org/wiki?curid=1453692" title="Antoni Jaksa-Marcinkowski">
Antoni Jaksa-Marcinkowski

Antoni Jaksa-Marcinkowski, ps. „Antoni Nowosielski” lub „Albert Gryf” (ur. 17 stycznia 1823 w Mostyszczach na Kijowszczyźnie, zm. 31 sierpnia 1880 w Kijowie) – pisarz, krytyk literacki, etnograf, tłumacz, filozof.
Życiorys.
Podstawową edukację odebrał w domu. W wieku 15 lat wysłano go na pensję, by po pół roku podjął naukę w II Gimnazjum w Kijowie. W 1841 rozpoczął studia na Uniwersytecie Kijowskim na Wydziale Historyczno-Filologicznym. Po trzech latach zmuszony chorobą przerwał studia, kontynuując jednak naukę przez samokształcenie, w szczególności w zakresie filozofii, filologii i języków obcych.
W 1843 rozpoczął publikować w prasie kulturalno-społecznej. Debiutował w Tygodniku Petersburskim, następnie zaś (1846-1848) publikował we współredagowanej przez siebie w Gwieździe. Publikował tam artykuły krytycznoliterackie i filozoficzne, w których krytycznie odnosił się do poglądów filozoficznych koterii Petersburskiej (sprzeciwiających się filozofii niemieckiej). W 1849 odszedł z Gwiazdy i próbował założyć pismo Lewiatan (ukazał się jeden numer). Jego kolejne artykuły ukazywały się w Pamiętniku Naukowo-Literackim, Bibliotece Warszawskiej, Dzienniku Warszawskim i Gazecie Warszawskiej. 
Marcinkowski był ważną postacią w polskich kręgach Kijowa. W latach pięćdziesiątych XIX w. zaczął się interesować folklorystyką. Zbierał ludowe wierzenia, zwyczaje i przekazy kulturowe. Zainteresowania te wkrótce zaowocowały publikacjami opisującymi lud ukraiński. Podróż na Krym i do Odessy (1850) opisał w pracy "Stepy, morze i góry" (2 tomy, 1854). Był autorem licznych szkiców dotyczących historii I Rzeczypospolitej, powieści społeczno-obyczajowych i historycznych, inspirowanych folklorem. Pisał hasła do 28-tomowej Encyklopedii Powszechnej Orgelbranda z lat 1859-1868.
Filozofia.
W początkach kariery, utożsamiał się ze stanowiskiem heglistowskim, publikując artykuły broniące filozofii niemieckiej (w szczególności Hegla i Schellinga) i jej polskich zwolenników (Bronisława Trentowskiego). Filozofia ta stała się przedmiotem krytyki koterii Petersburskiej, zarzucającej im niezgodność z chrześcijaństwem. Marcinkowski wskazywał z kolei, że filozofia niemiecka jest intelektualnym badaniem idei chrystianizmu (w jej protestanckiej postaci). Dla Marcinkowskiego filozofia niemiecka była najwyższym wytworem ludzkiego umysłu, przejawem "ducha powszechnego" i "ducha czasu". 
Na filozofii niemieckiej oparte były inne poglądy filozoficzne Marcinkowskiego. Najwyższą władzą poznawczą był rozum. Filozofia zajmuje się najwyższym rodzajem poznania, a jej przedmiotem jest prawda absolutna. Stąd, nie powinno się jej oceniać pod względem bezpośredniej użyteczności. Dane zmysłowe nie mają samodzielnej wartości i są tylko materiałem, który musi być opracowany przez twórczego ducha. Empiryzm jest więc błędny jako zbyt jednostronny, i nie biorący pod uwagę doświadczenia wewnętrznego (duchowego). Błędna jest też filozofia zdrowego rozsądku, poprzestająca na zmysłowych przeświadczeniach.
Również poglądy Marcinkowskiego na historię wywiedzione były z heglizmu. Wyznawał on wiarę w postęp społeczny, który był rozwojem idei absolutnej w historii. Postęp ten miał charakter deterministyczny, opierając się na prawach rozwoju historycznego. 
Od końca lat 50. XIX w. poglądy filozoficzne Marcinkowskiego uległy zmianie. Porzucił filozofię niemiecką, uznając ją za nadmiernie racjonalistyczną i zbliżył się do filozofii chrześcijańskiej. Zaczął też krytykować nowe prądy filozoficzne, jak darwinizm i pozytywizm. 

</doc>
<doc id="1453693" url="https://pl.wikipedia.org/wiki?curid=1453693" title="GIT">
GIT



</doc>
<doc id="1453694" url="https://pl.wikipedia.org/wiki?curid=1453694" title="Uczelnia Techniczno-Handlowa im. Heleny Chodkowskiej">
Uczelnia Techniczno-Handlowa im. Heleny Chodkowskiej

Uczelnia Techniczno-Handlowa im. Heleny Chodkowskiej (do 2004 r. jako Wyższa Szkoła Zarządzania i Marketingu, do 2014 Wyższa Szkoła Zarządzania i Prawa im. Heleny Chodkowskiej w Warszawie) – uczelnia niepubliczna z siedzibą główną w Warszawie, założona przez Helenę Chodkowską w 1992 roku. Patronem uczelni od 25 października 2006 jest jej założycielka i wieloletnia Kanclerz Helena Chodkowska. W uznaniu zasług Senat Wyższej Szkoły Zarządzania i Prawa w Warszawie podjął uchwałę o nadaniu Szkole jej imienia, co zostało potwierdzone decyzją Ministra Nauki i Szkolnictwa Wyższego. Oferta edukacyjna uczelni ukierunkowana jest na szeroko rozumiane nauki ekonomiczno-prawne. Od 2000 roku uczelnia kształci na Wydziale Zamiejscowym w Płońsku, a w latach 2010–2014 na Wydziale Zamiejscowym we Wrocławiu. W uczelni funkcjonuje Centrum Studiów Podyplomowych, Centrum Języków Obcych, Akademickie Biuro Karier, Biuro Projektów, Biuro Rekrutacji oraz Wydawnictwo.
Kierunki.
Obecnie uczelnia daje możliwość podjęcia nauki na kierunkach I i II stopnia prowadzonych w Warszawie i wydziale zamiejscowym w Płońsku (tylko Zarządzanie, lic.):
W ofercie studiów szkoła proponuje również kształcenie podyplomowe na kierunkach:
Studenci.
Studenci uczelni angażują się w działalność kół naukowych takich jak TSL TEAM, Gomorra oraz UTH Racing Team, współorganizują konferencje i warsztaty oraz liczne akcje charytatywne (m.in. dla osób niepełnosprawnych). Samorząd studentów uczelni pośredniczy w kontaktach pomiędzy studentami oraz reprezentuje interesy społeczności studenckiej wobec władz uczelni. Przedstawiciele samorządu są jednocześnie członkami międzyuczelnianych organizacji i stowarzyszeń, w tym Parlamentu Studentów Rzeczypospolitej Polskiej.
Działalność naukowa.
W organizowanych przez uczelnię konferencjach o zasięgu ogólnokrajowym i międzynarodowym oraz seminariach naukowych prelegentami są zarówno pracownicy naukowi szkoły, jak też zapraszani z zewnątrz profesorowie i praktycy związani z różnymi dziedzinami gospodarki. Znaczącą częścią działalności naukowo-badawczej uczelni są publikacje pracowników naukowych uczelni. Ważną funkcję spełnia tu uczelniane wydawnictwo, które zajmuje się opracowywaniem publikacją materiałów, książek, zeszytów naukowych. Pracownicy uczelni uczestniczą również w wielu konferencjach naukowych krajowych i zagranicznych, są zapraszani jako prelegenci lub eksperci, biorą udział w posiedzeniach Rady Strategii Społeczno-Gospodarczej przy Premierze RP, w radach programowych, w zespołach i kapitułach przyznających wyróżnienia, nagrody, certyfikaty. Debaty i panele dyskusyjne dotyczą ważnych i aktualnych wydarzeń, które dotyczą istotnych spraw takich jak prawo, ekonomia, bezpieczeństwo wewnętrzne czy prawa człowieka.

</doc>
