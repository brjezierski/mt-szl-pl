<doc id="1460173" url="https://pl.wikipedia.org/wiki?curid=1460173" title="Nikołaj Bielewski">
Nikołaj Bielewski

Nikołaj Aleksandrowicz Bielewski, ros. Николай Александрович Белевский (ur. ?, zm. po 1943 r. w Albanii) – rosyjski wojskowy (porucznik), oficer rosyjskiego oddziału wojskowego w Albanii, a następnie armii albańskiej, oficer Włoskiego Korpusu Ekspedycyjnego na froncie wschodnim podczas II wojny światowej.
W czasie wojny domowej w Rosji służył w wojskach białych jako junkier szkoleniowego dywizjonu kawalerii. W poł. listopada 1920 r. wraz z resztkami wojsk białych ewakuował się z Krymu do Gallipoli, gdzie służył w 1 szwadronie kawalerii. Zamieszkał w Królestwie SHS. Ukończył tam nikołajewską szkołę kawaleryjską, po czym wszedł formalnie w skład 9 kijowskiego pułku huzarów. W 1924 r. wstąpił ochotniczo do rosyjskiego oddziału wojskowego, który wspomógł Ahmeda Zogu w przejęciu władzy w Albanii. Następnie służył w armii albańskiej w stopniu porucznika jako młodszy oficer w pododdziale karabinów maszynowych. Od 1926 r. dowodził szwadronem gwardyjskim. Po zajęciu Albanii przez Włochy w kwietniu 1939 r., przeszedł do armii włoskiej. Od 1941 r. walczył na froncie wschodnim w szeregach Włoskiego Korpusu Ekspedycyjnego. Po wyjściu Włoch z wojny we wrześniu 1943 r., powrócił do Albanii, gdzie walczył w partyzantce antykomunistycznej. Zginął w boju z komunistami albańskimi.
Linki zewnętrzne.
Biografia Nikołaja A. Bielewskiego (jęz. rosyjski)

</doc>
<doc id="1460174" url="https://pl.wikipedia.org/wiki?curid=1460174" title="3 Brygada Artylerii">
3 Brygada Artylerii

Brygady Artylerii noszące numer „3”:
Polskie:
Austro-węgierskie:

</doc>
<doc id="1460176" url="https://pl.wikipedia.org/wiki?curid=1460176" title="Wyatt Earp (film)">
Wyatt Earp (film)

Wyatt Earp – amerykański western z 1994 roku.
Główne role.
i inni
Fabuła.
Po zakończeniu wojny domowej, Nicholas Earp osiedla się z rodziną w Kalifornii. Najstarszy syn Wyatt zgodnie z wolą ojca studiuje prawo. Wkrótce poznaje dziewczynę, z którą się żeni. Niestety, umiera ona na tyfus, a Wyatt stacza się na dno. Kiedy trafia do więzienia, ojciec pomaga mu wyjść. Przenoszą się na zachód. Pewnego dnia Wyatt za schwytanie przestępcy zostaje szeryfem w Dodge City. Tam poznaje Doca Hollidaya...
Nagrody i nominacje.
Oscary za rok 1994
Złota Malina 1994

</doc>
<doc id="1460178" url="https://pl.wikipedia.org/wiki?curid=1460178" title="Sobór św. Aleksandra Newskiego w Kobryniu">
Sobór św. Aleksandra Newskiego w Kobryniu

Sobór św. Aleksandra Newskiego (biał. "Царква Св. Аляксандра Неўскага") – świątynia prawosławna znajdująca się w Kobryniu przy ulicy Lenina, konkatedra eparchii brzeskiej i kobryńskiej.
Sobór jest budynkiem wzniesionym w stylu późnego klasycyzmu – powstał w latach 1864–1868 na grobach żołnierzy rosyjskich poległych w bitwie z wojskami francuskimi 15 lipca 1812. Jednym z celów jego budowy było również upamiętnienie zniesienia pańszczyzny na Polesiu. Cerkiew zbudowano ze środków skonfiskowanych polskiej szlachcie i arystokracji, która poparła powstanie styczniowe na Białorusi.
Sobór wzniesiono na planie krzyża, w narożach między ramionami korpusu umieszczono czworoboczne dobudowy.

</doc>
<doc id="1460179" url="https://pl.wikipedia.org/wiki?curid=1460179" title="100 obiektów turystycznych Bułgarii">
100 obiektów turystycznych Bułgarii

Poznaj Bułgarię – 100 narodowych obiektów turystycznych (bułg. "Опознай България – 100 национални туристически обекта") – bułgarski ruch społeczny powstały w 1966, który opracowuje listę 100 najważniejszych obiektów turystycznych kraju. Na podstawie pieczątek zbieranych w książeczce uzyskuje się oznakę brązową, srebrną i złotą.
Początkowa lista obejmowała głównie komunistyczne obiekty (np. Muzeum Ruchu Rewolucyjnego w Sofii) i po 1989 była kilkakrotnie uaktualniona. Obiekty są uporządkowane według jednostek administracyjnych, kolejność nie określa atrakcyjności.

</doc>
<doc id="1460180" url="https://pl.wikipedia.org/wiki?curid=1460180" title="Cerkiew Świętego Ducha w Wilnie">
Cerkiew Świętego Ducha w Wilnie

Cerkiew Świętego Ducha – cerkiew prawosławna w kompleksie budynków monasteru pod tym samym wezwaniem w obrębie wileńskiego Starego Miasta przy ulicy Aušros Vartų, w pobliżu Ostrej Bramy.
Historia.
Pierwsza drewniana cerkiew położona na tym miejscu została wzniesiona z fundacji sióstr Teodory i Anny Wołowicz w 1597. Opiekę nad obiektem sprawowało Bractwo Świętej Trójcy (następnie Świętego Ducha), które kilka lat wcześniej musiało przekazać cerkiew pod tym samym wezwaniem unitom. Od 1609 cerkiew przeszła pod opiekę nowo założonego monasteru i prowadzonej przy nim szkoły. Po 1611 była to jedyna świątynia prawosławna w Wilnie.
W 1634, za zezwoleniem króla Władysława IV, na miejscu drewnianej cerkwi powstała nowa, murowana, pod tym samym wezwaniem. Została ona poważnie uszkodzona (podobnie zresztą jak budynki monasteru) w czasie najazdu szwedzkiego na początku XVIII wieku. Obiekt mógł zostać odbudowany dzięki pomocy finansowej i materialnej ze strony cara rosyjskiego Piotra I. W latach 1748–1749 cerkiew została jednak ponownie zniszczona przez dwa pożary. Do 1753 obiekt został odbudowany pod kierunkiem Jana Krzysztofa Glaubitza, w kolejnych latach prowadzona była rekonstrukcja dekoracji wnętrza. Kolejnych strat cerkiew doznała w 1812 za sprawą armii napoleońskiej, która rozgrabiła wnętrze świątyni. W latach 1836–1837 dokonano kolejnej przebudowy obiektu, a w 1845 dobudowano istniejące do dziś wrota wiodące na teren klasztoru i cerkwi.
W 1850 arcybiskup wileński i litewski Józef (Siemaszko) uczynił świątynię sanktuarium męczenników Antoniego, Jana i Eustachego, których szczątki już wcześniej były przechowywane w cerkwi. Ich święto po dziś dzień odbywa się 27 kwietnia. W dwadzieścia lat później na polecenie generał-gubernatora Murawjowa dokonano kolejnej przebudowy obiektu, w czasie której usunięto z fasady świątyni elementy barokowe, utożsamiane z katolicyzmem. Z kolei w 1908 przeprowadzono remont wyposażenia cerkwi. W 1915, w obliczu wojny, mieszkańcy monasteru Świętego Ducha zostali ewakuowani do Moskwy, zabierając ze sobą relikwie męczenników. W czasie II wojny światowej cerkiew ponownie odniosła znaczne straty, bezpośrednio po wojnie była remontowana. Ostatnią renowację przeszła w latach 90. XX wieku. Przy cerkwi do dnia dzisiejszego działa męski monaster Świętego Ducha.
Architektura.
Obecnie zachowana cerkiew jest utrzymana w stylu klasycystycznym, chociaż (zwłaszcza we wnętrzu) wyraźnie widoczne są ślady wcześniejszego stylu barokowego. Fasada obiektu wybudowana została według zasad symetrii, z dwiema wieżami zwieńczonymi kopułami o wysokości 49 metrów. Jedyną dekorację wież stanowią doryckie pilastry. W przeszłości fasada posiadała więcej cech barokowych, w tym bogato zdobiony fronton, został on jednak usunięty w czasie przebudowy z 1873. Wejście do cerkwi prowadzi przez wysunięty przedsionek.
Układ i dekoracja wnętrz cerkwi zdradza wpływy architektury wileńskich kościołów katolickich, przede wszystkim położonego w okolicy kościoła św. Kazimierza. Obiekt wzniesiony jest na planie krzyża łacińskiego, całość jest trójnawowa. Barokowy ikonostas, według projektu Glaubitza, pochodzi z lat 1753–1756. W cerkwi znajduje się 20 ikon autorstwa Iwana Trutniewa, w tym ikona Zwiastowania ufundowana przez carycę Marię Aleksandrowną.

</doc>
<doc id="1460181" url="https://pl.wikipedia.org/wiki?curid=1460181" title="W obręczy marzeń">
W obręczy marzeń

W obręczy marzeń () – amerykański film dokumentalny z 1994 roku. Film opowiada o dwóch chłopakach, których największym marzeniem i szansą na poprawę losu jest gra w koszykówkę.
William Gates i Arthur Agee w tym samym czasie zostają przyjęci do prywatnej szkoły katolickiej w St. Joseph. Rodzina Arthura przeżywa jednak problemy finansowe i Arthur musi opuścić szkołę. Mimo tego nie przestaje grać. William walczy z kontuzją i nie poddaje się.
Nagrody i nominacje.
Oscary za rok 1994

</doc>
<doc id="1460183" url="https://pl.wikipedia.org/wiki?curid=1460183" title="Okręg wyborczy Stockbridge">
Okręg wyborczy Stockbridge

Okręg wyborczy Stockbridge powstał w 1563 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Stockbridge w hrabstwie Hampshire. Został zliwidowany w 1832 r.

</doc>
<doc id="1460186" url="https://pl.wikipedia.org/wiki?curid=1460186" title="Lopud (miasto)">
Lopud (miasto)



</doc>
<doc id="1460187" url="https://pl.wikipedia.org/wiki?curid=1460187" title="4 Brygada Artylerii">
4 Brygada Artylerii

Brygady artylerii noszące numer „4”:
Polskie:
Austro-węgierska:

</doc>
<doc id="1460188" url="https://pl.wikipedia.org/wiki?curid=1460188" title="5 Brygada Artylerii">
5 Brygada Artylerii

Brygady artylerii noszące numer „5”:
Polskie:
Austro-węgierskie:

</doc>
<doc id="1460189" url="https://pl.wikipedia.org/wiki?curid=1460189" title="6 Brygada Artylerii">
6 Brygada Artylerii



</doc>
<doc id="1460191" url="https://pl.wikipedia.org/wiki?curid=1460191" title="7 Brygada Artylerii">
7 Brygada Artylerii



</doc>
<doc id="1460192" url="https://pl.wikipedia.org/wiki?curid=1460192" title="8 Brygada Artylerii">
8 Brygada Artylerii

Brygady artylerii noszące numer „8”:
Wojska Polskiego
Austro-węgierska

</doc>
<doc id="1460193" url="https://pl.wikipedia.org/wiki?curid=1460193" title="9 Brygada Artylerii">
9 Brygada Artylerii



</doc>
<doc id="1460194" url="https://pl.wikipedia.org/wiki?curid=1460194" title="10 Brygada Artylerii">
10 Brygada Artylerii

Brygady artylerii noszące numer „10”:
Polskie:
Austro-węgierskie:

</doc>
<doc id="1460195" url="https://pl.wikipedia.org/wiki?curid=1460195" title="11 Brygada Artylerii">
11 Brygada Artylerii

Brygady artylerii noszące numer „11”:
Polskie
Austro-węgierska

</doc>
<doc id="1460196" url="https://pl.wikipedia.org/wiki?curid=1460196" title="14 Brygada Artylerii">
14 Brygada Artylerii

Brygady artylerii noszące numer „14”:
Polskie
Austro-węgierska

</doc>
<doc id="1460197" url="https://pl.wikipedia.org/wiki?curid=1460197" title="Nova Mokošica">
Nova Mokošica

Nova Mokošica – wieś w Chorwacji, w żupanii dubrownicko-neretwiańskiej, w mieście Dubrownik. W 2011 roku liczyła 6016 mieszkańców.
Leży na północnym brzegu zatoki Rijeka dubrovačka, około 7 km na północ od centrum Dubrownika. Powstała na początku XX wieku z powodu braku gruntów pod zabudowę mieszkalną w samym Dubrowniku. Podczas wojny o niepodległość Chorwacji była okupowana przez armię jugosłowiańską, oddziały czarnogórskie i czetników. W 2001 roku została wydzielona z miasta Dubrownik jako odrębna miejscowość.

</doc>
<doc id="1460199" url="https://pl.wikipedia.org/wiki?curid=1460199" title="Reprezentacja Wybrzeża Kości Słoniowej w rugby union mężczyzn">
Reprezentacja Wybrzeża Kości Słoniowej w rugby union mężczyzn

Reprezentacja Wybrzeża Kości Słoniowej w rugby jest drużyną reprezentującą Wybrzeże Kości Słoniowej na międzynarodowych turniejach w tej dyscyplinie sportu.

</doc>
<doc id="1460200" url="https://pl.wikipedia.org/wiki?curid=1460200" title="Parafia Najświętszej Maryi Panny Królowej Polski w Czernicy">
Parafia Najświętszej Maryi Panny Królowej Polski w Czernicy

Parafia NMP Królowej Polski w Czernicy – należy do dekanatu pszowskiego w archidiecezji katowickiej. Została utworzona w 20 grudnia 1957 roku.

</doc>
<doc id="1460201" url="https://pl.wikipedia.org/wiki?curid=1460201" title="Ulica Bielańska w Warszawie">
Ulica Bielańska w Warszawie

Ulica Bielańska – ulica w warszawskiej dzielnicy Śródmieście, biegnąca od ul. Senatorskiej do ul. Długiej.
Historia.
Pierwotnie wraz z ul. Wierzbową fragment starego traktu wiodącego do kościoła i klasztoru kamedułów na Bielanach, dokąd po roku 1673 wędrowali pątnicy darzący szczególną czcią obraz św. Brunona z Kwerfurtu. Nazwa nawiązywała do Bielan, w kierunku których biegła dawna droga.
Najwcześniejszą zabudową ulicy były drewniane dwory, pojawiające się już w pierwszej połowie XVII wieku. Pierwszy dom murowany został wybudowany w roku 1788. Było to dzieło Szymona Bogumiła Zuga, niezwykle wydłużona kamienica wystawiona pod numerem 5 dla Królewsko-Pruskiej Kompanii Handlu Morskiego.
Nieco później, bo na początku II ćwierci XVIII wieku wybudowano przy Bielańskiej pałac dla biskupa Teodora Potockiego, mieszczący za panowania Stanisława Augusta Mennicę Warszawską. Kolejny pałac, zachowany do dziś, wzniesiony został dla Jana Jerzego Przebendowskiego około roku 1727 i przebudowany przez budowniczego Wojciecha Bobińskiego w latach 1863–1868 dla Jana Kazimierza Zawiszy.
Przed końcem XVIII stulecia przy Bielańskiej powstało jeszcze kilka niewielkich kamienic, jednak dopiero okres 1820–1830 zaowocował znaczącymi przemianami w wyglądzie ulicy. W roku 1830 według projektu Antonia Corazziego powstała niezachowana kamienica Wawrzyńca Mikulskiego przy ul. Bielańskiej 1, zaś w roku 1829 wybudowano kamienicę Gertrudy i Jana Baumów, według projektu Karola Henryka Galle. Wyróżniała się ona stosunkowo bogatym wystrojem plastycznym fasady, składającym się między innymi z laurowych wieńców oraz głów boga Merkurego na tle włóczni i kaduceuszy. Lata 1817–19 zaowocowały nową realizacją: według projektu Christiana Piotra Aignera wystawiono nowy gmach mennicy pod numerem 10, rozebrany w roku 1907.
Przy ulicy działało kilka hoteli, m.in. Hotel Lipski (nr 3), Hotel Krakowski (nr 7), Hotel Paryski (nr 9) i Hotel Białostocki (nr 16).
Początek wieku XX przyniósł nowe realizacje nadążające za światowymi trendami: w latach 1903–1908 przy Bielańskiej budowano kamienice o wystroju utrzymanym w duchu secesji, zaś nieco później, około roku 1912, powstała będąca przykładem wczesnego modernizmu kamienica pod numerem 4, wystawiona dla Panien Kanoniczek według projektu Juliusza Dzierżanowskiego.
W roku 1911 ukończono wybudowany na miejscu dawnych zabudowań mennicy gmach oddziału rosyjskiego Banku Państwa. Autorem projektu był Leontij Benois, zaś gmach nawiązujący stylistycznie do wczesnych realizacji włoskiego renesansu uznawany był za jedną z najświetniejszych realizacji architektonicznych okresu zaborów.
W czasie obrony Warszawy we wrześniu 1939 zniszczeniu uległa część zabudowy. Od listopada 1940 do marca 1942 krótki odcinek nieparzystej strony ulicy Bielańskiej stanowił wschodnią granicę warszawskiego getta, co upamiętnia jeden z pomników granic getta. 26 marca 1943 u zbiegu Bielańskiej, Długiej i Nalewek miała miejsce akcja pod Arsenałem. W 1944 częściowo zburzone zostały niemal wszystkie obiekty przy ulicy. Szczególnie ciężkie walki stoczono w czasie powstania warszawskiego o gmach Banku Państwa (Reduta Bank Polski).
W okresie po 1945 zaniechano odbudowy większości domów. Ich wypalone relikty zostały usunięte w roku 1946. Dłużej stały ruiny Banku Polskiego, rozebrane w większości około roku 1965. Obecnie większą część działki zajmowanej przez gmach Banku Polskiego zajmuje budynek biurowy Senator (nr 12).
Przemiany urbanistyczne okolicy w okresie powojennym sprawiły, że częściowemu zatarciu uległ północny fragment ulic Bielańskiej. Budowa Trasy W-Z odcięła od pozostałej części krótki odcinek przy ul. Długiej, a odbudowany w latach 1948–1949 z wprowadzeniem licznych zmian i uproszczeń pałac Przebendowskich znalazł się pomiędzy odległymi od siebie jezdniami dzisiejszej al. „Solidarności” i został przyporządkowany jej numeracji. Obecnie mieści się w nim Muzeum Niepodległości.

</doc>
<doc id="1460202" url="https://pl.wikipedia.org/wiki?curid=1460202" title="15 Brygada Artylerii">
15 Brygada Artylerii



</doc>
<doc id="1460203" url="https://pl.wikipedia.org/wiki?curid=1460203" title="16 Brygada Artylerii">
16 Brygada Artylerii



</doc>
<doc id="1460204" url="https://pl.wikipedia.org/wiki?curid=1460204" title="Junior (film)">
Junior (film)

Junior − amerykańska komedia science fiction z 1994.
Fabuła.
Naukowcy dr Alex Hesse i Larry Arbogast pracują nad lekiem zapewniającym zdrowy przebieg ciąży, jednak zostają im cofnięte fundusze, bo otrzymała je dr Diana Reddin, która pracuje nad regulowaniem płodności. W jej laboratorium znajdują się ludzkie komórki jajowe. Larry wykrada jedną z nich, potem płodzi ją przez spermę Alexa i następnie wszczepia mu zarodek. W ten sposób po raz pierwszy zachodzi w ciążę mężczyzna. Umawiają się, że wkrótce przerwą ciążę, jednak Alex postanawia urodzić dziecko.
Nagrody i nominacje.
Oscary za rok 1994
Złote Globy 1994

</doc>
<doc id="1460206" url="https://pl.wikipedia.org/wiki?curid=1460206" title="17 Brygada Artylerii">
17 Brygada Artylerii



</doc>
<doc id="1460208" url="https://pl.wikipedia.org/wiki?curid=1460208" title="19 Brygada Artylerii">
19 Brygada Artylerii

Brygady artylerii noszące numer „19” lub „XIX”:
Wojska Polskiego:

</doc>
<doc id="1460209" url="https://pl.wikipedia.org/wiki?curid=1460209" title="21 Brygada Artylerii">
21 Brygada Artylerii

Brygady artylerii noszące numer 21 (XXI):

</doc>
<doc id="1460211" url="https://pl.wikipedia.org/wiki?curid=1460211" title="22 Brygada Artylerii">
22 Brygada Artylerii



</doc>
<doc id="1460213" url="https://pl.wikipedia.org/wiki?curid=1460213" title="St John’s Wood (stacja metra)">
St John’s Wood (stacja metra)

St John’s Wood – podziemna stacja metra w Londynie, położona w dzielnicy City of Westminster. Została otwarta w 1939 jako część Bakerloo Line. W 1979 została włączona do tworzonej wówczas Jubilee Line. Rocznie korzysta z niej ok. 6,65 mln pasażerów. Należy do drugiej strefy biletowej. Na stacji sprzedawane są pamiątki związane z zespołem The Beatles – to dlatego, iż w pobliżu znajduje się studio nagraniowe Abbey Road Studios, gdzie powstała większość ich przebojów.

</doc>
<doc id="1460214" url="https://pl.wikipedia.org/wiki?curid=1460214" title="Liberal Party of Australia">
Liberal Party of Australia



</doc>
<doc id="1460215" url="https://pl.wikipedia.org/wiki?curid=1460215" title="Reprezentacja Zimbabwe w rugby union mężczyzn">
Reprezentacja Zimbabwe w rugby union mężczyzn

Reprezentacja Zimbabwe w rugby jest drużyną reprezentującą Zimbabwe w międzynarodowych turniejach. Do 1980 r. reprezentowała ona nieuznawaną przez społeczność międzynarodową Rodezję.

</doc>
<doc id="1460217" url="https://pl.wikipedia.org/wiki?curid=1460217" title="Cmentarz staroobrzędowców w Gabowych Grądach">
Cmentarz staroobrzędowców w Gabowych Grądach

Cmentarz staroobrzędowców w Gabowych Grądach – jedyny w Polsce czynny cmentarz staroobrzędowy. Na grobach znajdują się – zgodnie z zasadami staroobrzędowców – ośmiokończyste krzyże.

</doc>
<doc id="1460218" url="https://pl.wikipedia.org/wiki?curid=1460218" title="Stan zagrożenia (film 1994)">
Stan zagrożenia (film 1994)

Stan zagrożenia (ang. "Clear and Present Danger") – amerykański film sensacyjny z 1994 roku na podstawie powieści Toma Clancy’ego.
Fabuła.
Jack Ryan, były żołnierz piechoty morskiej i analityk CIA, awansuje na wicedyrektora agencji. Prezydent prosi go o pomoc w ustaleniu zleceniodawców zabójstwa jego przyjaciela. Ryan ustala, że stoi za tym boss kolumbijskiego kartelu narkotykowego, Ernesto Escobedo. W odwecie prezydent wysyła oddział uderzeniowy, który zostaje schwytany, nim zabił Escobedo. Ryan ustala, że doradca prezydenta prowadzi tajne rozmowy z Kolumbijczykami. Jack wkracza do akcji.
Odbiór.
Film "Stan zagrożenia" spotkał się z pozytywną reakcją krytyków. W serwisie Rotten Tomatoes, 82% z trzydziestu dziewięciu recenzji filmu jest pozytywne (średnia ocen wyniosła 6,9 na 10). Na portalu Metacritic średnia ocen z 14 recenzji wyniosła 74 punkty na 100.

</doc>
<doc id="1460219" url="https://pl.wikipedia.org/wiki?curid=1460219" title="Marvin Leonel Esch">
Marvin Leonel Esch

Marvin Leonel Esch (ur. 4 sierpnia 1927, zm. 19 czerwca 2010 w Ann Arbor) – amerykański polityk, członek Partii Republikańskiej.
W latach 1967–1977 przez pięć dwuletnich kadencji Kongresu Stanów Zjednoczonych był przedstawicielem drugiego okręgu wyborczego w stanie Michigan w Izbie Reprezentantów Stanów Zjednoczonych.

</doc>
<doc id="1460220" url="https://pl.wikipedia.org/wiki?curid=1460220" title="The Gourishankar">
The Gourishankar

The Gourishankar – rosyjski zespół założony w 2002 roku przez Nomy'ego Agarsona i Dorana Ushera grający rocka progresywnego.
Skład.
Zespół tworzą:
Dyskografia.
Zespół nagrał dwa albumy studyjne oraz jeden minialbum:

</doc>
<doc id="1460221" url="https://pl.wikipedia.org/wiki?curid=1460221" title="Longin Janeczek">
Longin Janeczek

Longin Jan Janeczek (ur. 3 sierpnia 1920 w Łodzi, zm. 11 lutego 2001 w Warszawie) – polski piłkarz i trener piłkarski; podpułkownik Wojska Polskiego.
Piłkarz.
Wychowanek Tramwajarza Łódź, z którego pod koniec lat 30. trafił do Łódzkiego Klubu Sportowego.
W czasie II wojny światowej brał udział w konspiracyjnych rozgrywkach ligowych w Łodzi, broniąc barw drużyny Wicher.
Po wojnie przez rok grał w Pafawagu Wrocław, po czym wrócił do ŁKS. W jego barwach występował do 1950, strzelając w I lidze 32 bramki. 3 czerwca 1948 zdobył hat-tricka w wygranym 6:2 derbowym meczu z Widzewem Łódź.
Jego następnym i ostatnim klubem w karierze była Legia Warszawa, z którą w 1955 i 1956 zdobył po dwakroć mistrzostwo oraz Puchar Polski.
Trener.
Na początku swej kariery trenerskiej szkolił młodzież Legii Warszawa. W 1962 wraz z jej juniorami zdobył wicemistrzostwo Polski, przegrywając w finale ze swoim byłym klubem, ŁKS.
W latach 1964 oraz 1966, już jako trener seniorów „Wojskowych”, sięgnął po Puchar Polski. W latach 1966–1967 oraz 1976 był pierwszym szkoleniowcem Łódzkiego Klubu Sportowego. Ponadto prowadził również Jagiellonię Białystok, dwukrotnie RKS Ursus oraz dwukrotnie Zawiszę Bydgoszcz.

</doc>
<doc id="1460222" url="https://pl.wikipedia.org/wiki?curid=1460222" title="Jauch">
Jauch

Jauch – niemieckie nazwisko. M.in. niemiecki ród wywodzący się z Sulza w Turyngii, którego przedstawiciele mieli silne wpływy w Hamburgu. Polską gałąź Jauch-Lelewel zapoczątkował Joachim Daniel Jauch, od którego wywodzi się m.in. Joachim Lelewel i Henryk Sienkiewicz. 
Także szwajcarski ród.

</doc>
<doc id="1460224" url="https://pl.wikipedia.org/wiki?curid=1460224" title="Andrzej Szerszyński">
Andrzej Szerszyński

Andrzej Szerszyński, (ur. 25 czerwca 1932 r. w Ciechanowie, zm. 17 listopada 2014 w Warszawie) – pułkownik dyplomowany Wojska Polskiego.

</doc>
<doc id="1460225" url="https://pl.wikipedia.org/wiki?curid=1460225" title="Unije (miasto)">
Unije (miasto)



</doc>
<doc id="1460226" url="https://pl.wikipedia.org/wiki?curid=1460226" title="Cmentarz żydowski w Rusku">
Cmentarz żydowski w Rusku

Cmentarz żydowski w Rusku określany czasem też jako Cmentarz żydowski w Darłowie – powstał w XIX wieku. Doznał poważnych zniszczeń podczas Nocy Kryształowej, skutkiem czego do naszych czasów zachowało się jedynie kilka nagrobków z połowy XIX wieku. Znajduje się we wsi Rusko koło Darłowa i zajmuje powierzchnię 0,12 ha. Część macew przeniesiono do lapidarium w Darłowie.

</doc>
<doc id="1460227" url="https://pl.wikipedia.org/wiki?curid=1460227" title="Okręg wyborczy Windsor">
Okręg wyborczy Windsor

Okręg wyborczy Windsor powstał w 1424 r. i wysyłał do angielskiej, a następnie brytyjskiej, Izby Gmin dwóch deputowanych. W 1868 r. liczbę mandatów przypadających na okręg zmniejszono do jednego. Okręg zlikwidowano w 1974 r., ale przywrócono go ponownie w roku 1997. Obejmuje on miasto Windsor w hrabstwie Berkshire.

</doc>
<doc id="1460229" url="https://pl.wikipedia.org/wiki?curid=1460229" title="Zygmunt Poniatowski (duchowny)">
Zygmunt Poniatowski (duchowny)

Zygmunt Poniatowski (ur. 12 czerwca 1911 w Bełdzie, zm. 10 grudnia 1975 w Tykocinie) – polski ksiądz katolicki, proboszcz parafii w Przerośli, prześladowany i więziony przez władze komunistyczne.
Życiorys.
Był synem Jana i Bronisławy z domu Mucha, mieszkających w Bełdzie koło Rajgrodu. W 1933 uzyskał maturę w Gimnazjum im. św. Kazimierza w Sejnach. Następnie wstąpił do Seminarium Duchownego w Łomży, gdzie 15 maja 1938 przyjął święcenia kapłańskie. Potem był wikariuszem w Lubotyniu, Stawiskach, Tykocinie i Zarębach Kościelnych. W czasie okupacji niemieckiej pełnił posługę duszpasterską w Szumowie, a po zakończeniu II wojny światowej w Zambrowie (od 9 listopada 1946) i Bargłowie (od 14 sierpnia 1948 do 18 stycznia 1949).
Podobnie jak inni księża katoliccy został uznany za wroga nowej władzy „ludowej”. Był pod stałą „opieką” Urzędu Bezpieczeństwa. W 1948 jego przedstawiciele stwierdzili, że jako prefekt szkół powszechnych krytykował działalność Związku Walki Młodych i Związku Młodzieży Polskiej. W charakterystyce „wewnątrzresortowej” określano go jako „negatywnie ustosunkowanego do wydarzeń zachodzących w kraju”.
Jako „wróg ludu” został aresztowany w Bargłowie koło Augustowa 19 stycznia 1949 o godz. 15. Zatrzymania dokonali pracownicy Wydziału V Wojewódzkiego Urzędu Bezpieczeństwa Publicznego w Białymstoku – kapitan Stefan Tomczak (naczelnik tego wydziału) i podporucznik Bogdan Załuski (kierownik V sekcji Wydziału V), przy pomocy pracowników operacyjnych i wartowników z Powiatowego UB w Augustowie. Akcja została przeprowadzona w głębokiej tajemnicy tak, że Kuria Biskupia w Białymstoku dopiero 15 lutego 1949 dowiedziała się o aresztowaniu – w odpowiedzi na list wikariusza kapitulnego Kurii Biskupiej ks. biskupa Czesława Rydzewskiego.
W spreparowanym akcie oskarżenia zarzucano ks. Poniatowskiemu, że jako wikariusz parafii Szumowo utrzymywał kontakty z członkiem Narodowego Zjednoczenia Wojskowego Bronisławem Karwowskim, od którego ponadto przyjął 200 tys. zł. podczas amnestii w 1947 w celu wykupienia z więzienia byłego komendanta NZW, inżyniera Romualda Kozła, wykorzystując w tym celu znajomość z wiceministrem Bolesławem Podedwornym. Sam Karwowski podczas przesłuchania zeznał, iż poznał ks. Poniatowskiego w maju 1946. Na podstawie tych zarzutów 20 stycznia 1949 wojskowy prokurator rejonowy w Białymstoku, kapitan Ludwik Borowski, wydał wniosek o czasowe aresztowanie księdza, a 18 lutego zgodził się na przedłużenie aresztu do 20 marca. 20 maja 1949 ks. Poniatowski został skazany przez Wojskowy Sąd Rejonowy w Białymstoku (rozprawie przewodniczył major Aleksander Filis, ławnikami byli starszy strzelec Antoni Tablica i strzelec Stefan Bidziński) na 5 lat więzienia, utratę praw publicznych na 3 lata i konfiskatę całego majątku za udzielenie pomocy członkom NZW – Bronisławowi i Henrykowi Karwowskim.
Po śmierci Stalina, 17 maja 1953 zastosowano wobec księdza amnestię i zmniejszono mu wyrok o jedną trzecią – do 3 lat i 4 miesięcy. Niezwłocznie też wypuszczono go na wolność. Wówczas biskup łomżyński chciał mianować ks. Poniatowskiego wikariuszem w Lipsku, ale nie uzyskał zgody Wojewódzkiej Rady Narodowej w Białymstoku. 20 września ks. Poniatowski został mianowany wikariuszem w Wąsoszu, a dwa lata później proboszczem w Przerośli. Przez cały ten i późniejszy okres ksiądz chorował na poważny niedowład nóg – był to skutek pobytu w więzieniu. Nigdy już nie odzyskał pełni sił.
W 1974 przeszedł na emeryturę i zamieszkał w Tykocinie, gdzie zmarł. Został pochowany na cmentarzu w Przerośli.

</doc>
<doc id="1460233" url="https://pl.wikipedia.org/wiki?curid=1460233" title="Cres (ujednoznacznienie)">
Cres (ujednoznacznienie)



</doc>
<doc id="1460234" url="https://pl.wikipedia.org/wiki?curid=1460234" title="Splot krzyżowy">
Splot krzyżowy

Splot krzyżowy (łac. "plexus sacralis") – największy splot nerwowy w organizmie człowieka, twór powstały z wymieszanych (przegrupowanych) gałęzi przednich (brzusznych) nerwów rdzeniowych od L5 do Co1 i częściowo L4 (poprzez nerw widełkowy). Ma kształt trójkąta, którego podstawa skierowana jest do powierzchni miednicznej kości krzyżowej, a wierzchołek do nerwu kulszowego, w stronę dolnej części otworu kulszowego. Swą powierzchnią tylną przylega do przedniej powierzchni mięśnia gruszkowatego (musculus piriformis), przednią powierzchnią zwrócony jest do jamy miednicy i przykryty tylną częścią powięzi miednicy, przylega do naczyń biodrowych wewnętrznych.
Splot podzielony jest na 3 odcinki kulszowy, sromowy i guziczny. Od splotu wychodzą gałęzie krótkie i długie. Krótkie zaopatrują mięsień gruszkowaty, zasłaniacz wewnętrzny, oba bliźniacze i czworoboczny uda. Do gałęzi krótkich należą także gałęzie stawowe i gałęzie okostnowe.
Gałęzie krótkie.
Zaopatrują mięsień gruszkowaty, mięsień zasłaniacz wewnętrzny, mięśnie bliźniacze, oraz mięsień czworoboczny uda, a także staw biodrowy, okostną guza kulszowego i obu krętarzy kości udowej.
Gałęzie długie.
Gałęzie długie przechodzą przez otwór kulszowy większy: przez otwór nadgruszkowy przechodzi nerw pośladkowy górny, przez otwór podgruszkowy pozostałe gałęzie. Jedynie nerw guziczny nie przechodzi przez otwór kulszowy większy. 

</doc>
<doc id="1460236" url="https://pl.wikipedia.org/wiki?curid=1460236" title="Cmentarz muzułmański w Lebiedziewie">
Cmentarz muzułmański w Lebiedziewie

Cmentarz muzułmański w Lebiedziewie – został założony najprawdopodobniej około 1679 roku przez pierwszych osadników tatarskich i był wykorzystywany do I wojny światowej. Do naszych czasów zachowało się około pięćdziesięciu nagrobków o wschodniej ornamentyce z inskrypcjami w języku rosyjskim i arabskim, z których najstarszy pochodzi z 1704 roku i kryje szczątki Samuela mirzy Koryckiego.
Linki zewnętrzne.
Opis mizaru

</doc>
<doc id="1460237" url="https://pl.wikipedia.org/wiki?curid=1460237" title="Tarpen">
Tarpen



</doc>
<doc id="1460238" url="https://pl.wikipedia.org/wiki?curid=1460238" title="Reprezentacja Namibii w rugby union mężczyzn">
Reprezentacja Namibii w rugby union mężczyzn

Reprezentacja Namibii w rugby mężczyzn – zespół rugby union, biorący udział w imieniu Namibii w meczach i międzynarodowych turniejach. Reprezentacja Namibii oficjalne, międzypaństwowe spotkania rozgrywa od uzyskania niepodległości przez ten kraj w 1990. Wcześniej występowała ona w południowoafrykańskim Pucharze Currie jako Afryka Południowo-Zachodnia. Do czasu uzyskania niepodległości, zawodnicy z Afryki Południowo-Zachodniej ("de facto" kolonii RPA) reprezentowali drużynę Springboks.

</doc>
<doc id="1460239" url="https://pl.wikipedia.org/wiki?curid=1460239" title="Toluges">
Toluges



</doc>
<doc id="1460240" url="https://pl.wikipedia.org/wiki?curid=1460240" title="Cres (miasto)">
Cres (miasto)

Cres – miasto w Chorwacji, w żupanii primorsko-gorskiej, siedziba miasta Cres. Jest położone na wyspie o tej samej nazwie. W 2011 roku liczyło 2289 mieszkańców.
Na miejscu dzisiejszego miasta, znajdowało się prehistoryczne grodzisko, a potem antyczna twierdza – Crepsa. Do przybycia Chorwatów w IX wieku, zamieszkany był przez Liburnów, ale istnieją ślady greckiej, rzymskiej i bizantyjskiej obecności.
W IX wieku Chorwaci panują nad całą wyspą i po krótkiej weneckiej okupacji, Cres pozostaje w składzie Chorwacji do 1409 roku. W 1332 roku zostaje uchwalony statut. Najznamienitsza postać doby renesansu pochodząca z Cresu to filozof Frane Petrić.
Do 1797 pod rządami Wenecji, w latach 1805–1814 pod okupacją Francji, a następnie do 1918 w składzie Austro-Węgier. Po I wojnie światowej zajmowany przez Włochy, a wraz z upadkiem tamtejszego reżimu faszystowskiego w 1943 i po krótkim okresie chorwackiej władzy, Cres przejmują wojska niemieckie. W kwietniu 1945 Cres zostaje ostatecznie wyzwolony i ponownie wcielony do Chorwacji, a przez nią do Jugosławii.
Najważniejsze gałęzi gospodarki to turystyka, okrętownictwo, rybactwo i uprawa oliwek

</doc>
<doc id="1460243" url="https://pl.wikipedia.org/wiki?curid=1460243" title="16 Iszymski Syberyjski Pułk Strzelecki">
16 Iszymski Syberyjski Pułk Strzelecki

16 Iszymski Syberyjski Pułk Strzelecki (ros. 16-й Ишимский Сибирский стрелковый полк) – jednostka wojskowa białych podczas wojny domowej w Rosji
Geneza.
Jednym z pierwszych oddziałów partyzanckich białych sformowanych w rejonie Omska w poł. 1918 r. był 1 Omski Oficerski Oddział Partyzancki pod dowództwem sztabskapitana Nikołaja N. Kazagrandi. Początkowo liczył 71 ludzi, mających na uzbrojeniu – oprócz karabinów ręcznych – 11 karabinów maszynowych i 1 działo polowe. Rozkazem z 9 czerwca płk. Pawła P. Iwanowa-Rinowa, dowódcy Korpusu Stepowego Armii Syberyjskiej, oddział statkiem popłynął w dół Irtysza, aby zaatakować uchodzących z Omska bolszewików. 12 czerwca doszło do krótkiej walki w rejonie wsi Kartaszewo, w wyniku której 184 żołnierzy bolszewickich poddało się. Następnie oddział wyruszył w stronę Tobolska, przybywając 14 czerwca do Tary. 19 czerwca dotarł do Tobolska, gdzie sztabskapitan N. N. Kazagrandi podpisał rozkaz, na mocy którego w imieniu Tymczasowego Rządu Syberyjskiego przekazał władzę innemu dowódcy oddziału wojskowego białych w mieście, płk. Kisielewowi. Kilka godzin później oddział wypłynął z Tobolska, zajmując następnie w walce wieś Baczalino i zdobywając 2 statki. 
W tym czasie głównym zadaniem wojsk Korpusu Stepowego Armii Syberyjskiej było oswobodzenie od bolszewików linii kolejowej Omsk-Tiumeń-Jekaterynburg. Oddziały korpusu zebrały się w mieście Iszym. Do 24 czerwca ześrodkowały się w nim sformowane w Omsku 1 i 3 Stepowe Syberyjskie Pułki Strzeleckie, część 2 Syberyjskiego Kozackiego Pułku Kawalerii, dwie baterie artylerii lekkiej i ciężkiej oraz zorganizowane w Iszymie dwie kompanie kpt. Tupicyna i przybyła z Pietropawłowska kompania sztabskapitana Fedoroczenki. Wszystkie te oddziały tworzyły tzw. Oddział Iszymski pod dowództwem płk. Grigorija A. Wierżbnickiego. Zadaniem Oddziału Iszymskiego było zdobycie Jałutorowska. W tym czasie sztabskapitan N. N. Kazagrandi został przez płk. P. P. Iwanowi-Rinowa mianowany dowódcą wszystkich wojsk białych działających w rejonie Tobolska. Miał on opanować linię rzeki Toboł do Jałutorowska. Dodatkowo pod jego zwierzchnictwo wszedł też 3 Omski Oddział Oficerski (21 ludzi) sztabskapitana Czerkiesa. W nocy 27/28 czerwca siły sztabskapitana N. N. Kazagrandi przybyły do wsi Pokrowskoje, gdzie był rozmieszczony silny oddział bolszewicki, liczący do 700 żołnierzy. Po krótkiej wymianie strzałów wycofały się do pobliskiej wsi Jarkowo. Próbowano uzyskać posiłki, ale bezskutecznie. W tej sytuacji w pierwszych dniach lipca wycofano się dalej do wsi Baczalino. 6 lipca płk P. P. Iwanow-Rinow rozkazał sztabskapitanowi N. N. Kazagrandi utrzymać za wszelką cenę zajmowaną wieś, obiecując pomoc w postaci 6 Stepowego Syberyjskiego Pułku Strzeleckiego pod dowództwem komendanta Tobolska płk. Kisielewa. 
W tym czasie sytuacja strategiczna w rejonie Tobolska zmieniła się na korzyść białych, w wyniku działań ofensywnych Iszymskiego Oddziału płk. G. A. Wierżbnickiego. Zajął on szereg wsi i mniejszych miejscowości, co doprowadziło 10 lipca do wycofania się bez walki bolszewików z Jałutorowska. W rezultacie oddział sztabskapitana N. N. Kazagrandi bez problemów oczyścił linię rzeki Toboł, zajmując wieś Pokrowskoje. Następnym zadaniem wojsk sztabskapitana N. N. Kazagrandi i płk. Kisielewa było opanowanie linii rzeki Tury do Tiumeni. 20 lipca zdobyły one wespół z siłami Iszymskiego Oddziału Tiumeń. 25 lipca został zajęty Turinsk, zaś następnego dnia Orbit. Tam wojska sztabskapitana N. N. Kazagrandi i płk. Kisielewa rozdzieliły się, działając dalej oddzielnie. Pierwszy oddział 30 lipca udał się w dół rzeki Tawdy, zajmując 4 sierpnia wieś Niewianskoje. Liczył wówczas ponad 900 ludzi uzbrojonych w 6 karabinów maszynowych. Formalnie wchodził w skład Iszymskiego Oddziału płk. G. A. Wierżbnickiego, lecz faktycznie jego status nie był określony. Do 21 sierpnia nie było większych bojów z bolszewikami. Od 22 sierpnia doszło natomiast do ciężkich walk na północ od Ałapajewska. 
Walki 16 Iszymskiego Syberyjskiego Pułku Strzeleckiego.
13 września 1918 r. rozkazem płk. P. P. Iwanowi-Rinowa oddział sztabskapitana N. N. Kazagrandi stał się 16 Iszymskim Syberyjskim Pułkiem Strzeleckim w składzie 4 Syberyjskiej Dywizji Strzeleckiej (b. Iszymskiego Oddziału). 17 września uzyskał duży sukces, rozbijając w rejonie wsi Fiedosowo, Mołokowo i Jaczmienowo bolszewików i zdobywając 2 działa polowe, 7 karabinów maszynowych i wiele karabinów ręcznych z amunicją. W celu rozwinięcia natarcia kpt. N. N. Kazagrandi otrzymał dodatkowo batalion 19 Pietropawłowskiego Syberyjskiego Pułku Strzeleckiego, sotnię 2 Syberyjskiego Kozackiego Pułku Kawalerii i baterię artylerii lekkiej. 28 września połączone siły wraz z innymi oddziałami zdobyły Ałapajewsk. Pułk kpt. N. N. Kazagrandi dostał następnie zadanie ścigania uchodzących na północ wojsk bolszewickich. Po kilku bojach 14 października zajął miasto i stację kolejową Wierchoturie, zagrażając poważnie lewej flance bolszewickiej 3 Armii. Do końca października zajął obronne pozycje wokół miasta, utrzymując łączność z 20 Tiumeńskim Syberyjskim Pułkiem Strzeleckim płk. B. M. Czerkasowa. 
8 listopada na południe od Wierchoturie doszło do nowych walk, w wyniku których nowo utworzona Północna Grupa płk. N. N. Kazagrandi, w składzie 16 Iszymskiego Syberyjskiego Pułku Strzeleckiego, batalionu 18 Tiumeńskiego Syberyjskiego Pułku Strzeleckiego, 2 baterii artylerii lekkiej i 2 baterii haubic, sotni kawalerii kozackiej i samochodu pancernego zajęła 19 listopada wieś Karelino, zaś następnego dnia – wieś Nowo-Turinskoje. Zdobyła 4 karabiny maszynowe, samochód i pociąg pancerny, który otrzymał nazwę "Iszymiec". Jego dowódcą został por. Paniagin. 
Pod koniec listopada Jekaterynburska Grupa Armijna rozpoczęła ofensywę, której celem było zajęcie Permu i zniszczenie bolszewickiej 3 Armii. 
Rozkazem z 27 listopada gen. G. A. Wierżbnickiego Północna Grupa dostała zadanie zajęcia wsi Niżnij-Turinsk, Nikołajewsk, Wyja i Wierchnaja. 30 listopada rozbito bolszewicką 3 brygadę 29 Dywizji Strzeleckiej, zajmując wsie Wyja i Niżnij-Turinsk, gdzie zdobyto 500 karabinów, 12 karabinów maszynowych, 3 działa, 2 pociągi pancerne (1 niesprawny), 6 parowozów i 160 wagonów oraz wzięto do niewoli ok. 1 tys. jeńców. 16 grudnia 16 Iszymski Syberyjski Pułk Strzelecki został skierowany do rezerwy. Pod koniec grudnia w składzie I Środkowosyberyjskiego Korpusu Strzeleckiego gen. Anatolija N. Piepielajewa przeszedł Ural, przerywając front wojsk bolszewickich. Efektem było zdobycie 24 grudnia Permu. Na pocz. 1919 r. przybyły uzupełnienia złożone ze zmobilizowanych niedawno młodych mieszkańców Syberii. 
W lutym-marcu tego roku 16 Iszymski Syberyjski Pułk Strzelecki brał udział w kolejnej ofensywie białych w kierunku zachodnim. Zajął wiele innych wsi i mniejszych miejscowości. Pod koniec marca bolszewickie dowództwo skoncentrowało siły ośmiu pułków, aby rozbić oddziały 16 Iszymskiego Syberyjskiego Pułku Strzeleckiego. oddziałom płk. N. N. Kazagrandi udało się obejść bolszewików i zaatakować ich z flanki, w wyniku czego zostały zmuszone do odwrotu. Wzięto do niewoli ponad 4,7 tys. żołnierzy bolszewickich oraz zdobyto ponad 2,7 tys. karabinów, 52 karabiny maszynowe i 11 dział. W kwietniu podczas nowej ofensywy pułk współuczestniczył w zdobyciu miasta Wotkinsk, gdzie została rozbita bolszewicka 7 Dywizja Strzelecka. Zajęto ponadto Sarapuł i Iżewsk, dochodząc 15 kwietnia pod Wiatkę i Kotlas. W tym czasie nowym dowódcą 16 Iszymskiego Syberyjskiego Pułku Strzeleckiego został płk Aleksandr Mietielew. 
14 maja doszło do bardzo ciężkich walk związanych z uchwyceniem przyczółka na brzegu rzeki Wiatka, w wyniku których 16 Iszymski Syberyjski Pułk Strzelecki wraz z 13 Omskim Syberyjskim Pułkiem Strzeleckim zostały 15 maja zniszczone w wyniku jednoczesnego ataku dwóch bolszewickich brygad wspieranych silnym ogniem artyleryjskim. Z żołnierzy 16 Iszymskiego Syberyjskiego Pułku Strzeleckiego ocalało jedynie ok. 500.
Mundury.
Mundury 16 Iszymskiego Syberyjskiego Pułku Strzeleckiego miały czarne pagony z białymi kantami. Znajdował się na nich znak trupiej główki i mały numer "16".

</doc>
<doc id="1460244" url="https://pl.wikipedia.org/wiki?curid=1460244" title="Višnjevac">
Višnjevac



</doc>
<doc id="1460245" url="https://pl.wikipedia.org/wiki?curid=1460245" title="Višnjevac (miasto w Chorwacji)">
Višnjevac (miasto w Chorwacji)



</doc>
<doc id="1460246" url="https://pl.wikipedia.org/wiki?curid=1460246" title="Wanda Szmielew">
Wanda Szmielew

Wanda Szmielew, z domu Montlak (ur. 5 kwietnia 1918 w Warszawie, zm. 27 sierpnia 1976 tamże) – polska matematyczka, twórczyni warszawskiej szkoły podstaw geometrii.
Życiorys.
Urodziła się 5 kwietnia 1918 roku w Warszawie. Jej rodzicami byli Dawid Montlak i Bronisława z domu Badrach. W 1935 ukończyła Miejskie Gimnazjum im. J. Kochanowskiego w Warszawie. Rozpoczęła studia matematyczne na wydziale matematyczno-przyrodniczym Uniwersytetu Warszawskiego, gdzie nauczał ją Adolf Lindenbaum. W 1937 wyszła za mąż na Borysa Szmielewa. Pierwszą pracę, "On Choices from Finite Sets", napisała w 1938 roku – została opublikowana w „Fundamenta Mathematicae” w 1947 roku. W latach 1940–1941 używała pseudonimu Wanda Gawrońska, a w 1941–1945 Wanda Kowalska.
Z powodu wybuchu wojny musiała przerwać studia. Podjęła wtedy pracę jako mierniczy, zajmowała się też tajnym nauczaniem.
Po wojnie ponownie podjęła studia, tym razem na wydziale matematyki na Uniwersytecie Łódzkim. Do 1947 była asystentem na Uniwersytecie i Politechnice Łódzkiej. Po uzyskaniu absolutorium wróciła na Uniwersytet Warszawski, gdzie w 1947 uzyskała stopień magistra pracą "O zupełności teorii grup abelowych bez elementów cyklicznych". W 1948 roku wstąpiła do PZPR. Do 1950 pełniła funkcję asystenta na Uniwersytecie Warszawskim.
W 1949 wyjechała do Stanów Zjednoczonych, gdzie przez rok wykładała na Uniwersytecie Kalifornijskim w Berkeley. W tym samym czasie była studentką Alfreda Tarskiego, pod jego kierunkiem napisała i obroniła w 1950 pracę doktorską "Arithmetical properties of abelian group". Praca ta została w 1956 nagrodzona Nagrodą Ministra Szkolnictwa Wyższego. Do 1967 czterokrotnie wizytowała Berkeley, kiedy wykładała bądź prowadziła badania na uniwersytecie.
W 1954 została docentką w Katedrze Geometrii na wydziale matematyki i fizyki Uniwersytetu Warszawskiego, gdzie w 1958 powstało seminarium badawcze, zwane centrum warszawskiej szkoły podstaw geometrii Szmielew. W 1955 została odznaczona Medalem 10-lecia Polski Ludowej. Od 1958 do 1962 pracowała jako docent w Instytucie Matematycznym PAN. Jednocześnie w latach 1959–1961 była prezesem Oddziału Warszawskiego PTM. W 1959 wystąpiła z PZPR. Za swoją działalność w 1960 otrzymała nagrodę naukową Wydziału III PAN, a w 1962 została laureatką Konkursu PTM im. Banacha, Janiszewskiego, Mazurkiewicza, Sierpińskiego, Ważewskiego i Zaremby otrzymując nagrodę im. Stefana Mazurkiewicza. W latach 1963–1964 kierowała Katedrą Geometrii na wydziale matematyki i fizyki Uniwersytetu Warszawskiego w zastępstwie Karola Borsuka, zaś w 1967 została jej profesorem nadzwyczajnym. W 1968 powstał Zespół Podstaw Geometrii (przemianowany później na Zakład Matematyki Elementarnej i Podstaw Geometrii), którym Szmielew kierowała do śmierci. W 1972 gościła na Uniwersytecie Humboldtów w Berlinie. W 1973 została odznaczona Krzyżem Kawalerskim Orderu Odrodzenia Polski.
W latach 1970–1974 pracowała nad podstawami geometrii euklidesowej w oparciu o system aksjomatyki Szmielew-Tarskiego, będącej ulepszoną wersją aksjomatyki Tarskiego.
Zmarła na raka 27 sierpnia 1976. Została pochowana na cmentarzu parafialnym w Kołbieli.
Dorobek naukowy.
Wanda Szmielew w swoim dorobku ma ok. 30 prac z podstaw matematyki, podstaw algebry, z podstaw geometrii i teorii mnogości. Rozgłos uzyskała przede wszystkim swoją pracą doktorską, w której udowodniła, że teoria pierwszego rzędu grup abelowych, w przeciwieństwie do nieabelowych, jest rozstrzygalna. Szmielew znalazła algebraiczny odpowiednik aksjomatu Pascha, dzięki czemu powstała geometria bez-Paschowa. Opracowana przez nią aksjomatyka Szmielew-Tarskiego pozwoliła mówić o geometrii językiem algebry ogólnej, co przyczyniło się do rozwiązania wielu problemów geometrii euklidesowej. Sama Szmielew nie uważała tej koncepcji za dość prostą i naturalną, ostatnie lata życia spędzając na pracy nad nową koncepcją podstaw geometrii, opartej na geometrii afinicznej. Część jej prac ukazała się pośmiertnie.

</doc>
<doc id="1460249" url="https://pl.wikipedia.org/wiki?curid=1460249" title="Gourishankar">
Gourishankar



</doc>
<doc id="1460253" url="https://pl.wikipedia.org/wiki?curid=1460253" title="Rejowiec (stacja kolejowa)">
Rejowiec (stacja kolejowa)

Rejowiec – stacja kolejowa w Rejowcu Fabrycznym, w województwie lubelskim, w Polsce. Znajdują się tu 2 perony.
W roku 2017 stacja obsługiwała 300–499 pasażerów na dobę.

</doc>
<doc id="1460257" url="https://pl.wikipedia.org/wiki?curid=1460257" title="Sveti Ivan Zelina">
Sveti Ivan Zelina

Sveti Ivan Zelina – miasto w Chorwacji, w żupanii zagrzebskiej, siedziba miasta Sveti Ivan Zelina. Leży 37 km na północny wschód od Zagrzebia. W 2011 roku liczyło 2764 mieszkańców.

</doc>
<doc id="1460258" url="https://pl.wikipedia.org/wiki?curid=1460258" title="Cmentarz muzułmański w Bohonikach">
Cmentarz muzułmański w Bohonikach

Cmentarz muzułmański w Bohonikach – cmentarz założony w XVIII wieku. Zajmuje powierzchnię 2 ha i jest największym istniejącym mizarem w Polsce, objętym ochroną w ramach parku kulturowego Bohoniki.
22 października 2012 roku zarządzeniem Prezydenta RP mizar został uznany za pomnik historii Polski.
Opis.
Najstarszy zachowany nagrobek o czytelnej inskrypcji pochodzi z 1786 roku. Oprócz niego zachowało się około trzydziestu nagrobków z II połowy XIX wieku i najdawniejsze groby z dwoma kamieniami nagrobnymi: jednym u stóp zmarłego i drugim nad jego głową (napisy na nich są nieczytelne). 
Mogiły współczesne różnią się od tych na cmentarzach chrześcijańskich jedynie umieszczonymi na nich symbolami religijnymi islamu. Wszystkie groby są zwrócone na wschód. Groby są zwrócone prawą stroną w kierunku Mekki (w tym przypadku na południe), gdyż wierzy się, że dusza opuszcza ciało z prawej strony.
Wejście na mizar stanowi brama, na której znajdują się inskrypcje w trzech językach: arabskim, białoruskim i polskim.
W 2021 roku na cmentarzu odbywały się pochówki osób próbujących nielegalnie przekroczyć granicę państwową podczas kryzysu migracyjnego na granicy Białorusi z Unią Europejską

</doc>
<doc id="1460261" url="https://pl.wikipedia.org/wiki?curid=1460261" title="Trilj">
Trilj

Trilj () – miasto w Chorwacji, w żupanii splicko-dalmatyńskiej, siedziba miasta Trilj. W 2011 roku liczyło 2076 mieszkańców.

</doc>
<doc id="1460262" url="https://pl.wikipedia.org/wiki?curid=1460262" title="Slunj">
Slunj

Slunj – miasto w Chorwacji, w żupanii karlowackiej, siedziba miasta Slunj. W 2011 roku liczyło 1674 mieszkańców.

</doc>
<doc id="1460265" url="https://pl.wikipedia.org/wiki?curid=1460265" title="Pregrada">
Pregrada

Pregrada – miasto w Chorwacji, w żupanii krapińsko-zagorskiej, siedziba miasta Pregrada. W 2011 roku liczyło 1828 mieszkańców.

</doc>
<doc id="1460267" url="https://pl.wikipedia.org/wiki?curid=1460267" title="Pleternica">
Pleternica

Pleternica – miasto w Chorwacji, w żupanii pożedzko-slawońskiej, siedziba miasta Pleternica. W 2011 roku liczyło 3418 mieszkańców.

</doc>
<doc id="1460269" url="https://pl.wikipedia.org/wiki?curid=1460269" title="Port lotniczy Kayseri-Erkilet">
Port lotniczy Kayseri-Erkilet

Port lotniczy Kayseri-Erkilet (IATA: ASR, ICAO: LTAU) – międzynarodowy port lotniczy położony w Kayseri, w Turcji.

</doc>
<doc id="1460270" url="https://pl.wikipedia.org/wiki?curid=1460270" title="Vrbovec">
Vrbovec

Vrbovec – miasto w Chorwacji, w żupanii zagrzebskiej, siedziba miasta Vrbovec. W 2011 roku liczyło 4947 mieszkańców.
Leży 32 km na północny wschód od Zagrzebia.

</doc>
<doc id="1460271" url="https://pl.wikipedia.org/wiki?curid=1460271" title="Reprezentacja Holandii w rugby union mężczyzn">
Reprezentacja Holandii w rugby union mężczyzn

Reprezentacja Holandii w rugby union mężczyzn – zespół rugby union, biorący udział w imieniu Holandii w meczach i sportowych imprezach międzynarodowych, powoływany przez selekcjonera, w którym mogą występować zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest holenderski związek rugby, członek Rugby Europe i IRB.

</doc>
<doc id="1460272" url="https://pl.wikipedia.org/wiki?curid=1460272" title="Vrbovsko">
Vrbovsko

Vrbovsko – miasto w Chorwacji, w żupanii primorsko-gorskiej, siedziba miasta Vrbovsko. W 2011 roku liczyło 1673 mieszkańców.

</doc>
<doc id="1460275" url="https://pl.wikipedia.org/wiki?curid=1460275" title="Zlatar">
Zlatar

Zlatar – miasto w Chorwacji, w żupanii krapińsko-zagorskiej, siedziba miasta Zlatar. W 2011 roku liczyło 2906 mieszkańców.

</doc>
<doc id="1460277" url="https://pl.wikipedia.org/wiki?curid=1460277" title="Klute">
Klute

Klute – thriller amerykański z 1971 roku w reżyserii Alana J. Pakuli. Pierwsza część "trylogii paranoicznej".
Obsada.
i inni. 
Fabuła.
John Klute jest prywatnym detektywem. Na prośbę przedsiębiorcy Petera Cable'a podejmuje się znalezienia Toma Grunemana – biznesmena z Pensylwanii i swojego przyjaciela. Jedynym tropem jest sprośny list napisany do call-girl o imieniu Bree. Klute wyrusza do Nowego Jorku, by wyjaśnić zagadkę...
Nagrody.
Oscary za rok 1971
Złote Globy 1971

</doc>
<doc id="1460279" url="https://pl.wikipedia.org/wiki?curid=1460279" title="Cmentarz muzułmański w Kruszynianach">
Cmentarz muzułmański w Kruszynianach

Cmentarz muzułmański w Kruszynianach – cmentarz znajdujący się w Kruszynianach założony w II połowie XVII wieku przez społeczność tatarską.
Położenie.
Cmentarz ma powierzchnię 0,6 ha.
Teren mizaru jest otoczony kamiennym murem. Najstarszy nagrobek o czytelnej inskrypcji pochodzi z 1699 roku, napisy na starszych są zatarte. Znajdują się tu również bogato zdobione kamienne nagrobki z XIX wieku mające formy ostrosłupów, kolumn lub szlifowanych płyt.

</doc>
<doc id="1460280" url="https://pl.wikipedia.org/wiki?curid=1460280" title="Pakrac">
Pakrac

Pakrac – miasto w Chorwacji, w żupanii pożedzko-slawońskiej, siedziba miasta Pakrac. W 2011 roku liczyło 4842 mieszkańców.
Z Pakracu pochodzi Jadranka Kosor, była premier Chorwacji.

</doc>
<doc id="1460281" url="https://pl.wikipedia.org/wiki?curid=1460281" title="Hewa Bora Airways">
Hewa Bora Airways

Hewa Bora Airways – kongijska linia lotnicza z siedzibą w Kinszasie. Głównym węzłem jest port lotniczy Kinszasa. Linie te znajdowały się na europejskiej liście zakazanych przewoźników. Nie mogły lądować w krajach Unii Europejskiej ze względów bezpieczeństwa. 8 lipca 2011 roku Boeing 727 należący do tych linii rozbił się podchodząc do lądowania w Kinszasie; w wypadku zginęły 74 osoby.
W języku Suahili "hewa bora" oznacza "świeże powietrze".

</doc>
<doc id="1460282" url="https://pl.wikipedia.org/wiki?curid=1460282" title="Mursko Središće">
Mursko Središće

Mursko Središće – miasto w Chorwacji, w żupanii medzimurskiej, siedziba miasta Mursko Središće. W 2011 roku liczyło 3444 mieszkańców.

</doc>
<doc id="1460284" url="https://pl.wikipedia.org/wiki?curid=1460284" title="Otočac">
Otočac

Otočac – miasto w Chorwacji, w żupanii licko-seńskiej, siedziba miasta Otočac. Jest położona w regionie Lika. W 2011 roku liczyło 4240 mieszkańców.

</doc>
<doc id="1460286" url="https://pl.wikipedia.org/wiki?curid=1460286" title="Novalija">
Novalija



</doc>
<doc id="1460287" url="https://pl.wikipedia.org/wiki?curid=1460287" title="William T. Sherman">
William T. Sherman



</doc>
<doc id="1460288" url="https://pl.wikipedia.org/wiki?curid=1460288" title="Ozalj">
Ozalj

Ozalj – miasto w Chorwacji, w żupanii karlowackiej, siedziba miasta Ozalj. W 2011 roku liczyło 1181 mieszkańców.
W Ozalju urodził się Nikola Zrinski.

</doc>
<doc id="1460290" url="https://pl.wikipedia.org/wiki?curid=1460290" title="Jelcz L081MB">
Jelcz L081MB

Jelcz L081MB – autobus lokalny klasy mini produkowany przez firmę Jelcz w Jelczu-Laskowicach.
Model ten stanowi lokalną odmianę modelu M081MB. Po raz pierwszy zaprezentowany został w 1999 roku jako autobus szkolny Kajtek jednak ze względu na wysoką cenę model ten nie przyjął się na rynku autobusów szkolnych.
Seryjna produkcja w wersji lokalnej rozpoczęła się rok później. Otrzymał dodatkowy element nazwy – Edi. Model ten zbudowany jest na podwoziu samochodu Mercedes-Benz Vario 814D z silnikiem MB OM904LA o mocy 100 kW (136 KM). W tylnej części nadwozia podobnie jak w T081MB znajduje się przestrzeń bagażowa.
W 2002 roku zbudowano dla PKS Biała Podlaska ten model z nadwoziem T081MB, lecz bez drzwi z lewej strony pojazdu prowadzących na miejsce pracy kierowcy. W tym samym roku pojawił się silnik spełniający normę czystości spalin Euro-3.
Od 2005 roku L081MB produkowany jest na podwoziu samochodu Vario 815D z silnikiem o mocy 152 KM (tym samym co T081MB).
W październiku 2008 roku ze względu na kłopoty z finansowaniem bieżącej produkcji zakończono oficjalną produkcję tego modelu.
Wielkość produkcji.
Na podstawie serwisu Transport Wroc.Biz stan na 2004 rok wynosił około 18 wyprodukowanych pojazdów.

</doc>
<doc id="1460291" url="https://pl.wikipedia.org/wiki?curid=1460291" title="Paral·lel">
Paral·lel

Paral·lel – stacja metra w Barcelonie, na linii 2 i 3. Stacja została otwarta w 1970.

</doc>
<doc id="1460292" url="https://pl.wikipedia.org/wiki?curid=1460292" title="Orahovica">
Orahovica

Orahovica – miasto w Chorwacji, w żupanii virowiticko-podrawskiej, siedziba miasta Orahovica. W 2011 roku liczyło 3954 mieszkańców.

</doc>
<doc id="1460293" url="https://pl.wikipedia.org/wiki?curid=1460293" title="Oroslavje">
Oroslavje

Oroslavje – miasto w Chorwacji, w żupanii krapińsko-zagorskiej, siedziba miasta Oroslavje. W 2011 roku liczyło 3368 mieszkańców.

</doc>
<doc id="1460294" url="https://pl.wikipedia.org/wiki?curid=1460294" title="Cmentarz muzułmański w Studziance">
Cmentarz muzułmański w Studziance

Cmentarz muzułmański w Studziance – mizar w Studziance założony w końcu XVII wieku i wykorzystywany do II wojny światowej.
Do naszych czasów zachowało się około 160 kamniennych nagrobków i napisami w języku arabskim, polskim i rosyjskim. Wszystkie groby są zwrócone w stronę Mekki. Wśród pochowanych są m.in. generał Józef Bielak i pułkownik Jakub Azulewicz.

</doc>
<doc id="1460297" url="https://pl.wikipedia.org/wiki?curid=1460297" title="Zbigniew Czwojda">
Zbigniew Czwojda

Zbigniew Czwojda (ur. 1 listopada 1949 w Górze Śląskiej) – muzyk jazzowy, trębacz, lider zespołów "Crash" oraz "Sami Swoi".
Życiorys.
Edukacja.
Wychowywał się w Górze Śląskiej, gdzie m.in. uczył się grać na skrzypcach i trąbce. W 1967 przeniósł się do Wrocławia i rozpoczął naukę w Państwowej Szkole Muzycznej II Stopnia w klasie trąbki. Od 1976 studiował na Akademii Muzycznej we Wrocławiu (wówczas "Wyższa Szkoła Muzyczna") we Wrocławiu w klasie trąbki Mariana Piwowarczyka, a po jej ukończeniu pozostał kilka lat na uczelni jako asystent.
Początki kariery jazzowej.
Karierę muzyka jazzowego rozpoczął od gry w formacji "Freedom", z którą otrzymał I nagrodę na festiwalu "Jazz nad Odrą" w 1971. Grał też w Big-Band Wrocław i "Spisku Sześciu". Z tym ostatnim zespołem zdobył ponownie I nagrodę na festiwalu "Jazz nad Odrą" w 1974.
W latach 1974–1977 współpracował ze Studiem Jazzowym Polskiego Radia w Warszawie pod kierownictwem Jana Ptaszyna Wróblewskiego. Ukoronowaniem tej współpracy był wyjazd zespołu na miesięczną trasę koncertową po Skandynawii, występy w najlepszych klubach i festiwalach jazzowych m.in. wspólny koncert z "Count Basie Big Band" w Szwecji.
Crash i Sami Swoi.
W 1976 został liderem grupy Crash. Z grupą tą na Festiwalu Jazzowym w San Sebastian w Hiszpanii zajął I miejsce w międzynarodowym konkursie jazzowym. Efektem tego były późniejsze wyjazdy do Hiszpanii i wspólne koncerty m.in. z Sonny Rollinsem.
W 1979 Zbigniew Czwojda wyjechał do Stanów Zjednoczonych, a po powrocie w 1980 przyjął propozycję współpracy z zespołem "Sami Swoi", którego został liderem w 1981. Pod jego kierownictwem Sami Swoi występowali na wielu festiwalach jazzowych Europy m.in. "Pori Jazz" (Finlandia) oraz "North Sea Jazz Festival" w Hadze (Holandia). Lata 1981–1990 to występy głównie na terenie Europy Zachodniej, a w Polsce trasy koncertowe z Andrzejem Rosiewiczem, Heleną Vondráčkovą i innymi.
Po 1986.
W 1986 Zbigniew Czwojda nawiązał współpracę z amerykańskim wokalistą Wayne Bartlett’em i występował z nim w TVP2 i na koncertach w Polsce. W 1990 całkowicie zmienił skład swojego zespołu i zmieniał jego nazwę na "The New Sami Swoi", pod którą występował do 2001. W 2002 zespół prowadzony przez Zbigniewa Czwojdę zmienił nazwę na "Czwojda Band". W jego składzie znajdują się dzieci Z. Czwojdy: Magda (gitara) i Michał (perkusja).
W 1998, wraz ze swoją żoną Mirosławą, otworzył Wrocławska Szkołę Jazzu I Muzyki Rozrywkowej, której jest dyrektorem i nauczycielem.

</doc>
<doc id="1460298" url="https://pl.wikipedia.org/wiki?curid=1460298" title="Sant Antoni (stacja metra)">
Sant Antoni (stacja metra)

Sant Antoni – stacja metra w Barcelonie, na linii 2. Stacja została otwarta w 1995.

</doc>
<doc id="1460299" url="https://pl.wikipedia.org/wiki?curid=1460299" title="Ivanec">
Ivanec

Ivanec – miasto w Chorwacji, w żupanii varażdińskiej, siedziba miasta Ivanec. W 2011 roku liczyło 5234 mieszkańców.

</doc>
<doc id="1460300" url="https://pl.wikipedia.org/wiki?curid=1460300" title="Jastrebarsko">
Jastrebarsko

Jastrebarsko – miasto w Chorwacji, w żupanii zagrzebskiej, siedziba miasta Jastrebarsko. W 2011 roku liczyło 5493 mieszkańców.

</doc>
<doc id="1460304" url="https://pl.wikipedia.org/wiki?curid=1460304" title="Lipik">
Lipik

Lipik – miasto w Chorwacji, w żupanii pożedzko-slawońskiej, siedziba miasta Lipik. W 2011 roku liczyło 2258 mieszkańców.

</doc>
<doc id="1460307" url="https://pl.wikipedia.org/wiki?curid=1460307" title="Lepoglava">
Lepoglava

Lepoglava – miasto w Chorwacji, w żupanii varażdińskiej, siedziba miasto Lepoglava. W 2011 roku liczyło 4174 mieszkańców.
Historia.
W 1503 roku paulini założyli przy klasztorze gimnazjum, a w 1656 Studium Filozoficzne. W 1674 paulini otrzymali pozwolenie na nadanie doktoratu. Uczelnia w Lepoglavie była pierwszym chorwackim uniwersytetem na którym napisano około 75 prac doktorskich. W latach 1577–1663 w miejscowym klasztorze paulinów mieściła się siedziba generała zakonu. W 1786 roku zakon paulinów opuścił miasto po kasacie zakonu przez cesarza Józefa II Habsburga. W Lepoglavie jest przechowywana jedna z najstarszych kopii obrazu Matki Boskiej Częstochowskiej i znajduje się najstarsze więzienie w Chorwacjina które w 1854 przeznaczono budynek klasztoru. W 2001 roku klasztor wydzielono z terenu więzienia i przekazano diecezji varażdińskiej.
Paulini po przybyciu do miasta rozpowszechnili koronkarstwo. Koronki klockowe z Lepoglavy w 2009 roku zostały wpisane na listę dziedzictwa niematerialnego UNESCO.

</doc>
<doc id="1460308" url="https://pl.wikipedia.org/wiki?curid=1460308" title="Ludbreg">
Ludbreg

Ludbreg – miasto w Chorwacji, w żupanii varażdińskiej, siedziba miasta Ludbreg. W 2011 roku liczyło 3603 mieszkańców.

</doc>
<doc id="1460311" url="https://pl.wikipedia.org/wiki?curid=1460311" title="Kraljevica">
Kraljevica

Kraljevica () – miasto w Chorwacji, w żupanii primorsko-gorskiej, siedziba miasta Kraljevica. W 2011 roku liczyło 2857 mieszkańców.
W stoczni w Porto Ré budowano m.in. jednostki pływające dla potrzeb Austro-Węgierskiej Marynarki Wojennej, w tym serię niszczycieli typu Tátra. Po II wojnie światowej nosiła ona imię Josipa Broza Tity. Po 283 latach działania stocznia została zlikwidowana

</doc>
<doc id="1460312" url="https://pl.wikipedia.org/wiki?curid=1460312" title="Bitwa pod Adrianopolem (1205)">
Bitwa pod Adrianopolem (1205)

Bitwa pod Adrianopolem – starcie zbrojne, które miało miejsce dnia 14 kwietnia 1205 r. w trakcie wojny Bułgarów z Cesarstwem Łacińskim. 
W roku 1204 rządy w Bizancjum sprawowali Łacinnicy. W wyniku brutalnego obchodzenia się z miejscową ludnością, gwałtów i rabunków szybko doszło do wybuchu niezadowolenia. W roku 1205, gdy wojska łacinników skierowały się do Azji Mniejszej oraz na Peloponez, mieszkańcy Tracji wzniecili bunt mordując żołnierzy garnizonów łacińskich. Mieszkańcy miast bizantyńskich poprosili także o pomoc cara bułgarskiego Kalojana, obiecując mu koronę bizantyńską. 
Bułgarzy rozpoczęli ofensywę, wycinając załogę łacińską w Didymotichon, a następnie wkraczając do Adrianopola. Po uzyskaniu informacji o zajęciu miasta, cesarz łaciński Baldwin I powrócił ze swoim wojskiem pod Adrianopol, rozpoczynając jego oblężenie. Naprzeciwko siłom łacińskim wyruszyły wojska bułgarskie Kalojana, wspomagane przez Kumanów. 
Dnia 14 kwietnia oddziały Kumanów zaatakowały obóz łacinników, pozorując ucieczkę. Ścigający ich rycerze hrabiego Ludwika de Blois wpadli w zasadzkę i zostali rozbici. Zginęło ponad 300 łacinników, w tym hrabia de Blois, cesarz Baldwin dostał się do niewoli. Według niepotwierdzonej relacji cesarz zmarł po 3 dniach wrzucony w kajdanach do grobu. Pozostali przy życiu łacinnicy uciekli w kierunku morza. 

</doc>
<doc id="1460313" url="https://pl.wikipedia.org/wiki?curid=1460313" title="Klanjec">
Klanjec

Klanjec – miasto w Chorwacji, w żupanii krapińsko-zagorskiej, siedziba miasta Klanjec. W 2011 roku liczyło 567 mieszkańców.

</doc>
<doc id="1460314" url="https://pl.wikipedia.org/wiki?curid=1460314" title="Cmentarz staromiejski w Łodzi">
Cmentarz staromiejski w Łodzi

Cmentarz staromiejski w Łodzi – cmentarz powstał najpewniej wraz z łódzką parafią pw. Wniebowzięcia Najświętszej Marii Panny i znajdował się wokół kościoła parafialnego na obecnym placu Kościelnym w Łodzi.
Do naszych czasów zachował się tylko jeden nagrobek, kryjący szczątki Macieja Wyszyńskiego – właściciela podłódzkiej huty szkła we wsi Żabieniec lub Radogoszcz, zmarłego 11 czerwca 1822 roku w wieku trzydziestu ośmiu lat.

</doc>
<doc id="1460316" url="https://pl.wikipedia.org/wiki?curid=1460316" title="Teofanes">
Teofanes



</doc>
<doc id="1460318" url="https://pl.wikipedia.org/wiki?curid=1460318" title="Tara Sharma">
Tara Sharma

Tara Sharma (ur. 11 stycznia 1977) – aktorka pochodzenia anglo-indyjskiego. Matka jej jest Angielką, ojciec indyjskim aktorem. Zadebiutowała z Anil Kapoorem w "Om Jai Jagadish". Znana też z ról w "Khosla Ka Ghosla", "Masti" i "Page 3".

</doc>
<doc id="1460320" url="https://pl.wikipedia.org/wiki?curid=1460320" title="Sveta Nedelja (żupania zagrzebska)">
Sveta Nedelja (żupania zagrzebska)

Sveta Nedelja – miasto w Chorwacji, w żupanii zagrzebskiej, siedziba miasta Sveta Nedelja. W 2011 roku liczyło 1338 mieszkańców.

</doc>
<doc id="1460321" url="https://pl.wikipedia.org/wiki?curid=1460321" title="Sveta Nedelja">
Sveta Nedelja



</doc>
<doc id="1460322" url="https://pl.wikipedia.org/wiki?curid=1460322" title="Cyclura cornuta">
Cyclura cornuta



</doc>
<doc id="1460323" url="https://pl.wikipedia.org/wiki?curid=1460323" title="Testy przeciążeniowe">
Testy przeciążeniowe



</doc>
<doc id="1460324" url="https://pl.wikipedia.org/wiki?curid=1460324" title="Jonathan Peel">
Jonathan Peel

Jonathan Peel (ur. 12 października 1799, zm. 13 lutego 1879) – brytyjski wojskowy i polityk, członek Partii Konserwatywnej, minister w rządach lorda Derby’ego.
Był piątym synem sir Roberta Peela, 1. baroneta, i Ellen Yates. Był młodszym bratem premiera Roberta Peela. Wykształcenie odebrał w Rugby School. W czerwcu 1815 r. rozpoczął służbę w Brygadzie Strzelców w stopniu podporucznika. W latach 1819–1821 był porucznikiem 71 pułku Highlanders. W latach 1822–1825 był porucznikiem Grenadier Guards. W 1826 r. został majorem 69 pułku pieszego, a rok później podpułkownikiem 53 pułku pieszego. W 1854 r. został generałem-majorem, a w 1859 r. generałem-porucznikiem.
W 1826 r. został wybrany do Izby Gmin jako reprezentant okręgu Norwich. Mandat parlamentarny utracił w 1830 r., ale odzyskał go już rok później, wygrywając wybory w okręgu Huntingdon. Okręg ten reprezentował do 1868 r. W latach 1841–1846 był zastępcą generała artylerii w administracji swojego brata. W latach 1858–1859 i 1866–1867 był ministrem wojny. Zrezygnował w proteście przeciwko planowanej reformie wyborczej.
Peel był również właścicielem koni wyścigowych. W 1844 r. jego koń Orlano wygrał wyścig Derby.
Jego żoną była lady Alice Kennedy, córka Archibalda Kennedy’ego, 1. markiza Ailsa, którą poślubił w 1824 r. Miał z nią pięciu synów i trzy córki.

</doc>
<doc id="1460326" url="https://pl.wikipedia.org/wiki?curid=1460326" title="Moray (Peru)">
Moray (Peru)

Moray - stanowisko archeologiczne w regionie Cuzco w Peru. Stanowisko Moray znajduje się blisko miejscowości o tej samej nazwie, około 9 kilometrów na zachód od Maras, w Świętej Dolinie Inków.
W skład kompleksu archeologicznego wchodzą trzy naturalne okrągłe zagłębienia w ziemi. Ich zbocza są całkowicie pokryte koncentrycznymi tarasami rolniczymi w kształcie pierścieni wybudowanymi w czasach Imperium Inków. Dwa większe zagłębienia są połączone, zaś najmniejsze jest od nich odizolowane. Największy z tarasów ma około 30 metrów głębokości. Przeznaczenie tarasów nie jest jasne. Ich głębokość, konstrukcja i orientacja względem wiatru i słońca tworzy różnicę temperatur nawet o 15 ° C (27 ° F) między górną i dolną krawędzią. Woda dostarczana jest na poszczególne poziomy tarasów za pomocą skomplikowanego systemu nawadniającego. 
Większość teorii zakłada, że Inkowie wybudowali je jako laboratoria rolnicze, w których badali wpływ klimatu na wzrost roślin uprawnych.

</doc>
<doc id="1460328" url="https://pl.wikipedia.org/wiki?curid=1460328" title="Sport w starożytnej Grecji">
Sport w starożytnej Grecji

Sport w starożytnej Grecji – w starożytnej Grecji sport uważano za ważny element edukacji chłopców i pozytywnego kształtowania charakterów. Grecy starożytni bardzo cenili rywalizację sportową i sądzili, że zwycięstwo jest znakiem boskiej przychylności dla zawodnika.
Sport miał dla Greków znaczenie religijne - największe zawody odbywały się z okazji świąt religijnych. Najsłynniejszymi były igrzyska olimpijskie, dużą popularnością cieszyły się też pozostałe igrzyska o charakterze panhelleńskim. Każda "polis" grecka miała własny kalendarz imprez sportowych, na których miejscowi sportowcy podejmowali współzawodnictwo ku czci bogów patronujących miastu. Każdego roku odbywały się przynajmniej dwa wielkie igrzyska, a było też wiele imprez lokalnych i urządzanych z powodu szczególnych okazji. Zawodnicy mieli okazję do występowania i zdobywania nagród.
Nagrody w igrzyskach panhelleńskich były symboliczne (wieńce), bywały one jednak także wysokie i konkretne, w przedmiotach (np. w Panatenajach amfory z najlepszą oliwą, tzw. amfory panatenajskie) i monecie, a także w honorach i przywilejach przyznawanych przez miasto ojczyste – zwłaszcza zwycięzcom igrzysk olimpijskich. Ogromne znaczenie, jakiego nabierały igrzyska, prowadziło do powstania sportu zawodowego. Skutkiem tego była komercjalizacja sportu, postępująca coraz szybciej i szerzej od VI wieku p.n.e. przez całą starożytność.
Grecy przedkładali indywidualną rywalizację nad sport zespołowy. Podczas zawodów zazwyczaj rozgrywano następujące dyscypliny: biegi (krótkie, na dystansie 192,27 m, długie - na 384,54 m, długodystansowe oraz bieg w uzbrojeniu), konkurencje lekkoatletyczne (skok w dal, rzut dyskiem, rzut oszczepem) oraz walki (zapasy, boks i pankration), a także wyścigi koni i rydwanów. Wyścigi rydwanów cieszyły się dużą popularnością wśród Greków.
Kobiety i dziewczynki miały również możliwość uprawiania pewnych sportów. W Sparcie poddawane były intensywnym ćwiczeniom fizycznym. Podczas igrzysk olimpijskich odbywał się bieg dziewcząt, który był rozgrywany poza terenami sanktuarium, gdzie miały miejsce zawody mężczyzn.
Zamiłowanie Greków do sportu wywodziło się głównie z uwielbienia siły i piękna męskiego ciała. Przedstawienia sportowców były częstym tematem dzieł artystów.
Zawodnicy występowali nago lub prawie nago, ciała mieli namaszczone oliwą. Taki strój (czy raczej jego brak) uznawano za niestosowny dla kobiet. Podczas nielicznych rozgrywanych przez nie konkurencji dziewczynki nosiły tuniki.
W każdym mieście ważną rolę pełnił gimnazjon, miejsce życia towarzyskiego i dyskusji politycznych, a także ćwiczeń sportowych mężczyzn z bogatych rodów.
Podejście do sportu stanowiło aspekt kultury greckiej przyciągający nie-Greków - Etrusków, Rzymian, Żydów.

</doc>
<doc id="1460330" url="https://pl.wikipedia.org/wiki?curid=1460330" title="Julia wraca do domu">
Julia wraca do domu

Julia wraca do domu () – film obyczajowy z 2002 roku w reżyserii Agnieszki Holland. Film kręcono w plenerach: Warszawa, Wałbrzych, Kanada. W Polsce zdjęcia odbywały się w październiku 2001.

</doc>
<doc id="1460342" url="https://pl.wikipedia.org/wiki?curid=1460342" title="Torino Porta Susa">
Torino Porta Susa

Torino Porta Susa (włoski: "Stazione di Torino Porta Susa") – drugi co do ważności dworzec kolejowy w Turynie, w regionie Piemont, we Włoszech.
Znajdujące się na Piazza XVIII Dicembre, przy Via Cernaia, niedaleko od placu centralnego Piazza Statuto.
Dworzec został wybudowany w 1868, w czasie rozbudowy miasta w kierunku zachodnim, na linii do Mediolanu.
Linie kolejowe.
Na stacji zatrzymują się pociągi kursujące na trasie Turyn-Mediolan i podążające na północ Włoch. Zatrzymują się tu również pociągi TGV Paryż-Mediolan i Talgo Mediolan-Barcelona.

</doc>
<doc id="1460343" url="https://pl.wikipedia.org/wiki?curid=1460343" title="Constantine John Phipps">
Constantine John Phipps



</doc>
<doc id="1460350" url="https://pl.wikipedia.org/wiki?curid=1460350" title="Eaton Corporation">
Eaton Corporation

Eaton Corporation (NYSE: ETN) – przedsiębiorstwo dostarczające podzespoły i systemy producentom z różnych gałęzi przemysłu, z siedzibą w Dublinie w Irlandii i w Cleveland, Ohio.
Eaton jest producentem systemów zarządzania energią elektryczną, komponentów hydraulicznych i pneumatycznych dla producentów maszyn ciężkich i lotnictwa, a także podzespołów i części dla przemysłu motoryzacyjnego.
Eaton zatrudnia 82 tysięcy pracowników na całym świecie i sprzedaje swoje produkty w 150 krajach.
W Polsce Eaton zlokalizował zarówno zakłady produkcyjne, jak i centra sprzedaży. Dwa przedsiębiorstwa produkcyjne, w Bielsku-Białej i w Tczewie, wytwarzają podzespoły dla potrzeb przemysłu samochodowego. Trzeci zakład, także w Tczewie, produkuje skrzynie biegów dla producentów samochodów ciężarowych. W Tczewie mieści się również centrum inżynieryjne.
Pomimo odmiennego profilu produkcji wszystkie jednostki Eaton charakteryzuje jednolity system zarządzania biznesem, tzw. "Eaton Business System".

</doc>
<doc id="1460353" url="https://pl.wikipedia.org/wiki?curid=1460353" title="Bóg Chrześcijan">
Bóg Chrześcijan



</doc>
<doc id="1460355" url="https://pl.wikipedia.org/wiki?curid=1460355" title="Bóg Żydów">
Bóg Żydów



</doc>
<doc id="1460356" url="https://pl.wikipedia.org/wiki?curid=1460356" title="Splot lędźwiowy">
Splot lędźwiowy

Splot lędźwiowy (łac. "plexus lumbalis") – twór powstały z gałęzi brzusznych nerwów rdzeniowych od L1 do L3 i częściowo L4. Otrzymuje również włókna z Th12. Splot ten leży na wyrostkach poprzecznych kręgów lędźwiowych, między warstwą głęboką i powierzchowną mięśnia lędźwiowego większego.
Gałęzie krótkie.
Unerwiają:
Gałęzie długie.
Idąc od góry, spod brzegu bocznego mięśnia lędźwiowego większego wychodzą:
Spod brzegu przyśrodkowego:
Z przedniej powierzchni mięśnia lędźwiowego większego:

</doc>
<doc id="1460358" url="https://pl.wikipedia.org/wiki?curid=1460358" title="104 Pułk Artylerii Przeciwlotniczej">
104 Pułk Artylerii Przeciwlotniczej

104 Pułk Artylerii Przeciwlotniczej (104 paplot) – oddział artylerii przeciwlotniczej ludowego Wojska Polskiego.
W 1951 roku, w garnizonie Wałcz, w składzie 14 Dywizji Piechoty został sformowany 30 Dywizjon Artylerii Przeciwlotniczej. W 1955 roku dywizjon został przeformowany w 104 Pułk Artylerii Przeciwlotniczej.
W 1957 roku, w związku z rozformowaniem 14 DP, pułk został dyslokowany do garnizonu Stargard Szczeciński, przeformowany w 30 Dywizjon Artylerii Przeciwlotniczej i podporządkowany dowódcy 20 Warszawskiej Dywizji Pancernej.
W 1967 roku dywizjon ponownie został przeformowany w 104 Pułk Artylerii Przeciwlotniczej. W 1981 roku jednostka została rozformowana. W jej miejsce, w skład 20 DPanc, został włączony 75 Pułk Artylerii Przeciwlotniczej.
Skład organizacyjny.
Dowództwo i sztab
Razem w pułku:

</doc>
<doc id="1460361" url="https://pl.wikipedia.org/wiki?curid=1460361" title="Alex van Warmerdam">
Alex van Warmerdam

Alex van Warmerdam (ur. 14 sierpnia 1952 w Haarlem) – holenderski malarz, reżyser, scenarzysta i aktor filmowy.
Życiorys.
Ukończył studia malarskie na Gerrit Rietveld Academie. Znajdował się wśród założycieli grupy teatralnej Hauser Orkater, w 1980 wspólnie z bratem stworzył teatr De Mexicaanse Hond (Meksykański Pies). W tym czasie realizował krótkie filmy, pojawiał się również w produkcjach telewizyjnych – jako aktor i scenarzysta. W długim metrażu debiutował w 1986 komedią "Abel". Był reżyserem tego obrazu, napisał scenariusz oraz zagrał główną – tytułową – rolę. Także w kolejnych sygnowanych przez siebie filmach występuje w tych trzech rolach.
Żonaty z holenderską aktorką Annet Malherbe, która często gra w jego filmach.

</doc>
<doc id="1460362" url="https://pl.wikipedia.org/wiki?curid=1460362" title="111 Pułk Artylerii Przeciwlotniczej">
111 Pułk Artylerii Przeciwlotniczej

111 Pułk Artylerii Przeciwlotniczej (111 paplot) – oddział artylerii przeciwlotniczej ludowego Wojska Polskiego.
Formowanie i zmiany organizacyjne.
W latach 1951-1952, w garnizonie Krosno Odrzańskie, w składzie 4 Pomorskiej Dywizji Piechoty został sformowany 19 Dywizjon Artylerii Przeciwlotniczej. W 1955 roku dywizjon został przeformowany w 111 Pułk Artylerii Przeciwlotniczej.
W 1957 roku pułk został przeformowany w 19 Dywizjon Artylerii Przeciwlotniczej, dyslokowany do garnizonu Zgorzelec i podporządkowany dowódcy 11 Dywizji Zmechanizowanej, która w 1963 roku została przeformowana w 11 Drezdeńską Dywizję Pancerną.
W 1967 roku dywizjon po raz drugi został przeformowany w 111 Pułk Artylerii Przeciwlotniczej. W 1982 roku jednostka została rozformowana, a w skład 11 DPanc został włączony 66 Pułk Artylerii Przeciwlotniczej z Bolesławca.
W latach 1964-1967 w jednostce pełnił służbę Tadeusz Jauer, przyszły generał dywizji i szef Wojsk Obrony Przeciwlotniczej.
Struktura organizacyjna.
Dowództwo i sztab
Razem w pułku:
Przekształcenia.
19 daplot w Krośnie Odrz. (1951-1955) → 111 paplot w Krośnie Odrz. (1955-1957) → 19 daplot w Zgorzelcu (1957-1967) → 111 paplot w Zgorzelcu (1967-1981)

</doc>
<doc id="1460368" url="https://pl.wikipedia.org/wiki?curid=1460368" title="24 Pułk Artylerii Przeciwlotniczej">
24 Pułk Artylerii Przeciwlotniczej

24 Pułk Artylerii Przeciwlotniczej (24 paplot) – oddział artylerii przeciwlotniczej ludowego Wojska Polskiego.
Sformowany w 1967 roku na bazie 24 Dywizjonu Artylerii Przeciwlotniczej. Wchodził w skład 10 Dywizji Pancernej. Stacjonował w garnizonie Lubliniec. Rozformowany w 1981.
Skład organizacyjny.
Dowództwo i sztab

</doc>
<doc id="1460374" url="https://pl.wikipedia.org/wiki?curid=1460374" title="Poddanie">
Poddanie

Poddanie (poddanie się) – termin używany w niektórych sportach walki określający akt rezygnacji jednego z zawodników z prowadzenia dalszej walki, który skutkuje jego natychmiastową porażką. Przyczynami poddania się mogą być m.in.: założenie dźwigni, duszenie, znalezienie się w pozycji uniemożliwiającej kontynuowanie walki, wyczerpanie sił, kontuzja.
Sposoby poddania się:
Techniczne poddanie – sędzia bądź lekarz zawodów nakazuje przerwanie walki w momencie, gdy jeden z zawodników stracił przytomność lub doznał poważnej kontuzji na skutek duszenia bądź dźwigni. W zależności od reguł, według których toczy się walka, stan taki określa się jako techniczne poddanie lub techniczny nokaut.

</doc>
<doc id="1460377" url="https://pl.wikipedia.org/wiki?curid=1460377" title="Parafia Opatrzności Bożej w Gaszowicach">
Parafia Opatrzności Bożej w Gaszowicach

Parafia Opatrzności Bożej w Gaszowicach należy do dekanatu pszowskiego w archidiecezji katowickiej. Została utworzona 18 listopada 1929 roku.
Historia.
Przed powstaniem kościoła w Gaszowicach tereny te były przypisane do parafii św. Małgorzaty w Lyskach. 6 stycznia 1927 za poparciem ks. T. Reginka, proboszcza kościoła Matki Boskiej Bolesnej w Rybniku, i za zgodą ks. P. Kuczki, proboszcza z Lysek, powołano komitet budowy kościoła, w skład którego wszedł ks. Ryszard Broda, ówczesny wikary kościoła Matki Boskiej Bolesnej w Rybniku. Został on mianowany proboszczem parafii i budowniczym kościoła pod wezwaniem Opatrzności Bożej w Gaszowicach.
Budowę rozpoczęto w lutym 1927 od przebudowy zamku na prezbiterium i mieszkanie dla kapłana. Następnie wzniesiono nawę głównej z wieżą. Z początkiem września utworzono i poświęcono cmentarz parafialny, a 14 września został zainstalowany metalowy krzyż. W budowie kościoła uczestniczyli mieszkańcy Gaszowic i okolicznych wsi: Piec i Szczerbic. W niedzielę 20 listopada 1927 wikariusz generalny diecezji katowickiej, ks. infułat W. Kasperlik, poświęcił kościół, sprawując mszę na prowizorycznym ołtarzu.

</doc>
<doc id="1460383" url="https://pl.wikipedia.org/wiki?curid=1460383" title="Otok (Chorwacja)">
Otok (Chorwacja)



</doc>
<doc id="1460384" url="https://pl.wikipedia.org/wiki?curid=1460384" title="Parafia Zmartwychwstania Pańskiego w Pszowie">
Parafia Zmartwychwstania Pańskiego w Pszowie

Parafia Zmartwychwstania Pańskiego – rzymskokatolicka parafia znajdująca się w Pszowie. Należy do dekanatu Pszów w archidiecezji katowickiej. Została utworzona w 1993 r. jako parafia tymczasowa, a 28 marca 1999 r. jako parafia pełnoprawna.

</doc>
<doc id="1460390" url="https://pl.wikipedia.org/wiki?curid=1460390" title="Parafia Niepokalanego Serca Maryi w Wodzisławiu Śląskim">
Parafia Niepokalanego Serca Maryi w Wodzisławiu Śląskim

Parafia Niepokalanego Serca Maryi – parafia rzymskokatolicka znajdująca się w Wodzisławiu Śląskim, w dzielnicy Kokoszyce. Parafia należy do dekanatu pszowskiego w archidiecezji katowickiej.
Historia.
Została utworzona 28 maja 1957 roku. W parafii posługę oprócz proboszcza pełnią kapłani: ks. Krzysztof Brachmański - rekolekcjonista w Archidiecezjalnym Domu Rekolekcyjnym, ks. Mariusz Pacwa - dyrektor Archidiecezjalnego Domu Rekolekcyjnego, dyrektor Gospodarstwa Rolnego i ks. Michał Motyka.
Odpust przypada w niedzielę po wspomnieniu Niepokalanego Serca NMP.
Zasięg parafii.
Do parafii należy 2270 wiernych z Wodzisławia Śląskiego (ulice: Dąbrowskiej Marii, Dołki, Gagarina Jurija, Matki Teresy z Kalkuty, Młodzieżowa, Norwida Cypriana Kamila, Olszyny, Oraczy, Osadnicza, Pałacowa, Parkowa, Pszowska, Smolna, Sportowa, Strażacka, Ks. Szwedy, Wesoła i Zdrojowa). 
Na terenie parafii znajduje się Archidiecezjalny Dom Rekolekcyjny w Kokoszycach im. bpa Stanisława Adamskiego, kościół Najświętszego Serca Pana Jezusa w parku, kaplica Matki Bożej Piekarskiej w Archidiecezjalnym Domu Rekolekcyjnym, oraz dom zakonny sióstr Jadwiżanek.

</doc>
<doc id="1460393" url="https://pl.wikipedia.org/wiki?curid=1460393" title="Protestantyzm w Japonii">
Protestantyzm w Japonii

Protestantyzm w Japonii – jest religią mniejszościową; wyznawany jest przez 910 000 osób, co stanowi 0,7% japońskiego społeczeństwa.
Historia.
Pierwszym misjonarzem protestanckim, który odwiedził Japonię był prezbiterianin – Divie Bethune McCartee. Wizyta ta odbyła się w latach 1861–1862. Jego traktat z przesłaniem Ewangelii został wkrótce przetłumaczony na język japoński i był pierwszą publikacją protestancką wydaną w tym języku. W 1865 r. McCartee wrócił do Ningbo, w Chinach, choć jego wizyta przygotowała grunt pod działalność kolejnych misjonarzy protestanckich. W 1895 r. Armia Zbawienia rozpoczęła swoją działalność w Japonii. Rok później pojawili się pierwsi misjonarze Kościoła Adwentystów Dnia Siódmego, który obecnie posiada w tym kraju 15 153 wiernych zrzeszonych w 118 zborach.
Japończycy opowiedzieli się przychylnie za głoszoną Ewangelią dopiero pod koniec XIX wieku, gdy Japonia ponownie otworzyła się na Zachód. Wkrótce jednak odżyły podejrzliwość i odrzucenie chrześcijaństwa. Rozwój protestantyzmu został zahamowany na początku XX wieku. Po II wojnie światowej rozpoczął się intensywny rozwój ewangelicznego chrześcijaństwa w Japonii, w tym ruchu zielonoświątkowego, który trwa. Zauważalny jest wpływ protestantów ewangelikalnych z Korei Południowej.
Japońskie Towarzystwo Biblijne powstało w 1937 r. dzięki pomocy ze strony Szkockiego Towarzystwa Biblijnego, Amerykańskiego Towarzystwa Biblijnego oraz Brytyjskiego i Zagranicznego Towarzystwa Biblijnego.
Dzieje baptystów.
Pierwsi misjonarze baptystyczni przybyli do Japonii w 1889 r. Zostali oni wysłani przez Południową Konwencję Baptystów ze Stanów Zjednoczonych. Początkowo wysiłki misjonarzy baptystycznych koncentrowały się wokół południowych i zachodnich części kraju (szczególnie zaś na wyspie Kiusiu). W kolejnych latach baptyzm rozprzestrzenił się jednak na całą Japonię, od Hokkaido po Okinawę. W 1989 r. Japońska Konwencja Baptystyczna posiadała 242 zbory i 31 654 członków. Jest ona jedną z działających w kraju denominacji baptystów (obok Japońskiego Stowarzyszenia Baptystycznego). Japońska Konwencja Baptystyczna do chwili obecnej pozostaje w ścisłych związkach z południowymi baptystami i ma charakter konserwatywny.
Ważniejsze wyznania protestanckie.
W kraju działają wszystkie ważniejsze wyznania protestanckie, m.in.:
W Japonii działa 7700 zborów protestanckich, z czego 3 tysiące znajduje się w samym Tokio. W kraju działają protestanckie stacje telewizyjne oraz radiowe.

</doc>
<doc id="1460399" url="https://pl.wikipedia.org/wiki?curid=1460399" title="Areplex">
Areplex



</doc>
<doc id="1460400" url="https://pl.wikipedia.org/wiki?curid=1460400" title="Parafia Najświętszego Serca Pana Jezusa w Pszowie">
Parafia Najświętszego Serca Pana Jezusa w Pszowie

Parafia Najświętszego Serca Pana Jezusa – rzymskokatolicka parafia znajdująca się w Pszowie, w dzielnicy Krzyżkowice. Należy do dekanatu Pszów w archidiecezji katowickiej. Została utworzona 4 listopada 1935 r.

</doc>
<doc id="1460401" url="https://pl.wikipedia.org/wiki?curid=1460401" title="Zyllt">
Zyllt



</doc>
<doc id="1460402" url="https://pl.wikipedia.org/wiki?curid=1460402" title="Clopidix">
Clopidix



</doc>
<doc id="1460403" url="https://pl.wikipedia.org/wiki?curid=1460403" title="Gmina Šestanovac">
Gmina Šestanovac

Gmina Šestanovac () – gmina w Chorwacji, w żupanii splicko-dalmatyńskiej. W 2011 roku liczyła 1958 mieszkańców.
Miejscowości.
Gmina składa się z następujących miejscowości:

</doc>
<doc id="1460404" url="https://pl.wikipedia.org/wiki?curid=1460404" title="Rudolph the Red-Nosed Reindeer">
Rudolph the Red-Nosed Reindeer

„Rudolph the Red-Nosed Reindeer” – drugi singel amerykańskiej grupy Destiny’s Child. Piosenka znalazła się na świątecznym albumie "8 Days of Christmas" z 2001 roku.

</doc>
<doc id="1460408" url="https://pl.wikipedia.org/wiki?curid=1460408" title="Pułk Bałtycki">
Pułk Bałtycki

Pułk Bałtycki (ros. Балтийский полк, niem. Baltenregiment, est. Balti Rügement) – jednostka wojskowa złożona z Niemców bałtyckich, Estończyków i Rosjan podczas wojny domowej w Rosji.
Historia.
Po uzyskaniu niepodległości 24 lutego 1918 r. władze estońskie, w odróżnieniu od sąsiedniej Łotwy, pozbawiły miejscowych Niemców bałtyckich prawa do służby w estońskiej armii. Jednakże w sytuacji zagrożenia ofensywą wojsk bolszewickich odstąpiono od tej zasady. 29 grudnia 1918 r. w Rakvere został sformowany ochotniczy oddział wojskowy w sile batalionu, złożony z miejscowych Niemców Bałtyckich (głównie studentów uniwersytetu w Tartu i politechniki w Rydze), Estończyków i Rosjan (ostatni stanowili większość 3 kompanii). Jego dowódcą był płk Konstantin von Weiß, b. oficer carski, a następnie rtm. von Zur-Mühlen. Liczył ok. 500 żołnierzy (400 piechurów i 100 konnych), mających na wyposażeniu 2 działa polowe. Formalnie wchodził w skład estońskiej 1 Dywizji Piechoty, lecz od wiosny 1919 r. działał wraz z oddziałami białych Rosjan Korpusu Północnego gen. Aleksandra P. Rodzianki, a następnie Armii Północno-Zachodniej gen. Nikołaja N. Judenicza. W marcu został przemianowany na Pułk Bałtycki, liczący ok. 800 żołnierzy. Od czerwca był częścią 3 Dywizji Piechoty, zaś od października – I Strzeleckiego Korpusu Armijnego. Uczestniczył początkowo w walkach obronnych na granicy estońskiej, zaś w 1919 r. w obu nieudanych ofensywach na Piotrogród. Został rozformowany po zawarciu przez Estonię traktatu pokojowego z bolszewickimi władzami Rosji 2 lutego 1920 r. Część żołnierzy wstąpiła do armii Litwy, Łotwy i Estonii, zaś część wyjechała do Niemiec. W okresie międzywojennym powstał w Tallinnie pomnik poświęcony żołnierzom Pułku Bałtyckiego.

</doc>
<doc id="1460410" url="https://pl.wikipedia.org/wiki?curid=1460410" title="Parafia św. Antoniego z Padwy w Syryni">
Parafia św. Antoniego z Padwy w Syryni

Parafia św. Antoniego z Padwy w Syryni – parafia Kościoła rzymskokatolickiego należąca do dekanatu pszowskiego w archidiecezji katowickiej. Została utworzona 1 sierpnia 1925 roku. 
Do parafii należał zabytkowy drewniany kościół św. Michała Archanioła z 1510 r. przeniesiony do Katowic w 1938 r.

</doc>
<doc id="1460418" url="https://pl.wikipedia.org/wiki?curid=1460418" title="Parafia Podwyższenia Krzyża Świętego w Wodzisławiu Śląskim - Zawadzie">
Parafia Podwyższenia Krzyża Świętego w Wodzisławiu Śląskim - Zawadzie

Parafia Podwyższenia Krzyża – parafia rzymskokatolicka znajdująca się w Wodzisławiu Śląskim, w dzielnicy Zawada. Należy do dekanatu pszowskiego w archidiecezji katowickiej. Została utworzona 28 maja 1957 roku.
Historia.
Okoliczności, w jakich powstawał kościół w Zawadzie, nie są pozbawione licznych trudności, z którymi jednak ksiądz kanonik Knosala, wówczas już sędziwy człowiek z niebywałą energią potrafił się uporać. Ksiądz kanonik Knosala był głównym promotorem tego przedsięwzięcia. Znał potrzeby religijne swej parafii, znał ludzi. On też odgrywał decydującą rolę przy wyborze miejsca pod nowy kościół i opracowanie wyglądu nowej placówki duszpasterskiej.
W 1947 roku ksiądz Knosała wystarał się o zatwierdzenie planów budowy przez władzę świecką, uzyskał od właściwej władzy zezwolenie na odbiór materiałów budowlanych i rozpoczął budowę, a równocześnie wniósł do Kurii Diecezjalnej projekt kościoła celem jego zatwierdzenia.
Kościół w stylu barokowym, położony na wzgórzu, daleko w okolicy widoczny, zbudowany jest z krzyżowej nawy. Do bramy głównej prowadzą z drogi schody o 22 stopniach. Wymiary: długość – 40,2 m, szerokość – 23,6 m. Kosztorys z 22 IX 1947 r. opiewał na kwotę 2.961.511 zł.
Rozpoczęto budowę w roku 1947 w lipcu, są to czasy bardzo ciężkie, zarobki są niskie bo pracuje się więcej z ofiarności parafian. 3 października 1948 z wielkim uświęceniem wciągany był krzyż na wielką wieżę.
Pierwszą mszę św. odprawił ks. Szczutka, następne ks. Pisula Franciszek, ks. Żelazko Rudolf, ks. Ficek, ks. Łowisz Stanisław, ks. Kulesa Józef, który później w 1953 r. został mianowany pierwszym proboszczem.
Do 12.01.1953 roku należał do parafii Matki Bożej Uśmiechniętej w Pszowie. W tym dniu bowiem dekretem Kurii Diecezjalnej utworzono z Zawady samodzielną placówkę duszpasterską pozwalając od tego czasu prowadzić Księgę małżeństw i zmarłych.
Pierwszą księgę duszpasterką – Księgę Chrztów Kuria Diecezjalna zezwoliła prowadzić od roku 1949. Ks. Józef Kulesa pasterzował w tej parafii 28 lat, do IX 1980 r. Po nim duszpasterstwo przejął proboszcz, ks. Eugeniusz Cygan. W tym czasie w duszpasterstwie parafialnym skutecznie pomagają następujące grupy: Oaza Rodzin, Oaza młodzieży, Focolari i Dzieci Maryi, nie licząc oczywiście ministrantów. Ks. Eugeniusz Cygan duszpasterzował w Zawadzie przez 23 lata, tj. od września 1980 do 27 lipca 2003 roku. Urodzony w roku 1934 przyjął kapłaństwo w wieku 23 lat i posługiwał w Zawadzie od 44 do 67 roku życia. Pozostawił w Zawadzie swój krzyż prymicyjny, który to ofiarował w czasie odnowienia tabernakulum. Od 27 lipca 2003 roku duszpasterzem w Zawadzie został ks. Andrzej Nowara. Z jego inicjatywy został wybudowany dom parafialny.

</doc>
<doc id="1460420" url="https://pl.wikipedia.org/wiki?curid=1460420" title="Nouveau Parti anticapitaliste">
Nouveau Parti anticapitaliste



</doc>
<doc id="1460429" url="https://pl.wikipedia.org/wiki?curid=1460429" title="Bureau des Affaires Polonaises">
Bureau des Affaires Polonaises



</doc>
<doc id="1460430" url="https://pl.wikipedia.org/wiki?curid=1460430" title="Henry Potonié">
Henry Potonié

Henry Potonié (ur. 16 listopada 1857 w Berlinie, zm. 28 listopada 1913 tamże) – niemiecki paleobotanik. W nazwach systematycznych opisanych przezeń taksonów używa się pełnego nazwiska, Potonié.
Był synem paryskiego pisarza Edmonda Potonié i Marii Sievers, córki malarza Johannesa Sieversa. Studiował botanikę i geologię na Uniwersytecie Fryderyka Wilhelma w Berlinie, doktoryzował się na podstawie dysertacji "Über die Zusammensetzung der Gefäßbündel bei den Gefäßkryptogamen". Od 1880 roku pracował w Ogrodzie i Muzeum Botanicznym, a później w Instytucie Geologicznym ("Geologischen Landesanstalt ") i w Akademii Górniczej w Berlinie. Od 1902 roku członek Niemieckiej Akademii Przyrodników Leopoldina (niem. "Deutsche Akademie der Naturforscher Leopoldina"). Uczył paleobotaniki i geologii węgla. Napisał podręcznik paleobotaniki, "Lehrbuch der Pflanzenpaläontologie". Jego synem był Robert Potonié (1889–1974), również paleobotanik.

</doc>
<doc id="1460432" url="https://pl.wikipedia.org/wiki?curid=1460432" title="Gmina Baška Voda">
Gmina Baška Voda

Gmina Baška Voda () – gmina w Chorwacji, w żupanii splicko-dalmatyńskiej. Jej obszar zaliczany jest do Riwiery Makarskiej. W 2011 roku liczyła 2775 mieszkańców.
Miejscowości.
Gmina składa się z następujących miejscowości:
Ekonomia.
Głównym źródłem dochodu dla miejscowej ludności jest przemysł turystyczny. Gmina posiada bardzo szerokie zaplecze turystyczne. W miasteczku, podobnie jak w pozostałych osadach gminy, znajdują się liczne hotele, prywatne pensjonaty i pola namiotowe. W sezonie turystycznym przebywa tu największa liczba turystów spośród wszystkich miejscowości na Riwierze Makarskiej (średnio 500 tys.). Niegdyś znajdowało się w niej znane uzdrowisko „Dječje selo” koło Promajny, do którego przyjeżdżały dzieci z problemami oddechowymi z byłej SFR Jugosławii i zagranicy. Po wojnie domowej zostało opuszczone.

</doc>
<doc id="1460442" url="https://pl.wikipedia.org/wiki?curid=1460442" title="Sjaak Ruska">
Sjaak Ruska

Sjaak Ruska (ur. 31 maja 1966) – holenderski strongman.
Sjaak Ruska zakończył już karierę siłacza. Mieszka w miasteczku Soesterberg (prowincja Utrecht).
Wymiary:

</doc>
<doc id="1460444" url="https://pl.wikipedia.org/wiki?curid=1460444" title="Shanag">
Shanag



</doc>
<doc id="1460445" url="https://pl.wikipedia.org/wiki?curid=1460445" title="Adasaurus">
Adasaurus



</doc>
<doc id="1460447" url="https://pl.wikipedia.org/wiki?curid=1460447" title="Srđan Dragojević">
Srđan Dragojević

Srđan Dragojević, cyr. Срђан Драгојевић, ur. 1 stycznia 1963 w Belgradzie) – serbski reżyser, scenarzysta i producent filmowy, dziennikarz, poeta oraz polityk, poseł do Zgromadzenia Narodowego.
Życiorys.
W młodości był gitarzystą w zespołach punkowych Lucifer i TV Moroni. Ukończył psychologię kliniczną i reżyserię filmową na Uniwersytecie w Belgradzie. W latach 80. pracował jako dziennikarz, m.in. pisał w czasopiśmie „Student”, wydał też trzy zbiory poezji. Zajmował się działalnością dydaktyczną na macierzystej uczelni, a także pełnił funkcję dyrektora artystycznego belgradzkiego przedsiębiorstwa filmowego.
W kinematografii debiutował w 1992 komedią "Mi nismo andjeli". W następnych latach pracował na potrzeby telewizji, swój drugi film kinowy nakręcił w 1996. "Piękne wsie pięknie płoną" to dramat wojenny mający za tło wojnę domową w Jugosławii. Jego akcja rozgrywa się w Bośni, głównymi bohaterami są Bośniak i Serb, dwaj przyjaciele z dzieciństwa, walczący po dwóch stronach konfliktu. Dwa lata później powstały "Rany", gorzki obraz o życiu w Belgradzie w latach 90.
Srđan Dragojević w 2000 podpisał kontrakt z amerykańskim studiem Miramax i wyjechał do Stanów Zjednoczonych. Nie udało mu się tam zrealizować żadnego filmu (pracował nad "The Payback All-Star Revue"). W 2001 założył własną wytwórnię pod nazwą „Delirijum films”. W 2005 wyreżyserował kontynuację "Mi nismo anđeli", a w 2008 "Sveti Georgije ubiva azdahu" – dramat opowiadający o Serbii tuż przed wybuchem I wojny światowej.
W 2010 zaangażował się w działalność polityczną, wchodząc w skład komitetu centralnego Socjalistycznej Partii Serbii. W 2012 kandydował z jej ramienia do Zgromadzenia Narodowego, mandat poselski objął w 2013. W 2014 został wybrany na kolejną kadencję serbskiego parlamentu, w którym zasiadał do 2016.

</doc>
<doc id="1460449" url="https://pl.wikipedia.org/wiki?curid=1460449" title="Podgora">
Podgora

Podgora – miasto w Chorwacji, w żupanii splicko-dalmatyńskiej, siedziba gminy Podgora. Leży na Riwierze Makarskiej. W 2011 roku liczyło 1268 mieszkańców.
Podgora po raz pierwszy wzmiankowana została w roku 1477. W okresie międzywojennym znajdowały się w miejscu obecnego miasteczka dwie osady, których mieszkańcy zajmowali się rybołówstwem. W 1923 roku założone zostało Towarzystwo Upiększania Miejscowości. Na wzgórzu wznoszącym się obok portu znajduje się pomnik ‘Galebova krila’ (Skrzydła mewy), który wzniesiony został w 1962 roku ku pamięci założenia zwycięskiej antyfaszystowskiej marynarki dalmatyńskiej w czasie II wojny światowej.
W pobliżu znajduje się lecznicze źródło "Klokun" oraz uznane w 1981 parkiem przyrodniczym Biokovo (oferującym doskonałe warunki dla górskich kolarzy, osób wspinających się, turystów górskich). W starej Podgorze wznosi się kościół Svih Svetih (Wszystkich Świętych), gdzie już tradycyjnie w pierwszą niedzielę po święcie Velika Gospa (Matka Boska Wielka) obchodzi się święto Św. Wincentego. W Górnej Podgorze zachowały się dwie wieże obronne strzegące niegdyś miasto przed Turkami. Podczas trzęsienia ziemi w 1962 zniszczone zostało jednak wiele innych pamiątek jak łazienki barokowe dynastii Mrkusiciów lub kościół św. Tekli, który został jednak zrekonstruowany. Podgora to również romantyczna promenada z kamiennym bulwarem, ciągnąca się wzdłuż brzegu z kamienistą plażą. Miejscowość ta słynie również z wielu odbywających się tutaj imprez. Najbardziej znane z nich to: "Dzień Podgory", "Rybacka Noc" oraz liczne zabawy ludowe.

</doc>
<doc id="1460453" url="https://pl.wikipedia.org/wiki?curid=1460453" title="Simone Padoin">
Simone Padoin

Simone Padoin (ur. 18 marca 1984 roku w Gemona del Friuli) – włoski piłkarz najczęściej występujący na pozycji pomocnika. W październiku 2020 roku zakończył piłkarską karierę.
Kariera klubowa.
Simone Padoin jest wychowankiem Atalanty BC. W 2003 roku został zawodnikiem Vicenzy Calcio, który wykupiła połowę praw do jego karty. W debiutanckim sezonie w ekipie "Biancorossich" Padoin rozegrał 23 mecze i strzelił jednego gola, natomiast w kolejnych rozgrywkach na boisku pojawiał się coraz częściej. Przez cztery lata gry dla Vicenzy włoski zawodnik razem z zespołem plasował się w dolnych rejonach tabeli Serie B. Padoin dla swojego klubu zaliczył łącznie 128 ligowych występów.
Następnie Włoch powrócił do Atalanty Bergamo. Od początku sezonu był podstawowym piłkarzem drużyny "Nerazzurrich". W jej barwach 26 sierpnia w zremisowanym 1:1 pojedynku z Regginą zadebiutował w Serie A. W końcowej tabeli pierwszej ligi Atalanta zajęła dziewiątą lokatę. W pierwszym meczu rozgrywek 2008/2009 przeciwko Sienie Padoin zdobył jedynego gola i zapewnił swojemu klubowi trzy punkty. 22 marca 2009 roku strzelił oba gole dla Atalanty w zremisowanym 2:2 spotkaniu z S.S. Lazio.
31 stycznia 2012 roku został piłkarzem Juventusu. Według mediów wielkim zwolennikiem tego transferu był ówczesny szkoleniowiec Juventusu - Antonio Conte, który miał okazję współpracować już z Padoinem w Atalancie w sezonie 2009/2010. Kwota transferu wyniosła 5 milionów Euro. 17 marca tego samego roku zdobył debiutancką bramkę w barwach klubu z Turynu w meczu przeciwko ACF Fiorentina. 
22 grudnia 2014 roku w meczu o Superpuchar Włoch w serii rzutów karnych, jego strzał został obroniony przez Rafaela, co dało zwycięstwo drużynie SSC Napoli. W 2015 roku znalazł się w kadrze Juventusu na finałowy mecz Ligi Mistrzów, rozegrany w Berlinie, przeciwko Barcelonie. Włoch spędził cały mecz na ławce, a jego zespół uległ rywalom 3-1.
W stolicy Piemontu łącznie zdobył 5 tytułów mistrzowskich, 3 Superpuchary oraz 2 Puchary Włoch. 4 lipca 2016 roku, po prawie 5 latach w Juventusie, odszedł do drużyny Cagliari Calcio. 2 października 2016 roku zdobył pierwszego gola w barwach klubu z Sardynii w meczu przeciwko FC Crotone. Przez trzy sezony był podstawowym piłkarzem Cagliari, a jego zespół nie spadł w tym czasie z ligi. Po wygaśnięciu kontraktu w 2019 roku jako wolny zawodnik przeszedł do Ascoli. W październiku 2020 roku Padoin rozwiązał swój kontrakt z zespołem i postanowił zakończyć piłkarską karierę.
Kariera reprezentacyjna.
Padoin ma za sobą występy w młodzieżowych reprezentacjach Włoch. Grał w zespołach do lat 19, 20 oraz 21, dla których łącznie rozegrał 21 meczów. W 2003 roku razem z drużyną do lat 19 sięgnął po mistrzostwo Europy juniorów.

</doc>
<doc id="1460454" url="https://pl.wikipedia.org/wiki?curid=1460454" title="Wang Cong’er">
Wang Cong’er

Wang Cong’er (ur. ok. 1777, zm. 1798) – przywódczyni Powstania Białego Lotosu, wymierzonego przeciwko mandżurskiej dynastii Qing.
Pochodziła z rodziny chłopskiej mieszkającej w Xiangyang. W młodości przyłączyła się do wędrownej grupy akrobatycznej, gdzie posiadła znajomość sztuk walki i fechtunku. Wyszła za mąż za Qi Lina (齊林), urzędnika yamenu w Xiangyang i członka tajnego Stowarzyszenia Białego Lotosu. Stowarzyszenie przygotowywało wówczas plan antyrządowego powstania, który został wykryty przez władze i doprowadził w 1796 roku do stracenia 112 spiskowców, w tym Qi Lina. Po egzekucji męża Wang Cong’er sama zorganizowała armię i stanęła na czele rebelii, która szybko rozlała się na pogranicze prowincji Syczuan, Hubei, Hunan i Shaanxi. Prowadzący wojnę podjazdową buntownicy zadawali ciężkie straty armii qingowskiej, w 1798 ponieśli jednak dotkliwą klęskę pod Huaishugou. Wang Cong’er z nielicznymi ocalałymi wycofała się w górzysty teren niedaleko Yunxi w Hubei. Tam zostali otoczeni przez wojska cesarskie na szczycie jednego ze wzniesień. Nie chcąc oddać się w ręce wroga Wang popełniła samobójstwo, rzucając się w przepaść.

</doc>
<doc id="1460455" url="https://pl.wikipedia.org/wiki?curid=1460455" title="Gmina Gradac">
Gmina Gradac

Gmina Gradac () – gmina w Chorwacji, w żupanii splicko-dalmatyńskiej. W 2011 roku liczyła 3261 mieszkańców.
Miejscowości.
Gmina składa się z następujących miejscowości:

</doc>
<doc id="1460456" url="https://pl.wikipedia.org/wiki?curid=1460456" title="Gradac">
Gradac



</doc>
<doc id="1460470" url="https://pl.wikipedia.org/wiki?curid=1460470" title="Plebania kościoła Świętej Trójcy w Tykocinie">
Plebania kościoła Świętej Trójcy w Tykocinie

Plebania kościoła Świętej Trójcy w Tykocinie – została zbudowana w stylu barokowym w latach 1748 - 1750. 
Historia.
W 1748 roku teren przykościelny ogrodzono murem, wewnątrz którego została zbudowana plebania. Projekt bramy z popiersiami ewangelistów wykonał Jan Henryk Klemm. Po śmierci proboszcza w 1751 r., Jan Klemens Branicki powierzył parafię Zgromadzeniu Misjonarzy oraz podjął się ufundowania seminarium duchownego dla kleryków diecezji łuckiej. W związku z nowym zadaniem, w latach 1769-1771 rozbudowano plebanię wg projektu Kazimierza Nowickiego Jr. 
Po powstaniu styczniowym rosyjskie władze zaborcze odebrały misjonarzom parafię oraz zlikwidowały seminarium. 
Obecnie budynek ponownie pełni funkcję plebanii. Elewacje ozdabiają barokowe podziały ramowe. We wnętrzu na parterze zachowały się sklepienia kolebkowe, a powyżej stropy. Zachował się także dawny refektarz i dormitorium oraz brama między plebanią a spichlerzem z otworami zamkniętymi łukiem koszowym.
Budynek wpisany jest do rejestru zabytków jako część zespołu klasztornego pod numerami A-455z 30.04.1958 i z 5.05.1958.
Linki zewnętrzne.
Opis obiektu

</doc>
<doc id="1460474" url="https://pl.wikipedia.org/wiki?curid=1460474" title="Kutjevo">
Kutjevo

Kutjevo – miasto w Chorwacji, w żupanii pożedzko-slawońskiej, siedziba miasta Kutjevo. W 2011 roku liczyło 2440 mieszkańców.

</doc>
<doc id="1460476" url="https://pl.wikipedia.org/wiki?curid=1460476" title="Cerkiew Piatnicka w Czernihowie">
Cerkiew Piatnicka w Czernihowie

Cerkiew Piatnicka (ukr. церква Параскеви П'ятниці) – cerkiew prawosławna z przełomu XII i XIII wieku w Czernihowie, na placu Chmielnickiego.
Historia.
Cerkiew została wzniesiona na przełomie XII i XIII wieku na tradycyjnym placu targowym, została poświęcona patronce handlu św. Paraskewie. Do 1786 stanowiła część większego kompleksu monasteru prawosławnego; po pożarze zabudowań klasztornych jego mieszkańcy już do nich nie wrócili. W latach 1670–1690 była remontowana i rozbudowywana w stylu barokowym, w roku 1820 dobudowano do niej dzwonnicę w kształcie rotundy. W czasie II wojny światowej cerkiew została niemal zupełnie zniszczona przez bombardowania w 1941 i 1943 r. W latach 1962–1972 przeprowadzono jej restaurację pod kierunkiem P. Baranowskiego, w czasie której obiektowi starano się przywrócić jego pierwotny, dwunastowieczny wygląd. Po zakończeniu prac remontowych w cerkwi znajdowało się muzeum. Obecnie świątynia na nowo została udostępniona wiernym.
Architektura.
Cerkiew została wzniesiona w stylu romańsko-bizantyjskim, na planie kwadratu. Ma jedną kopułę w centralnym miejscu nawy środkowej. Wszystkie okna w budynku są półokrągłe, ze skromnymi obramowaniami.
Lokalizacja.
Kościół Piątkowy znajduje się w historycznej części miasta, w pobliżu placu Bogdana Chmielnickiego.

</doc>
<doc id="1460477" url="https://pl.wikipedia.org/wiki?curid=1460477" title="Voulisméni">
Voulisméni



</doc>
<doc id="1460480" url="https://pl.wikipedia.org/wiki?curid=1460480" title="Andrzej (budowniczy toruński)">
Andrzej (budowniczy toruński)

Mistrz Andrzej, meyster Andris (zm. 1420) – budowniczy miejski Starego Miasta w Toruniu, prawdopodobny budowniczy toruńskiego Ratusza Staromiejskiego.
Życiorys.
Mistrz Andrzej, urodzony nie później niż około 1370, figurował w dokumentach źródłowych jako budowniczy miejski w Toruniu od 1392. Funkcję miejskiego budowniczego pełnił nie dłużej niż do 1417, w tym roku pojawia się bowiem w źródłach jego następca Jakub. Nie jest znane pochodzenia Andrzeja oraz data jego zatrudnienia w Toruniu. Niemiecki historyk Arthur Semrau błędnie uznał, że mistrz pochodzi z Królewca. Błąd wynikał z pomylenia adresata z nadawcą w korespondencji cechowej z 1392 roku. Pismo, uznane przez Semraua za wysłane z Królewca, jest w rzeczywistości odpowiedzią (bądź szkicem odpowiedzi) cechu toruńskiego do cechu murarskiego w Królewcu. Sygnatariuszami pisma byli starsi cechu: Mistrz Andrzej, Nicolaus Wysschegrode, Hannos Wyes, Hannus Gotland.
Z przekazów źródłowych wynika, że od 1399 Andrzej był właścicielem domu przy ulicy Mostowej; dom ten sprzedał w 1419. W 1400 rada miasta Gdańska na prośbę rady toruńskiej rozstrzygała spór mistrza Andrzeja z czeladnikiem murarskim Vynkenczaylem. Spór był związany z niechęcią mistrza do czeladników niemieckich i zarazem niechęcią czeladnika Vynkenczayla do pracy z Polakami.
Odnotowano także kilka zapłat dla mistrza Andrzeja. W 1407 odebrał on 1 grzywnę, 10 skojców i 7 denarów za prace przy kościele św. Janów. W 1409 pobrał wynagrodzenie za udział w wyprawie na zamek w Bobrownikach (ziemia dobrzyńska). Przypuszczalnie mistrz Andrzej pracował przy budowie kaplic kościoła św. Jana.
Artur Semrau i Eugeniusz Gąsiorowski są wśród badaczy przypisujących mistrzowi Andrzejowi wzniesienie Ratusza Staromiejskiego w Toruniu. Jednym z potwierdzających to argumentów jest zbieżność dat zakończenia budowy ratusza z zakupem domu przez mistrza Andrzeja (1399), świadczącym o otrzymaniu przez niego znacznej sumy pieniędzy – być może właśnie za prace przy ratuszu. Zdaniem Eugeniusza Gąsiorowskiego mistrz Andrzej był również twórcą domu rodziny Hütfeldów na rogu ulic Ciasnej i Łaziennej (później zwanego Domem Eskenów). 
Śmierć mistrza Andrzeja nastąpiła najpewniej w 1420, z tego roku pochodzi bowiem zapis źródłowy o podziale majątku dokonanym przez wdowę.

</doc>
<doc id="1460497" url="https://pl.wikipedia.org/wiki?curid=1460497" title="EHF Liga Mistrzów 2008/2009">
EHF Liga Mistrzów 2008/2009

EHF Liga Mistrzów 2008/2009 – 49. edycja Ligi Mistrzów w piłce ręcznej mężczyzn. W rozgrywkach wzięło udział 40 zespołów: 16 drużyn grało w kwalifikacjach o rozstawienie w grupach. W fazie zasadniczej uczestniczyły 32 drużyny, podzielone na 8 grup po 4 zespoły. Tytułu bronił hiszpański BM Ciudad Real.
W tym sezonie Polskę reprezentowała Wisła Płock S.A.
Ligę mistrzów wygrała drużyna BM Ciudad Real, a królem strzelców został Filip Jícha, zdobywając 99 bramek.
I Faza.
Grupa A.
1 kolejka.
4 października 2008
5 października 2008
2 kolejka.
11 października 2008
3 kolejka.
16 października 2008
19 października 2008
4 kolejka.
8 listopada 2008
9 listopada 2008
5 kolejka.
13 listopada 2008
16 listopada 2008
6 kolejka.
22 listopada 2008
Grupa B.
1 kolejka.
4 października 2008
5 października 2008
2 kolejka.
12 października 2008
3 kolejka.
18 października 2008
19 października 2008
4 kolejka.
8 listopada 2008
9 listopada 2008
5 kolejka.
16 listopada 2008
6 kolejka.
23 listopada 2008
Grupa C.
1 kolejka.
2 października 2008
5 października 2008
2 kolejka.
8 października 2008
12 października 2008
3 kolejka.
18 października 2008
19 października 2008
4 kolejka.
5 listopada 2008
8 listopada 2008
5 kolejka.
13 listopada 2008
16 listopada 2008
6 kolejka.
23 listopada 2008
Grupa D.
1 kolejka.
2 października 2008
5 października 2008
2 kolejka.
11 października 2008
3 kolejka.
15 października 2008
18 października 2008
4 kolejka.
5 listopada 2008
9 listopada 2008
5 kolejka.
15 listopada 2008
16 listopada 2008
6 kolejka.
22 listopada 2008
23 listopada 2008
Grupa E.
1 kolejka.
2 października 2008
4 października 2008
2 kolejka.
9 października 2008
12 października 2008
3 kolejka.
18 października 2008
19 października 2008
4 kolejka.
8 listopada 2008
5 kolejka.
15 listopada 2008
16 listopada 2008
6 kolejka.
22 listopada 2008
23 listopada 2008
Grupa F.
1 kolejka.
5 października 2008
2 kolejka.
9 października 2008
11 października 2008
3 kolejka.
16 października 2008
19 października 2008
4 kolejka.
8 listopada 2008
5 kolejka.
15 listopada 2008
16 listopada 2008
6 kolejka.
22 listopada 2008
Grupa G.
1 kolejka.
5 października 2008
2 kolejka.
11 października 2008
12 października 2008
3 kolejka.
18 października 2008
19 października 2008
4 kolejka.
9 listopada 2008
5 kolejka.
15 listopada 2008
16 listopada 2008
6 kolejka.
23 listopada 2008
Grupa H.
1 kolejka.
4 października 2008
5 października 2008
2 kolejka.
12 października 2008
3 kolejka.
16 października 2008
15 października 2008
4 kolejka.
8 listopada 2008
9 listopada 2008
5 kolejka.
13 listopada 2008
15 listopada 2008
6 kolejka.
20 listopada 2008
22 listopada 2008
II Faza.
Grupa A.
1 kolejka.
11 lutego 2009
14 lutego 2009
2 kolejka.
18 lutego 2009
21 lutego 2009
3 kolejka.
26 lutego 2009
1 marca 2009
4 kolejka.
4 marca 2009
7 marca 2009
Grupa B.
1 kolejka.
14 lutego 2009
2 kolejka.
18 lutego 2009
21 lutego 2009
3 kolejka.
26 lutego 2009
28 lutego 2009
4 kolejka.
7 marca 2009
8 marca 2009
Grupa C.
1 kolejka.
15 lutego 2009
2 kolejka.
22 lutego 2009
3 kolejka.
28 lutego 2009
1 marca 2009
4 kolejka.
7 marca 2009
8 marca 2009
Grupa D.
1 kolejka.
14 lutego 2009
15 lutego 2009
2 kolejka.
22 lutego 2009
3 kolejka.
25 lutego 2009
1 marca 2009
4 kolejka.
7 marca 2009
8 marca 2009
Faza pucharowa.
Ćwierćfinały.
Pierwsze mecze.
25 marca-29 2009
Rewanżowe mecze.
3 kwietnia-5 2009
"stan meczu" 59-55; awans THW Kiel
"stan meczu" 58-56; awans BM Ciudad Real
"stan meczu" 57-56; awans HSV Hamburg
"stan meczu" 67-61; awans Rhein-Neckar Löwen
Półfinały.
Pierwsze mecze.
25 kwietnia 2009
26 kwietnia 2009
Rewanżowe mecze.
30 kwietnia 2009
stan meczu 54:67; awans THW Kiel
2 maja 2009
stan meczu 63:60; awans BM Ciudad Real
Finał.
Pierwszy mecz:
24 maja 2009
Rewanż:
31 maja 2009
"Stan bramek 67-66 dla Ciudad Real."
Drużyna BM CIUDAD REAL obroniła puchar Ligi Mistrzów EHF wywalczony w poprzednim sezonie.
Statystyki.
Najlepsi strzelcy.
Królem strzelców został Filip Jícha z THW Kiel – 99 bramek.

</doc>
<doc id="1460499" url="https://pl.wikipedia.org/wiki?curid=1460499" title="Parafia św. Marcina">
Parafia św. Marcina

Parafie pod wezwaniem św. Marcina

</doc>
<doc id="1460504" url="https://pl.wikipedia.org/wiki?curid=1460504" title="Kościół św. Anny w Zaklikowie">
Kościół św. Anny w Zaklikowie

Kościół Świętej Anny w Zaklikowie – kościół w Zaklikowie zbudowany z drzewa modrzewiowego około 1580 roku. Kościół był filią parafii w Zdziechowicach. Przy kościele w 1581 r. wybudowano przytułek i założono szkołę parafialną. Gdy w latach 1585–1590 dobra zdziechowicko-zaklikowskie przejął Marcin Gniewosz, który był wyznania kalwińskiego, kościół pw. św. Anny stał się siedzibą proboszcza, ponieważ stary kościół parafialny w Zdziechowicach został zamieniony na zbór kalwiński. Po upadku gminy kalwińskiej (ok. 1594) i spaleniu się zboru był jedynym kościołem w dawnej parafii zdziechowickiej. Jednak nie został kościołem parafialnym, gdy na nowo erygowano parafię, tym razem już w samym Zaklikowie. Funkcję tę przejął bowiem murowany kościół pw. św. Trójcy, ufundowany przez Annę, wdowę po Marcinie Gniewoszu.
Budynek kościoła był wielokrotnie remontowany, m.in. w XIX wieku dobudowano kruchtę i zakrystię. Ostatni generalny remont miał miejsce w latach 2010–2011. Obecnie pełni funkcję kaplicy cmentarnej, jako że jest położony na lokalnym cmentarzu. Na zewnętrznych ścianach zawieszane są tabliczki pogrzebowe zmarłych parafian – jest to lokalny zwyczaj, sięgający czasów powstania styczniowego.

</doc>
<doc id="1460505" url="https://pl.wikipedia.org/wiki?curid=1460505" title="Zdzisław Patoła">
Zdzisław Patoła

Zdzisław Patoła (ur. 1946 w Klimontowie Sosnowieckim) – pułkownik dyplomowany Wojska Polskiego.

</doc>
<doc id="1460506" url="https://pl.wikipedia.org/wiki?curid=1460506" title="Géo Voumard">
Géo Voumard

Géo Voumard (ur. 2 grudnia 1920 w Biel/Bienne – zm. 3 września 2008) – szwajcarski pianista jazzowy i producent muzyczny. Voumard był współtwórcą Festival de Jazz de Montreux, współpracował m.in. z grupą Hazy Osterwald Orchestra w której występował w latach 1944–1948.

</doc>
<doc id="1460507" url="https://pl.wikipedia.org/wiki?curid=1460507" title="Geo Voumard">
Geo Voumard



</doc>
<doc id="1460508" url="https://pl.wikipedia.org/wiki?curid=1460508" title="Droga ekspresowa 55 (Izrael)">
Droga ekspresowa 55 (Izrael)

Droga ekspresowa 55 (hebr.: כביש 55) – droga ekspresowa w centralnej części Izraela. Rozpoczyna się ona na zachodzie przy mieście Kefar Sawa i kieruje się na wschód do Samarii. Granicę Autonomii Palestyńskiej na południe od miasta Kalkilja i kończy się przy Nablusie.
Wybuch w 1987 pierwszej intifady zmusił władze izraelskie do wybudowania kilku obwodnic, mostów oraz barier ochronnych dla żydowskich osadników mieszkających w tej okolicy. Dzięki tym ułatwieniom droga omija niebezpieczne rejony Kalkiliji. Obecnie z drogi korzysta około 20 tys. żydowskich osadników i 100 tys. Palestyńczyków.

</doc>
<doc id="1460510" url="https://pl.wikipedia.org/wiki?curid=1460510" title="Václav Hájek">
Václav Hájek

Václav Hájek z Libočan (zm. 18 marca 1553) – czeski kronikarz, pisarz, ksiądz. Autor "Kroniki czeskiej", którą pisał przez 6 lat. Kronika rozpoczyna się opisem pojawienia się Czechów na terenach dzisiejszych Czech, a kończy na roku 1527. Pomimo że autor zebrał ogromną liczbę informacji, jego dzieło zawiera wiele zmyśleń i nieścisłości. Niemniej czytane przez stulecia miało wpływ na podtrzymanie czeskiej świadomości narodowej.

</doc>
<doc id="1460511" url="https://pl.wikipedia.org/wiki?curid=1460511" title="Gmina Antunovac">
Gmina Antunovac

Gmina Antunovac () – gmina w Chorwacji, w żupanii osijecko-barańskiej. W 2011 roku liczyła 3703 mieszkańców.
Miejscowości.
W skład gminy wchodzą następujące miejscowości:

</doc>
<doc id="1460516" url="https://pl.wikipedia.org/wiki?curid=1460516" title="Kruhły Wierch">
Kruhły Wierch



</doc>
<doc id="1460517" url="https://pl.wikipedia.org/wiki?curid=1460517" title="Korczakowska Republika Dziecięca „Dyliniarnia”">
Korczakowska Republika Dziecięca „Dyliniarnia”

Korczakowska Republika Dziecięca "Dyliniarnia" – organizacja charytatywna na rzecz dzieci powstała w Krakowie w marcu 1983 roku. Założycielami są Maria i Tadeusz Pułczyńscy. Do roku 2006 "Dyliniarnia" funkcjonowała jako Stowarzyszenie Zwykłe działające na polu pomocy społecznej, później jako Stowarzyszenie Rejestrowe z pełną osobowością prawną.
Celem działania Stowarzyszenia jest działalność charytatywna na rzecz dzieci i ich rodzin, edukacja kulturalno oświatowa, profilaktyka społeczna, wyczulanie dzieci i młodzieży na krzywdy i problemy innych, wytwarzanie wokół dziecka atmosfery zrozumienia, bezpieczeństwa, szacunku i dowartościowania.
W maju 1996 roku KRD "Dyliniarnia" została odznaczona Korczakowskim Medalem w uznaniu zasług za propagowanie wartości pedagogicznych i społeczno – moralnych. Medal wręczył Prezes Komitetu Korczakowskiego w Izraelu, dr Beniamin Anolik.
W sierpniu 1996 roku Prezydent miasta Krakowa Józef Lassota uchwałą Rady Miasta Krakowa nr LVI/531/96 z dnia 17 lipca 1996 roku nadał nazwę ulicy Republiki Korczakowskiej prowadzącej do "Dyliniarni".
We wrześniu 1996 roku KRD "Dyliniarnia" otrzymała apostolskie błogosławieństwo papieża Jana Pawła II. W piśmie z Sekretariatu Stanu Stolicy Apostolskiej w Watykanie uwypukla się między innymi fakt, że w prowadzonej przez "Dyliniarnię" działalności godne jest najwyższego uznania zaangażowanie w dzieło pomocy dzieciom, w odkrywaniu ich prawdziwego miejsca w społeczeństwie dorosłych, które często nie poświęca im uwagi w takim zakresie, jak na to zasługują.
W maju 1997 roku założyciele Korczakowskiej Republiki Dziecięcej "Dyliniarnia" otrzymali wyróżnienie Organizacji Szerzenia Kultury Polskiej Polcul Foundation. Uroczyste wręczenie nagród miało miejsce w Pałacu Kultury i Nauki w Warszawie.
W maju 2005 roku założycielka Dyliniarni Maria Pułczyńska została odznaczona Korczakowskim Medalem w uznaniu zasług za propagowanie wartości pedagogicznych i społeczno-moralnych. Medal wręczył zastępca Prezydenta miasta Krakowa Henryk Bątkiewicz.
Republika znajduje się w Krakowie na osiedlu Prokocim Nowy, przy ul. Konrada Wallenroda 55/56.

</doc>
<doc id="1460518" url="https://pl.wikipedia.org/wiki?curid=1460518" title="Synagoga w Gorlicach (ul. Strażacka)">
Synagoga w Gorlicach (ul. Strażacka)

Synagoga w Gorlicach – synagoga znajdująca się w Gorlicach przy ulicy Strażackiej.
Synagoga została zbudowana w XIX wieku z inicjatywy jednej z grup chasydzkich w mieście. Podczas II wojny światowej hitlerowcy zdewastowali wnętrze synagogi. Po zakończeniu wojny budynek został przebudowany na remizę strażacką. W 2012 urząd gminy sprzedał ją właścicielowi domu weselnego Stanisławowi Mucha-Słomskiemu. W 2016 roku została zburzona, a na jej miejscu powstał prywatny obiekt usługowy.

</doc>
<doc id="1460521" url="https://pl.wikipedia.org/wiki?curid=1460521" title="Parafia św. Barbary">
Parafia św. Barbary

Parafie pod wezwaniem św. Barbary

</doc>
<doc id="1460526" url="https://pl.wikipedia.org/wiki?curid=1460526" title="Cmentarz Katedralny w Sandomierzu">
Cmentarz Katedralny w Sandomierzu

Cmentarz Katedralny w Sandomierzu – został założony w 1792 roku co czyni go jednym z najstarszych cmentarzy podmiejskich w Polsce. Pierwotnie miał być cmentarzem parafii kolegiackiej (od 1818 roku katedralnej) w Sandomierzu. W 1934 roku przeszedł pod zarząd parafii św. Józefa w Sandomierzu.
Na terenie cmentarza znajduje się ponad 300 zabytkowych nagrobków, w tym ponad 200 sprzed I wojny światowej. Najstarsze nagrobki pochodzą z 1804 i 1806 roku. Cmentarz, ze względu na swoje walory historyczno-kulturowe, został 17 października 1989 roku wpisany do rejestru zabytków.

</doc>
<doc id="1460528" url="https://pl.wikipedia.org/wiki?curid=1460528" title="12 Brygada Artylerii">
12 Brygada Artylerii



</doc>
<doc id="1460529" url="https://pl.wikipedia.org/wiki?curid=1460529" title="Asahi (szczyt)">
Asahi (szczyt)

 – najwyższy szczyt (2291 m n.p.m.) wyspy Hokkaido w Japonii. Jest częścią grupy wulkanicznej Daisetsu-zan w górach Ishikari i znajduje się w północnej części Parku Narodowego Daisetsu-zan.
Latem góra cieszy się popularnością wśród pieszych turystów. Jest łatwo dostępna z Asahi-dake Onsen za pomocą kolejki linowej. Staw Sugatami znajdujący się bezpośrednio pod szczytem słynie z malowniczego odbicia szczytów, śniegu i pary z kanałów wulkanicznych.
Historia.
Dawniej w okolicach fumaroli wydobywano siarkę.
Geologia.
Góra Asahi jest aktywnym stratowulkanem powstałym 3 km od kaldery Ohachi-Daira. Japońska Agencja Meteorologiczna przyznała temu obszarowi kategorię C aktywności wulkanicznej. Poza głównym szczytem, na południowo-wschodnim zboczu znajduje się mniejszy wulkan, . Jest to stratowulkan o wysokości 2216 m, zbudowany przede wszystkim z andezytu i dacytu. Jest to skała wulkaniczna z holocenu o odczynie obojętnym, nie starsza niż 18 000 lat.
Historia erupcji.
Nie ma żadnych zapisów historycznych dotyczących erupcji góry Asahi. Poniższe wydarzenia zostały określone na podstawie tefrochronologii i datowania radiowęglowego:
Obecna aktywność góry Asahi przybiera formę fumaroli.

</doc>
<doc id="1460532" url="https://pl.wikipedia.org/wiki?curid=1460532" title="Order Świętej Wielkiej Księżnej Olgi">
Order Świętej Wielkiej Księżnej Olgi

Order św. Wielkiej Księżnej Olgi (ros. "Ordien sw. Wielikoj Kniagini Olgi") właśc. Order Świętej Równej Apostołom Księżnej Olgi ("орден Святой Равноапостольной Княгини Ольги") – order kobiecy nadawany w Imperium Rosyjskim od 1915 roku celem uhonorowania publicznej i państwowej działalności kobiet. Został zniesiony w Rosji bolszewickiej w 1917 roku.
Historia.
Krzyż został ustanowiony 11 lipca 1915 roku dekretem cara Mikołaja II celem uczczenia 300-lecia panowania dynastii Romanowów w Rosji. Zgodnie z wolą monarchy przyznawany miał być "w uznaniu zasług kobiet na różnych polach publicznej i państwowej służby bliźniemu". 
Projekt odznaczenia wykonał zasłużony artysta generał-major M. S. Putjatin.
W 1916 roku nagrodę przyznano pierwszy i ostatni raz. Krzyż św. Olgi II klasy otrzymała Wiera Panajewa, która podczas działań wojennych I wojny światowej straciła trzech synów – oficerów, nagrodzonych Orderem św. Jerzego IV klasy.
Krzyż został zniesiony wraz z innymi imperialnymi odznaczeniami po rewolucji październikowej w grudniu 1917.
Obecnie istnieje na liście dwunastu odznaczeń nadawanych przez pretendentkę do rosyjskiego tronu księżnę Marię Władimirowną Romanow jako order wygaszony, ale nie należy do grona ośmiu orderów domowych rosyjskiej dynastii Romanowów.
Podział.
Odznaczenie podzielone było na trzy klasy różniące się kolorem obramowania krzyża. Klasa I była na bokach pozłacana, II – srebrna, a III oprócz srebrnego koloru obramowania miała też srebrne obramowanie medalionu, był również mniejszy. Wszystkie noszone były na białej damskiej kokardzie. Gradację zachowano przy obecnym orderze emigracyjnym.
Wygląd.
Odznaka miała formę krzyża bizantyjskiego pokrytego błękitną emalią. Noszona była na białej wstążce w formie damskiej kokardy na lewej piersi. Awers odznaczenia miał w środku medalion z ikonograficznym przedstawieniem świętej Olgi z krzyżem. Na rewersie na rogach krzyża napisano: 21 lutego 1613–1913 r., przy czym rok jest napisany alfabetem staro-cerkiewno-słowiańskim.

</doc>
<doc id="1460535" url="https://pl.wikipedia.org/wiki?curid=1460535" title="13 Brygada Artylerii">
13 Brygada Artylerii



</doc>
<doc id="1460537" url="https://pl.wikipedia.org/wiki?curid=1460537" title="Václav Hájek z Libočan">
Václav Hájek z Libočan



</doc>
<doc id="1460539" url="https://pl.wikipedia.org/wiki?curid=1460539" title="Mykwa w Tarnowie">
Mykwa w Tarnowie

Mykwa w Tarnowie – została zbudowana najprawdopodobniej w XIX wieku w stylu mauretańskim. Jest budynkiem dwupiętrowym, tynkowanym, na planie prostokąta. Obecnie służy celom komercyjnym.

</doc>
<doc id="1460542" url="https://pl.wikipedia.org/wiki?curid=1460542" title="Amfora panatenajska">
Amfora panatenajska

Amfora panatenajska – typ amfory wytwarzany specjalnie z okazji poświęconych bogini Atenie Igrzysk Panatenajskich, odbywających się w Atenach od 566 roku p.n.e.
Amfory panatenajskie jako szczególny typ wytwarzano w okresie od VI do IV wieku p.n.e., (według innych źródeł do II wieku p.n.e.). Ich kształt i ozdoby były ściśle określone, regulowane precyzyjnymi przepisami i nie zmieniały się przez długi czas mimo rozwoju technik malarstwa wazowego. Amfory te miały wysokość 60 cm (choć mogły też osiągać ponad 100 cm) i zdobiono je wyłącznie w stylu czarnofigurowym.
Odznaczały się charakterystyczną dekoracją umieszczaną w dwu metopach na brzuścu. Po jednej stronie wazy zawsze malowano Atenę stojącą w pełnym uzbrojeniu pomiędzy dwiema kolumnami doryckimi, na których kapitelach stały koguty. Wzdłuż kolumn biegł okolicznościowy napis po grecku „z igrzysk Ateny” oraz często wypisane było imię archonta eponima, pozwalające datować ten fakt. Po drugiej stronie naczynia wyobrażano sceny sportowe odnoszące się najprawdopodobniej do dyscypliny, w jakiej amfora miała stanowić nagrodę dla zwycięzcy. Do naszych czasów zachowały się liczne naczynia tego typu.
Amfory panatenajskie, napełniane oliwą najwyższej jakości ze świętego gaju Ateny, były nagrodą wręczaną zwycięzcom w poszczególnych dyscyplinach sportowych. Najwięcej otrzymywał zwycięzca w wyścigu rydwanów dwukonnych – 140 amfor, mniej triumfator w biegu młodzieńców – 50, natomiast najlepsi w boksie, w zależności od wieku – 30 lub 40.

</doc>
<doc id="1460549" url="https://pl.wikipedia.org/wiki?curid=1460549" title="18 Brygada Artylerii">
18 Brygada Artylerii



</doc>
<doc id="1460551" url="https://pl.wikipedia.org/wiki?curid=1460551" title="20 Brygada Artylerii">
20 Brygada Artylerii

Brygady artylerii noszące numer 20:

</doc>
<doc id="1460553" url="https://pl.wikipedia.org/wiki?curid=1460553" title="Farnabazos">
Farnabazos



</doc>
<doc id="1460556" url="https://pl.wikipedia.org/wiki?curid=1460556" title="20 Brygada Artylerii (II RP)">
20 Brygada Artylerii (II RP)

20 Brygada Artylerii (20 BA) – brygada artylerii Wojska Polskiego II RP.
2 Brygada Artylerii Litewsko-Białoruskiej była organiczną jednostką artylerii 2 Dywizji Litewsko-Białoruskiej. W 1920 przemianowana została na 20 Brygadę Artylerii 20 Dywizji Piechoty.
Dowódcy brygady

</doc>
<doc id="1460558" url="https://pl.wikipedia.org/wiki?curid=1460558" title="Sobór św. Mikołaja w Niżynie">
Sobór św. Mikołaja w Niżynie

Sobór św. Mikołaja (ukr. "Свято-Миколаївський собор") – sobór prawosławny w stylu wczesnego baroku w Niżynie na Ukrainie. Katedra eparchii niżyńskiej Ukraińskiego Kościoła Prawosławnego Patriarchatu Moskiewskiego.
Historia.
Obecna cerkiew, pochodząca najprawdopodobniej z okresu 1650–1660, powstała na miejscu wcześniejszej, drewnianej cerkwi za pieniądze Iwana i Wasyla Zołotarenków (budowniczymi obiektu byli kozacy z pułku niżyńskiego). Barokowy sobór stał się architektonicznym wzorem dla kolejnych obiektów w tym samym stylu na całej Ukrainie. W 1663 w sobór był areną części wydarzeń tzw. Czarnej Rady, w następnie której hetmanem kozackim został zwolennik współpracy z Rosją – Iwan Brzuchowiecki. W dwadzieścia lat później sobór, razem z całym miastem, został zniszczony przez oddział księcia Romadanowskiego za współpracę z Piotrem Doroszenką. Został jednak pieczołowicie odbudowany. 
W latach 1920–1939 sobór został zamieniony na magazyn. Po 1946 do upadku ZSRR mieścił się w nim lokalny dom kultury. Od 1990 pełni ponownie funkcje sakralne. 
Architektura.
Sobór wzniesiony jest z cegły i białego marmuru w stylu barokowym, na planie krzyża greckiego. Najwyższa z pięciu kopuł obiektu ma 55 m wysokości, szerokość nawy poprzecznej wynosi 13 m. Wszystkie kopuły soboru są malowane na zielono i złoto. We wnętrzu wyróżnia się bogato rzeźbiony ikonostas. Wszystkie okna w cerkwi są półkoliste, otoczone sztukateriami i płaskorzeźbami. Centrum fasady obiektu stanowi niewielka rozeta. 

</doc>
<doc id="1460567" url="https://pl.wikipedia.org/wiki?curid=1460567" title="Cmentarz żydowski w Konstantynowie">
Cmentarz żydowski w Konstantynowie

Cmentarz żydowski w Konstantynowie – znajduje się przy ulicy Kościuszki w sąsiedztwie cmentarza katolickiego. Data jego powstania pozostaje nieznana. Do naszych czasów nie zachowały się żadne nagrobki ani ślady mogił.

</doc>
<doc id="1460569" url="https://pl.wikipedia.org/wiki?curid=1460569" title="Parafia św. Katarzyny">
Parafia św. Katarzyny

Parafie pod wezwaniem św. Katarzyny

</doc>
<doc id="1460572" url="https://pl.wikipedia.org/wiki?curid=1460572" title="Gżira United FC">
Gżira United FC

Gżira United Football Club – maltański klub piłkarski z siedzibą w mieście Gżira.
Historia.
Klub "Gżira United" założony został w 1948 roku. Po raz pierwszy pojawił się w I lidze maltańskiej w 1964 roku, jednak w sezonie 1964/65 zajął przedostatnie, 6. miejsce, i spadł do II ligi. Kolejny raz "Gżira United" zagrał w najwyższej lidze w sezonie 1968/69 i tym razem uniknął spadku, a w sezonie 1970/71 zajął nawet 3. miejsce.
Po kilku przeciętnych sezonach "Gżira United" zdobył w 1973 Puchar Malty, który jest jak dotąd największym sukcesem w historii klubu. Osiągnięcie to pozwoliło na jedyny do dziś występ klubu w europejskich pucharach - w Pucharze Zdobywców Pucharów w sezonie 1973/74. W pierwszej rundzie przeciwnikiem okazał się norweski klub SK Brann. "Gżira United" przegrał u siebie 0:2 oraz na wyjeździe aż 0:7 i odpadł z turnieju.
W sezonie 1974/75 klub zajął w lidze przedostatnie 9. miejsce i drugi raz w swych dziejach spadł z I ligi. Jeszcze raz "Gżira United" pojawił się w I lidze w sezonie 1981/82 - zdobył jednak tylko 1 punkt i zajął ostatnie miejsce. Obecnie "Gżira United" gra w Maltese Premier League.

</doc>
<doc id="1460574" url="https://pl.wikipedia.org/wiki?curid=1460574" title="Gżira United Football Club">
Gżira United Football Club



</doc>
<doc id="1460577" url="https://pl.wikipedia.org/wiki?curid=1460577" title="Gzira United">
Gzira United



</doc>
<doc id="1460579" url="https://pl.wikipedia.org/wiki?curid=1460579" title="Huanta">
Huanta

Huanta – miasto w Peru, w regionie Ayacucho, stolica prowincji Huanta, położone 2400 m n.p.m. W 2005 liczyło 27 814 mieszkańców.

</doc>
<doc id="1460582" url="https://pl.wikipedia.org/wiki?curid=1460582" title="San Miguel (Peru)">
San Miguel (Peru)

 
San Miguel – miasto w Peru, w regionie Ayacucho, stolica prowincja La Mar. W 2008 liczyło 9 056 mieszkańców.

</doc>
<doc id="1460584" url="https://pl.wikipedia.org/wiki?curid=1460584" title="Klara Segałowicz">
Klara Segałowicz

Klara Segałowicz, z domu Borodino (jid. קלארע סעגאלאוויטש; ur. 25 sierpnia 1897 w Kijowie, zm. 1943 w Warszawie) – polska aktorka żydowskiego pochodzenia, która zasłynęła głównie z ról w przedwojennych filmach i sztukach teatralnych w języku jidysz.
Życiorys.
Urodziła się w Kijowie w rodzinie żydowskiej. W 1911 r. osiedliła się wraz z rodziną w Tomaszowie Mazowieckim. Tam zadebiutowała w kilku przedstawieniach teatru amatorskiego, kierowanego przez Szmula Binema Orenbacha. W 1921 r. przeniosła się do Warszawy i trafiła do żydowskiego Central-Theater. W 1922 r. poślubiła poetę i pisarza żydowskiego Zusmana Segałowicza (1884–1949), z którym się rozwiodła po półtora roku. Zadebiutowała już pod nazwiskiem męża w sztuce Fiszela Bimko pt. "Ganowim" (z jid. "Złodzieje"). Szybko zdobyła sławę i uznanie. W latach 30. była uznawana za gwiazdę kina i teatru żydowskiego. Grała w teatrach Warszawy, Łodzi i Wilna. Często odwiedzała w Tomaszowie Mazowieckim rodzinę, przede wszystkim matkę Ruchlę Borodino, akuszerkę.
Podczas II wojny światowej trafiła do getta warszawskiego, gdzie pracowała jako urzędniczka. Została, wraz z kolejnym mężem Leonem Neustadtem aresztowana na kilka dni przed wielką akcją likwidacyjną w 1942 roku jako obywatelka obcego państwa ze sfałszowanym paszportem. Była przez długi czas przetrzymywana na tzw. Serbii, oddziale kobiecym Pawiaka. 
Została zastrzelona w grupie Żydów na Pawiaku w 1943 roku.

</doc>
<doc id="1460586" url="https://pl.wikipedia.org/wiki?curid=1460586" title="Puquio">
Puquio

Puquio – miasto w Peru, w regionie Ayacucho, stolica prowincji Lucanas. W 2008 liczyło 14 571 mieszkańców.

</doc>
<doc id="1460588" url="https://pl.wikipedia.org/wiki?curid=1460588" title="Parafia św. Maksymiliana">
Parafia św. Maksymiliana

Parafie pod wezwaniem św. Maksymiliana

</doc>
<doc id="1460590" url="https://pl.wikipedia.org/wiki?curid=1460590" title="Out of Tune (album Out of Tune)">
Out of Tune (album Out of Tune)

Out of Tune – debiutancki album warszawskiego zespołu Out of Tune, wydany przez EMI Music Poland 22 sierpnia 2008. Został nagrany w Media Studio w Warszawie.

</doc>
<doc id="1460591" url="https://pl.wikipedia.org/wiki?curid=1460591" title="Coracora">
Coracora

Coracora – miasto w Peru, w regionie Ayacucho, stolica prowincji Parinacochas. W 2008 liczyło 10 588 mieszkańców.
Lokalizacja.
Znajduje się ok. 650 km. miasto Lima, między 3,150 a 3,350 metrów nad poziomem morza, w tzw ekoregionie Quechua.
Klimat.
Suche i nieco zimne. Dni są zazwyczaj ciepłe od 10 do 18° C i zimnych nocy od -5 do 5° C. W sezonie zimowym od czerwca do września mają częste przymrozki i lato od grudnia do marca jest ciepła i bardzo deszczowa, burze z wyładowaniami
Historia.
Założona przez hiszpańskich konkwistadorów w XVII wieku, prawdopodobnie na andyjskich Indian rozliczenia, szybko rozwinęli znaczną ludność pochodzenia europejskiego, jak na drodze między Limy i Cuzco. Dowodem na to stare kolonialne budynki, takie jak piękny kościół lokalny w stylu barokowym i renesansowym, wybudowana w białych kamieni.
W XIX i XX wieku, Coracora był jednym z najlepiej prosperujących miast południowej wyżyny Peru, dzięki wywozu zwierząt, w wyniku działania wielu lokalnych biznesmenów i emigrantów europejskich.
Na początku 1940, Coracora osiągnęła kulturalnego i gospodarczego boomu, ten boom zaczął się zmieniać w 1980 w bezpośrednim odniesieniu do przemocy społecznej tych lat w całym kraju.
Obecnie gospodarki poprawił się, zwłaszcza w hodowli, handlu i turystyki, z lepszą dróg dojazdowych, infrastruktury i usług

</doc>
<doc id="1460594" url="https://pl.wikipedia.org/wiki?curid=1460594" title="Pausa (Peru)">
Pausa (Peru)

 
Pausa – miasto w Peru, w regionie Ayacucho, stolica prowincji Paucar del Sara Sara. W 2008 liczyło 2 395 mieszkańców.

</doc>
<doc id="1460595" url="https://pl.wikipedia.org/wiki?curid=1460595" title="Querobamba">
Querobamba

Querobamba – miasto w Peru, w regionie Ayacucho, stolica prowincji Sucre. W 2008 liczyło 1 868 mieszkańców.

</doc>
<doc id="1460596" url="https://pl.wikipedia.org/wiki?curid=1460596" title="Huancapi">
Huancapi

Huancapi – miasto w Peru, w regionie Ayacucho, stolica prowincji Víctor Fajardo. W 2008 liczyło 2243 mieszkańców.

</doc>
<doc id="1460597" url="https://pl.wikipedia.org/wiki?curid=1460597" title="Kościół św. Maksymiliana">
Kościół św. Maksymiliana

Niektóre świątynie pod wezwaniem św. Maksymiliana:
Zobacz też parafie o tym wezwaniu.

</doc>
<doc id="1460598" url="https://pl.wikipedia.org/wiki?curid=1460598" title="Vilcas Huamán">
Vilcas Huamán

Vilcas Huamán – miasto w Peru, w regionie Ayacucho, stolica prowincji Vilcas Huamán. W 2008 liczyło 2815 mieszkańców.

</doc>
<doc id="1460600" url="https://pl.wikipedia.org/wiki?curid=1460600" title="Bermondsey (stacja metra)">
Bermondsey (stacja metra)

Bermondsey – podziemna stacja metra w Londynie, położona w dzielnicy Southwark, na trasie Jubilee Line. Została otwarta w 1999, zaś jej głównym projektantem był Ian Ritchie. Pierwotnie planowano, by nad stacją stanął biurowiec. Pomysł ten nie został jak dotąd zrealizowany i jej naziemna część ma na razie formę parterowego pawilonu. Perony wyposażono w automatyczne drzwi, które uniemożliwiają wejście na tory, gdy nie stoi na nich pociąg. Ze stacji korzysta rocznie ok. 6,56 mln pasażerów. Należy do drugiej strefy biletowej. 

</doc>
<doc id="1460603" url="https://pl.wikipedia.org/wiki?curid=1460603" title="Tribhuvana Mahadevi I">
Tribhuvana Mahadevi I

"Mahrajadhiraja Parmesvari" Tribhuvana Mahadevi I (IX w.), władczyni Tosali i Kongody (obecnie Indie), następczyni Subhakary III. Panowała jako "Gosvamini Tribhuvana Mahadevi I".

</doc>
<doc id="1460604" url="https://pl.wikipedia.org/wiki?curid=1460604" title="Michele Paolucci">
Michele Paolucci

Michele Paolucci (ur. 6 lutego 1986 w Recanati w prowincji Macerata) – włoski piłkarz występujący na pozycji napastnika. Zawodnik Floriany.
Kariera klubowa.
Zaczynał karierę w Juventusie. W sezonie 2006/2007 grał na zasadzie wypożyczenia w Ascoli Calcio. Zadebiutował tam 10 września 2006 w meczu przeciwko Atalancie BC.
Latem 2007 Udinese Calcio wykupiło od Juventusu połowę jego karty zawodniczej, w ramach rozliczenia za transfer Vincenzo Iaquinty. Zaliczył w tym klubie swój debiut w Coppa Italia strzelając dwie bramki drużynie AS Bari.
W styczniu 2008 został wypożyczony do Atalanty Bergamo. Po upływie pół roku powrócił do Udine, ale ponownie został wypożyczony przez Udinese i Juventus tym razem do sycylijskiej drużyny Calcio Catania. Strzelił dla niej 7 bramek w Serie A i latem powrócił do Juventusu. 8 lipca 2009 na zasadzie współwłasności dołączył jednak do Sieny. Z tego klubu był wypożyczany do Juventusu oraz Vicenzy. Następnie występował w drużynach Latina, Petrolul Ploeszti, Catania, Ancona oraz Monopoli, a w 2018 przeszedł do Floriany.
Kariera reprezentacyjna.
Paolucci ma za sobą występy w młodzieżowych reprezentacjach Włoch U-17, U-19, U-20 oraz U-21.

</doc>
<doc id="1460606" url="https://pl.wikipedia.org/wiki?curid=1460606" title="Water Tower Place">
Water Tower Place

Water Tower Place - wieżowiec w Chicago, w Stanach Zjednoczonych, o wysokości 262 m. Budynek został otwarty w 1975, posiada 74 kondygnacje.

</doc>
<doc id="1460608" url="https://pl.wikipedia.org/wiki?curid=1460608" title="Kościół św. Andrzeja">
Kościół św. Andrzeja

Świątynie pod wezwaniem św. Andrzeja:

</doc>
<doc id="1460609" url="https://pl.wikipedia.org/wiki?curid=1460609" title="Dromaeosaurinae">
Dromaeosaurinae



</doc>
<doc id="1460619" url="https://pl.wikipedia.org/wiki?curid=1460619" title="Parafia św. Andrzeja">
Parafia św. Andrzeja

Parafie pod wezwaniem św. Andrzeja

</doc>
<doc id="1460620" url="https://pl.wikipedia.org/wiki?curid=1460620" title="Canada Water (stacja)">
Canada Water (stacja)

Canada Water – stacja kolejowa w Londynie i zarazem stacja londyńskiego metra, położona w dzielnicy Southwark, wybudowana w latach 1995–1999 jako część nowego odcinka Jubilee Line. Nazwa pochodzi od pobliskiego doku Canada Water.
Jej naziemny budynek ma formę rotundy ze szkła i metalu o średnicy 25 metrów. Bezpośrednio pod nią, na głębokości 22 metrów, usytuowane są perony Jubilee Line, wyposażone w drzwi automatycznie uniemożliwiające wejście na tory, gdy nie stoi na nich pociąg. Budynek jest tak zaprojektowany, aby światło dzienne mogło wpadać głęboko pod ziemię. Ponadto stacja posiada dwa perony na mniejszej głębokości, które w latach 1999–2007 były częścią East London Line, gdy była jeszcze linią metra, zaś w 2010 zostały ponownie otwarte już jako część sieci kolejowej, do której linia ta została włączona po przebudowie.
Rocznie ze stacji korzysta ok. 9,5 mln pasażerów. Należy do drugiej strefy biletowej.

</doc>
<doc id="1460625" url="https://pl.wikipedia.org/wiki?curid=1460625" title="Pisarz (starożytny Egipt)">
Pisarz (starożytny Egipt)

Pisarz (Starożytny Egipt) - przedstawiciel warstwy społecznej Starożytnego Egiptu, był osobą wykształconą, posiadającą umiejętność pisma. Zajmował uprzywilejowaną pozycję w egipskim społeczeństwie - wykształcenie otwierało mu szeroką drogę awansu. Pisarze tworzyli trzon egipskiego systemu administracyjnego, potrzebnego do odgórnego koordynowania gospodarki państwa. Wśród pisarzy istniało rozwarstwienie klasowe - najniżsi rangą pracowali jako gminni skrybowie, najwyżsi zajmowali czołowe urzędy w państwie i mieli kluczowy wpływ na jego politykę.
Pozycja w społeczeństwie.
Pisarze w społeczeństwie starożytnego Egiptu byli traktowani ze szczególnym szacunkiem. Byli warstwą nieproduktywną – Egipcjanie jednak już od czasów archaicznych widzieli potrzebę utrzymywania takiej warstwy. Wynikało to z dwóch głównych powodów.
Narzędzia pracy.
Do obowiązków każdego pisarza należało przygotowanie przyborów potrzebnych do pracy. zwykle były to:

</doc>
<doc id="1460628" url="https://pl.wikipedia.org/wiki?curid=1460628" title="Dandi Mahadevi">
Dandi Mahadevi

"Mahrajadhiraja Parmesvari" Dandi Mahadevi – władczyni Tosali i Kongody (obecnie Indie) w latach 916–923, córka i następczyni Gouri Mahadevi.
Zmarła w młodym wieku. Jej następczynią została Vakula Mahadevi.

</doc>
<doc id="1460629" url="https://pl.wikipedia.org/wiki?curid=1460629" title="GRB 070125">
GRB 070125

 
GRB 070125 – nietypowy rozbłysk gamma, zaobserwowany przez satelitę Swift 25 stycznia 2007 roku. Jego źródło znajdowało się w odległości 9,4 miliarda lat świetlnych od Ziemi w gwiazdozbiorze Bliźniąt.
Rozbłysk ten trwał około jednej minuty i był jednym z najsilniejszych w 2007 roku. Ponieważ skutkiem takiej eksplozji promieniowania jest trwająca wiele dni silna poświata w zakresie promieniowania optycznego i rentgenowskiego, zjawisko to było monitorowane za pomocą teleskopów naziemnych i kosmicznych. Poświata rozbłysku była obserwowana m.in. za pomocą Large Binocular Telescope (LBT) przez zespół pod kierunkiem Petera Garnavicha z University of Notre Dame oraz astronomów z Caltech/Penn State za pomocą 60-calowego teleskopu Obserwatorium Palomar, a następnie jeszcze większych teleskopów Gemini North i Keck 1 na Mauna Kea. Wyjątkowy charakter GRB 070125 ujawnił się po wielu dniach od obserwacji i wynikał z faktu, że w miejscu rozbłysku po zaniku poświaty towarzyszącej rozbłyskowi nie udało się zlokalizować żadnej galaktyki, która byłaby miejscem wybuchu. Obserwacje wykazały, że błysk miał miejsce w pustej przestrzeni międzygalaktycznej.
Hipoteza mająca wyjaśnić źródło zjawiska zakłada, że błysk pochodził z bardzo masywnej gwiazdy, która zapadła się, zamieniając się w czarną dziurę. Jednak rozbłysk znajdował się w odległości co najmniej 20 000 lat świetlnych od najbliższego zgrupowania gwiazd, a masywna gwiazda ze względu na krótki czas życia nie może oddalić się od swojej galaktyki na taką odległość. Dlatego założono, że przyczyną oddalenia gwiazdy od pobliskich galaktyk mogło być zbliżenie dwóch galaktyk. W tej sytuacji mogłyby powstawać ramiona przepływowe złożone z materii wyrwanej podczas interakcji galaktyk. W takich ramionach mogą formować się nowe gwiazdy. W odległości 90 do 150 tysięcy lat świetlnych astronomowie zaobserwowali dwie galaktyki, które mogłyby podlegać podobnym procesom. Aby zweryfikować tę teorię astronomowie zamierzają skorzystać z teleskopu Hubble’a.

</doc>
<doc id="1460633" url="https://pl.wikipedia.org/wiki?curid=1460633" title="Władysław Roman Wawrzonek">
Władysław Roman Wawrzonek

Władysław Roman Wawrzonek, pseudonim Tadeusz Skałuba, (ur. 27 czerwca 1926 w Sędziszowie Małopolskim, zm. 4 sierpnia 2007 w Nowym Jorku) – polski publicysta historyczny, wydający w II obiegu, żołnierz Armii Krajowej Okręgu Śląskiego.
Życiorys.
Był synem Tadeusza (1896-1941) urzędnika Inspektoratu PZU w Chrzanowie, więźnia KL Dachau oraz KL Mauthausen-Gusen, i Augustyny z Ratusinskich, księgowej. Uczęszczał do Gimnazjum w Chrzanowie. Po aresztowaniu ojca, jako 14-letni chłopak podjął pracę w Fabryce Lokomotyw w Chrzanowie jako ślusarz i tokarz. Od 1942 był łącznikiem wywiadu AK Okręgu Krakowskiego. Po wpadce tamtejszej siatki w 1944 wstąpił do oddziału „Garbnik” Śląskiego Okręgu AK (oddział m.in. ratował uciekinierów z KL Auschwitz). Po zakończeniu działań wojennych ujawnił się we wrześniu 1945 przed Komisją Likwidacyjną w Krakowie, gdzie został zweryfikowany w stopniu starszego strzelca, z zatwierdzeniem przyznanego mu Krzyża Walecznych. W 1945 był pracownikiem i działaczem Stronnictwa Pracy w Krakowie oraz członkiem konspiracyjnego Ruchu Oporu Stronnictwa Pracy. Po rozwiązaniu Stronnictwa nie związał się ponownie z żadną partią polityczną. W 1946 złożył egzamin dojrzałości w Liceum Spółdzielczo-Handlowym w Krakowie. Studia ukończył w 1950 na Akademii Handlowej w Krakowie, lecz nie został dopuszczony do obrony pracy magisterskiej z przyczyn politycznych (wydano mu dyplom ukończenia studiów I stopnia). Dopiero w 1960 uzyskał dyplom magisterski Akademii Ekonomicznej we Wrocławiu. Po wojnie pracował w wielu branżach od agencji ubezpieczeniowych po prowadzenie własnej działalności gospodarczej.
W latach 70. zaczął pracować nad pierwszą swoją książką „IV Rozbiór Polski”, której pierwsze egzemplarze ukazały się w 1978 roku w II obiegu. Przyjął wtedy pseudonim Tadeusz Skałuba (Tadeusz było imieniem ojca, zaś Skałuba było nazwiskiem panieńskim babki). To właśnie w „IV Rozbiorze Polski” po raz pierwszy po wojnie został opublikowany pełny tekst przemówienia Mołotowa z 29 X 1939, w którym pojawiają się słynne jego słowa o „bękarcie Traktatu Wersalskiego”. Książka odniosła jak na warunki podziemnych wydawnictw doby PRL-u olbrzymi sukces. Apogeum jej popularności przypadło na okres 1981-1984. Sam autor wspominał, że wznawiano ją co najmniej 36 razy. W 1981 napisał kolejną książkę dotyczącą najnowszej historii Polski – „Obezhołowienie. Geneza likwidacji warstwy kierowniczej narodu polskiego przez okupanta radzieckiego w latach 1939 do 1941 roku”.
Obawiając się aresztowania w 1982 (chodziło o dekonspirację pseudonimu) wyjechał z kraju. Po krótkim pobycie w Austrii, osiadł w Nowym Jorku. Był wydawcą i redaktorem „Kuriera” (1988-1994), pierwszego bezpłatnego tygodnika polonijnego. Do współpracy w zespole redakcyjnym zaprosił m.in. Zbigniewa Neugebauera (pisał pod pseudonimem „Puszczyk”), a także Zofię Kłopotowską (została redaktorem naczelnym, a następnie współwłaścicielem pisma) czy Marię Kornatowską. Po sprzedaniu „Kuriera” założył „Przełom”.
W 1999 był redaktorem i współautorem (wspólnie z przyjaciółmi z czasów AK) obszernego opracowania „Partyzanci Armii Krajowej Ziemi Żywieckiej 1942-1947”. W 2002, nakładem „Przełomu” wydał „Biografię Tadeusza Wawrzonka”, świetnie udokumentowaną monografię obozowej gehenny swojego ojca, ofiary hitlerowskiego ludobójstwa.
W ostatnich latach swojego życia walczył o ekshumacje i sprowadzenie do Polski wszystkich oficerów zamordowanych w Twerze, Charkowie i Katyniu. Często gwałtownie polemizował ze stanowiskiem w tej sprawie Federacji Rodzin Katyńskich oraz Radą Ochrony Pamięci Walk i Męczeństwa, na łamach „Przełomu” oraz w listach otwartych. Stworzył swój własny projekt cmentarza wojennego ofiar Zbrodni Katyńskiej (projekt oparty na planie orderu Virtuti Militari).
Ostatnią jego pracą jest pośmiertne wydana przez jego syna – Marka Wawrzonka – „Zbrodnia Katyńska i jej białe plamy” (2008), która jest podsumowaniem jego publicystyki historycznej z przełomu lat 80. i 90 uzupełniona o ujawnioną dokumentację z rosyjskich archiwów.

</doc>
<doc id="1460636" url="https://pl.wikipedia.org/wiki?curid=1460636" title="Barri Gòtic">
Barri Gòtic

Barri Gòtic (hiszp. Barrio Gótico, pl. Dzielnica Gotycka) – średniowieczna dzielnica w Barcelonie, centrum barcelońskiego Starego Miasta (Ciutat Vella). Rozciąga się pomiędzy wybrzeżem Morza Śródziemnego a rondem Sant Pere oraz między aleją La Rambla i ulicą Via Laietana. 
Zasadniczy skomplikowany układ ulic w dzielnicy oraz większość budynków datuje się na okres średniowiecza (XIII-XV w.), chociaż dzielnica jest dużo starsza, o czym świadczyć mogą znajdujące się tu zabytki z czasów rzymskich, zwłaszcza fragmenty pierwszych murów miejskich z IV w. Swój obecny wygląd zawdzięcza ona odbudowie najbardziej zniszczonych fragmentów i rozległym pracom renowacyjnym które objęły pozostałe obiekty, jakie miały tu miejsce w XIX i częściowo XX w. Większość tego obszaru jest obecnie wyłączona z ruchu kołowego, poza taksówkami i komunikacją miejską. Jest to równocześnie teren, na którym zachowała się największa liczba obiektów z okresu rzymskiego osadnictwa na terenie dzisiejszej Barcelony. W obrębie Barri Gòtic znajduje się również dawna dzielnica żydowska El Call.
Metro.
Przez dzielnicę przebiegają linie metra L3 i L4. 

</doc>
<doc id="1460639" url="https://pl.wikipedia.org/wiki?curid=1460639" title="Antyteista">
Antyteista



</doc>
<doc id="1460640" url="https://pl.wikipedia.org/wiki?curid=1460640" title="Pisarz (ujednoznacznienie)">
Pisarz (ujednoznacznienie)



</doc>
<doc id="1460645" url="https://pl.wikipedia.org/wiki?curid=1460645" title="Canary Wharf (stacja metra)">
Canary Wharf (stacja metra)

Canary Wharf – podziemna stacja metra w Londynie, położona w dzielnicy Tower Hamlets. Została otwarta w 1999. Od początku zakładano, iż stanie się wizytówką nowego odcinka Jubilee Line, będącego największą inwestycją w metrze od początku lat 70. XX wieku. Z tego względu do jej zaprojektowania zatrudniony został światowej sławy architekt Norman Foster. Stacja jest zdecydowanie największą ze wszystkich na nowym odcinku, ponieważ znajduje się w samym sercu biznesowego kompleksu Canary Wharf i z tego względu przewidywano, iż będzie ją odwiedzać nawet 50 tysięcy pasażerów dziennie. W rzeczywistości liczba ta dochodzi nawet do 70 tysięcy, co daje ok. 41,6 mln osób w skali roku. Należy do drugiej strefy biletowej.

</doc>
<doc id="1460647" url="https://pl.wikipedia.org/wiki?curid=1460647" title="Karolina Breguła">
Karolina Breguła

Karolina Breguła (ur. 1979 w Katowicach) – polska współczesna artystka multimedialna, reżyserka i akademiczka.
Życiorys.
Przez rok studiowała anglistykę. W latach 2000-2002 uczyła się w szkole fotograficznej GFU przy Folkuniversitetet w Sztokholmie, a następnie w Europejskiej Akademii Fotografii w Warszawie (2002–2004). W latach 2005–2010 studiowała fotografię w Państwowej Wyższej Szkole Filmowej Telewizyjnej i Teatralnej im. L. Schillera w Łodzi, a w latach 2011-2015 realizowała tam studia doktoranckie. W 2016 roku uzyskała stopień doktora sztuki filmowej na Wydziale Operatorskim i Realizacji Telewizyjnej tejże uczelni. 
Wykładała przedmiot „Myślenie projektowe w fotografii” w Warszawskiej Szkole Reklamy. Obecnie prowadzi Pracownię Filmu Społecznego na Wydziale Sztuki Mediów Akademii Sztuki w Szczecinie, gdzie jest adiunktką.
Mieszka i tworzy w Warszawie, w ostatnich latach także na Tajwanie. 
Twórczość.
Breguła realizuje głównie fotografie, filmy, instalacje i akcje artystyczne w przestrzeni miejskiej. Jej prace badają specyfikę i współczesną rolę dzieła sztuki, a także oscylują „wokół tematów związanych z podmiotowością i relacjami władzy, utopią, mechanizmami kontroli, opresji i manipulacji”. 
Duży wpływ na jej twórczość miał będący jej profesorem na łódzkiej filmówce Józef Robakowski, o którym sama artystka mówi:Robakowski nauczył mnie, że ważne jest to, żeby wiedzieć, co ma się do powiedzenia. Będąc w szkole filmowej, zaczęłam myśleć jak artystka, zrozumiałam, że fotografia może być czymś więcej niż rzemiosłem, wyuczonym fachem.Jej wczesne prace wpisują się w formułę aktywizmu artystycznego – artystka była zaangażowana w walkę z nietolerancją, współpracowała z Kampanią Przeciw Homofobii, współtworzyła portal MultiKulti. W 2003 roku artystka wykonała cykl fotografii "Niech nas zobaczą," przedstawiający portrety par homoseksualnych, który użyty był do głośnej billboardowej kampanii społecznej pod tym samym tytułem. "Lovebook" to z kolei cykl fotografii wykonanych telefonem komórkowym oraz krótki film wideo. 
W latach 2007-2009 prowadziła wytwórnię płytową Kuka Records.
Breguła interesuje się również refleksja nad sztuką – w 2007 roku wydała publikację "66 rozmów o sztuce współczesnej", a w 2010 roku zrealizowała internetowe "Biuro Tłumaczeń Sztuki", zajmujące się interpretowaniem sztuki na zamówienie odbiorców. 
W 2012 roku zorganizowała konferencję "Formy przestrzenne wobec katastrofy" w Elblągu nawiązującą do trwającego w latach 60. i 70. Biennale Form Przestrzennych. Dzięki naukowcom z różnych dziedzin Breguła próbowała odkryć ukryte sensy rzeźb. Naukowcy badali obrastającą rzeźby roślinność, negatywny wpływ relokacji rzeźb na psychikę elblążan, itp. Z badań bardziej socjologicznych wynikało, że znaczna część mieszkańców kojarzy formy przestrzenne powstałe na Biennale z minionym reżimem. Projekt został podsumowany publikacją "Formy przestrzenne jako centrum wszystkiego" (wyd. Fundacja Bęc Zmiana, 2013).
Od 2013 roku zajmuje się filmem – jej pierwszą realizacją reżyserską był mockument "Fire-Followers", do którego napisała także scenariusz i stworzyła kostiumy (wraz z Patrycją Rabińską). Film stanowił część ekspozycji w pawilonie Rumunii na 55. Międzynarodowej Wystawie Sztuki w Wenecji. W 2016 roku wyreżyserowała film "Office for Monument Construction", do którego napisała także scenariusz, wykonała montaż (wraz ze Stefanem Paruchem) i który współprodukowała (z Aleksandrą Wojtaszek). Rok później wyreżyserowała i wyprodukowała musical "Wieża", do którego napisała także scenariusz i stworzyła scenografię. Film ten powstał początkowo jako opera architektoniczna na wystawę w Pawilonie Polskim na 14. Międzynarodowej Wystawie Architektury w Wenecji (projekt znalazł się w finale), a w 2014 roku został zrealizowany jako spektakl w trzech miejscach w Warszawie: w bloku na Osiedlu Za Żelazną Bramą, w Warszawskiej Operze Kameralnej i w Instytucie Teatralnym. Musical z 2017. stanowi poszerzoną wersję tamtej realizacji i został zaprezentowany na Biennale Sztuki w Göteborgu.
Nagrody i wyróżnienia.
W 2007 roku artystka zdobyła trzecie miejsce w konkursie Samsung Art Master za film "Kamera wideo". W 2009 roku zdobyła 1. i 3. nagrodę w konkursie One Minutes. W 2012 roku została laureatką stypendium Ministerstra Kultury i Dziedzictwa Narodowego, a w 2013 stypendia Funduszu Wyszehradzkiego, Młoda Polska MKiDN i UNESCO. W tym samym roku zdobyła drugą nagrodę w konkursie Spojrzenia – Nagroda Fundacji Deutsche Bank współorganizowanym przez Zachętę Narodową Galerię Sztuki. W 2014 roku była nominowana w konkursie Spojrzenia i reprezentowała Rumunię na 55. Biennale Sztuki w Wenecji. 
Jest laureatką Złotego Pazura w konkursie Inne Spojrzenie na 41. Festiwalu Filmowym w Gdyni (za film "Office for Monument Construction") w 2016 r. W 2017 roku otrzymała nagrodę Jantar za scenariusz filmu "Wieża" na Koszalińskim Festiwalu Debiutów Filmowych "Młodzi i Film", za "unikalną, naładowaną absurdem metaforę współczesnej rzeczywistości".

</doc>
<doc id="1460649" url="https://pl.wikipedia.org/wiki?curid=1460649" title="Mikołaj Tarło (chorąży przemyski)">
Mikołaj Tarło (chorąży przemyski)

Mikołaj Tarło herbu Topór (zm. po 1578 roku) – dworzanin króla Zygmunta Augusta, chorąży przemyski w latach 1551-1578.
Życiorys.
Syn Andrzeja i Katarzyny Mnichowskiej. 
Studiował na Uniwersytecie w Ingolstadt w 1551 roku. Właściciel kupionej od Mikołaja Potockiego m. Albigowa (od 1542). Uczestnik kampanii: moskiewskiej, wołoskiej i inflanckiej oraz w wojny z Tatarami.
W walkach, m.in. pod Obertynem zaprzyjaźnił się z hetmanem Janem Tarnowskim i Mikołajem Sieniawskim.
Na dworze króla Zygmunta Augusta zdobył dużą wiedzę, którą potrafił wykorzystać.Otrzymał od Zygmunta Augusta (w 1546 r.) m.in. wójtostwo w Kobylnicy Wołoskiej i nadanie w roku 1557, wsi w powiecie lubaczowskim, w gminie Wielkie Oczy; m.in.: Kobylnica Wołoska i Kobylnica Ruska, oraz pobliską m. Rudę. Była to nagroda od króla Zygmunta Augusta za zasługi w walkach „przeciwko Moskwie, Tatarom i Wołochom u boku hetmana Jana Tarnowskiego.”
Był posłem województwa ruskiego na sejm parczewski 1564 roku. Poseł województwa ruskiego na sejm 1565 roku, poseł ziemi przemyskiej na sejm 1570 roku, poseł województwa ruskiego na sejm 1576/1577 roku.
Sędzia sądów generalnych województwa ruskiego w 1575 roku.
Wspominany jest przez Łukasza Górnickiego w "Dworzaninie polskim" .

</doc>
<doc id="1460654" url="https://pl.wikipedia.org/wiki?curid=1460654" title="Główna liczba kwantowa">
Główna liczba kwantowa

Główna liczba kwantowa (n) - pierwsza z liczb kwantowych opisujących układ kwantowy określająca energię układu, np. energię elektronów w atomie. Przyjmuje ona wartości liczb naturalnych n = 1, 2, 3, 4, 5, 6, 7... Stany kwantowe o tej samej wartości głównej liczby kwantowej tworzą powłokę elektronową, zwaną poziomem energetycznym. Powłoki te oznacza się kolejno K, L, M, N, O, P, Q. Powłoce K odpowiada n = 1, powłoce L odpowiada n = 2...
Znając wartość głównej liczby kwantowej można oszacować średnią odległość elektronu od jądra oraz określić prawdopodobieństwo znalezienia się elektronu w pobliżu jądra.
Za pomocą głównej liczby kwantowej można obliczyć maksymalną liczbę elektronów na danej powłoce. 
2n2 = maksymalna liczba elektronów na danej powłoce
Dlatego na powłoce K mogą znajdować się maksymalnie 2 elektrony, a na powłoce L maksymalnie 8 elektronów itd.

</doc>
<doc id="1460656" url="https://pl.wikipedia.org/wiki?curid=1460656" title="Janusz Kubicki">
Janusz Kubicki



</doc>
<doc id="1460658" url="https://pl.wikipedia.org/wiki?curid=1460658" title="Bitwa pod Dzierzgoniem">
Bitwa pod Dzierzgoniem

Bitwa pod Dzierzgoniem – bitwa stoczona w 1248 roku pomiędzy połączonymi siłami Prusów i księcia gdańskiego Świętopełka a wojskami zakonu krzyżackiego podczas I powstania pruskiego
Wykorzystując narzucone po roku 1243 przez papiestwo Świętopełkowi rozmowy pokojowe oraz ustanie działań militarnych Prusów, Krzyżacy przystąpili do umacniania swojej pozycji w Pomezanii. W 1246 roku do Prus przybył wielki mistrz Heinrich III von Hohenlohe, który zintensyfikował działania zakonu. W roku 1247 wojskom zakonu krzyżackiego udało się zdobyć Dzierzgoń, wybudować w miejscu starego grodu nową silną warownię oraz odnowić łączność na linii Elbląg, Kwidzyn, Chełmno. Działania Krzyżaków nie uszły uwadze pruskich Pomezanów. Podjęli oni próbę zdobycia Dzierzgonia, grodu, który stał się kluczowym punktem sieci zamków i grodów krzyżackich. Wspomagani wojskami Świętopełka Prusowie oblegli Dzierzgoń. Krzyżacka załoga grodu jednak była na tyle silna, że nie tylko wytrzymała oblężenie, ale zdołała rozbić atakujących Prusów i rozproszyć sprzymierzone siły pomorskie. Według przekazów zaskoczony i pobity książę gdański musiał ratować swoje życie pośpieszną ucieczką na lewy brzeg Wisły. 
Po klęsce pod Dzierzgoniem Prusowie przystąpili do pokojowych rozmów z zakonem krzyżackim. Pod osobistym nadzorem legata papieskiego Jakuba z Leodium strony konfliktu w dniu 7 lutego 1249 roku, zawarły w Dzierzgoniu układ pokojowy, który zakończył wojnę.

</doc>
<doc id="1460662" url="https://pl.wikipedia.org/wiki?curid=1460662" title="Mityng">
Mityng



</doc>
<doc id="1460663" url="https://pl.wikipedia.org/wiki?curid=1460663" title="Zygmunt Klukowski">
Zygmunt Klukowski

Zygmunt Klukowski, ps. „Podwiński” (ur. 25 stycznia 1885 w Odessie, zm. 23 listopada 1959 w Szczebrzeszynie) – polski lekarz, bibliofil, kolekcjoner ekslibrisów, historyk regionalista, autor pamiętników, oficer Wojska Polskiego, Związku Walki Zbrojnej, Armii Krajowej.
Jeden z trzech (obok Stanisława Pojaska z Biłgoraja i Janusza Petera z Tomaszowa Lubelskiego) zasłużonych lekarzy – kronikarzy wydarzeń okresu okupacji niemieckiej (1939–1944) na Roztoczu.
Życiorys.
Urodził się w kresowej polskiej ziemiańskiej rodzinie Jordana i Felicji. Jego ojciec prowadził aptekę w Odessie, skąd w 1892 roku przeniósł się z rodziną do Moskwy. Zygmunt, który w tym czasie uczęszczał do gimnazjum, już w szóstej klasie włączył się aktywnie w działania tajnej organizacji uczniowskiej. Wiosną 1904 roku zdał maturę i zapisał się na medycynę na Uniwersytet Moskiewski, gdzie również należał do polskiej organizacji studenckiej. W 1905 roku brał czynny udział w strajkach studenckich. Po zamknięciu Uniwersytetu przeniósł się na Wydział Lekarski Uniwersytetu Jagiellońskiego do Krakowa. W czasie studiów należał do „Spójni”. Z polecenia PPS zajmował się przerzutem „bibuły” do Warszawy. Studia medyczne ukończył w 1911 roku.
W czasie I wojny światowej, w latach 1914–1917, był żołnierzem w służbach medycznych armii rosyjskiej i służył na froncie w Prusach Wschodnich.
W październiku 1919 roku został dyrektorem szpitala św. Katarzyny w Szczebrzeszynie. Oprócz kierowania szpitalem i prowadzenia prywatnej praktyki lekarskiej angażował się w życie lokalnej społeczności. W latach 1920–1921 służył w Wojsku Polskim (kapitan lekarz rezerwy).
Przez całe życie gromadził materiały dotyczące historii medycyny, historii regionu. Był członkiem Rady Bibliofilskiej, Towarzystwa Miłośników Książki w Krakowie, Klubu Dobrej Książki w Warszawie. Popularyzował wśród młodzieży wiedzę o książkach, wydawał druki bibliofilskie, książki wspomnieniowe, organizował wystawy książki. Jego prywatny księgozbiór osiągnął prawie dziesięć tysięcy woluminów.
W 1923 roku z jego inicjatywy powstało w Zamościu Koło Miłośników Książki, które – również dzięki niemu – w 1927 roku przejęło na własność i reaktywowało Bibliotekę Miejską w Zamościu. Koło prowadziło też działalność wydawniczą. Był redaktorem naczelnym czasopisma „Teka Zamojska. Kwartalnik Regionalny”. Z jego inicjatywy w 1925 roku zorganizowano w Zamościu, w gmachu dawnego klasztoru franciszkanów, muzeum regionalne, na którego rzecz podarował duże zbiory sztuki ludowej, głównie ceramiki.
W 1939 roku włączył się w działalność konspiracyjną, był żołnierzem Związku Walki Zbrojnej, potem Armii Krajowej. Kierował Biurem Informacji i Propagandy w Zamojskim Inspektoracie AK. Przez całą wojnę był lekarzem oddziałów partyzanckich. Do szpitala przyjmował rannych żołnierzy podziemia, za co groziła mu kara śmierci. Podczas pracy konspiracyjnej zaczął też gromadzić świadectwa z okresu okupacji: dokumenty ruchu oporu na Zamojszczyźnie, wspomnienia, dzienniki i relacje (często pisane na jego zamówienie). Zebrany materiał posłużył do wydania czterech tomów "Materiałów do dziejów Zamojszczyzny w latach 1939–1944". Jego dzienniki stanowiły materiał dowodowy w jednym z procesów norymberskich w listopadzie 1947 roku – w procesie funkcjonariuszy Głównego Urzędu Rasy i Osadnictwa SS. Został powołany jako świadek oskarżenia w sprawie pacyfikacji Zamojszczyzny.
Tuż po wyzwoleniu, wspólnie z kilkoma mieszkańcami Szczebrzeszyna, założył Komitet Odbudowy Szkół, dzięki któremu już 1 września 1944 zaczął się rok szkolny w miejscowym gimnazjum. Powołano także w Szczebrzeszynie Zasadniczą Szkołę Zawodową, a w 1948 roku z jego inicjatywy otwarto Miejską Bibliotekę Publiczną. 
W 1950 roku został aresztowany powtórnie (pierwszy raz na krótko w 1946 roku) za przynależność do AK, faktycznie szykanowano go za odmowę współpracy z nowymi władzami komunistycznymi i ukrycie archiwum oddziałów AK. Wojskowy Sąd Rejonowy w Lublinie skazał go na 2 lata pozbawienia wolności w zawieszeniu. Niedługo potem, w dniu 3 lipca 1952 roku, ponownie go aresztowano. Drugi pobyt w więzieniu związany był z działalnością jego syna Tadeusza, który związał się z podziemną organizacją „Kraj”, za co ten został skazany na karę śmierci i rozstrzelany 30 czerwca 1953 w więzieniu przy ulicy Rakowieckiej w Warszawie. Do dziś nie wiadomo, gdzie został pochowany.
Wówczas też Zygmunt Klukowski został ponownie skazany, tym razem na 10 lat. Miał wówczas 67 lat.
Po powrocie z więzienia wrócił do praktyki lekarskiej. Dopiero pod koniec życia zaczął być doceniany przez oficjalne władze. W 1956 roku został zrehabilitowany, rok później otrzymał za całokształt swej działalności nagrodę wojewódzką, a 28 czerwca 1959 roku otrzymał najwyższe odznaczenie bibliofilskie – Order Białego Kruka ze Wstęgą Białej Myszy. W lipcu 1959 roku odebrał nagrodę tygodnika „Polityka” za "„Dziennik z lat okupacji”", jako najlepszy zapis w najnowszej historii Polski.
Zmarł w szpitalu w Szczebrzeszynie. Został pochowany na cmentarzu w Szczebrzeszynie.
Upamiętnienie.
Od 1985 roku wręczana jest Nagroda im. Zygmunta Klukowskiego. Ponadto rada miasta Szczebrzeszyn nadała w 1996 roku jego imię Zespołowi Szkół nr 2 (przed szkołą postawiono jego popiersie). Jego nazwiskiem nazwano także ulicę (dawniej Klasztorną), przy której stoją budynki szpitalne.

</doc>
<doc id="1460671" url="https://pl.wikipedia.org/wiki?curid=1460671" title="Lotnisko Zamość-Mokre">
Lotnisko Zamość-Mokre

Lotnisko Zamość-Mokre (kod ICAO: EPZA) – cywilne lotnisko sportowe Aeroklubu Ziemi Zamojskiej we wsi Mokre, na obrzeżach Zamościa.
Historia.
Lotnisko założone zostało w 1928 z inicjatywy starosty zamojskiego, płk. dypl. Jana Janusza Pryzińskiego na gruntach Ordynacji Zamojskiej. 17 lipca 1938 na terenie lotniska odbyła się z udziałem Marszałka Śmigłego-Rydza uroczystość wręczenia sztandarów dziewięciu pułkom artylerii oraz daru od społeczeństwa Zamojszczyzny, w postaci sześciu ckm oraz jednego samolotu dla Wojska Polskiego.
Podczas II wojny światowej lotnisko to, z nowo wybudowaną, a obecnie zniszczoną, betonową drogą startową, było wykorzystywane przez Luftwaffe na froncie wschodnim przez myśliwce i bombowce atakujące ZSRR. W pobliżu dzisiejszego lotniska, po drugiej stronie drogi Mokre-Hubale, zostały zachowane betonowe fundamenty trzech stanowisk artylerii przeciwlotniczej – w miejscowej tradycji nazywane "bunkrami".
Pod koniec 1944 stacjonował na nim 13 Samodzielny Pułk Lotnictwa Transportowego.
Aeroklub Ziemi Zamojskiej.
Lotniskiem zarządza Aeroklub Ziemi Zamojskiej. Można tu skorzystać z lotów turystycznych m.in. nad Zamościem. Obecnie samorządy miasta, gminy i powiatu współpracują nad jego rozbudową dla ruchu pasażerskiego, dla mniejszych samolotów. Na lotnisku Aeroklubu odbywa się co tydzień giełda samochodowa połączona z bazarem. Dochód z opłat za miejsce do handlu przeznaczono na rozwijanie działalności aeroklubu i zakup nowego sprzętu, samolotów i szybowców.
8 maja 2010 r. odbyło się uroczyste otwarcie hangaru.
Uroczystości towarzyszył Zamojski Festyn Lotniczy zorganizowany przez Aeroklub Ziemi Zamojskiej oraz Państwową Wyższą Szkołę Zawodową. Specjalnym gościem pokazów był mistrz lotnictwa Litwin Jurgis Kairys. Prezentowali się również Grupa Akrobacyjna Żelazny oraz Zespół Akrobacyjny Biało-Czerwone Iskry. Odbyły się również pokazy szybowców, starych samolotów, skoków spadochronowych oraz symulacja bitwy powietrznej

</doc>
<doc id="1460677" url="https://pl.wikipedia.org/wiki?curid=1460677" title="Lista dzielnic i osiedli Los Angeles">
Lista dzielnic i osiedli Los Angeles

Miasto Los Angeles znajduje się w południowym regionie przybrzeżnym w stanie Kalifornia w Stany Zjednoczone. Miasto posiada kilka głównych regionów, które składają się z ponad 144 zróżnicowanych demograficznie dzielnic.
Downtown Los Angeles.
Downtown Los Angeles graniczy z Echo Park na północy i północnym zachodzie, Chinatown na północnym wschodzie, Boyle Heights na wschodzie, Vernon na południu, Historic 
South Central i University Park na południowym zachodzie oraz Pico-Union i Westlake na zachodzie. Obejmuje on obszar około . O okolicy często mówi się, że jest to skrót od DTLA.
Eastside Los Angeles.
Eastside (Wschodni) Los Angeles to obszar na wschód od Downtown Los Angeles, na zachód od niezależnego miasta East Los Angeles, na północ od miasta Vernon i na południe od miasta Glendale. Z wyjątkiem sąsiedztwa Boyle Heights, większość Eastside jest nieco na północny wschód od Downtown. Czasami obszar ten jest niedokładnie nazywany „Wschód Los Angeles”, który znajduje się poza granicami miasta Los Angeles. Boyle Heights, Lincoln Heights, Glassell Park, Eagle Rock i Highland Park są głównymi dzielnicami w tej okolicy; razem Boyle Heights i Northeast Los Angeles pokrywają obszar mniej więcej .
Northwest Los Angeles.
Północno-zachodnie Los Angeles to obszar na północny zachód od Downtown Los Angeles i na wschód od dzielnic Hollywood i Wilshire; obszar ten koncentruje się wokół gmin Los Feliz, Silverlake, Echo Park i Westlake. 
Hollywood.
Obszar Hollywood znajduje się w centrum Los Angeles i leży bezpośrednio na północ od dzielnicy Wilshire, na południe od San Fernado Valley, na wschód od Westside Los Angeles i na zachód od północno-zachodniej części regionu Los Angeles. Sąsiedztwo North Hollywood nie znajduje się na tym obszarze, ale bezpośrednio na północ w dolinie San Fernando. Podobnie jak Beverly Hills, West Hollywood jest niezależnym miastem (od 1984 roku) otoczonym przez miasto Los Angeles w obszarze Westside, bezpośrednio na zachód od dzielnicy Hollywood. Obszar ten obejmuje Hollywood i obszar Hollywood Hills oraz enklawy etniczne Thai Town i Little Armenia. 
Wilshire.
Dzielnica Wishire znajduje się w centrum Los Angeles i leży na południe od Hollywood, na północ od South Los Angeles, na wschód od Westside i na zachód od Downtown Los Angeles. Obejmuje etniczne enklawy Koreatown i Little Ethiopia, dużą społeczność żydowską w Fairfax, oraz dzielnice Wilshire, Miracle Mile i La Brea.

</doc>
<doc id="1460685" url="https://pl.wikipedia.org/wiki?curid=1460685" title="Leonid Jurtajew">
Leonid Jurtajew

Leonid Jurtajew, ros. Леонид Николаевич Юртаев (ur. 1 maja 1959 we Frunze, zm. 2 czerwca 2011) – kirgiski szachista i trener szachowy, arcymistrz od 1996 roku.
Kariera szachowa.
Do końca lat 80. XX wieku startował wyłącznie w turniejach organizowanych w Związku Radzieckim. Wielokrotnie startował w półfinałach indywidualnych mistrzostw ZSRR, a w 1991 r. w finale rozegranym systemem szwajcarskim, w którym podzielił 23-38. miejsce. Odniósł kilka indywidualnych sukcesów w turniejach rozegranych we Frunze: w 1985 r. podzielił III m. (za Siergiejem Makaryczewem i Borisem Gulko, wspólnie z Olegiem Romaniszynem), w 1987 r. zajął IV m. (za Władimirem Małaniukiem, Giennadijem Timoszczenko i Viswanathanem Anandem), a w 1989 r. samodzielnie zwyciężył.
Od 1992 r. należał do ścisłej czołówki kirgiskich szachistów. Do 2006 r. sześciokrotnie reprezentował narodowe barwy na szachowych olimpiadach, w tym 5 razy na I szachownicy. W 2006 r. zdobył w Biszkeku tytuł wicemistrza kraju.
Do innych sukcesów Leonida Jurtajewa należały:
Najwyższy ranking w karierze osiągnął 1 lipca 2000 r., z wynikiem 2552 punktów zajmował wówczas 1. miejsce wśród kirgiskich szachistów.

</doc>
<doc id="1460692" url="https://pl.wikipedia.org/wiki?curid=1460692" title="Herb Czarnogóry">
Herb Czarnogóry



</doc>
<doc id="1460694" url="https://pl.wikipedia.org/wiki?curid=1460694" title="Mur bezpieczeństwa">
Mur bezpieczeństwa

Mur bezpieczeństwa, bariera bezpieczeństwa (hebr. גדר ההפרדה lub חומת ההפרדה – „płot rozdzielający”, „mur separacji”) – system fortyfikacji, bariera terenowa zbudowana z inicjatywy Izraela celem ochrony izraelskich obywateli przed ewentualnymi atakami terrorystycznymi ze strony mieszkańców Zachodniego Brzegu Jordanu.
Pod przewodami elektrycznymi pod napięciem ogrodzenie to jest wyposażone w czujniki wykrywające intruzów. Mur powstaje z betonowych bloków lub z podłączonych do prądu siatek. W 2006 roku było w nim 65 przejść, z których 27 jest dostępnych dla Palestyńczyków.
Mur rozciąga się od Dżanin do Kalkilja. Zbudowano również 20-kilometrowy fragment otaczający od północy i południa Jerozolimę.
Historia.
Pomysł budowy muru pojawił się już w rządzie Jicchaka Rabina. Miał on się stać granicą pomiędzy Izraelem, a przyszłym państwem palestyńskim. Jednak w 1996 roku doszło do zawieszenia planów budowy przez ministra obrony Jicchaka Mordechaja. Budowa pierwszego odcinka została rozpoczęta w listopadzie 2000 roku za rządów premiera Ehuda Baraka. Mur rozdzielał północne i centralne tereny Zachodniego Brzegu, uniemożliwiając ruch pojazdów. W czerwcu 2001 roku Ariel Szaron ustanowił komitet, który miał opracować plan ograniczenia możliwości przenikania palestyńskich bojówek na tereny należące do Izraela. W kwietniu 2002 roku po fali zamachów, w których zginęło 75 Izraelczyków zapadła decyzja o budowie kolejnych odcinków na trzech obszarach Zachodniego Brzegu.
Izraelski rząd zatwierdził plan budowy pierwszego odcinka muru 14 czerwca 2002. Budowa rozpoczęła się dwa dni później - w rejonie przejścia granicznego Salem, na północy Zachodniego Brzegu. Budowę zakończono ją 31 lipca 2003. Kolejne fragmenty bariery są sukcesywnie budowane. Do lipca 2007 gotowe były odcinki o łącznej długości 450 km, co stanowi nieco ponad połowę planowanej ogólnej infrastruktury (cały mur ma liczyć 790 km długości).
Przebieg trasy muru.
Bariera podzielona jest na trzy części: sekcję północną, Jerozolimę oraz sekcję południową. Mur zbudowano wzdłuż linii demarkacyjnej z 1949 roku, zwanej też „zieloną linią”, jednak w wielu miejscach mur oddala się od niej, separując od terytorium Autonomii Palestyńskiej osiedla żydowskie, m.in. Wschodnią Jerozolimę, Ari’el, Gusz Ecjon, Immanu’el, Karne Szomeron, Oranit. Mur bezpieczeństwa ma 66 bram (dane z lipca 2008), jednak Palestyńczycy mogą korzystać jedynie z 39 z nich. Niektóre z bram (m.in. w Dżeninie i Tulkarmie) otwierane są tylko sezonowo, np. w okresie żniw.
Część północna.
Północny fragment muru ciągnie się na długości 123 km. Przebiega przez punkt kontrolny Salem, dalej na zachód znacznie odbiega od zielonej linii, przyłączając na stronę izraelską tereny aż do wsi Chinnanit i Szaked. W okolicach miasta Tulkarm bariera zbudowana jest wzdłuż zielonej linii. Dalej na południe znajdują się kolejne palestyńskie enklawy za murem, m.in. moszaw Salit. Miasto Kalkilja pozostawiono po stronie palestyńskiej, oddzielono zaś m.in. leżące dalej na południe miejscowości: Elkana, Modi’in Illit, Har Adar, Giwat Ze’ew i Pisgat Ze’ew.
Jerozolima.
W dystrykcie Jerozolimy mur bezpieczeństwa zbudowano wokół wsi Bajt Iksa (na północ od Jerozolimy). Po stronie izraelskiej znajduje się także osada Szu’afat (obecnie jedna z dzielnic Jerozolimy). Planowana jest budowa muru wokół Ma’ale Adummim, Miszor Adummim i Al-Ka'abina. Częściowo ogrodzona jest Wschodnia Jerozolima ze Starym Miastem.
Część południowa.
Murem otoczone jest od północy i zachodu miasto Betlejem (pozostaje tym samym przy Autonomii Palestyńskiej). Trasa budowy kolejnego fragmentu muru przebiega coraz dalej od zielonej linii, aż do kibucu Migdal Oz. Następna, wybudowana już część muru, omija Hebron, pokrywając się niemal zupełnie z linią demarkacyjną z 1949. Planowane jest jednak wydzielenie miejscowości Eszkolot na południu. Sansana i Mecadot Jehuda już znajdują się za murem po stronie izraelskiej.
Kontrowersje.
Budowa muru przez Izrael wzbudziła liczne głosy sprzeciwu ze strony Palestyńczyków i światowej opinii publicznej. 
Międzynarodowy Trybunał Sprawiedliwości w Hadze nazwał konstrukcję „murem apartheidu” i w 2004 roku określił ją jako sprzeczną z prawem międzynarodowym, nakazał jego wyburzenie. Opinię tę w tym samym miesiącu potwierdziło Zgromadzenie Ogólne ONZ. Jednak izraelski Trybunał Sprawiedliwości orzekł, że budowa muru jest zgodna z prawem międzynarodowym.
Badanie ankietowe, którego wyniki opublikował "The Jerusalem Post", wykazało, iż 72% Palestyńczyków doświadczyło szykan słownych i upokorzeń ze strony izraelskich żołnierzy strzegących bram w murze bezpieczeństwa, zaś 24% zgłosiło naruszenie lub odmowę pozwolenia transportu produktów rolnych. Strona izraelska tłumaczy, że mur jest niezbędnym środkiem ochrony ludności cywilnej przed atakami palestyńskich terrorystów, posiłkując się argumentem o spadku tego typu incydentów po 2002 roku.
Budowa muru spowodowała utratę prawie 10% ziemi uprawnych Palestyńczyków, zajął miejsce uprawy prawie 1,5 miliona drzew oliwnych. Wskutek ograniczeń w dostępie do wody Palestyńczycy mogą uprawiać jedną trzecią swoich ziem. Odcięcie od ziem i miejsc pracy spowodowało znaczną pauperyzację Palestyńczyków - w 2006 roku 67% rodzin palestyńskich żyło poniżej granicy ubóstwa.

</doc>
<doc id="1460696" url="https://pl.wikipedia.org/wiki?curid=1460696" title="Joachim Hammerling">
Joachim Hammerling



</doc>
<doc id="1460697" url="https://pl.wikipedia.org/wiki?curid=1460697" title="Droga Birmańska">
Droga Birmańska

Droga Birmańska (birm. "Bama Lanmagyi"; ang. "Burma Road"; chiń. 滇缅公路, pinyin: "Diān Miăn Gōnglù") – droga łącząca Birmę z Chinami, biegnąca pomiędzy miastami Kunming i Lasho.
Droga ma długość około 1154 km i przebiega przez górzyste obszary północnej Birmy oraz chińskiej prowincji Junnan. Droga została zbudowana w latach 1937-1938 podczas drugiej wojny chińsko-japońskiej. Brytyjczycy transportowali Drogą Birmańską materiały wojenne dla walczących wojsk chińskich. Zaopatrzenie najpierw docierało drogą morską do Rangunu, następnie było transportowane koleją do Lasho, gdzie swój początek miała Droga Birmańska. 18 lipca 1940 roku pod naciskiem Japonii droga została zamknięta na trzy miesiące. Po wypowiedzeniu wojny Wielkiej Brytanii przez Japonię 8 grudnia 1941 roku i zajęciu przez wojska japońskie Birmy w 1942 roku alianci wybudowali w kontrolowanej przez siebie północnej Birmie drogę Ledo, łączącą Asam w Indiach z Drogą Birmańską.

</doc>
<doc id="1460700" url="https://pl.wikipedia.org/wiki?curid=1460700" title="Maria Bałuch">
Maria Bałuch

Maria Bałuch (ur. 1954) – doktor habilitowany nauk technicznych w specjalności budowa dróg kolejowych, profesor nadzwyczajny Uniwersytetu Technologiczno-Humanistycznego im. Kazimierza Pułaskiego w Radomiu.
Maria Bułach jest absolwentką Politechniki Warszawskiej. W 1978 uzyskała tytuł magistra inżyniera na Wydziale Inżynierii Lądowej tej uczelni. Po ukończeniu studiów, w latach 1978-1982 kierowała robotami napraw głównych nawierzchni kolejowej. W latach 1982-1994 pracowała w Dyrekcji Generalnej PKP, gdzie zajmowała się zagadnieniami dotyczącymi podnoszenia prędkości pociągów na liniach PKP, prowadząc jednocześnie zajęcia dydaktyczne z zakresu dróg kolejowych.
W 1985 uzyskała stopień doktora na Politechnice Warszawskiej, a w 1993 na Politechnice Gdańskiej – doktora habilitowanego nauk technicznych o specjalności budowa i utrzymanie dróg kolejowych. Za rozprawę habilitacyjną "Metoda kształtowania warstwowych układów geometrycznych toru", otrzymała nagrodę Wydziału Nauk Technicznych Polskiej Akademii Nauk.
Od 1994 jest docentem w Centrum Naukowo-Technicznym Kolejnictwa, a od 1995 zajmuje stanowisko profesora nadzwyczajnego na Politechnice Radomskiej, gdzie prowadzi pracę dydaktyczną z zakresu budowy i eksploatacji dróg kolejowych.
Maria Bałuch jest członkiem m.in. Rady Naukowej Wydziału Transportu Politechniki Radomskiej, Rady Naukowej CNTK, Sekcji Inżynierii Komunikacyjnej Komitetu Inżynierii Lądowej i Wodnej PAN.
Jest córką profesora Henryka Bałucha – również specjalisty w zakresie dróg kolejowych.

</doc>
<doc id="1460702" url="https://pl.wikipedia.org/wiki?curid=1460702" title="Heinrich Trixl">
Heinrich Trixl

Heinrich Trixl (ur. 1910, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Oberscharführer.
Obywatel austriacki, z zawodu kupiec. Przed wstąpieniem do SS był żołnierzem Wehrmachtu. Pełnił służbę w podobozie KL Dachau – "Kaufering XI" od listopada 1944 do 29 kwietnia 1945 roku. Trixl kierował komandami więźniarskimi. Maltretował podległych mu więźniów, nierzadko bijąc ich do nieprzytomności pałką czy kolbą karabinu. Zamordował przynajmniej dwóch więźniów: Greka i Czecha.
W procesie, który toczył się 9 maja 1947 roku przed amerykańskim Trybunałem Wojskowym w Dachau Trixl skazany został na karę 30 lat pozbawienia wolności.

</doc>
<doc id="1460703" url="https://pl.wikipedia.org/wiki?curid=1460703" title="Mikołaj Tarło (chorąży sandomierski)">
Mikołaj Tarło (chorąży sandomierski)

Mikołaj Tarło herbu Topór (zm. po 24 lutego, a przed 14 czerwca 1571 roku) – sekretarz królewski, dworzanin królewski, podczaszy królowej Barbary w latach 1548–1551, chorąży sandomierski od 1553 roku, starosta dembowiecki od 1551 roku, starosta drohowyski, dzierżawca Drohojowa.
Życiorys.
Jego ojcem był Andrzej Tarło (zm. po 1532), a matką Katarzyna Mnichowska. Jego braćmi byli: Paweł Tarło, Jan Tarło (chorąży lwowski), Andrzej Tarło, a siostrami Dorota Tarło i Katarzyna Tarło. Zwolennik reformacji (zapewne pod wpływem rodziny żony), po jego śmierci wszystkie dzieci przeszły z kalwinizmu na katolicyzm. Był mężem Jadwigi Stadnickiej, dziadkiem carowej Maryny Mniszchównej. Był też ojcem Jadwigi Tarło (ok. 1560–1614) – matki carowej Maryny Mniszchównej, żony Jerzego Mniszcha (zm. 1613) – krajczego koronnego w 1574, kasztelana radomskiego (1583), wojewody sandomierskiego w (1590), żupnika ruskiego, starosty lwowskiego (1593).
Mikołaj Tarło mieszkał w dobrach otrzymanych przez ojca w Laszkach Murowanych, koło Chyrowa. Po 1560 r. dokonał lokacji miasta Laszki na prawie magdeburskim. Wiele miejscowości otrzymał w spadku po 1531 r., czyli po śmierci ojca. Dobra laszeckie (Laszki Murowane) wraz z Chyrowem i Bąkowicami przejęła jego córka Jadwiga Tarło i stanowiły jej wiano.

</doc>
<doc id="1460707" url="https://pl.wikipedia.org/wiki?curid=1460707" title="22 Dywizja Piechoty (III Rzesza)">
22 Dywizja Piechoty (III Rzesza)

22 Dywizja Piechoty – niemiecka dywizja z czasów II wojny światowej, sformowana 1 października 1934 roku pod ukrytą nazwą , miejsce stacjonowania sztabu Brema. Na mocy rozkazu z dnia 15 października 1935 roku otrzymała oficjalną nazwę 22 Dywizja Piechoty „"Luftlande"”. Stacjonowała w X. Okręgu Wojskowym. W styczniu 1939 roku pododdziały dywizji ostatecznie przystosowano do transportu drogą lotniczą. W marcu 1945 roku jednostkę przeformowano w 22 Dywizję Grenadierów Ludowych.
Struktura organizacyjna.
16 , 47 i 65 pułk piechoty, 22 pułk artylerii, I /58 pułk artylerii ciężkiej, 22 batalion pionierów, 22 oddział rozpoznawczy, 22 oddział przeciwpancerny, 22 oddział łączności, 22 batalion przeciwlotniczy, 22 polowy batalion zapasowy;
16 , 47 i 65 pułk grenadierów, 22 pułk artylerii, 22 batalion pionierów, 122 pancerny oddział rozpoznawczy, 22 oddział przeciwpancerny, 22 oddział łączności, 22 batalion przeciwlotniczy, 22 polowy batalion zapasowy;
Dowódcy dywizji.
Generalmajor Wilhelm Kietel 1 X 1934 – 15 X 1935;
Generalleutnant Adolf Strauß 15 X 1935 – 1 X 1938;
Generalmajor Hans Graf von Sponeck 1 X 1940 – 10 X 1941;
General Ludwig Wolff 10 X 1941 – IV 1942;
Generalmajor Wilhelm von Apll V 1942 – 1 VIII 1942;
General Friedrich-Wilhelm Müller 1 VIII 1942 – 15 II 1944;
Generalmajor Heinrich Kreipe 15 II 1944 – III 1945;
Generalleutnant Helmut Friebe III 1945 – 15 IV 1945;
Generalleutnant Gerhard Kühe 15 IV 1945 – 8 V 1945;

</doc>
<doc id="1460716" url="https://pl.wikipedia.org/wiki?curid=1460716" title="Vivid.pl">
Vivid.pl

Vivid.pl Spółka Akcyjna – polskie przedsiębiorstwo handlu detalicznego z siedzibą w Warszawie, prowadzące sklep internetowy Vivid.pl z książkami, muzyką, grami i filmami.
Przedsiębiorstwo powstało w 1998 roku. Początkowo zajmowało się sprzedażą płyt kompaktowych, rozszerzając następnie ofertę o multimedia i filmy. W 2001 roku rozpoczęło sprzedaż książek i zabawek.
W przeprowadzonym w 2005 roku przez portal Money.pl i tygodnik Wprost rankingu najlepszych polskich sklepów internetowych, Vivid.pl uplasował się na drugiej pozycji w kategorii "muzyka", pomiędzy Merlinem.pl a Stereo.pl. W kategorii "książki" zajął piąte miejsce, a w "filmach" – szóste.
W roku 2005 przychody spółki osiągnęły 3,4 mln zł, co według Gazety.pl pozwalało zaliczyć sklep do krajowej czołówki "e-handlu" w tej branży. Rok 2006 był gorszy – do września Vivid.pl miał przychody rzędu 2 mln zł. W kolejnym rankingu Wprost i Money.pl sklep spadł na szóste miejsce w kategoriach "książki" i "muzyka", w "filmach" zaś zajął piątą pozycję.
W październiku 2006 roku 90% akcji przedsiębiorstwa kupiła Telefonia Dialog, płacąc za nie 2,15 mln zł. Inwestycja nie była jednak udana – spółka przynosiła straty i we wrześniu 2008 opublikowano informację o planowanym ogłoszeniu jej upadłości z powodu utraty płynności finansowej. 25 września KGHM, właściciel Dialogu, złożył w sądzie wniosek o ogłoszenie upadłości Vividu. Sąd ogłosił upadłość spółki 29 września, a 30 września na stronie internetowej sklepu pojawił się komunikat o zaprzestaniu sprzedaży.
Dane finansowe.
Przychody spółki w latach 2004-2007 (bez uwzględnienia fakturowanych kosztów wysyłki):

</doc>
<doc id="1460721" url="https://pl.wikipedia.org/wiki?curid=1460721" title="Tua">
Tua

Tua – rzeka na Półwyspie Iberyjskim, płynąca w całej długości swego biegu w północno-wschodniej Portugalii. Tua powstaje wskutek połączenia rzek Rabazal i Tuela. Przepływa pomiędzy masywami górskimi Serra da Nogueira i Serra do Marão, przez tereny dystryktów Vila Real i Bragança. Jest prawym dopływem rzeki Duero. Największym i najważniejszym miastem leżącym nad rzeką jest Mirandela.

</doc>
<doc id="1460722" url="https://pl.wikipedia.org/wiki?curid=1460722" title="MAZ 103">
MAZ 103

MAZ 103 − autobus miejski, produkowany przez białoruską firmę MAZ na licencji niemieckiego Neoplana N4014NF. Model ten stanowi uproszczoną wersję autobusu MAZ 101, którego stał się następcą. W MAZie 103 zastosowano tradycyjny most napędowy w miejsce stosowanego w modelu 101 mostu portalowego. Zmiana ta wymusiła podniesienie w 103 poziomu podłogi w tylnej części nadwozia do 790 mm (101 całkowicie niskopodłogowy). Miało to na celu uproszczenie procesu produkcyjnego oraz zmniejszenie ceny pojazdu.
Historia.
MAZ.
Fabryka MAZ powstała w 1947 w Mińsku (wówczas ZSRR). MAZ początkowo produkował wyłącznie ciężarówki. W latach 90. XX wieku firma rozszerzyła profil produkcji o autobusy miejskie. Autobusy MAZ były najnowocześniejszymi autobusami miejskimi na terenie WNP, co w połączeniu z umiarkowaną ceną spowodowało, iż stały się popularne w miastach dawnego ZSRR. Dzięki zakupieniu licencji od Neoplana MAZ rozpoczął produkcję (jako pierwszy na terenie WNP) autobusów niskopodłogowych (model MAZ 101).
MAZ 105 i MAZ 107.
Oprócz autobusów standardowej długości producent ma w ofercie dwa autobusy dłuższe oparte na MAZie 103. Przegubowy MAZ 105 i 15 metrowy MAZ 107. Autobus przegubowy jest jednak średniopodłogowy (590 mm).
MAZ 203.
Następcą MAZa 103 został MAZ 203. Pojazd ten był całkowicie niskopodłogowy, dodatkowo podłoga została nieco obniżona w stosunku do niskopodłogowej części 103. Dodatkowo, ze względu na planowaną sprzedaż na rynkach Unii Europejskiej dostosowano autobus do norm unijnych i zmodyfikowano (unowocześniono) ścianę czołową,pojazdy te są wyposażone w przyklęk i rampę dla inwalidów.
Konstrukcja.
Układ napędowy.
MAZ 103 oferowane są z dwoma silnikami Mercedes-Benz OM 906LA (o mocy 231 KM) oraz DEUTZ BF6M.1013EC (237KM). Moc jest przekazywana na tylną oś poprzez skrzynię biegów ZF, Voith Diwa.
Eksploatacja.
MAZ 103 w Polsce.
Pierwsze MAZy 103 w Polsce zostały zakupione w 2006 przez prywatnego operatora obsługującego aglomerację katowicką. Obecnie autobusy MAZ 103 eksploatowane są w kilku miastach Polski:

</doc>
<doc id="1460723" url="https://pl.wikipedia.org/wiki?curid=1460723" title="Cmentarz Stary w Kretyndze">
Cmentarz Stary w Kretyndze

Cmentarz Stary w Kretyndze – stary cmentarz rzymskokatolicki w Kretyndze położony koło kościoła Zwiastowania Najświętszej Marii Panny. 
Główną atrakcją architektoniczną cmentarza jest kaplica grobowa związanej z Kretyngą rodziny Tyszkiewiczów, pochodząca z końca XIX wieku, zbudowana w stylu neogotyckim. 

</doc>
<doc id="1460730" url="https://pl.wikipedia.org/wiki?curid=1460730" title="Premier Zimbabwe">
Premier Zimbabwe



</doc>
<doc id="1460733" url="https://pl.wikipedia.org/wiki?curid=1460733" title="Paloma Picasso">
Paloma Picasso

Paloma Picasso, właśc. Anne Paloma Ruiz-Picasso y Gilot (ur. 19 kwietnia 1949 roku w Vallauris, we Francji) – francusko-hiszpańska projektantka mody oraz bizneswoman, córka pary artystycznej: Pabla Picassa i Françoise Gilot.
We wczesnym wieku Paloma była przedmiotem wielu prac jej ojca, w tym "Palomy z pomarańczą" i "Palomy w błękicie". Sama zajęła się projektowaniem mody, założyła firmę, stworzyła własną markę, przede wszystkim nazwane jej imieniem perfumy i linię ubiorów wieczorowych. Projektuje także biżuterię dla Tiffany &amp; Co. Paloma Picasso mieszka w Lozannie, w Szwajcarii.

</doc>
<doc id="1460736" url="https://pl.wikipedia.org/wiki?curid=1460736" title="Sobór Przemienienia Pańskiego w Żytomierzu">
Sobór Przemienienia Pańskiego w Żytomierzu

Sobór Przemienienia Pańskiego (ukr. Свято-Преображенський кафедральний собор) – katedralna świątynia prawosławna w Żytomierzu, zbudowana w 1864 według projektu K. Rochaua. Położona przy placu Zwycięstwa 12. 
Historia.
Projekty zbudowania soboru w Żytomierzu pojawiły się już w latach czterdziestych XIX wieku, jednak z powodów finansowych konstruowanie cerkwi rozpoczęto dopiero w 1851. Dwa lata później prace były już ukończone, jednak w wyniku runięcia dzwonnicy świątynia uległa zniszczeniu. Nowy projekt budowy soboru przedstawił władzom niemiecki architekt tworzący w Rosji K. Rochau – dla murowanej cerkwi zbudowanej na planie krzyża przewidziano kostium rusko-bizantyński. Świątynia posiadać miała trzy nawy, pięć kopuł oraz czteropiętrową dzwonnicę. 
Sobór w stanie surowym stanął w 1864 w centrum miasta. Do dziś posiada charakterystyczną barwę cytrynowożółtą nadającą mu niepowtarzalny charakter. Wnętrze gmachu wykonano z granitów i labradorytów pochodzących z guberni wołyńskiej. 

</doc>
<doc id="1460737" url="https://pl.wikipedia.org/wiki?curid=1460737" title="Tapiola Espoo">
Tapiola Espoo



</doc>
<doc id="1460738" url="https://pl.wikipedia.org/wiki?curid=1460738" title="Thomas Midgley">
Thomas Midgley

Thomas Midgley (ur. 18 maja 1889 w Beaver Falls, zm. 2 listopada 1944 w Worthington) – amerykański inżynier mechanik, chemik samouk i wynalazca.
Opracował związki przeciwstukowe dodawane do benzyny – m.in. tetraetyloołów i opatentował ponad sto wynalazków. W 1930 roku pracując dla General Motors odkrył dichlorodifluorometan (oznaczany CFC-12), któremu nadał nazwę freon. Związek ten okazał się bardzo przydatny jako płyn roboczy w pompach cieplnych i lodówkach. Zastąpił inne wcześniej używane w tych urządzeniach substancje, które były trujące lub wybuchowe. CFC był także używany jako gaz nośny w aerozolowych kosmetykach. W 1937 roku za to odkrycie Midgley otrzymał Medal Perkina.
Zdaniem J.R. McNeila Midgley „miał większy wpływ na atmosferę ziemską niż jakikolwiek inny pojedynczy organizm w historii życia na Ziemi”.
Życiorys.
Thomas Midgley urodził się 18 maja 1889 w Beaver Falls w Pensylwanii, w rodzinie wynalazcy, specjalizującego się w doskonaleniu opon samochodowych. Następnie rodzina Midgleyów przeniosła się do Trenton (w stanie New Jersey), a w 1895 do Columbus (w stanie Ohio), gdzie Midgley uczęszczał do szkoły podstawowej i średniej. Od 1905 kontynuował edukację w Betts Academy w Stamford (w stanie Connecticut). Następnie studiował inżynierię mechaniczną na Cornell University – studia ukończył w 1911.
Po skończeniu studiów wrócił do Ohio, gdzie rozpoczął pracę w National Car Register Company, skąd po roku przeszedł do przedsiębiorstwa ojca, produkującego i sprzedającego opony samochodowe. Kiedy przedsiębiorstwo upadło w 1916, Midgley zaczął pracować dla wynalazcy Karola Ketteringa w Dayton Engineering Laboratories Company (DELCO).
Środki przeciwstukowe.
Pierwszym zadaniem Midgleya było wyeliminowanie efektu stukowego podczas spalania w silniku o spalaniu wewnętrznym. Efekt występował zarówno w silnikach samochodowych, jak i samolotowych wtedy, kiedy tłoki pracowały u szczytu wydajności. W przypadku samochodu jazda pod górę powodowała wówczas obluzowywanie się zaworów, stukanie głowic cylindrów, wibracje skrzyni biegów i nagłą utratę mocy silnika – długotrwale stukanie prowadziło do zniszczenia silnika. Przy pomocy prymitywnego aparatu fotograficznego własnej konstrukcji Midgley stwierdził, że część paliwa ulega wczesnej eksplozji, która manifestuje się charakterystycznym stuknięciem. Midgley obalił tym samym ówczesne przekonanie, że za stukot odpowiedzialny jest silnik. Badania Midgleya finansowało przedsiębiorstwo General Motors.
Zainspirowany teorią Ketteringa o dodaniu czerwonej farby, która jakoby miała przyspieszać absorpcję ciepła, dodał do paliwa jodyny – efekt stukowy nie wystąpił. Jednak jodyna była zbyt drogim dodatkiem, by zastosować ją na wielką skalę. Oprócz jodyny, efekt stukowy ustępował po dodaniu aniliny czy mieszanek selenu z tellurem – te jednak wydzielały tak nieprzyjemne zapachy, że niemożliwe było ich masowe zastosowanie.
Po zapoznaniu się z nowym układem pierwiastków opracowanym przez Nielsa Bohra, który lepiej ukazywał zdolności pierwiastków do tworzenia wiązań chemicznych, Midgley przewidział – na bazie dotychczasowych eksperymentów – że najlepszym środkiem przeciwstukowym będą związki pierwiastków ciężkich, na przykład ołowiu – takie jak tetraetyloołów. W grudniu 1921 roku, asystent Midgleya, chemik Carroll Hochwalt, wyprodukował tetraetyloołów w warunkach laboratoryjnych – a po jego dodaniu do paliwa efekt stukowy ustał natychmiast. Efektem ubocznym tetraetyloołowiu było czopowanie świec zapłonowych i układu rozrządu – Midgley odkrył, że problem ten rozwiązuje dodanie bromu. Midgley opracował również metodę pozyskiwania bromu z wody morskiej. Pracując w bezpośrednim kontakcie z tetraetyloołowiem Midgley nabawił się ołowicy, przez co musiał wycofać się na jakiś czas z życia zawodowego.
Synteza freonu.
Poważnym problemem ówczesnych chłodziarek było użycie łatwopalnych i toksycznych płynów chłodniczych, np. amoniaku, butanu, dwutlenku siarki czy chlorometanu, co uniemożliwiało masową sprzedaż lodówek konsumentom prywatnym. W 1928 Kettering zlecił Midgleyowi rozwiązanie tego problemu. W poszukiwaniu idealnego środka chłodniczego Midgley rozpoczął testy ze związkami węgla, azotu, tlenu, wodoru, fluoru, chloru i bromu. Jednym z otrzymanych związków był pierwszy freon dichlorodifluorometan (oznaczany CFC-12) – wydający się być idealnym środkiem chłodniczym, aż do odkrycia jego wpływu na proces powstawania dziury ozonowej.
Członkostwa i odznaczenia.
W 1923, za prace nad środkami przeciwstukowymi, Midgley otrzymał Medal Nicholsa. Był aktywnym członkiem Amercian Chemical Society (ACS), którego przewodniczącym został w 1944. W 1937 za odkrycie freonu otrzymał Medal Perkina. W 1941 przyznano mu Medal Priestleya.
Choroba i śmierć.
W 1940 u Midgleya zdiagnozowano chorobę Heinego-Medina. Midgley, sparaliżowany od pasa w dół, zaprojektował system podwieszek umożliwiający mu samodzielne siadanie i siedzenie. Zaplątany w sznury podwieszek, Midgley został znaleziony martwy 2 listopada 1944 – nie jest do końca wiadomo czy Midgley popełnił samobójstwo, czy śmierć jego nastąpiła wskutek nieszczęśliwego wypadku.

</doc>
<doc id="1460739" url="https://pl.wikipedia.org/wiki?curid=1460739" title="Wyścig Pokoju 1988">
Wyścig Pokoju 1988

XLI Wyścig Pokoju – odbył się na trasie Bratysława – Katowice – Berlin w dniach 9-23 maja 1988 roku. Do 13-etapowego wyścigu (plus prolog), którego trasa wynosiła 2013 km, wystartowało 115 zawodników z 20 drużyn.
Klasyfikacja indywidualna.
Koszulka żółta
Klasyfikacja drużynowa.
Koszulka błękitna.
Na wynik składa się rzeczywista suma czasów – bez bonifikat – trzech pierwszych zawodników drużyny na każdym etapie oraz prologu.
Klasyfikacje dodatkowe.
Górska.
Koszulka zielona.
O kolejności decyduje suma punktów zgromadzonych na górskich premiach pierwszej i drugiej kategorii.
Najaktywniejszych.
Koszulka fioletowa.
O kolejności decyduje suma punktów zgromadzonych na lotnych i górskich premiach.
Najwszechstronniejszych.
Koszulka różowa.
O kolejności decyduje suma punktów zgromadzonych na metach etapów oraz na lotnych i górskich premiach.
Punktowa.
Koszulka biała.
O kolejności decyduje suma punktów zgromadzonych na metach etapów i prologu.

</doc>
<doc id="1460744" url="https://pl.wikipedia.org/wiki?curid=1460744" title="John F. Kennedy Jr.">
John F. Kennedy Jr.

John Fitzgerald Kennedy Jr. (ur. 25 listopada 1960 w Waszyngtonie, zm. 16 lipca 1999 na Atlantyku w pobliżu Martha’s Vineyard, często nazywany John F. Kennedy Jr., JFK Jr., John Jr., John Kennedy lub John-John) – amerykański prawnik i dziennikarz.
Życiorys.
Był trzecim dzieckiem i pierwszym synem prezydenta Johna F. Kennedy’ego i Jacqueline Kennedy Onassis, bratankiem Teda Kennedy’ego i zastrzelonego Roberta Kennedy’ego, oraz młodszym bratem Arabelli Kennedy i Caroline Kennedy, a starszym bratem również nieżyjącego Patricka Bouvier Kennedy’ego. Znany był jako „Syn Ameryki”, ponieważ był jednym z niewielu dzieci prezydenckich rzeczywiście wychowanych w Białym Domu.
Uroczysty pogrzeb jego ojca miał miejsce w dniu trzecich urodzin Johna Juniora. Zdjęcie, jakie obiegło wówczas cały świat, przedstawia go w chwili, gdy wystąpił naprzód salutując okrytej gwiaździstym sztandarem trumnie opuszczającej katedrę św. Mateusza w Waszyngtonie. Zdjęcie to zrobił fotograf Stan Stearns. W 1988 roku został okrzyknięty przez magazyn ,People" najseksowniejszym mężczyzną na świecie.
Matka Kennedy’ego, Jacqueline Kennedy Onassis, zmarła 19 maja 1994 roku. John wziął udział w pogrzebie, a następnie odwiedził groby ojca i stryjka Bobby’ego. Kennedy miał romans z aktorką Daryl Hannah; spotykali się przez pięć lat, ale rozstali się krótko po śmierci jego matki. 21 września 1996 roku Kennedy ożenił się z Carolyn Jeanne Bessette, najmłodszą córką Williama Bessette'a i Anny Messiny Freeman. Obowiązki drużbów pełnili jego starsza siostra Caroline i kuzyn Anthony Radziwill.
Śmierć.
Zginął 16 lipca 1999 roku (miał wtedy 38 lat) w wypadku pilotowanego przez niego samolotu (Piper PA-32R Saratoga) niedaleko wybrzeża atlantyckiej wyspy Martha’s Vineyard. W katastrofie razem z nim zginęły jego żona Carolyn Bessette-Kennedy i szwagierka Lauren Bessette.
Ekipy poszukiwawcze zlokalizowały wrak samolotu po piętnastu godzinach, a zwłoki wydobyto po południu 21 lipca. Tego samego wieczora dokonano autopsji, która wykazała, że przyczyną śmierci całej trójki był wstrząs wywołany uderzeniem samolotu o wodę. Zaraz potem zwłoki zostały skremowane, a następnego dnia rano prochy rozsypano nad oceanem na wysokości Martha’s Vineyard.

</doc>
<doc id="1460745" url="https://pl.wikipedia.org/wiki?curid=1460745" title="Kościół św. Jana z Dukli w Żytomierzu">
Kościół św. Jana z Dukli w Żytomierzu

Kościół św. Jana z Dukli w Żytomierzu – świątynia rzymskokatolicka położona w Żytomierzu pochodząca z I połowy XIX wieku. W czasach radzieckich dom kultury, po 1990 zwrócona katolikom.
Historia.
Kościół św. Jana z Dukli (inaczej zwany seminaryjnym) powstał w latach 1828–1841, po tym jak spłonęła drewniana świątynia ufundowana przez starostę żytomierskiego Jana Kajetana Ilińskiego w XVIII wieku. Obok kościoła już w czasach polskich istniał klasztor bernardynów, skasowany w 1842 przez władze w Petersburgu. W latach trzydziestych XX wieku rząd USRR zdecydował o przekształceniu kościoła w dom kultury. Zniszczoną świątynię katolicy otrzymali ponownie w 1991. Od 1996 roku pracę duszpasterską w kościele św. Jana z Dukli podjęli franciszkanie (dawniej zwani bernardynami). W przyległym do kościoła klasztorze franciszkańskim rozmieszczona jest siedziba prowincjalnego ministra ukraińskiej prowincji franciszkańskiej p.w. św. Michała Archanioła. 

</doc>
<doc id="1460746" url="https://pl.wikipedia.org/wiki?curid=1460746" title="The End of This Chapter">
The End of This Chapter

The End of This Chapter – to pierwsza składanka fińskiego zespołu powermetalowego Sonata Arctica. Została wydana w sierpniu 2005 roku w Japonii, a w maju 2006 roku w Europie.

</doc>
<doc id="1460747" url="https://pl.wikipedia.org/wiki?curid=1460747" title="Koniolub Grubas">
Koniolub Grubas

Koniolub Grubas () – główny bohater powieści "Valis" autorstwa Philipa K. Dicka, alter ego autora.
"Koniolub Grubas" to zaszyfrowane imię i nazwisko "Philip Dick". Philip (Filip) po grecku "philippos" (Φίλιππος) znaczy "lubiący konie", a Dick w języku niemieckim znaczy "gruby".
Dick w powieści "Valis", będącej jego quasi-biografią, występuje podwójnie: jako Phil – znany autor powieści science fiction oraz jako Koniolub Grubas – cierpiący na depresję i owładnięty manią samobójczą. Koniolub i Phil w książce polemizują ze sobą. Phil uważa Grubasa za wariata, nie do końca odpowiadającego za swoje czyny. Osobowość bohatera/narratora rozszczepia się na oczach czytelnika, by pod koniec powieści znowu zlać się w jedność i ponownie rozszczepić na skutek pewnego tragicznego wydarzenia. Koniolub Grubas jest bowiem potrzebny Dickowi, by dokładnie wyjaśnić jego doktrynę teologiczną, a właściwie osobliwą koncepcję Boga.
Wizja Boga autorstwa Dicka jest mieszanką własnych przeżyć oraz chrześcijaństwa, gnozy, taoizmu i Jungowskiej psychoanalizy.

</doc>
<doc id="1460750" url="https://pl.wikipedia.org/wiki?curid=1460750" title="Juan Culio">
Juan Culio

Juan Emmanuel Culio (ur. 30 sierpnia 1983 w Mercedes) – argentyński piłkarz występujący na pozycji pomocnika w rumuńskim klubie CFR 1907 Cluj.

</doc>
<doc id="1460752" url="https://pl.wikipedia.org/wiki?curid=1460752" title="Emmanuel Culio">
Emmanuel Culio



</doc>
<doc id="1460755" url="https://pl.wikipedia.org/wiki?curid=1460755" title="Juan Emmanuel Culio">
Juan Emmanuel Culio



</doc>
<doc id="1460759" url="https://pl.wikipedia.org/wiki?curid=1460759" title="Księżyce Haumei">
Księżyce Haumei

Planeta karłowata (136108) Haumea ma 2 znane księżyce. 
Tabela znanych księżyców.
Satelity zostały posortowane wedle rozmiarów.

</doc>
<doc id="1460760" url="https://pl.wikipedia.org/wiki?curid=1460760" title="Adamski (muzyk techno)">
Adamski (muzyk techno)

Adamski, właściwie Adam Paul Tinley (ur. 4 grudnia 1967 w Lymington) – brytyjski muzyk house.
Życiorys.
Zaczynał jako 11-latek w zespole punkowym brata. Od 1987 roku udzielał się w grupie punkowej Diskord Kaskord, a następnie ponownie współpracował z bratem w The Garden Of Eden. Wtedy też zainteresował się muzyką house.
Przełomem okazało się wydanie solowego singla "N-R-G", który dotarł na brytyjskich listach przebojów na miejsce 12. Natomiast jego drugi singiel "Killer" ze śpiewem Seala stał się przebojem numer 1 w Wielkiej Brytanii. Debiutancki album Adamskiego, "Liveandirect" z remiksami piosenek "Killer" i "N-R-G" ukazał się w 1989.
W 1992 roku wydał swój trzeci album. W 1998 ukazał się czwarty krążek Adamskiego "Adamski's Thing".

</doc>
<doc id="1460762" url="https://pl.wikipedia.org/wiki?curid=1460762" title="Bianca Jagger">
Bianca Jagger

Bianca Jagger (wł. Bianca Pérez-Mora Macías, ur. 2 maja 1945 w Managui) – angielsko-nikaraguańska działaczka społeczna i bojowniczka o prawa człowieka, dawniej modelka i aktorka, jedna z ikon mody lat 70. Jagger jest Ambasadorem Dobrej Woli Rady Europy, przewodniczącą World Future Council, prezesem Bianca Jagger Human Rights Foundation i członkinią Rady Zarządzającej amerykańskiej Amnesty International.
Jagger ma podwójne obywatelstwo, jako naturalizowana obywatelka brytyjska i obywatelka Nikaragui.
We wrześniu 1970 we Francji na imprezie po koncercie The Rolling Stones poznała Micka Jaggera. 12 maja 1971, gdy była w czwartym miesiącu ciąży, para pobrała się podczas ceremonii rzymskokatolickiej w Saint-Tropez. Była jego pierwszą i jedyną żoną. Mają córkę Jade (ur. 21 października 1971). W maju 1978 złożyła wniosek o rozwód z powodu jego cudzołóstwa z modelką Jerry Hall.
Była na okładkach magazynów takich jak „People”, „Cosmopolitan”, „Interview”, „Vanity Fair” i „Vogue”.
Oprócz swojej rozległej działalności charytatywnej, Jagger cieszyła się publiczną reputacją jako imprezowiczka w latach 70. i na początku lat 80., będąc blisko związana w świadomości społecznej z nowojorskim klubem nocnym Studio 54. Zasłynęła również szczególnie jako przyjaciółka artysty pop Andy’ego Warhola.
W 2004 uhonorowana nagrodą Right Livelihood Award "za szeroką działalność na rzecz praw człowieka i sprawiedliwości społecznej".

</doc>
<doc id="1460765" url="https://pl.wikipedia.org/wiki?curid=1460765" title="Salve Regina">
Salve Regina

Salve Regina (łac. "Witaj Królowo" lub "Cześć Królowej") – antyfona ku czci Najświętszej Maryi Panny, śpiewana w Kościele katolickim od dnia Najświętszej Trójcy (niedziela po Zesłaniu Ducha Świętego) aż do Adwentu. Antyfona ta kończy również modlitwę różańcową i jest często używana w czasie pogrzebów. Autorstwo łacińskiego oryginału przypisywane jest św. Hermanowi z Reichenau. Według Tradycji bł. Sadok i pozostali Sandomierscy Dominikańscy Męczennicy śpiewali tę pieśń w trakcie śmierci. W Sandomierzu jedno ze wzgórz i ulica noszą nazwę Salve Regina.

</doc>
<doc id="1460766" url="https://pl.wikipedia.org/wiki?curid=1460766" title="Janusz Starszy">
Janusz Starszy



</doc>
<doc id="1460769" url="https://pl.wikipedia.org/wiki?curid=1460769" title="Pasmo Lubomira i Łysiny">
Pasmo Lubomira i Łysiny

Pasmo Lubomira i Łysiny – pasmo górskie, które według regionalizacji Kondrackiego należy do Beskidu Wyspowego, zaś na mapach i w przewodnikach turystycznych czasami zaliczane jest do Beskidu Makowskiego, a czasami do Beskidu Myślenickiego (ta nazwa jest nieoficjalna).
Najwyższe szczyty tego pasma to Lubomir (904 m) i Łysina (891 m).
Położenie.
Pasmo Lubomira i Łysiny na zachodzie sąsiaduje z Beskidem Makowskim (Pasmo Koskowej Góry), na południu i wschodzie z innymi wzniesieniami Beskidu Wyspowego, zaś na północy z Pogórzem Wiśnickim.
Pasmo jest ograniczone:
Topografia.
Pasmo przebiega z zachodu (okolice Myślenic), zataczając łuk, na południe. W górnych partiach występują miejscami strome stoki, jednak dominują te o umiarkowanym, a niżej małym nachyleniu. Zbocza nie są całkowicie zalesione, są liczne obszary bezleśne, jak polany, a także pola uprawne. Większe kompleksy leśne obejmują rejon Uklejnej (677 m) i Chełmu (613 m) oraz masyw Łysiny, Lubomira i Kamiennika.
Patrząc od krańca północno-zachodniego, zaczynają je dwa równoległe grzbiety Uklejnej (uznawany za główny) i Chełmu, rozdzielone doliną Talagówki. Łączą się one na Śliwniku (620 m). Dalej wznosi się Działek (622 m), od którego odbiega na południowy zachód krótki boczny grzbiet Krzywickiej Góry (584 m). Następnie grzbiet biegnie w stronę Łysiny. Na wysokości ok. 700 m osiąga polanę Nad Nowinami, gdzie znajduje się zwornik wysyłający na południowy zachód ramię Bani (611 m). Osiąga wierzchołek Łysiny, skąd ku północy odgałęzia się grzbiet Kamiennika (Kamiennik Południowy 827 m, Kamiennik Północny 785 m), opadający potem ku Zasańskiej Przełęczy. Główny grzbiet natomiast obniża się nieznacznie na płytką przełęcz Weska, z której na południe odbiega grzbiet kulminujący w Patryi (762 m), rozgałęziający się następnie na ramię Szczałby (657 m), Bydłoniowej (645 m) i masyw Kiczory (725 m). Za wspomnianą niewyraźną przełęczą wznosi się najwyższy w paśmie Lubomir, skąd grzbiet opada na przełęcz Jaworzyce (579 m).
Historia.
W okresie II wojny światowej rejon Lubomira i Łysiny był jednym z największych punktów ruchu oporu przeciwko okupacji niemieckiej w Polsce. W czerwcu 1944 liczebność partyzanckiego oddziału „Odwet” Armii Krajowej dowodzonego wówczas przez Wincentego Horodyńskiego sięgnęła 700 osób. Jego oddziały stacjonowały w Paśmie Łysiny i Lubomira, na Grodzisku i w okolicznych miejscowościach. Sztab oddziału znajdował się w przysiółku Sarnulki na stokach Ostrysza. Na Suchej Przełęczy pomiędzy Łysiną a Kamiennikiem często organizowane były zbiórki oddziału i msze polowe. Po brawurowej akcji odbicia A. Woźniakowskiego (adiutanta komendanta) z obozu w Dobczycach, Niemcy wycofali część swoich posterunków z tego rejonu, a wzdłuż Raby rozmieścili tablice z napisem „Achtung Banditen”. Od 10–15 września 1944 partyzanci rozpoczęli w Paśmie Lubomira i Łysiny akcję usuwania Niemców, która potem uznana została za jedną z największych partyzanckich batalii II wojny światowej. Partyzanci urządzili udaną zasadzkę na niemiecką karną ekspedycję na przełęczy Zasańskiej, a podczas bitwy o most w Glichowie zabili 270 Niemców przy własnych stratach 12 ludzi. Odpowiedzią Niemców było przysłanie nowego oddziału ok. 1500 żołnierzy, tym razem wyposażonego w działa i czołgi, który otoczył całe Pasmo Lubomira i Łysiny szczelnym pierścieniem. Wówczas to spłonęło obserwatorium astronomiczne na szczycie Lubomira. Partyzantom udało się jednak przedrzeć przez pierścień okrążenia. W odwecie Niemcy dokonali pacyfikacji okolicznych miejscowości zabijając ludność cywilną w Czasławiu, Lipniku, Poznachowicach i w Wiśniowej.

</doc>
<doc id="1460770" url="https://pl.wikipedia.org/wiki?curid=1460770" title="Fikologia">
Fikologia



</doc>
<doc id="1460775" url="https://pl.wikipedia.org/wiki?curid=1460775" title="Kościół Bożego Ciała">
Kościół Bożego Ciała

Niektóre świątynie pod wezwaniem Bożego Ciała:

</doc>
<doc id="1460776" url="https://pl.wikipedia.org/wiki?curid=1460776" title="The Collection 1999–2006">
The Collection 1999–2006

The Collection 1999-2006 – to druga składanka fińskiego zespołu power metalowego Sonata Arctica. Oprócz utworów z albumów studyjnych grupy zawiera nowe wersje utworów "My Land" i "Replica" z albumu "Ecliptica".

</doc>
<doc id="1460779" url="https://pl.wikipedia.org/wiki?curid=1460779" title="Ręka mistrza">
Ręka mistrza

Ręka mistrza (ang. "Duma Key") – powieść Stephena Kinga z 2008 roku. W tym samym roku wydana również w Polsce przez wydawnictwo Prószyński i S-ka.
Opis fabuły.
Edgar Freemantle, ojciec dwóch dorosłych córek oraz właściciel świetnie prosperującej firmy budowlanej, pewnego dnia ulega ciężkiemu wypadkowi. Uszkodzenie mózgu i amputacja prawej ręki sprawiają, że Edgar popada w ciężką depresję i miewa niekontrolowane napady furii. Gdy opuszcza go żona, mężczyzna planuje samobójstwo, jednak za radą psychiatry, doktora Xandera Kamena, Edgar przenosi się na odludną wyspę u wybrzeża Florydy, należącą do Elizabeth Eastlake. Tam w wynajętym domku oddaje się dawno zapomnianej pasji z dzieciństwa - rysowaniu i malowaniu.
Podczas powolnej rekonwalescencji na Duma Key Edgar zaprzyjaźnia się z Jeromem Wiremanem, prawnikiem i zarazem opiekunem sędziwej właścicielki wyspy. Jego talent zaczyna błyskawicznie nabierać coraz większych rozmiarów; obrazy stają się coraz lepsze, ale i przedstawiające posępne sceny. Jedna z nich - samotna dziewczynka w łódce, patrząca na opuszczony statek, jest wskazówką do przeszłości Elizabeth Eastlake. Edgar i Wireman stopniowo odkrywają, że osiemdziesiąt lat wcześniej na wyspie miały miejsce pełne grozy zdarzenia, a wyspą rządzą złe siły, które tylko czekają, by uwolnić je z uwięzi.
Bohaterowie.
Edgar Freemantle.
Pięćdziesięcioletni właściciel firmy budowlanej. W wyniku wypadku traci prawą rękę i popada w ciężką depresję. Przeprowadzka na wyspę Duma Key ratuje go od kompletnego załamania psychicznego. Edgar odkrywa w sobie talent malarski, o którym nie miał pojęcia. Szybko orientuje się, że dzięki niemu może wprowadzać w życie sceny, które maluje. Jest szczerze oddany żonie i bardzo kocha obie córki.
Jerome Wireman.
Pięćdziesięcioletni prawnik, który w tym samym dniu stracił żonę i córkę. Ogarnięty rozpaczą postanowił popełnić samobójstwo strzelając sobie w głowę, jednak kula utknęła w mózgu nie zabijając go. Wireman zrezygnował z kolejnych prób odebrania sobie życia i przeniósł się na wybrzeże Florydy by objąć posadę opiekuna Elizabeth Eastlake. Na wyspie odkrywa, że zyskał zdolności telepatyczne. Mimo przeżytych cierpień jest człowiekiem pełnym odwagi, pogody ducha i inteligentnego poczucia humoru. Jest szczerze oddany Elizabeth, i szybko staje się najlepszym przyjacielem Freemantle'a. 
Elizabeth Eastlake.
Sędziwa właścicielka wyspy Duma Key. Będąc dzieckiem uległa wypadkowi, w wyniku którego straciła na krótko zdolność mówienia. Odzyskała ją poprzez rysowanie i malowanie. Wkrótce niechcący obudziła demona, który od wieków leżał uśpiony na dnie morza, co spowodowało łańcuch przerażających i tragicznych wydarzeń.

</doc>
<doc id="1460783" url="https://pl.wikipedia.org/wiki?curid=1460783" title="Droga ekspresowa 57 (Izrael)">
Droga ekspresowa 57 (Izrael)

Droga ekspresowa 57 (hebr.: כביש 57) – droga ekspresowa w centralnej części Izraela.
Dawniej droga rozpoczynała się na zachodzie przy mieście Netanja i kierowała się na wschód do Samarii, aby skończyć się na moście granicznym Damia na rzece Jordan. Obecnie droga jest podzielona na trzy niezależne części:

</doc>
<doc id="1460786" url="https://pl.wikipedia.org/wiki?curid=1460786" title="Parafia Bożego Ciała">
Parafia Bożego Ciała

Parafie pod wezwaniem Bożego Ciała

</doc>
<doc id="1460787" url="https://pl.wikipedia.org/wiki?curid=1460787" title="Sorraia">
Sorraia

Sorraia – rzeka na Półwyspie Iberyjskim, płynąca w całej długości swego biegu w Portugalii, w jej środkowej części. Sorraia powstaje wskutek połączenia dwóch rzek: Sor i Raia w miejscowości Couço niedaleko Coruche, gdzie po około 60 km uchodzi do estuarium rzeki Tag koło Lizbony. Cała długość rzeki wynosi 155km.

</doc>
<doc id="1460796" url="https://pl.wikipedia.org/wiki?curid=1460796" title="Successor (minialbum)">
Successor (minialbum)

Succesor – pierwszy minialbum fińskiego zespołu power metalowego Sonata Arctica. Utwory koncertowe zostały zarejestrowane podczas występu grupy na "Provinssirock Festival" w Seinäjoki w Finlandii 16 czerwca 2000 roku.

</doc>
<doc id="1460804" url="https://pl.wikipedia.org/wiki?curid=1460804" title="Smitsonit">
Smitsonit



</doc>
<doc id="1460813" url="https://pl.wikipedia.org/wiki?curid=1460813" title="Mała Armenia">
Mała Armenia



</doc>
<doc id="1460814" url="https://pl.wikipedia.org/wiki?curid=1460814" title="Serra da Peneda">
Serra da Peneda

Serra da Peneda – masyw górski na Półwyspie Iberyjskim w północno-zachodniej Portugalii, na pograniczu portugalsko-hiszpańskim. Najwyższym szczytem masywu jest Pedrada, który wznosi się na wysokość 1416 m n.p.m.

</doc>
<doc id="1460815" url="https://pl.wikipedia.org/wiki?curid=1460815" title="Hipoteza anatolijska">
Hipoteza anatolijska



</doc>
<doc id="1460818" url="https://pl.wikipedia.org/wiki?curid=1460818" title="Paul Cleave">
Paul Cleave

Paul Cleave (ur. 10 grudnia 1974 w Christchurch) – nowozelandzki pisarz, autor powieści kryminalnych.
Życiorys.
Cleave pracował początkowo jako właściciel lombardu. W 2000 r. rozpoczął pracę nad powieścią debiutancką, pt. "The Cleaner", którą opublikował w 2006 r. Akcja powieści rozgrywa się w Christchurch i przedstawia historię seryjnego mordercy, który na co dzień pracuje jako sprzątacz w Departamencie Policji w Christchurch. Powieść zdobyła duże uznanie w Nowej Zelandii, później również na innych anglojęzycznych rynkach księgarskich, lecz także w Niemczech, stając się międzynarodowym bestsellerem.
Paul Cleave mieszka i pracuje w Christchurch.

</doc>
<doc id="1460819" url="https://pl.wikipedia.org/wiki?curid=1460819" title="Pedrada">
Pedrada

Pedrada – góra na Półwyspie Iberyjskim w północno-zachodniej Portugalii, najwyższy szczyt masywu Serra da Peneda. Wznosi się na wysokość 1416 m n.p.m.

</doc>
<doc id="1460820" url="https://pl.wikipedia.org/wiki?curid=1460820" title="Małżeństwo konkordatowe">
Małżeństwo konkordatowe



</doc>
<doc id="1460822" url="https://pl.wikipedia.org/wiki?curid=1460822" title="Orientation">
Orientation

Orientation – drugi minialbum fińskiego zespołu power metalowego Sonata Arctica.

</doc>
<doc id="1460823" url="https://pl.wikipedia.org/wiki?curid=1460823" title="Ciutat Vella">
Ciutat Vella

 
Ciutat Vella (hiszp. "Ciudad Vieja"; pol. Stare Miasto) – najstarsza dzielnica Barcelony. W jej skład wchodzą mniejsze jednostki: Raval, Barri Gòtic, La Ribera, Parc de la Ciutadella i Barceloneta. Ciutat Vella rozciąga się pomiędzy Morzem Śródziemnym i dziewiętnastowieczną dzielnicą Eixample. Jest to najczęściej odwiedzana przez turystów część Barcelony o powierzchni 4 km², zamieszkana na stałe przez 96 tys. osób. Osią dzielnicy jest aleja La Rambla, rozciągająca się między Plaça de Catalunya a portem morskim, złożona z kilku odcinków posiadających własne nazwy. 
Do przebudowy Barcelony w XIX wieku Ciutat Vella była otoczona przez średniowieczne mury miejskie, wyburzone w 1859. Było to ówczesne centrum miasta pod względem politycznym, handlowym oraz kulturalnym. Obecnie dzielnica pełni głównie te ostatnie funkcje. Architektura dzielnicy reprezentuje, zależnie od określonego obszaru, budownictwo od średniowiecza do początku XIX wieku.

</doc>
<doc id="1460827" url="https://pl.wikipedia.org/wiki?curid=1460827" title="Takatalvi">
Takatalvi

Takatalvi – trzeci minialbum fińskiego zespołu power metalowego Sonata Arctica. Został wydany tylko w Japonii. Tytuł albumu oznacza po fińsku "powrót zimy" - krótki (kilkugodzinny lub kilkudniowy) okres, gdy w wiosnę temperatura maleje i spada śnieg.

</doc>
<doc id="1460830" url="https://pl.wikipedia.org/wiki?curid=1460830" title="Funkcja schodkowa">
Funkcja schodkowa

Funkcja schodkowa – funkcja, która jest stała na określonych przedziałach. Intuicyjnie, jest to funkcja, której wykres przypomina schodki.
Najbardziej znane funkcje schodkowe:
Funkcją schodkową nazywamy także funkcję entier.

</doc>
<doc id="1460832" url="https://pl.wikipedia.org/wiki?curid=1460832" title="Ma Yuan (malarz)">
Ma Yuan (malarz)

Ma Yuan (, ur. ok. 1160/1165 w Qiantang, dzis. Hangzhou, zm. 1225) – chiński malarz z epoki Południowej dynastii Song.
Ma Yuan należał do rodziny, która wydała kilka pokoleń malarzy, poczynając od jego pradziadka, a kończąc na jego synu. Wszyscy oni byli związani z cesarskim dworem. Nasza znajomość biografii Ma Yuana ogranicza się do wiedzy o jego korzeniach rodzinnych oraz kolejnych wyróżnieniach, jakie otrzymywał od następujących po sobie cesarzy, aż do najwyższego, Złotego Pasa, przyznanego mu przez cesarza Ningzonga. W zakresie kompozycji Ma Yuan reprezentował tendencję asymetryczną, w której obraz ciąży ku jednemu z naroży. Posługiwał się liniami ostro zagiętymi, a nie płynnymi, co dodawało jego dziełom dramatyzmu. Jego obrazy cechuje ponadto typowa dla epoki eliminacja wszystkiego, co zbędne, a więc do ujmowania skrótowego, oszczędnego w środkach wyrazu, lecz bardzo wysublimowanego. Umiejętnie także operował pustymi przestrzeniami, nie zamalowanymi częściami obrazu, oddającymi wielką przestrzeń, rozległą pustkę.
Przykładem tej ostatniej techniki jest obraz "Samotny Rybak", gdzie zaledwie kilka linii wokół nieco asymetrycznie umieszczonej łodzi z rybakiem z wędką zaznacza fale, reszta zaś to nie zamalowany jedwab. Mimo to nie można mieć wątpliwości, że rybak znajduje się na bezmiernej płaszczyźnie wodnej. Mimo okazjonalnie malowanych kwiatów Ma Yuan był przede wszystkim pejzażystą. Wiele z jego pejzaży przedstawia uczonego spoglądającego na widok rozciągający się po drugiej stronie asymetrycznie zbudowanego obrazu. Często w jego obrazach mamy do czynienia z porą nocną, a ich nastrój jest z lekka romantyczny, melancholijny, poetycki, co oprócz nocy podkreślają takie atrybuty jak mgła, księżyc albo zbiornik wodny. Ma Yuan doczekał się niezliczonej liczby naśladowców zarówno jeśli chodzi o styl, jak i tematykę, co zaowocowało także ogromną liczbą fałszerstw, powodujących że autentyczność przypisywanych mu obrazów jest często trudna do ustalenia.

</doc>
<doc id="1460833" url="https://pl.wikipedia.org/wiki?curid=1460833" title="Eva Gabor">
Eva Gabor

Eva Gabor (ur. 11 lutego 1919 w Budapeszcie, zm. 4 lipca 1995 w Los Angeles) – węgiersko–amerykańska aktorka, bizneswoman i piosenkarka.
Występowała jako Lisa Douglas, żona granego przez Eddiego Alberta Olivera Wendella Douglasa, w serialu "Green Acres" (1965–1971) o nowojorczykach, którzy przenieśli się na wiejską farmę. Jej starsze siostry, Zsa Zsa Gabor i Magda Gabor, także były aktorkami. W 1950 debiutowała na Broadwayu w roli Mignonette w komedii "Szczęśliwy czas". 

</doc>
<doc id="1460835" url="https://pl.wikipedia.org/wiki?curid=1460835" title="Dżibutyjsko-erytrejski konflikt graniczny">
Dżibutyjsko-erytrejski konflikt graniczny



</doc>
<doc id="1460837" url="https://pl.wikipedia.org/wiki?curid=1460837" title="Erytrejsko-dżibutyjski konflikt graniczny">
Erytrejsko-dżibutyjski konflikt graniczny



</doc>
<doc id="1460838" url="https://pl.wikipedia.org/wiki?curid=1460838" title="Ulica Gabriela Piotra Boduena w Warszawie">
Ulica Gabriela Piotra Boduena w Warszawie

Ulica Gabriela Piotra Boduena – ulica w dzielnicy Śródmieście w Warszawie.
Historia.
Ulica Boduena powstała w 1902, w związku z parcelacją terenów należących wcześniej do Szpitala Dzieciątka Jezus. Nazwa, nadana oficjalnie 1 stycznia 1903, upamiętnia jego założyciela, księdza Gabriela Boduena.
Pierwsza zabudowa ulicy pojawiła się już około 1905. Był to Dom Dochodowy Warszawskiego Towarzystwa Ubezpieczeń od Ognia, stojący pod numerem 3/5 u zbiegu z Jasną, wystawiony według projektu Władysława Marconiego. W zbliżonym czasie powstała też kamienica Lewenfisza, dom własny Centralnej Kasy Pożyczkowo-Oszczędnościowej „Zgoda”. Autorami projektu budynku byli architekci Leon Wolski i Zenon Binduchowski.
Jeszcze przed 1912 pod numerem 4 wybudowano jedyny zachowany do dziś historyczny obiekt przy ulicy: zaprojektowaną przez Leona Wolskiego kamienicę Maksymiliana Seidenbeuthla, będącą przykładem wczesnego modernizmu. Niegdyś wyróżniała się ona bogatymi zwieńczeniami bocznych ryzalitów, jednak po wojnie została odbudowana z pominięciem wystroju architektonicznego.
Pozostała historyczna zabudowa ulicy – gmach Banku Towarzystw Spółdzielczych zwany Domem pod Orłami oraz druga kamienica Maksymiliana Seidenbeuthla jest przypisana numeracji ulicy Jasnej.

</doc>
<doc id="1460841" url="https://pl.wikipedia.org/wiki?curid=1460841" title="Wykolejenie">
Wykolejenie

Wykolejenie – sytuacja w ruchu pojazdów szynowych polegająca na trwałej utracie kontaktu powierzchni tocznej koła taboru kolejowego z powierzchnią toczną główki szyny, bez względu na to, czy po wykolejeniu koło znajduje się poniżej, czy powyżej główki szyny.
Wykolejenia wypadkowe i celowe.
Wykolejenie taboru szynowego może być następstwem wypadku albo innego wydarzenia mającego wpływ na współpracę zestawów kołowych z powierzchnią toczną szyn, powodującego nieodwracalną utratę kontaktu tych elementów i zakłócającego prawidłowe toczenie się kół po szynach. Zasadniczą przyczyną wykolejeń jest nieprawidłowa geometria toru kolejowego, usterka części biegowych taboru, koincydencja tych nieprawidłowości, albo ciało obce uniemożliwiające prawidłowy bieg koła po szynie.
Wykolejenie w ruchu kolejowym może mieć także charakter celowy i zamierzony. Dla zapewnienia bezpieczeństwa ruchu kolejowego na torach bocznych łączących się z torami głównymi stosowane są w razie potrzeby wykolejnice obsługiwane zdalnie bądź na miejscu przez personel zarządzający ruchem kolejowym, których zadaniem jest wykolejenie taboru w przypadku jego nieuprawnionego ruchu i niebezpieczeństwa wjazdu w drogę przebiegu innego składu (pociągu, albo grupy manewrowej). Pomimo następstw takiego celowego wykolejenia na wykolejnicy, zminimalizować można potencjalne następstwa niedozwolonego ruchu taboru.
Wykolejenie może także nastąpić wskutek jazdy dwutorowej taboru w przypadku zmiany położenia zwrotnicy pod taborem, podczas jego jazdy przez rozjazd. Sytuacja taka skutkuje tym, iż tabor kierowany jest na dwa tory jednocześnie. Do pewnego momentu (w zależności od konstrukcji taboru i rozjazdu) wykolejenie nie następuje, ale po przekroczeniu określonego punktu dalsza jazda dwutorowa jest niemożliwa i skutkuje wykolejeniem. Sytuacja taka miała miejsce podczas katastrofy kolejowej w Reptowie. Jazda dwutorowa i wykolejenie pociągu pospiesznego nastąpiło przy prędkości około 116 km/h.
Aby ograniczyć następstwa wykolejeń na obiektach inżynierskich w torze układane są specjalne prowadnice wykonane ze stalowych kształtowników albo szyn. Ich zadaniem jest niedopuszczenie do wykolejenia taboru mogącego uszkodzić dany obiekt inżynierski. Prowadnice te spełniają swoją funkcję przy wykolejeniach zachodzących przy stosunkowo niewielkich prędkościach wykolejającego się taboru.
Wkolejanie taboru wykolejonego przy niewielkich prędkościach.
W przypadku wykolejenia taboru przy niewielkiej jego prędkości – rzędu kilku lub kilkunastu kilometrów na godzinę – i następstw wykolejenia, które nie dyskwalifikują do dalszej eksploatacji ani taboru, ani toru na którym nastąpiło wykolejenie, możliwe jest wkolejenie taboru, czyli ponowne wstawienie na szyny. Do zrealizowania tego celu przeznaczone są przenośne wkolejnice torowe.
Wkolejnica torowa to rodzaj stalowej prowadnicy o wzmocnionej konstrukcji podkładanej pod wykolejone koło, umożliwiającej wprowadzenie kół wykolejonego taboru na szyny. Stosowane są wkolejnice zewnętrzne, wewnętrzne albo dwustronne – w zależności od tego, czy wkolejane jest koło znajdujące się pomiędzy tokami szynowymi, czy też na zewnątrz toków szynowych. Wkolejnice zasadniczo mogą być użyte do wkolejania próżnego taboru towarowego lub lekkich pojazdów pomocniczych.
W przypadku niemożności użycia wkolejnicy (wykolejenie ciężkiego taboru – lokomotywy, wagonu towarowego ładownego) do wkolejenia może być użyty specjalistyczny podnośnik hydrauliczny o odpowiedniej wytrzymałości i konstrukcji umożliwiającej uniesienie taboru na dostateczną wysokość, a następnie jego przesunięcie i ustawienie na szynach.
Wkolejnice są wyposażeniem pociągów ratunkowych i są używane przez personel zajmujący się usuwaniem skutków wykolejeń.
W przypadku taboru tramwajowego, ze względu na specyficzną jego konstrukcję (utrudniony dostęp do podwozia) wykolejony tabor zasadniczo wstawiany jest na tory przy użyciu dźwigów samochodowych.
Wykolejania uniemożliwiające wkolejenie.
W przypadku wykolejenia taboru kolejowego przy wyższych prędkościach uszkodzenia spowodowane zarówno w torze, jak i w samym taborze na ogół dyskwalifikują go do dalszej eksploatacji, uniemożliwiając ponowne jego wkolejenie. Następstwem wykolejeń spowodowanych znaczną energią kinetyczną są deformacje toru, zniszczenie urządzeń zabezpieczenia ruchu kolejowego, sieci trakcyjnej i uszkodzenia taboru.
Wykolejenia tego rodzaju wymagają gruntownej naprawy infrastruktury kolejowej, a wykolejony tabor w wyniku uszkodzeń najczęściej kwalifikuje się do kasacji.

</doc>
<doc id="1460842" url="https://pl.wikipedia.org/wiki?curid=1460842" title="Maria Shriver">
Maria Shriver

Maria Owings Shriver (ur. 6 listopada 1955 w Chicago) – amerykańska dziennikarka, zdobywczyni branżowych nagród, autorka pięciu książek, które ukazują się od 2000 roku. Pierwsza dama Kalifornii (w latach 2003–2011), jako żona gubernatora Arnolda Schwarzeneggera. Należy do klanu Kennedych; jej matka – Eunice Kennedy Shriver – była siostrą Johna F. Kennedy’ego.

</doc>
<doc id="1460844" url="https://pl.wikipedia.org/wiki?curid=1460844" title="Unia Liberalna i Centrowa">
Unia Liberalna i Centrowa



</doc>
<doc id="1460845" url="https://pl.wikipedia.org/wiki?curid=1460845" title="Hallgrim Berg">
Hallgrim Berg

Hallgrim Berg (ur. 28 stycznia 1945 w Ål) – norweski polityk, deputowany, muzyk folkowy.
Z wykształcenia filolog. Był radnym gminy i okręgu. Pełnił funkcję zastępcy poselskiego (1977–1985, 1997–2001) oraz deputowanego (1985–1997). Po wycofaniu się z polityki zajął się działalnością gospodarczą oraz muzyką folkową – nagrał m.in. płyty "Seljefløyta" (1997) i "Munnharpa" (1998).

</doc>
<doc id="1460850" url="https://pl.wikipedia.org/wiki?curid=1460850" title="Kompresja ścieżki">
Kompresja ścieżki



</doc>
<doc id="1460851" url="https://pl.wikipedia.org/wiki?curid=1460851" title="Łączenie według rangi">
Łączenie według rangi



</doc>
<doc id="1460854" url="https://pl.wikipedia.org/wiki?curid=1460854" title="Friedrich von Schulenburg">
Friedrich von Schulenburg



</doc>
<doc id="1460855" url="https://pl.wikipedia.org/wiki?curid=1460855" title="Konstantyna (imię)">
Konstantyna (imię)

Konstantyna – imię żeńskie. forma żeńska imienia Konstanty, Konstantyn.
Konstantyna imieniny obchodzi 18 lutego.

</doc>
<doc id="1460860" url="https://pl.wikipedia.org/wiki?curid=1460860" title="B.R.M.C.">
B.R.M.C.

B.R.M.C. - debiutancki album Black Rebel Motorcycle Club, wydany w 2001.

</doc>
<doc id="1460861" url="https://pl.wikipedia.org/wiki?curid=1460861" title="Algis Budrys">
Algis Budrys

Algis Budrys (ur. 9 stycznia 1931 r. w Królewcu, zm. 9 czerwca 2008 r. w Evanston, Illinois) – amerykański pisarz, wydawca i krytyk fantastyki naukowej pochodzenia litewskiego.
Życiorys.
Urodził się jako Algirdas Jonas Budrys w Królewcu, jeszcze w Prusach Wschodnich, gdzie jego ojciec był konsulem generalnym Litwy. Gdy miał 5 lat ojciec został wysłany do USA i tam zastała ich wojna. Po zajęciu Litwy przez Armię Czerwoną ojciec Budrysa odmówił powrotu do kraju i cała rodzina otrzymała azyl polityczny. Obywatelstwo amerykańskie Budrys otrzymał dopiero ok. 1989 r.
Budrys ukończył University of Miami oraz Uniwersytet Columbia. Debiutował opowiadaniem "The High Purpose" w "Astounding Science Fiction" w 1952 r. Od tego samego roku datuje się jego praca w charakterze edytora i menadżera ds. wydawnictw science fiction w oficynach Gnome Press i Galaxy Science Fiction. Własne utwory podpisywał początkowo pseudonimem "John A. Sentry".
Wydana w 1960 r. nowela "Rogue Moon" została nominowana do nagrody Hugo. Potem był jeszcze kilkakrotnie nominowany do Hugo i Nebuli, ale zdobył tylko nagrodę Nagrodę Pielgrzyma za wkład w krytykę fantastyczną (2007).
Algis Budrys pracował także dla kontrwywiadu USA jako tłumacz z litewskiego.
Zmarł na czerniaka złośliwego.

</doc>
<doc id="1460864" url="https://pl.wikipedia.org/wiki?curid=1460864" title="HMS Royal Oak (08)">
HMS Royal Oak (08)



</doc>
<doc id="1460866" url="https://pl.wikipedia.org/wiki?curid=1460866" title="Alfred Zacharzowski">
Alfred Zacharzowski

Błażej Alfred Zacharzowski SDS (ur. 3 lutego 1867 w Sudole koło Raciborza, zm. 1 maja 1911 w Trzebini) – polski duchowny katolicki, salwatorianin, współzałożyciel i przełożony pierwszego domu salwatoriańskiego na ziemiach polskich.
Był synem Józefa z zawodu tkacza i Julianny z domu Prabas. Od 1873 uczęszczał do szkoły elementarnej w rodzinnej wsi, po jej ukończeniu w 1881 pomagał rodzicom. W wieku 17 lat przeniósł się do Raciborza, gdzie zdobywał przygotowanie do zawodu murarza. Słaby stan zdrowia uchronił go od powołania do służby wojskowej. Pracował sezonowo jako murarz w Niemczech m.in. w Düsseldorfie w firmie Klemensa Mühlenkampa. Tam na przełomie lat 80. i 90. XIX w. za pośrednictwem prasy zapoznał się z działalnością salwatorianów.
25 września 1891 w Rzymie wstąpił do zgromadzenia salwatorianów. Kształcił się początkowo w Tivoli, we wrześniu 1894 rozpoczął nowicjat. Studia filozoficzne i teologiczne odbywał w Rzymie, potem w S. Maria della Scala koło Noto na Sycylii. Biskup Noto Giovanni Blandini udzielił mu święceń kapłańskich 29 lipca 1900. Mszę prymicyjną Zacharzowski odprawił 15 sierpnia 1900 w rodzinnym Sudole, gdzie kilkanaście lat wcześniej ustanowiona została samodzielna parafia.
We wrześniu 1900 Zacharzowski wyjechał do Krakowa, gdzie wraz ze współbraćmi ks. Honoriuszem Buglem SDS i ks. Cezarym Wojciechowskim SDS wspierał w pracy duszpasterskiej miejscowych duchownych. Dla poznania środowiska oraz zgłębienia języka literackiego uczęszczał na wykłady uniwersyteckie. Księża wyjeżdżali też często jako duszpasterze na Śląsk. 
1 lipca 1903 otwarty został w Trzebini pierwszy dom salwatoriański na ziemiach polskich. Alfred Zacharzowski został jego przełożonym; cieszył się sławą jako spowiednik i ojciec duchowny, znany był z ascetycznego trybu życia, nieustannie pozyskiwał dla zgromadzenia ofiarodawców oraz współpracowników. Zmarł 1 maja 1911 w Trzebini w opinii świętości, pochowany został na miejscowym cmentarzu.

</doc>
<doc id="1460867" url="https://pl.wikipedia.org/wiki?curid=1460867" title="Liberalna Unia Litwy">
Liberalna Unia Litwy



</doc>
<doc id="1460868" url="https://pl.wikipedia.org/wiki?curid=1460868" title="Daniel Kęszycki">
Daniel Kęszycki

Daniel Kęszycki (ur. 1 lipca 1884 w Londynie, zm. 29 października 1936 w Poznaniu) – ziemianin, właściciel majątku w Błociszewie koło Śremu, działacz narodowy, uczestnik powstania wielkopolskiego, konsul generalny RP w Opolu.
Rodzina i młodość spędzona za granicą.
Daniel Kęszycki urodził się w Londynie, w rodzinie Stefana Kęszyckiego h. Nałęcz (1847–1911) i Margaret Murphy (1858–1889). Jego ojciec, syn ziemiańskiego rodu osiadłego w Błociszewie, miał burzliwą młodość, według legendy rodzinnej brał udział w powstaniu styczniowym. Doświadczywszy niepowodzeń finansowych i rozwodu, wyemigrował z kraju, pracował jako medyk okrętowy na statku brytyjskiej marynarki handlowej (pływał między innymi po morzach Dalekiego Wschodu) gdzie zaprzyjaźnił się z Irlandczykami. Matką była Irlandka, która zmarła pięć lat po ślubie. Odziedziczywszy majątek, przeniósł się do Francji, gdzie ożenił się po raz drugi z Estellą d'Epouville i zakupił rezydencję w Ville d'Avray. Daniel Kęszycki był oficerem brytyjskiej Marynarki Handlowej, pływał też na statkach niemieckich. Podobnie jak jego ojciec, poznał morza i oceany całego świata.
Przyjazd do Polski.
Po śmierci ojca Daniel został sprowadzony przez swoją babkę Florentynę (matkę Stefana) do Polski i w 1908 objął rodzinny majątek składający się z Błociszewa i Gaju k. Śremu oraz Polwicy w powiecie średzkim. Odbył praktyki rolnicze w dobrach hr. Krzysztofa Mielżyńskiego w Brzóstowni i Mchach. Na początku nie identyfikował się z polskością, po polsku mówił słabo, lepiej znał język angielski, niemiecki i francuski, w którym później spisał swoje wspomnienia. Później (podobno pod wpływem lektury Sienkiewicza) obudziły się w nim patriotyczne uczucia. Swoją antypruską postawę okazał, między innymi wieszając w swoim pokoju podczas I wojny światowej portret króla Wielkiej Brytanii Jerzego V. Bardzo unowocześnił swój majątek, sprowadzał maszyny, traktory, podłączył Błociszewo do sieci elektrycznej i telefonicznej.
Udział w powstaniu wielkopolskim.
Kiedy wybuchło powstanie wielkopolskie, Daniel Kęszycki wziął w nim czynny udział. Jeszcze przed wybuchem powstania w Poznaniu 27 grudnia 1918 Kęszycki działał w Tajnym Komitecie Obywatelskim, później przekształconym w Powiatową Radę Ludową, które w powiecie śremskim przygotowywały się do objęcia władzy po klęsce militarnej Niemiec. W ramach tych przygotowań w powiecie utworzono Straż Ludową, której Kęszycki został komendantem. Po wybuchu powstania 27 grudnia do starć w Śremie jednak nie doszło, ponieważ 30 grudnia niemiecki garnizon w Śremie skapitulował bez walki. Następnie śremską Straż Ludową przekształcono w regularne wojsko powstańcze, tzw. batalion śremski. Za zgodą dowódcy batalionu Stefana Chosłowskiego Daniel Kęszycki złożył komendę Straży Ludowej i w batalionie został dowódcą sekcji czterech ciężkich karabinów maszynowych ze stanem osobowym około 50 żołnierzy. 6 stycznia 1919 razem z całym batalionem wyruszył na front, walczył na froncie zachodnim pod Zbąszyniem i Trzcielem, a później w lutym na froncie południowym pod Rawiczem i Miejską Górką.
Podczas powstania Daniel Kęszycki działał w Naczelnej Radzie Ludowej w Poznaniu, w której był zwolennikiem walki zbrojnej, przeciwnym polityce ugodowej. Po walkach na froncie w lutym 1919 powrócił do Poznania, gdzie w Naczelnej Radzie Ludowej pracował jako tłumacz języka angielskiego, a od 1 marca był też szefem biura łączności i tłumaczem Komisji Międzysojuszniczej, powołanej przez konferencję pokojową w Paryżu, która tego dnia przybyła do Poznania dla zbadania sytuacji społeczno-politycznej w Wielkopolsce. 
Udział w powstaniach śląskich.
Zdolności organizacyjne, jakie Daniel Kęszycki wykazał w Poznaniu, sprawiły, że Wojciech Korfanty w 1919 zaproponował mu pracę w Centralnym Biurze Informacyjnym w Katowicach. Następnie od 1 kwietnia 1920 do 31 marca 1922 pełnił funkcję konsula generalnego RP w Opolu, aktywnie działając na rzecz włączenia Górnego Śląska do Polski. Najpierw reprezentował Polskę wobec Komisji Międzysojuszniczej, która przybyła na Śląsk po I powstaniu śląskim, a podczas plebiscytu był przedstawicielem RP przy Komisji Plebiscytowej, ściśle współpracując z Wojciechem Korfantym. W owym gorącym okresie w historii Górnego Śląska był narażony na napady bojówek niemieckich, nosił też przy sobie kastety, których często musiał używać w obronie własnej. Kiedy Komisja Plebiscytowa planowała niekorzystny dla Polski podział Górnego Śląska, przekazał poufną informację o tym Korfantemu, czego skutkiem było ogłoszenie strajku generalnego i wybuch III powstania śląskiego. 
Aby okazać wdzięczność zwłaszcza francuskim sojusznikom, stojącym po stronie Polski podczas prac Komisji Międzysojuszniczej oraz plebiscytu na Śląsku, podjął inicjatywę nadania rozmaitych honorów, w tym doktoratu honoris causa generałowi Henri le Rond. Gdy nowo powstały Uniwersytet Poznański nie zechciał się tego podjąć, zwrócił się do Uniwersytetu Jagiellońskiego, który generałowi tytuł nadał.
Z powrotem w Błociszewie.
Po powrocie ze Śląska Daniel Kęszycki krótko pełnił urząd Wysokiego Komisarza RP w Wolnym Mieście Gdańsku, po śmierci żony Julii z Ponikiewskich w 1923 wycofał się jednak z polityki, powrócił do Błociszewa i zajął się wychowaniem ośmiorga dzieci i prowadzeniem gospodarstwa. Udzielał się na rzecz lokalnej społeczności. Był członkiem Koła Powstańców i Wojaków w Śremie, w Błociszewie i Gaju utworzył oddział „Krakusów”, w którym krzewienie kultury fizycznej łączono z ćwiczeniami wojskowymi, zbudował strzelnicę i hipodrom, w swoim pałacu urządzał amatorskie przedstawienia teatralne. Kęszycki nadal też utrzymywał rozległe stosunki towarzyskie z wybitnymi działaczami politycznymi i osobistościami międzywojennej Polski. Gośćmi w Błociszewie bywali np. Wojciech Korfanty, Janusz Kusociński, Stefan Rowecki (późniejszy dowódca AK), Edward Raczyński (późniejszy prezydent RP w Londynie). W 1933 w czasopiśmie „Światowid” opublikował artykuł, w którym polemizował z twierdzeniami niemieckich historyków o niepolskim pochodzeniu Pomorza, przetłumaczył go też na język angielski i francuski i rozesłał do europejskich polityków i gazet. Dał także wywiad do irlandzkiej gazety „The Irish Press” w którym deklarując sympatię do kraju swojej matki oraz wiarę w podobieństwo sprawy walki o niepodległość Irlandii i Polski, apelował o poparcie dla Polski w konflikcie o korytarz gdański.
Daniel Kęszycki zmarł w 1936 na zapalenie płuc w poznańskim szpitalu. Został pochowany w mundurze angielskiego marynarza w rodzinnym grobowcu w Błociszewie.
Wspomnienia.
Daniel Kęszycki jest autorem wspomnień pisanych w oryginale po francusku, obejmujących lata 1918–1922. Wspomnienia te, będące interesującym źródłem do historii powstania wielkopolskiego i odrodzenia państwa polskiego w byłym zaborze pruskim, obejmują trzy części:

</doc>
<doc id="1460869" url="https://pl.wikipedia.org/wiki?curid=1460869" title="Nowocześni Chrześcijańscy Demokraci">
Nowocześni Chrześcijańscy Demokraci

Nowocześni Chrześcijańscy Demokraci (lit. "Modernieji krikščionys demokratai", MKD) – litewska chadecka partia polityczna, działająca w latach 1998–2003.
Ugrupowanie zostało założone w 1998 przez grupę działaczy wywodzących się z Litewskiej Partii Chrześcijańsko-Demokratycznej. Wkrótce w Sejmie powstała nowa frakcja, licząca pod koniec kadencji 1996–2000 czterech posłów.
W wyborach parlamentarnych w 2000 MKD wystawili swoich kandydatów wyłącznie w okręgach jednomandatowych, kierujący partią Vytautas Bogušis dodatkowo wystartował z listy krajowej Litewskiego Związku Centrum. Spośród nich jedyny mandat poselski uzyskał Algis Kašėta w rejonie orańskim.
W 2003 MKD wraz z LCS i Litewskim Związkiem Liberałów utworzyli nowe ugrupowanie pod nazwą Związek Liberałów i Centrum.

</doc>
<doc id="1460872" url="https://pl.wikipedia.org/wiki?curid=1460872" title="Bez lęku">
Bez lęku

Bez lęku – amerykański dramat z 1993 roku na podstawie powieści Rafaela Yglesiasa, wyreżyserowany przez Petera Weira.
Fabuła.
Max Klein, architekt wyrusza samolotem wraz z wspólnikiem Jeffem z San Francisco do Houston w celu podpisania kontraktu. Tym samym lotem rusza Carla z małym synkiem. Samolot ma problemy techniczne i ląduje awaryjnie na polu rozpadając się, znaczna część pasażerów ginie. Max przeżywa i aktywnie uczestniczy w ocaleniu kilku współtowarzyszy. Jeff ginie. Carla w katastrofie traci synka.
Katastrofa zmienia diametralnie życie Maxa. Przestaje odczuwać lęk, zaczyna wierzyć w swoje nadprzyrodzone siły. Pomaga aktywnie innym ofiarom katastrofy dojść do siebie po wypadku (między innymi wyprowadza Carlę z ciężkiej depresji) lecz coraz bardziej oddala się od własnej rodziny.
Fakty.
W ścieżce dźwiękowej filmu został wykorzystany fragment III Symfonii ("Symfonia pieśni żałosnych") Henryka Mikołaja Góreckiego.
Nagrody i nominacje.
Oscary za rok 1993
Złote Globy 1993
MFF w Berlinie 1994

</doc>
<doc id="1460882" url="https://pl.wikipedia.org/wiki?curid=1460882" title="Protestantyzm w Salwadorze">
Protestantyzm w Salwadorze

Protestantyzm w Salwadorze zyskuje coraz więcej zwolenników. Choć katolicyzm jest w tym kraju nadal religią dominującą, obserwuje się obecnie gwałtowny rozwój wyznań protestanckich. W 2008 r. według Międzynarodowego Raportu Wolności Religijnej protestanci stanowili 27,6% społeczeństwa Salwadoru. Według "Pew Research Center" w 2010 roku w Salwadorze było ponad 2,2 miliona protestantów i stanowili 35,7% populacji. Pierwsi misjonarze protestanccy, wysłani przez Centralną Misję Amerykańską, przybyli do Salwadoru w latach 90. XIX wieku. Dzisiaj, bezpośrednio pod misję podlega 150 zborów z 13 tysiącami wyznawców.
Do najlepiej rozwijających się wyznań protestanckich w kraju należą zielonoświątkowcy (Zbory Boże). Dobry wskaźnik rozwoju odnotowują także metodyści, prezbiterianie i adwentyści dnia siódmego. Według "Operation World" największe nurty stanowią: ruch zielonoświątkowy (23,5%), baptyzm (ok. 4%) i adwentyzm (2,8%).
Misjonarze Kościoła Adwentystów Dnia Siódmego dotarli do tego kraju w 1915 r. Obecnie w Salwadorze żyje 188 tysięcy adwentystów. Kościół adwentystyczny posiada własną radiostację UKF („La Voz del Evangelio Eterno”) nadającą z San Salvadoru (stolicy kraju) jak również placówki oświatowe i szkoły.
Kościoły protestanckie w Salwadorze.
Największe kościoły w kraju, w 2010 roku, według "Operation World":

</doc>
<doc id="1460885" url="https://pl.wikipedia.org/wiki?curid=1460885" title="Ruch rewizji chronologii starożytnej">
Ruch rewizji chronologii starożytnej

Ruch rewizji chronologii starożytnej – ruch pseudonaukowy, powstały w latach 50. XX wieku, skupiony w międzynarodowych organizacjach badawczych SIS i ISIS, dążący do skrócenia konwencjonalnej chronologii starożytnego Egiptu i powiązanych z nią chronologii całego świata starożytnego.
Początek ruchowi dał katastrofista Immanuel Velikovsky, który zakwestionował istnienie Wieków Ciemnych w chronologii greckiej, które – jego zdaniem – były potrzebne na użytek nienaturalnie długiej i nieprawdziwej chronologii egipskiej. Według niego błąd ustalonej na pocz. XX wieku konwencjonalnej chronologii egipskiej polega na przyjęciu chronologicznego następstwa dynastii egipskich według sprawozdania Manethona oraz na utożsamieniu biblijnego faraona Sziszaka z Szeszonkiem I.
Badacze skupieni wokół Velikovskiego stworzyli organizację SIS – Society for Interdisciplinary Studies (1974), która oprócz badań nad chronologią starożytną zajmuje się promowaniem katastrofizmu.
Młodsze pokolenie członków SIS, którego znanymi przedstawicielami są David Rohl i Peter James zerwało z katastrofizmem i skupiło się wyłącznie na rewizji chronologii starożytnej, zakładając organizację ISIS – Institute for the Study of Interdisciplinary Sciences (1985-2005).
Na przełomie XX i XXI w. sprawa rewizji chronologii starożytnej zyskała duży rozgłos dzięki książkom Davida Rohla i opartym na nich filmom dokumentalnym, emitowanym przez stację telewizyjną Discovery.

</doc>
<doc id="1460890" url="https://pl.wikipedia.org/wiki?curid=1460890" title="Litewski Związek Centrum">
Litewski Związek Centrum

Litewski Związek Centrum (lit. "Lietuvos centro sąjunga", LCS) – litewska liberalna i centrowa partia polityczna, działająca w latach 1993–2003.
Partia powstała w 1993 na bazie Litewskiego Ruchu Centrum, który rok wcześniej uzyskał dwa mandaty w Sejmie, na jej czele stanął deputowany Romualdas Ozolas. W wyborach w 1996 LCS odnotował względny sukces, zajmując czwarte miejsce z wynikiem 8,24% i wprowadzając łącznie 15 posłów (na 141 miejsc w parlamencie). Partia weszła do koalicji rządowej z konserwatystami i chadekami, by pod koniec kadencji przejść do opozycji.
W wyborach parlamentarnych w 2000 lista krajowa LCS uzyskała 2,86%, co nie pozwoliło na przekroczenie wyborczego progu. Dwóch centrystów weszło do parlamentu, wygrywając wybory w okręgach jednomandatowych. Jako kandydat niezależny do Sejmu dostał się również Kęstutis Glaveckas, który w tym samym roku stanął na czele partii.
W 2003 partię opuściła grupa działaczy z Romualdasem Ozolasem, powołując nowe ugrupowanie. W tym samym roku LCS wraz ze Nowoczesnymi Chrześcijańskimi Demokratami i Litewskim Związkiem Liberałów zjednoczył się w ramach nowej formacji pod nazwą Związek Liberałów i Centrum.

</doc>
<doc id="1460895" url="https://pl.wikipedia.org/wiki?curid=1460895" title="Rok księżycowy">
Rok księżycowy

Rok księżycowy – okres złożony z 12 miesięcy księżycowych. Rok ten jest krótszy od roku słonecznego i trwa 354,367 średnich dób słonecznych.
Stosowany był między innymi w starożytnej Mezopotamii i starożytnym Izraelu. 
Co kilka lat w celu zrównania z rokiem słonecznym dodawano jeden miesiąc (wyrównawczy).

</doc>
<doc id="1460896" url="https://pl.wikipedia.org/wiki?curid=1460896" title="Nitrogenaza">
Nitrogenaza

Nitrogenaza – enzym bakteryjny związany z asymilacją azotu. Jest to białko złożone zawierające centrum żelazowo-siarkowe i molibden, rzadziej wanad. Jest zbudowana z dwóch typów jednostek białkowych. Jednostka większa, tzw. białko FeMo, składa się z 4 łańcuchów polipeptydowych w układzie α2β2 i zawiera kofaktor FeMo (z atomami żelaza i molibdenu). Po jej przeciwnych stronach przyłączone są 2 mniejsze białka żelazowe.
Katalizuje reakcję:

</doc>
<doc id="1460897" url="https://pl.wikipedia.org/wiki?curid=1460897" title="Magdeburg (krążownik)">
Magdeburg (krążownik)



</doc>
<doc id="1460900" url="https://pl.wikipedia.org/wiki?curid=1460900" title="VAD (medycyna)">
VAD (medycyna)



</doc>
<doc id="1460902" url="https://pl.wikipedia.org/wiki?curid=1460902" title="The Medic Droid">
The Medic Droid

The Medic Droid amerykański zespół grający power pop, założony w Phoenix. Zespół zasłynął dzięki umieszczeniu w internecie, na portalu MySpace piosenki ""Fer Sure". Utwór zdobył wielką popularność, wkrótce grupą zainteresowała się wytwórnia Modern Art Records. Nakładem tej wytwórni w 2008 roku ukazała się debiutancka płyta zespołu zatytułowana "What's Your Medium?""
Dyskografia.
What's Your Medium?

</doc>
<doc id="1460908" url="https://pl.wikipedia.org/wiki?curid=1460908" title="Hrabstwo Somerset (Anglia)">
Hrabstwo Somerset (Anglia)



</doc>
<doc id="1460909" url="https://pl.wikipedia.org/wiki?curid=1460909" title="Połącz kropki">
Połącz kropki

Połącz kropki – album studyjny polskiego zespołu hip-hopowego Afro Kolektyw. Wydawnictwo ukazało się 17 listopada 2008 roku nakładem Agencji Muzycznej Polskiego Radia. Gościnnie w nagraniach wzięli udział m.in.: wokalistka Kinga Miśkiewicz - znana z występów w zespole Furia Futrzaków, oraz skrzypkowie Filip Jaślar - członek Grupy MoCarta i Wojtek Krzak - członek Kapeli ze Wsi Warszawa.
Materiał był promowany teledyskami do utworów "Przepraszam" i "Mężczyźni są odrażająco brudni i źli".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1460913" url="https://pl.wikipedia.org/wiki?curid=1460913" title="Swedex">
Swedex

Swedex – certyfikat językowy potwierdzający znajomość języka szwedzkiego na poziomie A2, B1 lub B2 (według kryteriów Rady Europy). Egzamin składa się z następujących części:
Egzamin jest organizowany przez szwedzki Uniwersytet Ludowy. Uprawnione do przeprowadzania egzaminów w Polsce są ośrodki w Warszawie, Gdyni, Gdańsku, Poznaniu i Łodzi.

</doc>
<doc id="1460914" url="https://pl.wikipedia.org/wiki?curid=1460914" title="Ulica Stare Nalewki w Warszawie">
Ulica Stare Nalewki w Warszawie

Ulica Stare Nalewki, do 2019 ulica Bohaterów Getta – ulica na warszawskim Muranowie, biegnąca od ul. Długiej do bramy Ogrodu Krasińskich.
Ulica stanowi pozostałość przedwojennej ulicy Nalewki, która biegła niegdyś dalej od Ogrodu Krasińskich do nieistniejącego placu Muranowskiego. Ulica Nalewki została zniszczona w czasie II wojny światowej i nie została odbudowana.
Historia.
Współczesna ulica Stare Nalewki jest zachowanym odcinkiem dawnej ulicy Nalewki. W latach 1940–1943 znajdował się on poza terenem warszawskiego getta. W grudniu 1953 ulica otrzymała nazwę Bohaterów Getta.
Nalewki były jedną z najważniejszych ulic przedwojennego Muranowa. W czasie wojny, w latach 1940–1943, znajdowała się na niej jedna z głównych bram warszawskiego getta, przy Nalewkach miały też miejsce pierwsze walki w czasie powstania w getcie warszawskim.
26 marca 1943 u zbiegu ulic Bielańskiej, Długiej i Nalewek miała miejsce akcja pod Arsenałem.
W okresie powstania warszawskiego w tym punkcie miasta toczyły się ciężkie walki związane z obroną reduty powstańczej w Pasażu Simonsa.
Po II wojnie światowej Nalewek nie zrekonstruowano. Przesądziło o tym przebicie ul. Marcelego Nowotki (ob. ul. Władysława Andersa). Nazwę Nalewki nadano niewielkiej ulicy położonej 100 metrów na zachód, pomiędzy ul. Władysława Andersa a ul. Ludwika Zamenhofa, natomiast krótki południowy fragment przedwojennych Nalewek przemianowano na ul. Bohaterów Ghetta.
Obecnie ulica jest pozbawiona zabudowy i została zredukowana do ślepej ulicy biegnącej wzdłuż południowego krańca Ogrodu Krasińskich. Na ulicy zachowała się przedwojenna brukowa nawierzchnia, a także tory tramwajowe pochodzące z pierwszego okresu budowy miejskiej sieci tramwajowej w Warszawie o historycznej szerokości 1525 mm.
W listopadzie 2012 Rada Warszawy skorygowała pierwotnie nadaną nazwę ulicy z "Bohaterów Ghetta" na "Bohaterów Getta".
W listopadzie 2019 z inicjatywy Muzeum Historii Żydów Polskich Polin Rada m.st. Warszawy zmieniła nazwę ulicy na Stare Nalewki w celu upamiętnienia historycznej ulicy, bez konieczności zmiany adresów przy współczesnej ulicy Nalewki.

</doc>
<doc id="1460916" url="https://pl.wikipedia.org/wiki?curid=1460916" title="Olawa">
Olawa

Oława ("Olawa, Oliwa") – polski herb szlachecki, noszący zawołanie "Oława". Wzmiankowany w najstarszym zachowanym do dziś polskim herbarzu, Insignia seu clenodia Regis et Regni Poloniae, spisanym przez historyka Jana Długosza w latach 1464–1480.
Herb występował głównie wśród rodzin osiadłych w ziemi krakowskiej.
Opis herbu.
Opis historyczny.
Jan Długosz blazonuje herb następująco:
Po przetłumaczeniu:
Opis współczesny.
Opis skonstruowany współcześnie brzmi następująco:
"Na tarczy w polu zielonym między dwiema różami pięciolistnymi czerwonymi, lilia srebrna o pięciu korzonkach"
"W klejnocie pól lwa ukoronowanego."
"Labry herbowe zielone, podbite srebrem."
Geneza.
Najwcześniejsze wzmianki.
Najstarsza wzmianka pisana o tym herbie pochodzi z 1384 roku. Według Ewarysta Andrzeja Kuropatnickiego, herb ten został "nabyty" około roku 1157 nieopodal Gdańska.
Według Kaspra Niesieckiego, herb ten miał przysługiwać Onoldowi, biskupowi kruszwickiemu, który wstąpił na ten urząd w roku 1157, a zmarł w 1160 roku.
Herb nie pojawia się na pieczęciach średniowiecznych.
Legenda.
Kasper Niesiecki, na podstawie dzieł Bartosza Paprockiego oraz Szymona Okolskiego twierdzi, że herb ten otrzymał jeden mąż, który wykazał się walecznością w starciu z Prusakami. Wydarzenie to miało się dziać pod Oliwą, w miejscu gdzie obecnie stoi klasztor i opactwo oliwskie. Z tego powodu pewien hetman pieczętujący się herbem Gozdawa w nagrodę podarował mu herb na wzór samej Gozdawy.
Herbowni.
Lista Tadeusza Gajla.
Lista herbownych w artykule sporządzona została na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Pełna lista herbownych nie jest dziś możliwa do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego w Warszawie, gdzie przechowywana była większość dokumentów staropolskich)'. Lista nazwisk znajdująca się w artykule pochodzi z "Herbarza polskiego," Tadeusza Gajla' (15 nazwisk'). Występowanie na liście nazwiska nie musi oznaczać, że konkretna rodzina pieczętowała się herbem Oława. Często te same nazwiska są własnością wielu rodzin reprezentujących wszystkie stany dawnej Rzeczypospolitej, tj. chłopów, mieszczan, szlachtę. Jest to jednakże dotychczas najpełniejsza lista herbownych, uzupełniana ciągle przez autora przy kolejnych wydaniach "Herbarza". Tadeusz Gajl wymienia następujące nazwiska uprawnionych do używania herbu Oława':

</doc>
<doc id="1460917" url="https://pl.wikipedia.org/wiki?curid=1460917" title="Ponta do Pico">
Ponta do Pico



</doc>
<doc id="1460918" url="https://pl.wikipedia.org/wiki?curid=1460918" title="Perwapolacja">
Perwapolacja



</doc>
<doc id="1460919" url="https://pl.wikipedia.org/wiki?curid=1460919" title="Pietyrog">
Pietyrog

Pietyrog ("Piatyr, Piatyróg, Piatyroch, Piętyróg, Pięcioróg") – polski herb szlachecki, występujący głównie na Wołyniu i Rusi.
Opis herbu.
Według Juliusza Karola Ostrowskiego istniały dwie podstawowe wersje tego herbu:
Pietyrog I: W polu błękitnym; gwiazda pięciopromienna przeplatana, złota z zaćwieczoną połową takiejż lilii.
Wersję tę przytacza Paprocki w "Gnieździe cnoty". Kasper Niesiecki podaje natomiast połowę lilii srebrną, którą to wersję powtarza m.in. Przemysław Pragert w "Herbach szlachty kaszubskiej".
Pietyrog II: W polu czerwonym; gwiazda sześciopromienna przeplatana ("magen Dawid"), srebrna z zaćwieczoną połową takiejż lilii.
Wersja ta pochodzi od Wijuka Kojałowicza.
Gwiazda sześciopromienna pojawiła się według Józefa Szymańskiego już w "Herbach rycerstwa..." Paprockiego i "Kronice" Bielskiego, gdzie jednak nie zostały określone barwy.
Wszystkie wersje miały za klejnot trzy pióra strusie.
Najwcześniejsze wzmianki.
Opisywany jako "starodawny herb ruski", herb pojawia się po raz pierwszy w "Herbach rycerstwa polskiego" Paprockiego.
Etymologia.
Nazwa herbu jest obrazowa.
Herbowni.
Najpełniejszą listę herbownych stworzył Tadeusz Gajl w "Herbarzu polskim od średniowiecza do XX wieku" z 2007 roku. Lista zawiera 23 nazwiska:
Bohoiński, Bokoiński, Bokojemski, Ciemiński, Ciereszkiewicz, Ciereszko, Gęba, Ilnicki, Jeleżyński, Jeło-Maliński, Kuniewski, Kuniowski, Maliński, Mormidło, Mormiłło, Mormoł, Piatyr, Pietyroch, Pietyróg, Stulgiński, Trykowicz, Trzebiałkowski, Trzebiatowski.
Według Przemysława Pragerta (za Herbertem Schmude), używała go jedna z gałęzi kaszubskiej rodziny Trzebiatowskich o przydomku Zmuda, osiadła od XVII wieku w Rzeczypospolitej. Nie jest jasne skąd ruski herb wziął się na Kaszubach, autor nie wyklucza, że rodzina ta została po prostu sztucznie przypisana do tego herbu.

</doc>
<doc id="1460920" url="https://pl.wikipedia.org/wiki?curid=1460920" title="Tisus">
Tisus

Test i svenska för universitets- och högskolestudier (TISUS) – egzamin państwowy, sprawdzający znajomość języka szwedzkiego na poziomie C1 (według kryteriów Rady Europy) i uprawniającym do podjęcia studiów wyższych w Szwecji. Egzamin składa się z trzech części:
Uzyskana ocena z egzaminu może być dwojaka: zdany (godkänd) albo niezdany (underkänd).

</doc>
<doc id="1460921" url="https://pl.wikipedia.org/wiki?curid=1460921" title="Perwaporacja">
Perwaporacja

Perwaporacja, proces membranowy – technika rozdziału mieszanin ciekłych związków chemicznych za pomocą (zwykle) polimerowych membran nieporowatych, nazywanych potocznie gęstymi, lub membran ceramicznych o średnicy porów poniżej 5 nm. W przypadku membran polimerowych separacja wynika z różnic rozpuszczalności poszczególnych składników w membranie (sorpcja) oraz różnic w szybkości ich dyfuzji poprzez tę membranę. Jest to proces alternatywny do odwróconej osmozy. Nie wymaga zmniejszania ciśnienia po stronie permeatu, jednak często obniża się je w celu usprawnienia procesu. Praktykowane jest również wymywanie permeatu gazem obojętnym. Czynnikiem rozdzielającym jest membrana i energia (praca przeniesienia pod wpływem gradientu prężności par).
Perwaporację stosuje się głównie do rozdziału mieszanin tworzących azeotropy (na przykład woda–etanol), do usuwania lub odzyskiwania lotnych związków organicznych z wody (np. odzyskiwanie i zatężanie związków zapachowych) oraz do rozdziału mieszanin związków organicznych różniących się polarnością (na przykład metanol–eter metylowo-"t"-butylowy, węglowodory aromatyczne–węglowodory alifatyczne). W związku z wprowadzaniem paliw odnawialnych perwaporacja od kilku lat znajduje zastosowanie jako najtańsza i najmniej skomplikowana metoda odwadniania etanolu. Perwaporacja w porównaniu z innymi metodami jest wysoce selektywna, efektywna dla roztworów rozcieńczonych i przyjazna dla środowiska; przy produkcji bezwodnego etanolu pozwala obniżyć koszty o 25–50% w porównaniu z destylacją z dodatkiem czynnika azeotropującego, czy odwadnianiem z użyciem sit molekularnych (absorpcja zmiennociśnieniowa), głównie dzięki mniejszym wymaganiom energetycznym.

</doc>
<doc id="1460922" url="https://pl.wikipedia.org/wiki?curid=1460922" title="Serra do Marão">
Serra do Marão

Serra do Marão – masyw górski w północnej Portugalii, z najwyższym wzniesieniem Marão, sięgającym 1415 m n.p.m.

</doc>
<doc id="1460923" url="https://pl.wikipedia.org/wiki?curid=1460923" title="Grupa perydotytu">
Grupa perydotytu

Grupa perydotytu – skały magmowe, ultrazasadowe. Grupę tę reprezentują głównie skały głębinowe, zbudowane z oliwinów i piroksenów. Oliwiny występują w ilościach 40 - 100% objętości. Gdy ich ilość przekracza 90%, to jest to dunit. Ich struktury są średnio lub grubokrystaliczne. Używane w architekturze jako elementy wykończeniowe.
Zalicza się do tej grupy:
Grupa perydotytu nie ma odpowiednika w skałach wylewnych.
Występowanie w Polsce: Dolny Śląsk: masyw serpentynitowy Braszowic, masyw gabrowo-diabazowy Nowej Rudy, góra Popiel w Janowicach Wielkich

</doc>
<doc id="1460924" url="https://pl.wikipedia.org/wiki?curid=1460924" title="Twierdzenie Eulera o liczbach względnie pierwszych">
Twierdzenie Eulera o liczbach względnie pierwszych



</doc>
<doc id="1460932" url="https://pl.wikipedia.org/wiki?curid=1460932" title="Gmina Ostrów (ujednoznacznienie)">
Gmina Ostrów (ujednoznacznienie)

również:
zobacz też:

</doc>
<doc id="1460938" url="https://pl.wikipedia.org/wiki?curid=1460938" title="Zygmunt Goławski">
Zygmunt Goławski

Zygmunt Michał Goławski (ur. 11 grudnia 1924 w Gołaszynie, zm. 9 marca 2021) – polski wojskowy i działacz społeczny, żołnierz NSZ, działacz opozycji antykomunistycznej, Sybirak.
Życiorys.
W 1942 ukończył Zasadniczą Szkołę Rzemieślniczą. Prowadził zakład szklarski. Od 1942 do 1944 był kwatermistrzem oddziału Narodowych Sił Zbrojnych. W 1944 został aresztowany przez Sowietów. Był więziony w Siedlcach, a następnie został wywieziony do obozu w Borowiczach. W 1946 wrócił do Polski.
W latach 60. drukował katolickie wydawnictwa bezdebitowe. W 1963, 1967 i 1969 za działalność opozycyjną był osadzany w areszcie – za każdym razem na trzy miesiące. Był uczestnikiem Ruchu Obrony Praw Człowieka i Obywatela. W 1977 wraz z Janem Mizikowskim współtworzył Siedlecko-Podlaską Grupę Ludowo-Narodową, która w 1978 przeprowadziła akcję ulotkową wzywającą do bojkotu wyborów do Rad Narodowych. W 1978 założył (wraz z Mizikowskim i Stanisławem Karpikiem) Podlaski Komitet Samoobrony Ludzi Wierzących, w ramach którego prowadził działalność samokształceniową, organizując spotkania z politykami opozycyjnymi (m.in. Wiesławem Chrzanowskim, Aleksandrem Hallem, Leszkiem Moczulskim, Janem Olszewskim, Władysławem Siłą-Nowickim i Wojciechem Ziembińskim).
1 września 1979 jego grupa weszła w skład Konfederacji Polski Niepodległej, a on sam został członkiem założycielem tej partii (na Akcie Założycielskim KPN podpisany jako „Zygmunt Marowski”). Drukował ulotki Konfederacji Polski Niepodległej, organizował rocznicowe manifestacje polityczne m.in. upamiętniające zbrodnię katyńską i sowiecką agresję z 17 września 1939.
12 listopada 1980 został aresztowany (podobnie jak inni przywódcy KPN w tym czasie). Zwolniono go 12 maja 1981 po ogólnopolskich akcjach protestu organizowanych głównie przez Komitety Obrony Więzionych za Przekonania. 1 listopada 1981 kierował akcją ulotkową na Podlasiu, mająca na celu uwolnienie ponownie aresztowanego Leszka Moczulskiego, Romualda Szeremietiewa i Tadeusza Stańskiego.
31 lipca 1981 razem ze Stefanem Melakiem brał udział w głośnej akcji konspiracyjnej ustawienia w tzw. Dolince Katyńskiej na Cmentarzu Wojskowym na Powązkach pierwszego w Polsce pomnika Ofiar Katynia, który po kilku godzinach został usunięty po interwencji ambasady radzieckiej.
13 grudnia 1981 internowano jego trzech synów, 16 kwietnia 1982 – jego samego. W obozie dla internowanych uruchomił pocztę podziemną. Wyszedł na wolność 24 grudnia 1982. W 1985, po opuszczeniu KPN, wraz z Romualdem Szeremietiewem i Tadeuszem Stańskim założył Polska Partię Niepodległościową.
W 1989 był inicjatorem utworzenia Związku Sybiraków w Siedlcach. Przed wyborami parlamentarnymi w 1989 zorganizował Chrześcijańsko-Narodowy Komitetu Wyborczy, konkurencyjny wobec Komitetu Obywatelskiego. W tym samym roku wstąpił do Stronnictwa Narodowego. W 1990 współtworzył Związek Żołnierzy Narodowych Sił Zbrojnych.
W wyborach do Parlamentu Europejskiego w 2014 był kandydatem Ruchu Narodowego.
Zmarł 9 marca 2021 w wieku 96 lat. Po nabożeństwie w Katedrze Niepokalanego Poczęcia NMP, której przewodniczył bp Kazimierz Gurda, i ceremonii pogrzebowej spoczął na cmentarzu Centralnym w Siedlcach. W uroczystościach wzięło udział wojsko, przedstawiciele parlamentu, władz lokalnych i organizacji społecznych, a także prezes IPN oraz dyrektor Oddziału IPN w Lublinie oraz liczna grupa siedlczan. Kancelaria Prezydenta RP opublikowała list Andrzeja Dudy z przypomnieniem wybitnych patriotycznych zasług oraz z wyrazami współczucia dla rodziny i uczestników uroczystości pogrzebowych.
Odznaczenia i wyróżnienia.
W 1993 został odznaczony Krzyżem Partyzanckim, w 1995 Orderem Św. Stanisława, w 1999 odznaką „Zasłużony Działacz Kultury”, w 2003 Krzyżem Narodowego Czynu Zbrojnego. Uhonorowany Krzyżem Zesłańców Sybiru.
3 maja 2007, za "wybitne zasługi dla niepodległości Rzeczypospolitej Polskiej, za działalność na rzecz przemian demokratycznych, za osiągnięcia w podejmowanej z pożytkiem dla kraju pracy zawodowej i działalności społecznej", został odznaczony też Krzyżem Komandorskim Orderu Odrodzenia Polski.
W 2012 otrzymał nagrodę Kustosz Pamięci Narodowej. W tym samym roku z okazji 70-lecia Narodowych Sił Zbrojnych otrzymał z rąk szefa Urzędu ds. Kombatantów i Osób Represjonowanych Medal Pro Patria
W maju 2018 roku otrzymał awans na stopień majora w stanie spoczynku oraz został odznaczony Złotym Medalem za Zasługi dla Obronności Kraju. Także w 2018 r. Prezydent RP odznaczył go Krzyżem Wolności i Solidarności. Decyzją MON Zygmunt Goławski został pośmiertnie awansowany o dwa stopnie na pułkownika. 

</doc>
<doc id="1460939" url="https://pl.wikipedia.org/wiki?curid=1460939" title="Marão">
Marão

Marão – góra na Półwyspie Iberyjskim w północnej Portugalii, najwyższy szczyt masywu Serra do Marão. Wznosi się na wysokość 1415 m n.p.m.

</doc>
<doc id="1460941" url="https://pl.wikipedia.org/wiki?curid=1460941" title="Williton">
Williton

Williton - wieś w Anglii w hrabstwie Somerset, w dystrykcie Somerset West and Taunton, położona 3 kilometry na południe od Watchet, równo oddalona od Minehead, Bridgwater i Taunton na wzgórzach Quantock Hills. W latach 1974–2019 centrum administracyjne dystryktu West Somerset. Liczba mieszkańców wsi wynosi 2 570. We wsi znajduje się stacja kolei West Somerset Railway. 

</doc>
<doc id="1460942" url="https://pl.wikipedia.org/wiki?curid=1460942" title="Ulica Boleść w Warszawie">
Ulica Boleść w Warszawie

Ulica Boleść – jedna z ulic warszawskiego Nowego Miasta biegnąca od ul. Wybrzeże Gdańskie do zbiegu ul. Mostowej i ul. Bugaj.
Historia.
Ulica występuje już w średniowieczu jako przedłużenie ul. Mostowej do Wisły, wraz z którą stanowiła dojazd do ukończonego w 1573 roku mostu Zygmunta Augusta. W roku 1582 przy ulicy wzniesiono Bramę Mostową, w późniejszym okresie mieszczącej prochownię oraz więzienie. 
Po zmianie przeznaczenia i rozbudowie budynku na więzienie ("Dom Kary i Poprawy") w 1770 ulicy nadano nazwę "Poprawna". Nazwa nie przyjęła się wśród mieszkańców, którzy nazywali ją "Boleść" lub "Bolesną", gdyż tą ulicą rodziny odprowadzały aresztantów do więzienia.
Pozostałą zabudowę ulicy stanowiły wówczas drewniane spichlerze; dopiero w roku 1780 pojawiły się przy Boleść pierwsze murowane kamienice. Około roku 1910 w związku z rozbudową produkującej ekstrakty garbarskie fabryki „Quebracho” mieszczącej się przy ul. Rybaki, fabryczne zabudowania otrzymały dodatkową numerację przyporządkowaną ul. Boleść – numer 2/4.
Wszystkie zabudowania przy ulicy spłonęły w 1944, wypalony zespół Bramy Mostowej i więzienia został odbudowany po wojnie, zaś zabudowania fabryki „Quebracho” wyburzono w latach 60.

</doc>
<doc id="1460947" url="https://pl.wikipedia.org/wiki?curid=1460947" title="Street (Mendip)">
Street (Mendip)

Street – wieś i civil parish w południowo-zachodniej Anglii, w hrabstwie Somerset, w dystrykcie Mendip. Położone jest na równinie Somerset Levels na końcu wzgórz Polden Hills, trzy kilometry na zachód od Glastonbury. W 2001 roku wieś liczyła 11 066 mieszkańców.
Na obrzeżach miejscowości działają znane szkoły, m.in. koedukacyjna niezależna (ang. "independent school") szkoła z internatem, założona przez Jacka Meyera (1991–1905), pedagoga i krykiecistę. Nosi nazwę "Millfield". Jest jedną z pięciu brytyjskich szkół należących do stowarzyszenia „G20 Schools”. Wraz ze szkołą przygotowawczą ma ok. 1700 uczniów i zatrudnia 600 pracowników.
Historia.
Ośrodek istniał już w średniowieczu pod nazwą "Lantokay", w "Domesday Book" z roku 1086 wymieniony pod nazwą "Lega", istniejące dziś w formie "Leigh". W czasach nowożytnych słynął z produkcji obuwia. Firma C&amp;J Clark, która była najprężniejsza w tej dziedzinie, istnieje do dziś i dotąd ma siedzibę w Street, choć nie produkuje się tu obuwia. W 1935 roku Rollo John Oliver Meyer („Jack”, „Boss”) w wynajętym od rodziny Clark „Millfield House” uruchomił szkołę. Pierwszymi uczniami było siedmiu indyjskich chłopców, z którymi wrócił z Indii (sześciu z nich było książętami). 

</doc>
<doc id="1460949" url="https://pl.wikipedia.org/wiki?curid=1460949" title="Polden Hills">
Polden Hills

Polden Hills – długi, ponadtrzydziestokilometrowy wał wzgórz w hrabstwie Somerset rozdzielający na dwie części Quantock Hills i Wzgórza Mendip, do których biegnie równolegle. Zachodnią część wzgórz przecina autostrada M5 i kolej Bristol Temple Meads – Exeter.
Punktami skrajnymi wału są od zachodu wieś Puriton, a od wschodu Street. Wzgórza są słabo zaludnione, większość powierzchni zajmują łąki. Dobre warunki klimatyczne spowodowały rozwój sadownictwa na tym terenie

</doc>
<doc id="1460950" url="https://pl.wikipedia.org/wiki?curid=1460950" title="Mendip (dystrykt)">
Mendip (dystrykt)

Mendip – dawny dystrykt niemetropolitalny w Anglii, w hrabstwie Somerset, położony na wzgórzach Mendip w północno-zachodniej części hrabstwa. Centrum administracyjnym jest Shepton Mallet. W 2011 roku liczba ludności wynosiła 109 000. Dystrykt został utworzony 1 kwietnia 1974, a zlikwidowany 1 kwietnia 2023; jego terytorium włączone zostało do nowo utworzonej jednostki typu "unitary authority" Somerset.
Inne miejscowości.
Ashwick, Babington, Baltonsborough, Batcombe, Beckington, Berkley, Binegar, Buckland Dinham, Butleigh, Charterhouse, Chewton Mendip, Chilcompton, Coleford, Cranmore, Croscombe, Dinder, Ditcheat, Doulting, Downhead, Draycott, East Pennard, Emborough, Evercreech, Godney, Great Elm, Hemington, Holcombe, Horrington, Kilmersdon, Lamyatt, Leigh upon Mendip, Litton, Lullington, Lydford-on-Fosse, Marston Bigot, Meare, Mells, Milton Clevedon, North Wootton, Norton St Philip, Nunney, Oakhill, Pilton, Priddy, Pylle, Rode, Rodney Stoke, Rudge, St Cuthbert Out, Selwood, Sharpham, Stoke St Michael, Ston Easton, Stratton-on-the-Fosse, Street, Tellisford, Trudoxhill, Upton Noble, Walton, Wanstrow, West Bradley, West Pennard, Westbury-sub-Mendip, Westhay, Whatley, Witham Friary, Wookey, Wookey Hole.

</doc>
<doc id="1460951" url="https://pl.wikipedia.org/wiki?curid=1460951" title="5 Armia (USA)">
5 Armia (USA)

Armia Północna Stanów Zjednoczonych (, dawniej Piąta Armia) – związek operacyjny US Army. 
Obecnie z zadaniem obrony własnego terytorium pod dowództwem United States Northern Command. W czasie II wojny światowej była główną formacją amerykańskich sił lądowych w basenie Morza Śródziemnego. Została powołana do życia 4 stycznia 1943 roku w Wadżda, we francuskim Maroko. Następnie brała udział w alianckiej inwazji na kontynent europejski we Włoszech. Dowódcą armii był generał porucznik Mark Clark.
Historia.
Piąta Armia zaistniała po raz pierwszy podczas operacji Avalanche (desant pod Salerno) we wrześniu 1943 roku. W związku z niewielką ilością amerykańskich wojsk na śródziemnomorskim teatrze działań, składała się początkowo z jednego amerykańskiego (VI) i jednego brytyjskiego (X) korpusu. Pod Salerno X Korpus lądował na lewym, podczas gdy VI Korpus na prawym skrzydle. Postępy były początkowo niewielkie z winy mało aktywnego dowódcy korpusu amerykańskiego, gen mjr Ernesta Dawleya, który został zdymisjonowany. Później, po ciężkim bombardowaniu z morza i z powietrza, oddziały lądujące odzyskały teren i zdołały połączyć się z oddziałami Ósmej Armii brytyjskiej, które lądowały nieco dalej na południe. Siły niemieckie wycofały się.
Przez kilka miesięcy armia posuwała się naprzód, a jej głównym przeciwnikiem była zima w trudnym terenie Apeninów. Sytuacja uległa zmianie, gdy wojska alianckie dotarły do niemieckiej linii obronnej zwanej Linią Gustawa, znakomicie przygotowaną w dolinie rzeki Liri z głównymi pozycjami wokół wzgórza klasztornego Monte Cassino. Nim do tego doszło V Armia została wzmocniona przez II Korpus amerykański. Po niepowodzeniu pierwszego uderzenia na Monte Cassino, postanowiono wykorzystać aliancką przewagę na morzu i dokonać lądowania na tyłach niemieckich nim nastąpi spodziewane lądowanie sił alianckich w północnej Francji i zabierze w tym celu wszystkie środki transportowe.
VI Korpus został wycofany z linii i zastąpiony przez Francuski Korpus Ekspedycyjny we Włoszech pod dowództwem generała Alphonsea Juina. Francuzi podjęli drugą próbę zdobycia Monte Cassino (w połączeniu z operacją desantową VI Korpusu), ale ponownie nieudaną. VI Korpus lądował pod Anzio 22 stycznia 1944 w akcji o nazwie kodowej Operacja Shingle, napotykając wiele problemów takich, jak pod Salerno. Brak aktywności ze strony amerykańskiego dowódcy, gen-mjr. Johna Lucasa, w połączeniu z obawami, że VI korpus może zostać oskrzydlony przez Niemców, gdy posunie się zbyt daleko w głąb lądu spowodowały, że desant nie wyszedł poza przyczółek do chwili, gdy wojska alianckie zdobyły Monte Cassino i przełamały linię Gustawa 18 maja 1944 roku. I ponownie jak pod Salerno, desant uratowało bombardowanie z morza i powietrza.
Po strategicznej porażce operacji Shingle, przeprowadzono reorganizację na wielką skalę. Do tej pory największą przeszkodą były Apeniny, skutecznie oddzielające Piątą Armię od brytyjskiej Ósmej Armii. Teraz tę linię podziału przesunięto na zachód tak, by obie armie mogły wspólnie przeć na Rzym. Na wybrzeżu Adriatyku pozostawiono V Korpus brytyjski. Piąta Armia została wycofana spod Cassino, a kolejne ataki na wzgórze prowadziły siły hinduskie, nowozelandzkie i ostatecznie 2 Korpus Polski. Piąta Armia straciła w tej sytuacji X Korpus, uznano bowiem, że lepiej, gdy stanie się ona związkiem taktycznym całkowicie amerykańskim, co rozwiąże niektóre problemy logistyczne.
Przełom nastąpił w maju 1944 roku. Skoordynowane natarcie wszystkich sił alianckich bez V Korpusu, który miał utrzymywać część sił niemieckich nad Adriatykiem), wydało owoce. 2 Korpus zaatakował i zdobył pasmo wzgórz i sam klasztor, Francuski Korpus Ekspedycyjny przełamał prawe skrzydło Linii Gustawa, a VI Korpus wreszcie uwolnił się z przyczółka pod Anzio.
W tym momencie w historii Piątej Armii doszło do wielce kontrowersyjnego działania. Zgodnie ze strategicznym założeniem gen. Harolda Alexandra, dowódcy XV Grupy Armii, VI Korpus miał odciąć drogi odwrotu siłom niemieckim, by Piąta i Ósma Armia mogły je kompletnie wyeliminować z walki. Jednak Clark nie wykonał rozkazu kierując wojska VI Korpusu na Rzym, pozostawiając jedynie niewielkie siły dla blokowania Niemców. Siły te były za słabe, w związku z czym Niemcom udało się bezpiecznie wycofać i utworzyć nową linię obrony na północ od Rzymu. Clark usprawiedliwiał się twierdząc, że od strony Rzymu istniało poważne niemieckie zagrożenie, ale zarówno współcześni, jak i historycy są zgodni, że zamarzyła mu się sława zdobywcy, który pierwszy wkroczył do Wiecznego Miasta.
W dwa dni po wyzwoleniu Rzymu rozpoczęła się Operacja Overlord w Normandii. Zgodnie ze strategicznym założeniem aliantów, dla wsparcia Overlord miało nastąpić odciążające lądowanie w południowej Francji. By można je było przeprowadzić, należało wydzielić część sił z sił alianckich we Włoszech. W rezultacie wycofano VI Korpus, który stał się zalążkiem amerykańskiej Siódmej Armii, którą zaczęto formować w celu lądowania we Francji (Operacja Dragoon). Francuski Korpus Ekspedycyjny również został wycofany, by na jego bazie stworzyć Pierwszą Armię francuską, która również miała wziąć udział w Operacji Dragoon. W ciągu dwóch miesięcy liczebność Piątej Armii zmalała z 250 000 do 150 000, czyli odpowiednika 9 dywizji. Wkrótce jednak nadciągnęły uzupełnienia zza oceanu i armię zasilił nowo powołany IV Korpus.
Niemcy utworzyli nową linię obronną na wysokości Pizy i Rimini. Wojska alianckie spędziły kolejną zimę nie będąc w stanie jej przełamać. Tym razem Piąta Armia utknęła w Apeninach, przy czym wiele z jej oddziałów znalazło się na znacznej wysokości, na pozycjach trudnych pod względem bytowym. Podczas tej zimy nastąpiła również zmiana dowództwa. Generał Clark objął dowodzenie XV Grupą Armii, a dowodzenie Piątej Armii objął, w jego miejsce, gen-por Lucian Truscott. Truscott dowodził armią do końca wojny.
W czasie ostatnich działań przeciwko niemieckiej Grupie Armii C brytyjska Ósma Armia prowadziła ofensywą wzdłuż wybrzeża Adriatyku, zaś Piąta Armia w Dolinie Padu, gdzie wojska amerykańskie wkroczyły do Bolonii tuż za Polakami. Większość oddziałów niemieckich została przyparta do Padu i zniszczona, lub też pozbawiona broni ciężkiej i środków transportowych, co uczyniło ocalałe oddziały bezbronnymi. W tej sytuacji oddziały II Korpusu Piątej Armii z łatwością prowadziły działania pościgowe w kierunku Genui, Mediolanu i granicy francuskiej. IV Korpus nacierał na północ w kierunku na Weronę, Vicenzę, a w końcu na Bolzano i przełęcz brenneńską, gdzie nastąpiło spotkanie z oddziałami amerykańskiej Siódmej Armii.
Udział w walkach we Włoszech drogo kosztował Piątą Armię: 109 642 strat w ciągu 602 dni walk. 19 475 żołnierzy zginęło. W październiku 1945 Piąta Armia przeszła we Włoszech w stan spoczynku.
Po wojnie.
Piąta Armia, w roli pokojowej, została odtworzona w roku 1946 w Chicago.
Stała się teraz formacją rezerwową, formalnie odpowiedzialną za szkolenie żołnierzy wielu oddziałów Armii, jak również za obronę terytorialną kontynentalnych Stanów Zjednoczonych. W czerwcu 1971 roku Piąta Armia została przeniesiona do swej obecnej bazy w Fort Sam Houston, w stanie Teksas. W ostatnim czasie Piąta Armia przekazała swe obowiązki formacji rezerwowej Pierwszej Armii, i obecnie jest odpowiedzialna za obronę kontynentalną i pomoc w przypadkach katastrof żywiołowych jako "United States Army North".

</doc>
<doc id="1460957" url="https://pl.wikipedia.org/wiki?curid=1460957" title="South Somerset">
South Somerset

South Somerset – dawny dystrykt niemetropolitalny w Anglii w hrabstwie Somerset, położony w południowej części hrabstwa, ze stolicą w Yeovil. Zamieszkany był przez 156 000 mieszkańców.
Dystrykt został utworzony 1 kwietnia 1974, a zlikwidowany 1 kwietnia 2023; jego terytorium włączone zostało do nowo utworzonej jednostki typu "unitary authority" Somerset.
Inne miejscowości.
Alford, Aller, Ansford, Ash, Ashill, Babcary, Barrington, Barton St David, Barwick, Beercrocombe, Blackford, Bratton Seymour, Brewham, Broadway, Brympton, Buckland St Mary, Castle Cary, Chaffcombe, Charlton Horethorne, Charlton Mackrell, Charlton Musgrove, Chillington, Chilthorne Domer, Chilton Cantelo, Chiselborough, Closworth, Combe St Nicholas, Compton Dundon, Compton Pauncefoot, Corton Denham, Cricket St Thomas, Cucklington, Cudworth, Curry Mallet, Curry Rivel, Dinnington, Donyatt, Dowlish Wake, Drayton (Curry Rivel), Drayton (South Petherton), East Coker, Fivehead, Hambridge and Westport, Hardington Mandeville, Haselbury Plucknett, Henstridge, High Ham, Hinton St George, Holton, Horsington, Horton, Huish Episcopi, Ilchester, Ilton, Isle Abbotts, Isle Brewers, Keinton Mandeville, Kingsbury Episcopi, Kingsdon, Kingstone, Kingweston, Knowle St Giles, Langport, Limington, Long Load, Long Sutton, Lopen, Lovington, Low Ham, Maperton, Marston Magna, Martock, Merriott, Milborne Port, Misterton, Montacute, Muchelney, Mudford, North Barrow, North Cadbury, North Cheriton, North Perrott, Norton Sub Hamdon, Odcombe, Penselwood, Pitcombe, Pitney, Preston Plucknett, Puckington, Queen Camel, Redlynch, Rimpton, Seavington St Mary, Seavington St Michael, Shepton Beauchamp, Shepton Montague, South Barrow, South Cadbury, Sparkford, Stocklinch, Stoke Sub Hamdon, Stoke Trister, Tatworth, Templecombe, The Chinnocks, Tintinhull, Wambrook, Wayford, West Camel, West Coker, Whitelackington, Whitestaunton, Winsham, Yarlington, Yeovil Without, Yeovilton.

</doc>
<doc id="1460961" url="https://pl.wikipedia.org/wiki?curid=1460961" title="Ulica Bugaj w Warszawie">
Ulica Bugaj w Warszawie

Ulica Bugaj – ulica warszawskiego Starego Miasta, biegnąca od mostu Śląsko-Dąbrowskiego i ogrodów Zamku Królewskiego do ul. Mostowej.
Historia.
Powstała jako fragment dawnej osady rybackiej zwanej "Piscatoria", znanej już w okresie średniowiecza i wzmiankowanej w wieku XVI. Lokalizacja dawnej rybackiej wioski pokrywa się mniej więcej z przebiegiem obecnej ul. Rybaki. Jako ulica została wytyczona na początku XVII wieku. Nazwa ulicy pochodzi od określenia topograficznego "bugaj" (teren podmokły, niski brzeg rzeki zalewany przez wodę) i została oficjalnie nadana w 1770.
Pierwsza zabudowa leżącej ówcześnie tuż przy wiślanym brzegu ulicy pojawiła się pod koniec średniowiecza; były to spichlerze i domy mieszkalne. Parzysta strona ulicy została zabudowana dopiero po cofnięciu się koryta Wisły, pod koniec XVIII wieku; pierwszymi obiektami były wielka, murowana dwupiętrowa kamienica oraz drewniany budynek Komory Wodnej. W tym okresie kilka parcel przy ulicy posiadał przy Bugaj hetman wielki litewski Michał Kazimierz Ogiński, inne należały do zamożnych mieszczan.
W okresie XIX stulecia przy ulicy wybudowano domy mieszkalne. Kilka z nich powstało z przebudowy dawnych spichlerzy, które po odsunięciu się w XVIII na wschód koryta Wisły nie mogły dalej pełnić swych gospodarczych funkcji.
Największa inwestycja przy ulicy powstała w roku 1923: był to ogromny zespół domów Pocztowej Kasy Oszczędności, wystawionych na Gnojnej Górze, dawnym wysypisku śmieci Starej Warszawy. Zaprojektowany przez Mariana Lalewicza zespół budynków otaczał z trzech stron Gnojną Górę, zaś do głównego wejścia prowadziły schody wytyczone na osi ulicy Piotra Antoniego Steinkellera.
Przed wojną przy ulicy wybudowano też, zachowane do XXI w., Koszary Oddziału Zamkowego Prezydenta RP (Służby Zamkowej), które zastąpiły wybudowane naprzeciwko w roku 1865 baraki mieszczące jednostkę Kozaków Kubańskich. Autorem projektu architektonicznego prawdopodobnie był Adolf Szyszko-Bohusz. W tym okresie powstał też dom pod numerem 14, będący obecnie tu jedynym przykładem funkcjonalizmu. Przed 1938 pod nr 10 wzniesiono nowoczesne Przedszkol im. Michaliny Mościckiej, zaprojektowane przez Jana Łukasika.
Walki powstańcze w roku 1944 doprowadziły do zniszczenia niemal całej zabudowy; po wojnie wyremontowano jedynie Koszary Służby Zamkowej oraz modernistyczną kamienicę o silnie wydłużonej fasadzie od strony ulicy Wodnej, przyporządkowane jednak numeracji ulicy Bugaj. Przetrwał też pozbawiony częściowo dekoracji Dom Komory Wodnej z roku 1850, ruiny pozostałych zabudowań, w tym zasłaniających panoramę Starego Miasta gmachów Pocztowej Kasy Oszczędności, zostały rozebrane po wojnie.

</doc>
<doc id="1460974" url="https://pl.wikipedia.org/wiki?curid=1460974" title="West Somerset">
West Somerset

West Somerset – dawny dystrykt niemetropolitalny w Anglii w hrabstwie Somerset, położony w zachodniej części hrabstwa między wzgórzami Quantock Hills i Kanałem Bristolskim. Centrum administracyjnym było Williton. W 2011 roku dystrykt liczył 34 675 mieszkańców.
Dystrykt utworzony został 1 kwietnia 1974. Funkcjonował do 1 kwietnia 2019 roku, kiedy to w wyniku połączenia z sąsiednim Taunton Deane, utworzony został dystrykt Somerset West and Taunton.
Inne miejscowości.
Allerford, Bicknoller, Blue Anchor, Brompton Ralph, Brompton Regis, Brushford, Carhampton, Clatworthy, Crowcombe, Culbone, Cutcombe, Dunster, East Quantoxhead, Elworthy, Exford, Exton, Holford, Huish Champflower, Kilve, Lilstock, Luccombe, Luxborough, Monksilver, Oare, Old Cleeve, Porlock, Roadwater, Sampford Brett, Selworthy, Simonsbath, Skilgate, Stogumber, Stogursey, Stringston, Timberscombe, Treborough, Upton, Washford, West Quantoxhead, Williton, Winsford, Withycombe, Withypool, Wootton Courtenay.

</doc>
<doc id="1460983" url="https://pl.wikipedia.org/wiki?curid=1460983" title="Western Daily Press">
Western Daily Press

Western Daily Press – dziennik regionalny, adresowany do mieszkańców hrabstw Gloucestershire, Wiltshire i Somerset, jak również dla Bristolu i Bath. Ukazuje się od poniedziałku do piątku, jego redakcja mieści się w Bristolu.
Pismo ma charakter tabloidu i zajmuje się bieżącymi sprawami regionu, rzadko poruszając tematykę polityczną i międzynarodową. Nakład pisma wynosi 49 999 egz. i spada, w roku 2008 obniżył się o 4,9% w porównaniu z rokiem 2007.

</doc>
<doc id="1460986" url="https://pl.wikipedia.org/wiki?curid=1460986" title="Trakt gliniański">
Trakt gliniański

Trakt gliniański (ukr. "Тракт Глинянський") – historyczny szlak handlowy biegnący z Tarnopola do Lwowa, wielokrotnie wykorzystywany jako droga wojenna przez ciągnące na Polskę tabuny tatarskie oraz armie kozackie i tureckie.
Szlak ów biegł od Glinian wyżyną opadającą ku północy, a przed Lesienicami opuszczał ją i wiódł na wzgórza. Teren między wzgórzami a ograniczającymi wyżynę bagnami, był dość wąski (od 300 do 600 m) i prowadziły z niego do lwowskiego gościńca dwa wąwozy.
Na trakcie gliniańskim dochodziło do licznych starć wojsk polskich z najeźdźcami, z których najbardziej znaną jest bitwa pod Lesienicami.
Współcześnie łączy się z ul. Łyczakowską (w rejonie łyczakowskim).

</doc>
<doc id="1460987" url="https://pl.wikipedia.org/wiki?curid=1460987" title="The Wurzels">
The Wurzels

The Wurzels, do roku 1974 Adge Cutler and The Wurzels - brytyjska grupa grająca muzykę pop i country.
Historia.
Grupa powstała w roku 1966 jako towarzysząca piosenkarzowi Adge Cutlerowi. Od początku wykonywała piosenki utrzymane w stylu country, ale o tematyce angielskiej, zwłaszcza sławiące lokalny napój - cydr. Lider grupy zginął w 1974 roku w wypadku drogowym w okolicy Nailsea, prawdopodobnie z powodu zaśnięcia za kierownicą. Największe sukcesy, w tym numer jeden na liście przebojów, grupa święciła już bez niego. Działa aż do dzisiaj. 
Styl.
Styl grupy określa się żartobliwie "Scrumpy &amp; Western" - jest odmianą country pomieszaną z tradycjami folku z południa Anglii, zwłaszcza hrabstwa Somerset. 
Dyskografia.
Single.
Adge Cutler &amp; The Wurzels
The Wurzels
Albumy.
Adge Cutler &amp; The Wurzels
The Wurzels

</doc>
<doc id="1460992" url="https://pl.wikipedia.org/wiki?curid=1460992" title="Parafia Opatrzności Bożej">
Parafia Opatrzności Bożej

Parafie pod wezwaniem Opatrzności Bożej

</doc>
<doc id="1460995" url="https://pl.wikipedia.org/wiki?curid=1460995" title="Zwinnik czerwonousty">
Zwinnik czerwonousty

Zwinnik czerwonousty ("Hemigrammus rhodostomus") – gatunek słodkowodnej ryby z rodziny kąsaczowatych (Characidae). 
Dolny bieg Amazonki i przyległe do niej obszary.
Do 7 cm, w akwariach nie przekracza 5,5 cm.
Boki ciała srebrzystobiałe, często z żółtozielonkawym odcieniem. Okolice otworu gębowego oraz tęczówki oczu są przy dobrym samopoczuciu ryb krwistoczerwone. Na płetwie ogonowej czarno-biały rysunek, wychodzący od podstawy tej płetwy ciemny pas ciągnie się aż do przednich promieni płetwy odbytowej. Pozostałe płetwy bezbarwne, pierwsze promienie płetwy odbytowej lekko żółtawe. 
Samica jest przeważnie nieco większa i ma bardziej wydatny brzuch. Samiec mniejszy i smuklejszy; w przedniej części płetwy odbytowej ma rząd haczyków, który oglądany gołym okiem wygląda jak delikatna, jasna kreseczka.
Gatunek zgodny i towarzyski, ale równocześnie nieco płochliwy. Należy trzymać gromadkę ryb. Najchętniej przebywają w środkowej warstwie wody.

</doc>
<doc id="1460998" url="https://pl.wikipedia.org/wiki?curid=1460998" title="Parafia św. Stanisława w Malanowie">
Parafia św. Stanisława w Malanowie



</doc>
<doc id="1461004" url="https://pl.wikipedia.org/wiki?curid=1461004" title="Alexander Bălănescu">
Alexander Bălănescu

Alexander Bălănescu (ur. 11 czerwca 1954 w Bukareszcie) – rumuński skrzypek i kompozytor, jeden z założycieli kwartetu skrzypcowego związanego z Michael Nyman Band.
Studiował w Bukareszcie, Jerozolimie i Juilliard School. Od 1979 grał w Michael Nyman Band. Występował w Arditti Quartet w latach 1983-1985.

</doc>
<doc id="1461005" url="https://pl.wikipedia.org/wiki?curid=1461005" title="Ulica Bonifraterska w Warszawie">
Ulica Bonifraterska w Warszawie

Ulica Bonifraterska – ulica warszawskiego Nowego Miasta biegnąca od placu Krasińskich do ul. Zygmunta Słomińskiego.
Historia.
Ulica Bonifraterska jest fragmentem dawnej drogi wiodącej do Szosy Marymonckiej (obecnie ul. Marymoncka) i pojawia się na planach już w wieku XVIII. Została wytyczona na gruntach rodziny Parysów, stąd pierwotne nazwy ulicy to "Paryszewszyzna" i "Paryszewska".
Początkowo uregulowana tylko na odcinku od ul. Franciszkańskiej do ul. Konwiktorskiej przy zabudowaniach Bonifratrów, od których pochodzi obecna nazwa ulicy.
Najdawniejszymi zabudowaniami w ciągu ulicy Bonifraterskiej były dwór architekta Józefa Fontany, oraz projektowany przez niego, wraz z Antoniem Solarim zespół klasztoru i kościoła Św. Jana Bożego, należących do ojców Bonifratrów. Prowadzili oni również przytułek dla obłąkanych zlokalizowany obok, w gmachu wzniesionym w roku 1757 u zbiegu z Konwiktorską, również według projektu Józefa Fontany. Po roku 1770 przy ulicy pojawiły się domy mieszkalne, dworki i kamieniczki. Jeden z nich należał do architekta Bonawentury Solariego, który projektował wiele wznoszonych w okolicy obiektów.
Duże zmiany dla okolic ulicy Bonifraterskiej przyniosła budowa w latach 30. XIX wieku Cytadeli Warszawskiej, a następnie Fortu Aleksieja (1847–1849). Na Bonifraterskiej wyburzono całą zabudowę za linią ul. Konwiktorskiej, znikły też dawne jej przecznice. Rozwijała się za to zabudowa południowego odcinka ulicy; w latach siedemdziesiątych XIX wieku wystawiono na nim kilka czynszowych kamienic o elewacjach zazwyczaj zdobionych gipsową sztukaterią.
Gdy w roku 1930 przy ul. Konwiktorskiej wybudowano Stadion Polonii Warszawa; od strony ul. Bonifraterskiej wzniesiono trybuny z bocznym wejściem na stadion. Zostały one zniszczone w roku 1944 i w okresie powojennym odbudowane w zmienionym, socrealistycznym kształcie.
27 listopada 1937 oddano do użytku wiadukt łączący ul. Bonifraterską z Żoliborzem. Po wybudowaniu wiaduktu, w grudniu 1938 Bonifraterska została wydłużona do ul. Świętojerskiej i placu Krasińskich poprzez przebicie przejazdu w oficynie pałacu Krasińskich. Wymagało to znaczących nakładów finansowych na wykupienie 10 nieruchomości, a następnie wyburzenia 36 budynków. Uzyskano w ten sposób dogodne połączenie centrum miasta z peryferyjnym wówczas Żoliborzem i wycofano ruch tramwajowy spod wiaduktu w ulicach Krajewskiego i Szymanowskiej. Tramwaje kursowały ulicą Bonifraterską do 15 listopada 1947.
W listopadzie 1940 południowy odcinek ulicy między ulicami Świętojerską i Sapieżyńską znalazł się w granicach warszawskiego getta. W grudniu 1941 granica dzielnicy zamkniętej została przesunięta na zachód, na środek jezdni. Ulicy nadano niemiecką nazwę "Klosterstrasse".
Podczas powstania w getcie warszawskim ucierpiały niemal wszystkie budynki przy ulicy. Po zakończeniu wojny podjęto decyzję, że odbudowane zostaną jedynie Stadion Polonii Warszawa i Kościół Jana Bożego. Przylegający do kościoła klasztor został zniszczony w roku 1966 wraz z ruinami szpitala dla obłąkanych, jednak dość szybko zrekonstruowany. W 1947 zmieniono przebieg północnego odcinka ulicy. Wiadukty nad torami Dworca Gdańskiego zostały połączone z nowo wytyczoną ul. Marcelego Nowotki, co spowodowało utratę przez ulicę Bonifraterską roli głównego połączenia z Żoliborzem. Od 22 lipca 1949 do 12 kwietnia 1972 ulicą kursowały linie trolejbusowe.
W roku 2005 odcinek ulicy pomiędzy ul. Międzyparkową a ul. Słomińskiego został zamknięty dla pojazdów zmotoryzowanych wskutek zapadnięcia się podziemnych chodników Fortu Traugutta (obecna nazwa Fortu Aleksieja), przebiegających pod jezdnią ulicy. W 2008 u zbiegu z ulicą Międzyparkową odsłonięto jeden z pomników granic warszawskiego getta.

</doc>
<doc id="1461006" url="https://pl.wikipedia.org/wiki?curid=1461006" title="Alexander Balanescu">
Alexander Balanescu



</doc>
<doc id="1461007" url="https://pl.wikipedia.org/wiki?curid=1461007" title="Save Me from Myself">
Save Me from Myself

Save Me from Myself − debiutancki album amerykańskiego gitarzysty Briana "HEAD" Welcha (na albumie śpiewa i gra na gitarze elektrycznej). Ukazał się on 9 września 2008 roku. HEAD znalazł się na 63. miejscu na liście Billboardu, sprzedawszy w pierwszym tygodniu ok. 8 tysięcy egzemplarzy swojego solowego albumu. Podczas nagrywania płyty Brian współpracował z takimi muzykami, jak: Archie J. Muise, Jr., Tony Levin, Trevor Dunn, Josh Freese.
Lista utworów.
Album zawiera dwa single - "Flush" i "Re-Bel". Do utworu "Flush" został nakręcony teledysk.

</doc>
<doc id="1461008" url="https://pl.wikipedia.org/wiki?curid=1461008" title="Parafia św. Mikołaja">
Parafia św. Mikołaja

Parafie pod wezwaniem św. Mikołaja

</doc>
<doc id="1461015" url="https://pl.wikipedia.org/wiki?curid=1461015" title="Gorc Gorcowski">
Gorc Gorcowski

Gorc Gorcowski – zarastająca lasem polana w Gorcach na południowym stoku Gorca, tuż pod jego wierzchołkiem, na wysokości około 1130–1180 m n.p.m. Jej stoki opadają na południowy wschód do doliny Potoku Gorcowego (lewego dopływu Ochotnicy). Prowadzi przez nią wozowa droga łącząca pięć podszczytowych polan Gorca: Gorc Młynieński, Gorc Gorcowski, Hale Podgorcowe, Polany i Hale Gorcowskie. Dawniej drogą tą zwożono siano z tych polan. W niektórych opracowaniach i na niektórych mapach Hale Podgorcowskie nie są wyróżniane, lecz utożsamiane są (błędnie) z polaną Gorc Gorcowski.
Na polanie znajduje się wysoki krzyż zamontowany przez uczestników ruchu oazowego. Od dawna nieużytkowana zarasta lasem. Z jeszcze niezarośniętych fragmentów rozległe widoki na Pasmo Lubania, Tatry i dolinę Ochotnicy. Poniżej Gorca Gorcowskiego, na Halach Podgorcowych w okresie letnim czynna jest studencka baza namiotowa na Gorcu (w pobliżu dwóch źródeł wody).
Gorc Gorcowski znajduje się w granicach wsi Ochotnica Dolna w województwie małopolskim, w powiecie nowotarskim, w gminie Ochotnica Dolna.

</doc>
<doc id="1461016" url="https://pl.wikipedia.org/wiki?curid=1461016" title="Wschodnie obietnice">
Wschodnie obietnice

Wschodnie obietnice (ang. "Eastern Promises") − koprodukcja Wielkiej Brytanii, Kanady i Stanów Zjednoczonych z 2007 roku w reżyserii Davida Cronenberga. Film otrzymał siedem nagród Genie, w tym dla najlepszego scenariusza.
Opis fabuły.
Boże Narodzenie. Podczas porodu w jednym z londyńskich szpitali umiera z wykrwawienia młoda Rosjanka. Anna Chitrowa (Naomi Watts), pielęgniarka, która uczestniczyła przy porodzie, postanawia odnaleźć rodzinę nowo narodzonej dziewczynki. Jedyną poszlaką jest pozostawiony pamiętnik. Okazuje się, że dziewczyna była prostytutką, a pamiętnik jest jedynym dowodem przeciwko mafii zajmującej się handlem "żywym towarem". Anna tym samym ściąga na siebie niebezpieczeństwo.

</doc>
<doc id="1461017" url="https://pl.wikipedia.org/wiki?curid=1461017" title="Perspektywa zbieżna">
Perspektywa zbieżna



</doc>
<doc id="1461018" url="https://pl.wikipedia.org/wiki?curid=1461018" title="Nomos Tesprotia">
Nomos Tesprotia

Tesprotia (gr. "Θεσπρωτία") - do końca 2010 roku prefektura w Grecji w regionie administracyjnym Epir, ze stolicą w Igoumenitsie. Graniczyła od wschodu z prefekturą Janina, od południa z prefekturą Preweza, od północy z Albanią. Od zachodu oblewało ją Morze Jońskie. Jej powierzchnia wynosiła 9203 km². W 2005 roku mieszkało tu 358 698 osób.

</doc>
<doc id="1461019" url="https://pl.wikipedia.org/wiki?curid=1461019" title="Thesprotia">
Thesprotia



</doc>
<doc id="1461022" url="https://pl.wikipedia.org/wiki?curid=1461022" title="Nomos Imatia">
Nomos Imatia

Imatia (gr. "Ημαθία") – dawna prefektura w Grecji w regionie administracyjnym Macedonia Środkowa, ze stolicą w Werii. Graniczyła od wschodu z prefekturą Saloniki, od południa z prefekturą Pieria, od północy z prefekturą Pela, od zachodu z prefekturą Kozani (region Macedonia Zachodnia). Jej powierzchnia wynosiła 1701 km². W 2005 roku mieszkało tu 144 835 osób.
Prefektury zniesiono w wyniku reformy administracyjnej, która weszła w życie z dniem 1 stycznia 2011.

</doc>
<doc id="1461024" url="https://pl.wikipedia.org/wiki?curid=1461024" title="Imathia">
Imathia



</doc>
<doc id="1461025" url="https://pl.wikipedia.org/wiki?curid=1461025" title="Klasztor św. Agnieszki w Pradze">
Klasztor św. Agnieszki w Pradze

Klasztor św. Agnieszki w Pradze () – zespół zabudowań klasztornych znajdujących się w północnej części Starego Miasta w Pradze.
Zespół klasztorny pod wezwaniem św. Agnieszki stanowił pierwszą w Czechach budowlę zbudowaną w stylu gotyckim. Inicjatorką jego powstania była św. Agnieszka, siostra króla Wacława I – przeznaczony był dla klarysek, a pierwszą przełożoną zgromadzenia została właśnie św. Agnieszka. Prace trwały od 1223 do lat osiemdziesiątych XIII w. Powstały wówczas zabudowania klasztorne nie tylko klarysek, ale także i franciszkanów oraz dwa kościoły: św. Franciszka dla zakonu męskiego i św. Salwatora dla zgromadzenia żeńskiego. Zbudowano także mauzoleum dynastii Przemyślidów, gdzie obok wielu córek i żon czeskich dynastów (w tym założycielki zgromadzenia) pochowano króla Wacława I. W czasie wojen husyckich oba zgromadzenia zostały stąd usunięte, a część zabudowań klasztornych (południowa, należąca wcześniej do franciszkanów) została zniszczona. Dopiero w 1556 klasztor został na nowo zasiedlony przed dominikanów, a w 1626 powróciły tutaj klaryski. Usunięte zostały jednak ponownie w 1782 wskutek akcji kasacyjnej cesarza Józefa II. 
Budynki klasztorne wykorzystywano później w różnych celach, a pod koniec XIX w. planowano nawet wyburzenie zniszczonego kompleksu. Dzięki jednak staraniom specjalnie powołanego komitetu klasztor ocalał, a wkrótce go odrestaurowano. Dzisiaj mieści się w nim część czeskiej Galerii Narodowej, obejmująca zbiory sztuki średniowiecznej.

</doc>
<doc id="1461027" url="https://pl.wikipedia.org/wiki?curid=1461027" title="Centralny Dworzec Pocztowy">
Centralny Dworzec Pocztowy

Centralny Dworzec Pocztowy – dawny dworzec kolejowy w Warszawie przeznaczony do obsługi ruchu pocztowego.
Historia.
Dworzec Pocztowy wzniesiono częściowo na terenach dawnego Dworca Kaliskiego przy ul. Żelaznej 21, naprzeciw tzw. Domu Kolejowego znajdującego się na rogu ulic Żelaznej i Chmielnej.
Budowa według projektu Józefa Szanajcy w stylu funkcjonalistycznym rozpoczęła się w 1936. Konstrukcję żelbetową zaprojektował inż. Wenczesław Poniż. Przerwana na krótko przez wybuch II wojny światowej, która zastała budynek z jednym skrzydłem w stanie surowym, pozostałymi w budowie.
Oddany do użytku w połowie września 1941 i pomalowany w barwy maskujące.
Zdobyty przez powstańców warszawskich w dniach 3–5 sierpnia 1944 i wówczas lekko uszkodzony. Mieściła się w nim reduta powstańcza.
Po wojnie częściowo odbudowany, częściowo rozebrany. Ostatni fragment budowli rozebrano w latach 2006–2007.
Nieruchomość jest własnością Poczty Polskiej, która planowała tam wzniesienie swojej nowej siedziby, a następnie biurowca.

</doc>
<doc id="1461028" url="https://pl.wikipedia.org/wiki?curid=1461028" title="Chełm Wschodni (stacja kolejowa)">
Chełm Wschodni (stacja kolejowa)

Chełm Wschodni – stacja towarowa położona w obrębie miasta Chełm, w województwie lubelskim, w Polsce. Znajduje się tu 1 peron pasażerski – obecnie nieużywany.
Stacja jest przeznaczona do załadunku i rozładunku towarów (na rampach kolejowych), rozrządzania składów pociągów oraz składów manewrowych, zestawiania pociągów oraz zmiany ilości wagonów w składach pociągów przechodzących.
Stacja należy do spółki PKP Polskie Linie Kolejowe, zaś większość torów użytkuje spółka PKP Cargo. Prace manewrowe na stacji wykonywane są tylko za pomocą pojazdu trakcyjnego. Spółka PKP Cargo do wykonywania manewrów używa wyłącznie lokomotyw serii SM48. Stacja nie posiada własnej lokomotywowni (pojazdy do pracy przybywają ze stacji Chełm).
Na stacji znajdują się 24 tory.
Na terenie stacji znajduje się jedna nastawnia dysponująca Chełm Wschodni (Cw), oraz jedna nastawnia wykonawcza (?) (01).
Stacja ma bezpośrednie połączenie z torami towarowymi należącymi do Cementowni Chełm (Cementownia Chełm posiada własną lokomotywę manewrową). Tuż za stacją (w kierunku granicy państwa) znajduje się przystanek osobowy Chełm Cementownia. Stacja Chełm Wschodni oddalona jest od stacji Chełm o ok. 2 km.

</doc>
<doc id="1461029" url="https://pl.wikipedia.org/wiki?curid=1461029" title="Nerw pośladkowy górny">
Nerw pośladkowy górny

Nerw pośladkowy górny (łac. "nervus gluteus superior") – nerw ruchowy. Jego włókna pochodzą z gałęzi brzusznych nerwów rdzeniowych L4, L5, S1. Jest gałęzią długą splotu krzyżowego (łac. "plexus sacralis").
Przebieg.
Wychodzi z miednicy wraz z naczyniami pośladkowymi górnymi przez otwór nadgruszkowy (górna część otworu kulszowego większego), następnie wchodzi pomiędzy mięsień pośladkowy średni a mięsień pośladkowy mały.
Porażenie.
Uszkodzenie nerwu powoduje zniesienie ruchów odwodzenia kończyny w stawie biodrowym. Ponadto bardzo osłabione jest umocowanie miednicy na nodze podstawnej podczas chodzenia, wskutek czego miednica opada na stronę zdrową. Ponieważ stanowi to dużą przeszkodę w chodzeniu, chory stara się przechylać tułów w stronę porażoną (chód kaczkowaty).

</doc>
<doc id="1461031" url="https://pl.wikipedia.org/wiki?curid=1461031" title="Długa Przełęcz">
Długa Przełęcz



</doc>
<doc id="1461032" url="https://pl.wikipedia.org/wiki?curid=1461032" title="Port lotniczy K50">
Port lotniczy K50

Port lotniczy K50 – port lotniczy położony 50 km na południe od Mogadiszu, w Somalii. W wyniku wojny w Somalii jest używany w zamian za port lotniczy Mogadiszu.

</doc>
<doc id="1461033" url="https://pl.wikipedia.org/wiki?curid=1461033" title="Przełęcz Długa (Beskid Sądecki)">
Przełęcz Długa (Beskid Sądecki)



</doc>
<doc id="1461034" url="https://pl.wikipedia.org/wiki?curid=1461034" title="Ratusz staromiejski w Pradze">
Ratusz staromiejski w Pradze

Ratusz staromiejski w Pradze () – dawna siedziba władz miejskich Pragi znajdująca się przy Rynku Staromiejskim.
Istniejący dzisiaj budynek ratusza powstawał stopniowo, poczynając od 1338 roku, kiedy to rajcy miejscy Starego Miasta zajęli narożną kamienicę (dzisiaj jest to część ratusza znajdująca się pod wieżą, wśród pozostałości tego domu wymienić można portal w stylu gotyckim). Już wkrótce potem rozpoczęto stawianie wieży ratuszowej, w której przyziemiu utworzono w 1381 roku kaplicę autorstwa Petera Parlera. Budowę ratusza (połączonego wówczas z dwóch domów, drugą kamienicę przyłączono w 1387 roku) ukończono w dobie wojen husyckich. W 1402 roku umieszczono też pierwszy zegar na wieży – w roku 1490 zastąpiony został nowym, istniejącym do dzisiaj zegarem – dziełem mistrza Hanusza o niezwykle pomysłowym mechanizmie (zobacz więcej: Praski zegar astronomiczny). W 1548 roku ratusz powiększono o kolejną kamienicę. Do sporej przebudowy ratusza doszło pod koniec XVIII wieku, gdy doszło do połączenia wszystkich miast praskich w jedno miasto. W latach 30. i 40. XIX wieku zbudowano także skrzydło północne, które jednak uległo zniszczeniu w 1945 roku podczas powstania praskiego.

</doc>
<doc id="1461036" url="https://pl.wikipedia.org/wiki?curid=1461036" title="Hello (linie lotnicze)">
Hello (linie lotnicze)

Hello – nieistniejąca szwajcarska czarterowa linia lotnicza z siedzibą w Bazylei. 

</doc>
<doc id="1461038" url="https://pl.wikipedia.org/wiki?curid=1461038" title="Nerw pośladkowy dolny">
Nerw pośladkowy dolny

Nerw pośladkowy dolny (łac. "nervus gluteus inferior") – nerw głównie ruchowy, ale zawiera również włókna czuciowe. Jego włókna pochodzą z gałęzi brzusznych nerwów rdzeniowych L5, S1, S2. Jest gałęzią długą splotu krzyżowego (łac. "plexus sacralis").
Przebieg.
Wychodzi z miednicy przez dolną część otworu kulszowego większego, następnie biegnie przykryty przez mięsień pośladkowy wielki i tu dzieli się na gałęzie końcowe.
Porażenie.
Uszkodzenie tego nerwu powoduje osłabienie ruchów prostowania w stawie biodrowym. Nie ujawnia się on przy zwykłym chodzeniu czy staniu, natomiast chodzenie po schodach, skakanie, podnoszenie się z pozycji siedzącej staje się niemożliwe.

</doc>
<doc id="1461039" url="https://pl.wikipedia.org/wiki?curid=1461039" title="Passeig de Gràcia">
Passeig de Gràcia

Passeig de Gràcia – stacja metra w Barcelonie, na linii 2, 3 i 4. Stacja została otwarta w 1924.

</doc>
<doc id="1461040" url="https://pl.wikipedia.org/wiki?curid=1461040" title="Clementinum">
Clementinum

Clementinum (Klementinum) – barokowy budynek dawnego kolegium jezuickiego znajdujący się na Starym Mieście w Pradze, w pobliżu Mostu Karola.
Zakon jezuitów sprowadził do Pragi w 1556 cesarz Ferdynand I Habsburg. W pobliżu Mostu Karola oddał im zabudowania byłego klasztoru dominikańskiego św. Klemensa. Miejsce to stało się centrum jezuitów w Czechach, a zarazem centrum polityki kontrreformacyjnej cesarzy z dynastii Habsburgów.
Jezuici przez stulecia rozbudowywali swą siedzibę. Znajdujący się tutaj dzisiaj barokowy kompleks zajmuje miejsce około trzydziestu średniowiecznych domów. Zakonnicy zadbali o budowę nowego kościoła św. Salwatora (1578, kopuła ukończona w 1648), a także o przebudowę gotyckiego kościoła św. Klemensa (na początku XVIII w.). Wzniesiono także dwie kaplice: włoską (XVI w.) oraz zwierciadlaną (XVIII w.). W całym kompleksie znalazły się także szkoła, kolegium, biblioteki, ale także teatr czy obserwatorium astronomiczne (korzystał z niego mieszkający tutaj Jan Kepler). Działające tu kolegium szybko zdobyło przewagę nad Karolinum (czyli uniwersytetem założonym przez Karola Luksemburskiego) i w 1622 jezuici uzyskali kontrolę nad całym szkolnictwem wyższym w Pradze.
Po skasowaniu zakonu jezuitów w 1773 Klementinum przechodziło różne losy – przeważnie znajdowały się w nim instytucje edukacyjne, m.in. seminarium arcybiskupie, Uniwersytet Karola, Biblioteka Narodowa.

</doc>
<doc id="1461041" url="https://pl.wikipedia.org/wiki?curid=1461041" title="Waldemar Jagodziński">
Waldemar Jagodziński

Waldemar Jagodziński (ur. 13 stycznia 1934 w Bydgoszczy, zm. 3 lutego 2021 tamże) – polski szachista i trener szachowy.
Życiorys.
Na przełomie 1965 i 1966 r. wystąpił w cyklicznym kołowym turnieju w Reggio Emilii. Zajął odległe miejsce, ale jako jedyny pokonał zwycięzcę, jugosłowiańskiego arcymistrza, Bruno Parmę. Największe szachowe sukcesy odniósł w latach 70. XX wieku. Dwukrotnie (1973 i 1974, w obu przypadkach w Łodzi) zdobył tytuły indywidualnego wicemistrza Polski w szachach błyskawicznych. Był również trzykrotnym medalistą drużynowych mistrzostw Polski: w 1952 (w barwach "Spójni" Bydgoszcz) i 1974 r. – brązowym, a w 1978 r. – złotym (w barwach "Łączności" Bydgoszcz). W 1976 r. w Bydgoszczy jedyny raz w karierze wystąpił w finale indywidualnych mistrzostwa Polski, jednak w rozegranym systemem szwajcarskim turnieju zajął odległe miejsce.
Wychował kilka pokoleń szachistów. Spośród jego wychowanków największe sukcesy odniosła jedna z jego córek, Joanna (mistrzyni międzynarodowa, czterokrotna medalistka mistrzostw Polski kobiet oraz brązowa medalistka mistrzostw świata juniorek do 20 lat z 1983 roku).
Waldemar Jagodziński posiadał tytuł kandydata na mistrza krajowego, który otrzymał w 1956 roku. 
Pochowany na Cmentarzu katolickim św. Wincentego à Paulo w Bydgoszczy.

</doc>
<doc id="1461043" url="https://pl.wikipedia.org/wiki?curid=1461043" title="Tetuan (stacja metra)">
Tetuan (stacja metra)

Tetuan – stacja metra w Barcelonie, na linii 2. Stacja została otwarta w 1995.

</doc>
<doc id="1461045" url="https://pl.wikipedia.org/wiki?curid=1461045" title="Klementinum">
Klementinum



</doc>
<doc id="1461046" url="https://pl.wikipedia.org/wiki?curid=1461046" title="Międzynarodowy Zjazd Sybiraków">
Międzynarodowy Zjazd Sybiraków



</doc>
<doc id="1461048" url="https://pl.wikipedia.org/wiki?curid=1461048" title="Przełęcz Długa (Gorce)">
Przełęcz Długa (Gorce)

Przełęcz Długa – przełęcz w Gorcach po wschodniej stronie szczytu Turbacza, w długim Paśmie Gorca ciągnącym się od Turbacza we wschodnim kierunku. Północne jej zbocza opadają do głębokiej doliny Kamienickiego Potoku (górna część Kamienicy Gorczańskiej), południowe do doliny Łopuszanki.
Jest to łagodne, trawiaste siodło. Znajdują się na nim dwie polany: po północnej stronie duża polana Wzorowa, po południowej mniejsza polana Wierchy Zarębskie. Obydwie wchodzą w skład Hali Długiej. Rejon przełęczy położony jest na obszarze Gorczańskiego Parku Narodowego. Po włączeniu go do obszaru parku zniesiono wypas owiec na wszystkich jego polanach. Spowodowało to ich zarastanie w wyniku naturalnej sukcesji ekologicznej. Aby nie dopuścić do zarośnięcia lasem, na Halę Długą znów wróciły owce, i obecnie odbywa się tutaj kulturowy wypas. Na przełęczy znajduje się bacówka, w której można kupić oscypki i napić się żętycy.
Przełęcz Długa była też świadkiem tragicznych wydarzeń. 17 lipca 1943 zastrzelona tutaj została przez Niemców młoda dziewczyna, która biegła ostrzec partyzantów przed nimi. Wydarzenie to upamiętnia krzyż obok bacówki.
Wiosną na przełęczy masowo zakwita szafran spiski, popularnie nazywany krokusem. Z ciekawszych roślin tu rosnących występują m.in.: kuklik górski, macierzanka halna, jastrzębiec alpejski i storczyki: storczyca kulista, listera jajowata, gółka długoostrogowa.
Grzbietem od Turbacza przez Przełęcz Długą biegnie granica między wsią Zasadne w powiecie limanowskim i wsią Łopuszna w powiecie nowotarskim.

</doc>
<doc id="1461050" url="https://pl.wikipedia.org/wiki?curid=1461050" title="Orkiestra Symfoniczna im. Karola Namysłowskiego w Zamościu">
Orkiestra Symfoniczna im. Karola Namysłowskiego w Zamościu

Orkiestra Symfoniczna im. Karola Namysłowskiego w Zamościu – najstarsza w Polsce Orkiestra Symfoniczna, nosząca imię swojego założyciela – Karola Namysłowskiego powstała 4 listopada 1881 roku (20 lat przed Filharmonią Narodową).
Do roku 1939 finansowana była przez rodzinę Namysłowskich.
Po II wojnie światowej mecenat nad orkiestrą zaczęło przejmować państwo.
Od 13 sierpnia 1944 roku Orkiestra pod kierownictwem Stanisława Splewińskiego działała jako sekcja rytmiczna przy istniejącym w Zamościu Stowarzyszeniu Miłośników Sztuki.
13 sierpnia 1945 roku na posiedzeniu Związku Muzyków Zawodowych na kapelmistrza orkiestry został wybrany Stanisław Bryk. Wydział Kultury i Sztuki w Lublinie wydał orkiestrze zezwolenie na występy publiczne z zastrzeżeniem, że w jej repertuarze nie będzie utworów jazzowych.
21 września 1945 roku, ówczesny minister kultury i sztuki Wincenty Rzymowski, wydał polecenie zorganizowania pełnej orkiestry.
22 stycznia 1947 roku powstało Stowarzyszenie „Orkiestra Włościańska Namysłowskiego w Zamościu”, zatwierdzono statut i regulamin orkiestry.
7 maja 1971 roku decyzją PWRN w Lublinie nadano orkiestrze nazwę: „Włościańska Orkiestra im. Karola Namysłowskiego”.
19 października 1976 roku decyzją Ministra Kultury i Sztuki Stowarzyszenie
zostało zaszeregowane do kategorii C – organizacji o regionalnym i lokalnym zasięgu działania.
27 czerwca 1978 roku uchwałą Nadzwyczajnego Walnego Zgromadzenia, Stowarzyszenie zostało rozwiązane, a jego majątek przekazano powołanemu trzy dni później (1 lipca) „Państwowemu Przedsiębiorstwu – Symfonicznej Orkiestry Włościańskiej im. Karola Namysłowskiego” (organem założycielskim był Wojewoda Zamojski).
25 lutego 1982 roku nadano orkiestrze nową nazwę: „Polska Orkiestra Włościańska im. Karola Namysłowskiego”, a w 1990 roku orkiestra otrzymała stałą siedzibę w zabytkowej bramie lwowskiej z własną salą koncertową.
Od 1999 roku Orkiestra działa jako samorządowa instytucja kultury, finansowana przez Miasto Zamość.
28 stycznia 2008 roku Uchwałą Nr XVI/129/08 Rady Miejskiej w Zamościu nadano orkiestrze nową, obecną nazwę – Orkiestra Symfoniczna im. Karola Namysłowskiego.
Od 1 marca 2007 roku dyrektorem naczelnym i artystycznym orkiestry jest Tadeusz Wicherek.
Orkiestra prowadzi stałą działalność koncertową na terenie kraju i poza jego granicami. Koncertowała między innymi w Stanach Zjednoczonych, Kanadzie, Niemczech, Austrii, Francji, Bułgarii, Rumunii, Rosji, Czechach, na Białorusi i Ukrainie.
Od 1923 roku prowadzi stałą działalność edukacyjną dla dzieci i młodzieży.
Od XII edycji (w 1991 roku) jest także organizatorem festiwalu muzyki poważnej "Zamojskie Dni Muzyki".
Od 2000 roku, wspólnie z Towarzystwem Przyjaciół i Sympatyków Orkiestry, organizuje Międzynarodowe Mistrzowskie Kursy Muzyczne, a od 2007 roku Zamojski Festiwal Kultury im. Marka Grechuty. W tym samym roku, po raz pierwszy w Zamościu orkiestra wystawiła spektakl operowy „Straszny Dwór” S. Moniuszki.
Nowym przedsięwzięciem muzycznym, organizowanym od 2008 roku przez orkiestrę, jest Festiwal Kultury Włoskiej "Arte, Cultura, Musica E...".

</doc>
<doc id="1461054" url="https://pl.wikipedia.org/wiki?curid=1461054" title="Zgromadzenie Sióstr Jezusa Miłosiernego">
Zgromadzenie Sióstr Jezusa Miłosiernego

Zgromadzenie Sióstr Jezusa Miłosiernego – katolickie, żeńskie zgromadzenie zakonne, założone przez ks. Michała Sopoćkę jako odpowiedź na objawienia św. Faustyny Kowalskiej.
Założenie zgromadzenia.
Inspiracją do powstania zgromadzenia były objawienia, które miała św. Faustyna Kowalska. W 1935 r. zrozumiała, że ma powstać nowe zgromadzenie zakonne, poświęcone Bożemu Miłosierdziu. Miało to miejsce w Wilnie (skąd znad Wilii w świat wyszło przesłanie Miłosierdzia w czasie jednej z rozmów duchowych, jakie przeprowadzała ze swym spowiednikiem, ks. M. Sopoćką. Św. Faustyna była przekonana, że Jezus mówi do niej nie tylko bezpośrednio, ale także posługuje się ludźmi, zwłaszcza spowiednikiem.
Po śmierci św. Faustyny ks. M. Sopoćko czuł się odpowiedzialny za realizację dzieła miłosierdzia, nie spieszył się jednak z założeniem nowego zgromadzenia. Pochłaniała go w tym czasie praca naukowa i wychowawcza, zabiegał o ogłoszenie Święta Miłosierdzia Bożego oraz wydawał broszury i obrazki Jezusa Miłosiernego. Wojna nie powstrzymała tej działalności, a wręcz przyczyniła się do rozwoju kultu Bożego Miłosierdzia. Nabożeństwo to szerzyło się samorzutnie. Mimo zakazu prowadził spotkania Związku Inteligencji Katolickiej i Sodalicji Mariańskiej Akademiczek. W treściach przekazywanych słuchaczom zachęcał do ufności, a wspominając o s. Faustynie rozpalał umysły słuchaczy prawdą o Miłosierdziu.
Latem 1941 r. zgłosiła się do ks. Sopoćki absolwentka filologii klasycznej Uniwersytetu im. Stefana Batorego w Wilnie Jadwiga Osińska i oświadczyła, że "postanowiła poświęcić się służbie Najmiłosierniejszego Zbawiciela i założyć nowe zgromadzenie czy coś podobnego w celu uwielbienia Boga w Jego nieskończonym miłosierdziu". Wkrótce dołączyła do niej Izabela Naborowska, a w rok później cztery inne uczestniczki spotkań sodalicyjnych. Od lutego 1942 r. ks. Sopoćko rozpoczął z sześcioma kandydatkami zebrania formacyjne. Zostały one przerwane wiosną 1942 r. Ks. Sopoćko, zagrożony aresztowaniem, musiał opuścić Wilno. Opiekę duchową nad pierwszą szóstką zlecił ks. prałatowi Leonowi Żebrowskiemu, a formację zakonną siostrom bezhabitowego Zgromadzenia Sióstr Anielskich: św. Alozie Gilewskiej – przełożonej generalnej i św. Helenie Majewskiej.
Mimo odosobnienia Założyciel czuł się odpowiedzialny za powstające zgromadzenie. Dowodem tego jest obfita korespondencja z tego okresu. 11 kwietnia 1942 r. w wigilię przed Niedzielą Przewodnią (w objawieniach Faustynie Pan Jezus wyznaczył ten dzień na święto Miłosierdzia Bożego) sześć pierwszych kandydatek złożyło śluby zakonne. Fakt ten został odnotowany w kronice Karmelu wileńskiego: "Tutaj też zawiązało się nowe Zgromadzenie Miłosierdzia Bożego s. Faustyny Kowalskiej i pierwsze siostry złożyły swe śluby". Członkinie nowego zgromadzenia swoje ślubowania ponawiały co roku, a w listopadzie 1944 r. uroczystości ślubów przewodniczył i przyjął je sam ks. Michał Sopoćko, który w sierpniu 1944 r. wrócił z ukrycia w Czarnym Borze, skąd kierował do Zgromadzenia Sióstr Jezusa Miłosiernego "Listy," wypełnione Prawdą o Miłosierdziu Bożym.
Rozwój zgromadzenia.
W sytuacji nowych układów politycznych, w jakich znalazła się Polska w końcowym etapie II wojny światowej, siostry powzięły decyzję o opuszczeniu Wilna. Ks. Sopoćko – czując się odpowiedzialny za przyszłość nowej wspólnoty – przekazał siostrom w 1946 r. łaciński tekst konstytucji. Na terenie Polski opiekę nad formującym się zgromadzeniem przejął jezuita, o. Władysław Wantuchowski. Dzięki jego pośrednictwu administrator apostolski w Gorzowie Wlkp., ks. Edmund Nowicki, udzielił siostrom pozwolenia na rozpoczęcie życia wspólnego i pracy w Administracji Gorzowskiej. Z kilku proponowanych placówek, siostry wybrały pracę w Myśliborzu. 25 sierpnia 1947 r. pierwsze siostry rozpoczęły tam życie wspólnotowe. Na zarządzenie władzy kościelnej trzy siostry odbyły kanoniczny nowicjat u sióstr niepokalanek w Szymanowie. Po ich powrocie nowy Administrator Apostolski, ks. Zygmunt Szelążek, 2 sierpnia 1955 r. wydał dekret zatwierdzający Zgromadzenie na prawie diecezjalnym, zezwalając na założenie habitów.
Strój zakonny.
Czarny habit, przepasany czarnym paskiem. Na habicie szkaplerz, na którym zawieszony na czerwonym sznureczku Krzyż, na głowie czarny welon z białą wypustką.

</doc>
<doc id="1461057" url="https://pl.wikipedia.org/wiki?curid=1461057" title="ECHS">
ECHS

ECHS (Extended CHS) – procedura adresacji sektorów na twardych dyskach odpowiedzialna za obsługę dysków o pojemności powyżej 528 MB. 
Przy obsłudze dysków w trybie Cylinder Head Sector nakładają się na siebie ograniczenia BIOSu i interfejsu IDE. Żeby umożliwić obsługę dysków większych od 528 MB stworzono adresacje LBA i Extended CHS. Jeżeli dysk albo BIOS nie obsługuje LBA to pozostaje ECHS. Po formatowaniu dysku nie można przestawiać adresacji z LBA na ECHS i odwrotnie - grozi utratą danych.

</doc>
<doc id="1461058" url="https://pl.wikipedia.org/wiki?curid=1461058" title="Nerw guziczny">
Nerw guziczny

Nerw guziczny (łac. "nervus coccygeus") – nerw czuciowy i ruchowy. Jego włókna pochodzą z gałęzi brzusznych nerwów rdzeniowych S5 i Co. Jest gałęzią długą splotu krzyżowego (łac. "plexus sacralis"). Z gałęziami brzusznymi nerwów rdzeniowych S3 i S4 tworzy mały splot guziczny (plexus coccygeus). Odchodzą od niego nerwy odbytowo-guziczne (łac. nervi anococcygei) i gałęzie mięśniowe (łac. rami musculares).
Porażenie.
Uszkodzenie tego nerwu powoduje zaburzenie czynności mięśnia dźwigacza odbytu, oraz zanik czucia w okolicy kości ogonowej.

</doc>
<doc id="1461059" url="https://pl.wikipedia.org/wiki?curid=1461059" title="Huntspill">
Huntspill

Huntspill – ciek wodny na równinie Somerset Levels w Anglii, w hrabstwie Somerset, dystrykcie Sedgemoor. Kanał został wykopany dla celów strategicznych podczas II wojny światowej, jako obiekt o znaczeniu strategicznym. Jego celem było dostarczenie wody do strategicznej fabryki ROF Bridgwater. Miała również ułatwić prace melioracyjne na podmokłej równinie Somerset Levels. Obecnie stanowi rezerwat przyrody. Nazwa pochodzi od wsi Huntspill.

</doc>
<doc id="1461062" url="https://pl.wikipedia.org/wiki?curid=1461062" title="El Raval">
El Raval

El Raval — średniowieczna dzielnica Barcelony stanowiąca część Ciutat Vella, znana również nieformalnie jako Barri Xino (pol. dzielnica chińska), co odwołuje się do jej kosmopolitycznego charakteru. Zamieszkuje ją ok. 50 tys. osób. Obecnie blisko 50% populacji Raval to imigranci. W przeszłości dzielnica cieszyła się fatalną sławą z powodu powszechnej na jej terenie prostytucji i przestępczości. Obecnie, po zmianach przeprowadzonych w Raval przez władze Barcelony obszar ten zyskuje sobie reputację dzielnicy artystycznej i turystycznej. Duży wpływ na ten fakt miała budowa w Raval Muzeum Sztuki Współczesnej (Museu d'Art Contemporàni de Barcelona, MACBA) oraz Centrum Kultury Współczesnej (Centre de Cultura Contemporàna de Barcelona, CCCB). Podobnie jak położona po drugiej stronie alei La Rambla Barri Gòtic Raval zachowała jednak zasadniczo średniowieczny układ wąskich uliczek i wysokich budynków.
Metro.
Przez Raval przechodzą linie L2 i L3 barcelońskiego metra.

</doc>
<doc id="1461063" url="https://pl.wikipedia.org/wiki?curid=1461063" title="Tone (Somerset)">
Tone (Somerset)

Tone – rzeka w Anglii, w hrabstwie Somerset. Swój początek bierze na wzgórzach Brendon Hills, przepływa przez Taunton i wpływa do rzeki Parrett. Od lat 70. XX wieku żeglowna na odcinku od Taunton do ujścia. Połączona z rzeką Parrett kanałem Bridgwater - Taunton.

</doc>
<doc id="1461065" url="https://pl.wikipedia.org/wiki?curid=1461065" title="Spencer Horatio Walpole">
Spencer Horatio Walpole

Spencer Horatio Walpole (ur. 11 września 1806, zm. 22 maja 1898) – brytyjski polityk, członek Partii Konserwatywnej, minister spraw wewnętrznych w trzech rządach lorda Derby’ego.
Był drugim synem Thomasa Walpole’a i lady Margaret Perceval, córki 2. hrabiego Egmont i siostry premiera Spencera Percevala. Wykształcenie odebrał w Eton College oraz w Trinity College na Uniwersytecie Cambridge. W 1831 r. rozpoczął praktykę adwokacką w korporacji Lincoln’s Inn. W 1846 r. został Radcą Królowej.
W 1846 r. został wybrany do Izby Gmin jako reprezentant okręgu Midhurst. Od 1856 r. reprezentował okręg wyborczy Cambridge University. Trzykrotnie był ministrem spraw wewnętrznych. Pierwszy raz od lutego do grudnia 1852 r. Drugi raz objął to stanowisko w 1858 r., ale zrezygnował w styczniu 1859 r. z powodu rządowych planów przeprowadzenia reformy wyborczej. Reforma nie została wówczas przeprowadzona (rząd upadł w czerwcu 1859 r.). W trzecim rządzie Derby’ego w 1866 r. Walpole ponownie stanął na czele Home Office. Kiedy na forum gabinetu ponownie stanęła sprawa reformy wyborczej, Walpole ponownie podał się do dymisji (maj 1867 r.). Tym razem pozostał jednak w gabinecie do lutego 1868 r. jako minister bez teki.
Walpole utracił miejsce w gabinecie, kiedy premierem został Benjamin Disraeli. W Izbie Gmin zasiadał jeszcze do 1882 r. W 1835 r. poślubił swoją kuzynkę, Isabellę Perceval, córkę Spencera Percevala. Miał z nią dwóch synów i dwie córki. Jego młodszy syn, Spencer, został historykiem i gubernatorem porucznikiem Wyspy Man. Były minister zmarł w 1898 r.

</doc>
<doc id="1461066" url="https://pl.wikipedia.org/wiki?curid=1461066" title="Piva">
Piva

Piva (czarn. "Пива") – rzeka w Czarnogórze; wypływa ze źródła na górze Golija. Płynie głębokim, miejscami do 1200 metrów, wąwozem. Nieopodal Mratinje przecina ją zapora wybudowanej w 1975 elektrowni wodnej, tworząca tam sztuczne jezioro o powierzchni 12,5 km².
Dalej rzeka kieruje się na północ i nieopodal miasta Šćepan Polje na granicy czarnogórsko-bośniackiej wraz z inną rzeką, Tarą, tworzy rzekę Drinę; ta jest dopływem Dunaju, zatem wszystkie te rzeki i ich dopływy należą do zlewiska Morza Czarnego.

</doc>
<doc id="1461074" url="https://pl.wikipedia.org/wiki?curid=1461074" title="Wojciech Kołaczkowski">
Wojciech Kołaczkowski

Wojciech Kołaczkowski (ur. 16 kwietnia 1908 w Moszenkach, zm. 19 lipca 2001 w Sarasocie) – pułkownik pilot Wojska Polskiego, kierowca rajdowy.
Życiorys.
Urodził się 16 kwietnia 1908 w Moszenkach na Lubelszczyznie, majątku rodziców Jana i Róży z domu Boduszyńskiej. Do dziesiątego roku życia pobierał nauki od prywatnego nauczyciela, potem uczył się w Lublinie i Zakopanem. Gimnazjum ukończył w 1925 w Warszawie. W latach 1925–1929 studiował w Państwowej Szkole Gospodarstwa Wiejskiego w Cieszynie, gdzie został przyjęty do Korporacji Akademickiej Kujawja. W 1929 rozpoczął szkolenie na obserwatora w Szkole Podchorążych Rezerwy Lotnictwa w Dęblinie, które ukończył rok później jako sierżant podchorąży. Powrócił do rodzinnego majątku (w międzyczasie Kołaczkowscy sprzedali Moszenki i osiedlili się w majątku Pliszczyn) i przez rok gospodarował nim. W 1931 wstąpił do Szkoły Podchorążych Lotnictwa, którą ukończył 15 sierpnia 1933 jako podporucznik pilot.
Kołaczkowski dał się poznać także jako utalentowany sportowiec – w 1928 rozpoczął latanie w Aeroklubie Lubelskim i na Krajowych Zawodach Lotniczych; w tym samym roku startował w rajdzie samochodowym Monte Carlo, a w 1937 zwyciężył w Międzynarodowym Rajdzie Polski w kategorii do 1000 centymetrów sześciennych. Był także w kadrze narodowej w strzelaniu do rzutków – w 1936 na Strzeleckich Mistrzostwach Świata w Berlinie wywalczył brązowy medal.
Po promocji w Szkole Podchorążych Lotnictwa w Dęblinie (VII promocja, 49 lokata) Kołaczkowski trafił najpierw do 13 eskadry obserwacyjnej, a następnie do 114 eskadry myśliwskiej w 1 pułku lotniczym w Warszawie. W 1934 ukończył wyższy kurs pilotażu myśliwskiego. Na stopień porucznika został awansowany ze starszeństwem z dniem 1 stycznia 193 i 42. lokatą w korpusie oficerów aeronautyki (od 1937 korpus oficerów lotnictwa, grupa liniowa). W 1937 został przeniesiony do Dęblina, gdzie został opiekunem XIII promocji SPL. Rok później został przeniesiony w stan nieczynny i objął przedstawicielstwo producenta samochodów Citroën w Warszawie. Do Dęblina powrócił dopiero po mobilizacji pod koniec sierpnia 1939.
II wojna światowa.
W czasie kampanii wrześniowej nie walczył, 19 września przekroczył granicę Rumunii. Następnie przedostał się przez Jugosławię do Grecji, a dalej – drogą morską – do Francji. Od 4 marca 1940 był dowódcą sześcioosobowej grupy myśliwców szkolących się w Blidzie w Afryce Północnej na przestarzałych samolotach Nieuport Delage NiD 622. Po upadku Francji dostał się do Casablanki, a następnie statkiem via Gibraltar do Anglii. 20 lipca 1940 Kołaczkowski wyokrętował się w porcie w Liverpoolu.
4 grudnia 1940, po przeszkoleniu myśliwskim w 5 OTU w Aston Down, przydzielony został do 303 dywizjonu myśliwskiego im. Tadeusza Kościuszki. Pierwszy sukces w dywizjonie zanotował 17 czerwca 1941, gdy nad przylądkiem Gris Nez zestrzelił Bf 109. Drugiego wroga zniszczył kilkanaście dni potem, 2 lipca, w rejonie Lille. Dzień po swym drugim zwycięstwie objął dowództwo eskadry „A”, a 21 listopada 1941 dowództwo całego dywizjonu. 13 marca 1942 zestrzelił nad Hazebrouck swego trzeciego Messerschmitta.
6 maja 1942 Kołaczkowski zdał dowództwo „Kościuszkowców” kpt. Walerianowi Żakowi, odchodząc na odpoczynek do Inspektoratu Polskich Sił Powietrznych. Powierzono mu stanowisko zastępcy płk. Stefana Pawlikowskiego – polskiego oficera łącznikowego w Fighter Command. 25 września 1942 powrócił do latania bojowego, obejmując dowództwo 2 Polskiego Skrzydła Myśliwskiego (dywizjony 303, 316 i 317). 26 stycznia 1943 przeniesiony został na dowódcę 1 Skrzydła Myśliwskiego, złożonego z dywizjonów 302, 306, 316 i 317. W czasie lotów nad Francję powiększył swe konto o jedno zestrzelenie prawdopodobne (13 maja 1943 – FW 190) i dwa uszkodzenia (3 i 16 kwietnia 1943 – oba FW 190). 20 sierpnia 1943 rozpoczął pracę w sztabie 11 Grupy Myśliwskiej jako zastępca oficera operacyjnego. 1 kwietnia 1944 trafił do Wyższej Szkoły Lotniczej, gdzie wykładał taktykę lotnictwa myśliwskiego. Dokładnie siedem miesięcy potem, 1 listopada, przeniesiony został do Ambasady Polskiej w Londynie jako attaché lotniczy. Na stanowisku tym pozostał do zakończenia wojny.
W czasie wojny wykonał 249 lotów bojowych. Zdemobilizował się w 1946 jako polski major i angielski Wing Commander.
Na emigracji.
W cywilu zajął się handlem używanymi samochodami w Anglii, a po emigracji do Stanów Zjednoczonych w 1948 był przedstawicielem handlowym i kierowcą fabrycznym wielkich firm motoryzacyjnych, takich jak Austin, BMC, Leyland i Jaguar w Nowym Jorku. Aktywnie działał także społecznie w Instytucie Józefa Piłsudskiego w Londynie, Bratniej Pomocy Kombatantów, Skarbie Narodowym oraz Stowarzyszeniu Lotników Polskich.
W połowie lat dziewięćdziesiątych Kołaczkowski ożenił się ze swoją kuzynką Martą i przeprowadził do miasteczka Sarasota na Florydzie. Zmarł tam 19 lipca 2001 w wieku 93 lat. Zgodnie z jego wolą prochy sprowadzono do Polski i 6 września 2001 złożono w murze kwatery 1 Samodzielnej Brygady Spadochronowej na Cmentarzu Wojskowym na Powązkach w Warszawie (kwatera C30-K-3-II-4). Z pierwszego związku z Wandą Kołaczkowską miał syna Jana, zamieszkałego w Nowym Jorku.
Wizerunek pilota został umieszczony na samolocie myśliwskim MiG-29 nr 67 z 23 Bazy Lotnictwa Taktycznego.
Zestrzelenia.
Na liście Bajana sklasyfikowany został na 72. pozycji z 3 samolotami Luftwaffe zestrzelonymi na pewno, jednym zestrzelonym prawdopodobnie i dwoma uszkodzonymi.
Chronologiczny wykaz zwycięskich walk powietrznych:
Zestrzelenia pewne:
Zestrzelenia prawdopodobne:
Uszkodzenia:

</doc>
<doc id="1461078" url="https://pl.wikipedia.org/wiki?curid=1461078" title="Trzmiel olbrzymi">
Trzmiel olbrzymi

Trzmiel olbrzymi ("Bombus fragrans") – owad z rodziny pszczołowatych. Wyglądem bardzo przypomina trzmiela ozdobnego ("Bombus distinguendus").
Podstawowe dane.
Długość ciała: królowa: 46–48 mm, robotnice: 18–21 mm, samce: brak danych
Rozpiętość skrzydeł: królowa: 38–48 mm, robotnice: 19–32 mm, samce: brak danych
Liczebność: najprawdopodobniej 50–100 osobników
Zabarwienie: Większa część ciała ma kolor żółty. Głowa, odnóża oraz skrzydła są czarne.
Wierzchnia warstwa futra jest jaśniejsza.
Występowanie: najprawdopodobniej Burgenland oraz Dolna Austria
Pożywienie: nektar kwiatowy
Ochrona: W Polsce tak jak pozostałe gatunki trzmieli objęty ochroną częściową.

</doc>
<doc id="1461079" url="https://pl.wikipedia.org/wiki?curid=1461079" title="Pala Alpitour">
Pala Alpitour

Palasport Olimpico, oficjalnie pod nazwą handlową Pala Alpitour, skrótowo oraz podczas wydarzeń zakazujących nazw sponsorskich PalaOlimpico, również nazywana PalaIsozaki od nazwiska architekta – hala sportowo-widowiskowa ulokowana we włoskim Turynie. Obiekt został otwarty 13 grudnia 2005. Znajduje się kilka metrów na wschód od Stadionu Olimpijskiego. Podczas Zimowych Igrzysk Olimpijskich 2006 odbywały się tutaj spotkania w ramach turnieju hokejowego. Na trybunach może pomieścić się 12 350 widzów podczas meczów hokeja na lodzie i jest największą halą sportową we Włoszech. Koszt budowy obiektu wyniósł 87 milionów euro. Właścicielem hali jest miasto Turyn.
Od momentu otwarcia Pala Alpitour stała się jedną z najczęściej rezerwowanych hal we Włoszech na koncerty na dużą skalę. Jest to również największe miejsce w kraju do tego typu wydarzeń, z dozwoloną maksymalną liczbą miejsc ustaloną na 15 657 miejsc na koncerty ze sceną centralną i 13 347 miejsc na koncerty ze sceną końcową.
Konstrukcja.
Projekt budynku był wybrany poprzez międzynarodowy konkurs, który wygrał zespół kierowany przez architekta Arata Isozaki z Tokio. Projekt opracowała firma Archa S.P.A. Hala została zaprojektowana wraz z włoskim architektem Pier Paolo Maggiora i jest częścią większego kompleksu sportowego, który jest znany jako Centralny Kompartment Stadionów Olimpijskich, a także obejmuje halę pływacką i plac apelowy.
Zewnętrzna część futurystycznego budynku ma prostokątną strukturę ze stali nierdzewnej i szkła pokrytą powłoką kartezjańską. Arena jest elastyczna w swojej wewnętrznej strukturze oraz w układzie trybun, dzięki nowoczesnemu systemowi trybun ruchomych i wysuwanych, a także opcji tymczasowego podestu ruchomego. Akustykę konstrukcji można również dostosować.
Palasport Olimpico został zaprojektowany do organizowania wielu różnych rodzajów wydarzeń po Zimowych Igrzyskach Olimpijskich 2006. Arena może gościć wydarzenia, takie jak np. hokej na lodzie, lekkoatletyka, a także koncerty, konwencje, wystawy, imprezy, parady, pokazy, spotkania religijne.

</doc>
<doc id="1461081" url="https://pl.wikipedia.org/wiki?curid=1461081" title="Żegnaj, moja konkubino">
Żegnaj, moja konkubino

Żegnaj, moja konkubino (霸王别姬, "Bàwáng bié jī") – chińsko-hongkoński melodramat z 1993 roku w reżyserii Chena Kaige.
Opis fabuły.
Historia miłosna rozgrywająca się w latach 1924-1977. Mały Cheng uczy się w szkole operowej. Żeby został przyjęty, matka obcina mu szósty palec u ręki. Delikatny Cheng zostaje przeznaczony do grania ról kobiecych. Jego kolega, silny i odważny Duan, staje się jego obroną. Potem obaj zdobywają sławę jako wykonawcy ról króla Chu i jego konkubiny.
Główne role.
i inni

</doc>
<doc id="1461083" url="https://pl.wikipedia.org/wiki?curid=1461083" title="Nerw sromowy">
Nerw sromowy

Nerw sromowy (łac. "nervus pudendus") – nerw mieszany, zawierający włókna czuciowe, ruchowe, współczulne i przywspółczulne, pochodzące z gałęzi brzusznych nerwów rdzeniowych S2, S3, S4 oraz jądra pośrednio-przyśrodkowego. Jest gałęzią długą splotu krzyżowego (łac. "plexus sacralis").
Przebieg.
Wychodzi z miednicy przez dolną część otworu kulszowego większego, następnie owija się wokół kolca kulszowego i z powrotem wraca do miednicy przechodząc przez otwór kulszowy mniejszy. Dostaje się on do dołu kulszowo-odbytniczego (łac. "fossa ischiorectalis") i biegnie tutaj po jego bocznej ścianie, przyśrodkowo do guza kulszowego. Wchodzi do kanału sromowego (łac. "canalis pudendalis"), utworzonego przez rozdwojenie powięzi zasłonowej, w tylnej części tego kanału dzieli się na gałązki końcowe czyli nerwy kroczowe (łac. "nervi perineales") i nerw grzbietowy prącia/łechtaczki (łac. "nervus dorsalis penis/clitoridis"). 
Porażenie.
Uszkodzenie tego nerwu powoduje nietrzymanie kału i moczu oraz uszkodzenie czynności płciowych.

</doc>
<doc id="1461084" url="https://pl.wikipedia.org/wiki?curid=1461084" title="Belle époque (film)">
Belle époque (film)

Belle époque – film komediowy z 1992 w reżyserii Fernando Trueby. Tytuł filmu pochodzi od okresu z historii Europy, zwanego La Belle Époque. Zastosowany jednak został w odniesieniu do Hiszpanii sprzed wojny domowej. Istnieje polskie wydanie DVD z 2005 roku.
Fabuła.
W 1931 roku Hiszpania jest podzielona politycznie między republikanów i tradycjonalistów, powstanie zaraz Druga Republika Hiszpańska. Młody żołnierz Fernando dezerteruje i zaprzyjaźnia się z Manolem (Fernando Fernán Gómez), starszym mężczyzną, który ma wielki dom na wsi. Fernando poznaje jego cztery piękne córki, o różnych charakterach, i jest oczarowany. Spotyka się kolejno z trzema starszymi, w każdej się zakochuje, z każdą uprawia seks, z każdą chce się ożenić, ale zawsze jest jakiś problem: Clara (Miriam Díaz-Aroca) to od niedawna wdowa i szuka tylko chwilowej pociechy, Violeta (Ariadna Gil) jest lesbijką i Fernando pociąga ją tylko w kobiecym przebraniu na balu kostiumowym, Rocío (Maribel Verdú) zamierza wyjść za rojalistę z zamożnej rodziny. Manolowi jest przykro z powodu tych niepowodzeń i nakazuje gościowi cierpliwość. Najmłodsza córka Luz (Penélope Cruz) jest niedoświadczonym podlotkiem. Zazdrości siostrom, gdy Fernando się nimi interesuje, ale w końcu to ją postanawia poślubić.

</doc>
<doc id="1461089" url="https://pl.wikipedia.org/wiki?curid=1461089" title="Pani Doubtfire">
Pani Doubtfire

Pani Doubtfire (ang. "Mrs. Doubtfire") – amerykański komediodramat z 1993 roku, na podstawie powieści "Alias Madame Doubtfire" Anne Fine.
Fabuła.
Daniel Hillard jest bezrobotnym aktorem dubbingowym, a prywatnie – roztargnionym, nieodpowiedzialnym i lekkomyślnym ojcem, co doprowadza do jego rozwodu z żoną Mirandą po 14 latach małżeństwa. Decyzją sądu kobieta ogranicza mężowi prawa rodzicielskie, umożliwiając mu spotkania z trójką dzieci – 14-letnią Lydią, 12-letnim Chrisem i 5-letnią Natalie – jedynie raz w tygodniu. Gdy dowiaduje się, że Miranda potrzebuje gosposi, przeistacza się dzięki charakteryzacji i umiejętności modulacji głosu w 60-letnią szkocką guwernantkę Euphegenię Doubtfire. Zostaje przyjęty do pracy, dzięki czemu może codziennie widywać się z dziećmi. Jednocześnie śledzi rozwój uczucia między Mirandą a jej dawnym znajomym, Stuartem Dunmeyerem, poza tym dzięki Jonathanowi Lundy’emu znajduje zatrudnienie w telewizji.

</doc>
<doc id="1461090" url="https://pl.wikipedia.org/wiki?curid=1461090" title="Świadkowie Jehowy w Timorze Wschodnim">
Świadkowie Jehowy w Timorze Wschodnim

Świadkowie Jehowy w Timorze Wschodnim – społeczność wyznaniowa w Timorze Wschodnim, należąca do ogólnoświatowej wspólnoty Świadków Jehowy, licząca w 2022 roku 397 głosicieli, należących do 5 zborów. Na dorocznej uroczystości Wieczerzy Pańskiej w 2022 roku zgromadziły się 1152 osoby. Nadzór nad działalnością Świadków Jehowy w tym kraju sprawuje australijskie Biuro Oddziału w Denham Court.
Historia.
W kwietniu 1975 roku na terenie Timoru Wschodniego rozpoczęło regularną działalność kaznodziejską małżeństwo Santos z Australii. Na początku ewangelizację prowadzono w języku chińskim i w języku tetum. W Timorze Wschodnim było wówczas 3 głosicieli. W 2002 roku działało 31 głosicieli, a wśród nich pionierzy specjalni z zagranicy. Od 2003 roku dołączyli do nich pionierzy specjalni Will i Daniele Hall z Australii. W 2007 roku powstał drugi zbór, w 2009 – trzeci, a w 2014 – czwarty. W tym samym roku przekroczono liczbę 300 głosicieli.
17 stycznia 2014 roku na kongresie pod hasłem „Słowo Boże jest prawdą!” w Dili Geoffrey Jackson z Ciała Kierowniczego ogłosił wydanie Chrześcijańskich Pism Greckich w Przekładzie Nowego Świata w języku tetum. 16 listopada 2018 roku w Dili ogłoszono wydanie pełnego przekładu Biblii w tym języku. W kwietniu 2021 roku zorganizowano pomoc dla poszkodowanych przez cyklon Seroja. Większość głosicieli została ochrzczona w latach 2011–2021. W Timorze Wschodnim działają również misjonarze terenowi.
W Timorze Wschodnim mieści się Biuro Tłumaczeń, które tłumaczy publikacje Świadków Jehowy na język tetum. Świadkowie Jehowy wydają publikacje biblijne w 12 miejscowych językach (m.in. bunak, makasae, fataluku). Są to często jedyne wydawnictwa, które się w tych językach ukazują.
Sytuacja wyznawców.
W Timorze Wschodnim nie ma oficjalnej religii państwowej, więc obywatele mogą oczekiwać równego traktowania niezależnie od wyznawanej religii.
Według gazety „Asia Sentinel” w kraju dominującą pozycję zajmuje Kościół katolicki. Sam Kościół twierdzi, że należy do niego niemal cała społeczność. Jego działalność na terenie Timoru Wschodniego ściśle wiązała się z odzyskaniem niepodległości po 24-letniej wojnie domowej i okupacji przez Indonezję. Dlatego odchodzenie od Kościoła do innej religii odbierane jest jako zdrada.
Według doniesień z 2008 roku zmiana wyznania jest bardzo źle postrzegana przez większość mieszkańców, a wyznawcy innych religii są uznawani za heretyków. Odejście od Kościoła naraża na niebezpieczeństwo nie tylko szykan, ale też przemocy. W stosunku do Świadków Jehowy oraz Adwentystów Dnia Siódmego i innych wyznań zdarzają się przypadki pobicia oraz grożenie śmiercią. Na dużą skalę rozpowszechniane jest pomówienie o zmianie religii za pieniądze oraz pogląd, że częste czytanie Pisma Świętego prowadzi do szaleństwa. Misjonarze są wypędzani, zdarzają się przypadki ich pobicia, a policja w takich sytuacjach nie zawsze interweniuje, aby pomóc ofiarom.
Według danych Pew Research Center z 2011 roku Timor Wschodni należy do krajów o malejących ograniczeniach rządowych w sprawach religii, w których główne akty prawne coraz lepiej gwarantują wolność religijną, w tym możliwość legalizacji działalności religijnej.
Statystyki.
Liczba głosicieli (w tym pionierów).
Dane z roku 1975 i od roku 2002 na podstawie oficjalnych raportów o działalności:

</doc>
<doc id="1461095" url="https://pl.wikipedia.org/wiki?curid=1461095" title="Sweet Track">
Sweet Track

Sweet Track – prehistoryczna droga przeprawowa przez mokradła Somerset Levels w Anglii, w hrabstwie Somerset. Najstarsza ze znanych świadomie poprowadzonych dróg w Europie, której budowa sugeruje prowadzenie przemyślanych prac inżynierskich. Badania dendrochronologiczne budulca drewnianego umożliwiły dokładne podanie wieku drogi. Została wykonana w roku 3807 lub 3806 p.n.e. Uważa się, że jest to najstarsza zachowana droga na świecie. Druga co do wieku prehistoryczna droga w hrabstwie, "Abott's way" pochodzi z roku 2000 p.n.e.
Drogę odkryto podczas wydobywania torfu w roku 1970 i nazwano ją imieniem odkrywcy Raya Sweeta. Droga o długości około 2 km prowadziła przez mokradła między ówczesną wyspą przy dzisiejszej wsi Westhay a wałem niedaleko Shapwick. Była częścią sieci dróg istniejących wówczas na terenie równiny.
Podczas badania Sweet Track powstała wiarygodna teoria, że przebiegał on równolegle do jeszcze starszej drogi – z roku 3838 p.n.e., dla której przyjęto nazwę "Post Track". Nie zachował się jednak żaden fragment tej drogi, a jedynie drewniane znaczniki i luźne, nieprzytwierdzone elementy drewniane.
Budowa drogi.
Drogę wybudowano w XXXIX wieku p.n.e. w okresie neolitu. Składała się z pionowo wbitych słupów wykonanych z jesionu, dębu i lipy, które podpierały listwy dębowe kładzione w poprzek na całej powierzchni. Kształt końców słupów wskazuje, iż były pozyskiwane ze ścinanego drewna. Do zbudowania wszystkich elementów drogi – łącznie ze wspornikami i pokryciem – wykorzystano dwanaście różnych gatunków drewna. Bale, na których kładziono poprzecznie kloce, zastosowane po północnej stronie traktu, uzyskane zostały z czterystuletniego dębu. W południowej części użyto bali z dębu mającego w chwili budowy 120 lat. Całość pokryto torfem i mchem.
Droga była budowana bardzo szybko. Na całość trasy składało się ponad 4000 metrów płaskich elementów drewnianych podpartych 2000 metrów bali i 6000 kołkami. Prace mogły zostać wykonane wiosną roku 3806 p.n.e. przez 10 osób pracujących przez cały dzień. Analiza znalezisk sugeruje, że raczej nie były to dwie rodziny pracujące wspólnie, a przedstawiciele co najmniej dwóch stosunkowo odmiennych kultur.
Inne znaleziska na Sweet Track.
Prowadzone obok traktu wykopaliska archeologiczne potwierdziły występowanie innych elementów pochodzących z neolitu, których wiek odpowiadał wiekowi drogi. Znalezione naczynia ceramiczne charakteryzują się starannym wykonaniem, wygładzeniem, umiejętnym wykończeniem. Wątpliwe, by były używane przez budowniczych drogi, a prawdopodobnie przez jej późniejszych użytkowników. Jedna z mis pełna była orzechów laskowych. Znaleziono również głowice siekier oraz groty strzał. Półmetrowa strzała świadczyć może o tym, że była to zabawka dla dziecka. W pobliżu znaleziono również nasiona wrzośca rozpierzchłego ("Erica vagans L."), który rośnie obecnie wyłącznie na półwyspie Lizard i nie ma dowodów poświadczających jego występowanie na terenie Somersetu.
Wnioski ze znaleziska.
Zważywszy na podmokłość terenu, materiał budulcowy musiał być pozyskany w innym miejscu i przetransportowany na miejsce budowy. Droga była używana prawdopodobnie tylko przez około dziesięć lat ze względu na grząskość terenu. Rodzaj gliny, z której wykonano znalezione naczynia, nigdy nie występował w południowo-zachodniej Anglii, co potwierdzałoby, że przeprawa przez bagna była elementem większej drogi.
Sposób budowy drogi wskazuje na dobrą organizację społeczeństwa w tamtym okresie. Aby wykonać dwukilometrowy odcinek traktu w ciągu jednego dnia, niezbędny jest podział pracy, planowanie i należyty nadzór – wykonywane prace, ich kolejność i użyte surowce świadczą o drobiazgowym zarządzaniu budową. Świadczy to też o determinacji i wysoko umotywowanej potrzebie stworzenia drogi – przeprowadzone prace logistyczne sugerują, że droga była elementem większego planu ludzi ją budujących.
Drogi Somersetu okresu neolitu.
Pierwsze trakty w Somersecie powstawały głównie wzdłuż rzek. Z epoki neolitu znanych jest co najmniej trzydzieści osiem dróg. Sweet Track nie był drogą wzdłuż rzeki a przeprawową – stąd również jej unikalność. Drogi służyły głównie do przemieszczania się ludności, ale również transportu surowców i produktów, choć nie ma dowodów na ich transport lądowy. Drogi transportu dóbr materialnych w Somersecie, jak np. "Wiltshire Ridgeway", powstawały dopiero w epoce żelaza
Obecny stan techniczny i dostęp.
Większość drogi znajduje się obecnie w oryginalnym miejscu, gdzie prowadzi się prace konserwacyjne, głównie osuszające grunt. Niektóre elementy znajdują się w British Museum.
Miejsce nie jest udostępnione do zwiedzania. 

</doc>
<doc id="1461097" url="https://pl.wikipedia.org/wiki?curid=1461097" title="Robert Rolfe (baron)">
Robert Rolfe (baron)

Robert Monsey Rolfe, 1. baron Cranworth (ur. 18 grudnia 1790 w Cranworth w hrabstwie Norfolk, zm. 26 lipca 1868 w Londynie) – brytyjski prawnik i polityk, członek Partii Liberalnej, minister w rządach lorda Melbourne’a, lorda Aberdeena, lorda Palmerstona i lorda Russella.
Był najstarszym synem wielebnego Edwarda Rolfe’a. Wykształcenie odebrał w Bury St Edmunds School oraz w Trinity College na Uniwersytecie Cambridge. W 1816 r. rozpoczął praktykę adwokacką w korporacji Lincoln’s Inn. W 1832 r. został wybrany do Izby Gmin jako reprezentant okręgu Penryn and Falmouth. W 1834 r. oraz w latach 1835–1839 był radcą generalnym.
Rolfe zasiadał w Izbie Gmin do 1839 r., kiedy to został mianowany sędzią Sądu Szachownicy. W 1850 r. otrzymał tytuł 1. barona Crawnworth i zasiadł w Izbie Lordów. W latach 1852-1858 był Lordem Kanclerzem. Ponownie sprawował to stanowisko w latach 1865-1866. Zmarł w 1868 po jego śmierci wygasł tytuł parowski.
W 1868 wydał wyrok w precedensowej sprawie Rylands v. Fletcher, który stał się podstawą kształtowania zasad odpowiedzialności za szkody wyrządzone na cudzym gruncie.

</doc>
<doc id="1461098" url="https://pl.wikipedia.org/wiki?curid=1461098" title="Pompa hydrauliczna">
Pompa hydrauliczna

Pompa hydrauliczna – urządzenie, którego zadaniem jest zasilanie napędu hydraulicznego odpowiednio dużymi ilościami oleju pod wysokim ciśnieniem.
Pompa hydrauliczna zamienia energię mechaniczną dostarczoną przez silnik napędowy (spalinowy, elektryczny) na energię hydrauliczną zawartą w czynniku roboczym tłoczonym do instalacji pod odpowiednim ciśnieniem i z odpowiednią wydajnością.
W urządzeniach hydraulicznych wymagane jest zasilanie olejem roboczym o wysokim ciśnieniu i dużej równomierności strumienia. Taki charakter tłoczenia mają pompy wyporowe rotacyjne łopatkowe, zębate i śrubowe oraz wielotłoczkowa promieniowa i osiowa o stałej i zmiennej wydajności.
Pompa hydrauliczna w układzie ssawnym ma otwór o większej lub równej średnicy, w porównaniu do otworu w układzie tłocznym.

</doc>
<doc id="1461100" url="https://pl.wikipedia.org/wiki?curid=1461100" title="Bajeczki">
Bajeczki

Bajeczki – pierwszy solowy album Patrycji Kosiarkiewicz wydany w 1997 roku przez PolyGram Polska.

</doc>
<doc id="1461101" url="https://pl.wikipedia.org/wiki?curid=1461101" title="AIG">
AIG



</doc>
<doc id="1461102" url="https://pl.wikipedia.org/wiki?curid=1461102" title="Euforia (album)">
Euforia (album)

Euforia – pierwszy album nagrany przez Patrycję Kosiarkiewicz z zespołem O! La, La w 1996 roku.

</doc>
<doc id="1461105" url="https://pl.wikipedia.org/wiki?curid=1461105" title="Beethoven 2">
Beethoven 2

Beethoven 2 – amerykańska komedia z 1993 roku, drugi z kolei (pierwszy sequel) w serii filmów o bernardynie wabiącym się Beethoven.
Główne role.
i inni
Wersja polska.
Wersja polska: Studio Opracowań Filmów w Warszawie
Reżyseria: Miriam Aleksandrowicz
Dialogi polskie: Krystyna Skibińska-Subocz
Dźwięk: Alina Hojnacka-Przeździak
Montaż: Halina Ryszowiecka
Kierownik produkcji: Mieczysława Kucharska
Obsada wersji polskiej:
i inni
Fabuła.
Tytułowy bohater – znany z poprzedniej części bernardyn imieniem Beethoven zakochuje się w suczce tej samej rasy, Missy. Owocem tej miłości są cztery szczeniaki, które zostają przygarnięte po kryjomu przez dzieci Newtonów. Wkrótce George i Alice Newtonowie odkrywają szczeniaki i mimo wszystko pozwalają na zatrzymanie ich aż te dorosną. Psy sprawiają panu domu mnóstwo kłopotów. Główną intrygą sequela są knowania, właścicielki Missy – Reginy, która rozdziela zakochaną parę psów i planuje pozbyć się szczeniaków.
Nagrody i nominacje.
Oscary za rok 1993
Złote Globy 1993

</doc>
<doc id="1461107" url="https://pl.wikipedia.org/wiki?curid=1461107" title="Dół kulszowo-odbytniczy">
Dół kulszowo-odbytniczy

Dół kulszowo-odbytniczy () – parzysta przestrzeń wypełniona tkanką łączną i tłuszczową, znajdująca się w miednicy człowieka. W przekroju czołowym ma kształt trójkąta, którego podstawa jest skierowana w dół, a wierzchołek ku górze. Jego ścianę boczną stanowi powięź zasłonowa (), ścianę przyśrodkową powięź dolna przepony miednicy, ścianę dolną skóra krocza. Ku przodowi przechodzi w zachyłek łonowy (). W jego bocznej ścianie znajduje się kanał sromowy (). 
Przez dół kulszowo-odbytniczy przebiegają nerw sromowy i jego gałęzie, oraz naczynia sromowe wewnętrzne (tętnica sromowa wewnętrzna i żyła sromowa wewnętrzna) i ich gałęzie.

</doc>
<doc id="1461108" url="https://pl.wikipedia.org/wiki?curid=1461108" title="Meizitang">
Meizitang



</doc>
<doc id="1461114" url="https://pl.wikipedia.org/wiki?curid=1461114" title="Światowy Dzień Sybiraka">
Światowy Dzień Sybiraka

Światowy Dzień Sybiraka – polskie święto odbywające się corocznie 17 września w rocznicę napaści radzieckiej na Polskę. Pierwszy Światowy Dzień Sybiraków odbył się w 2004 roku, zorganizowany przez Związek Sybiraków. Od 2013 ma status święta państwowego.
Historia.
Od 1991 roku organizowany jest przez Związek Sybiraków, polską organizację grupującą byłych zesłańców, "Dzień Sybiraka". Rok 1993 został ogłoszony Rokiem Sybiraka.
W 2013 roku Sejm Rzeczypospolitej Polskiej ustanowił dzień 17 września Dniem Sybiraka. Uchwałę w tej sprawie przyjęto przez aklamację ().
Zjazd sybiraków.
Każdego roku sybiracy z całego świata spotykają się najpierw w Gdańsku pod pomnikiem Golgoty Wschodu na Cmentarzu Łostowickim w Gdańsku, a następnie przemieszczają się do Szymbarku na Kaszubach. W spotkaniach bierze od początku udział każdorazowo ponad 5 tysięcy osób.
Cel.
Najważniejsze w tym dniu jest przypominanie prawdziwych losów zesłańców, spisywanie ich od żyjących osób i przekazywanie dalej.
Obchody.
Teren, na którym odbywa się Światowy Dzień Sybiraków należy do Centrum Edukacji i Promocji Regionu w Szymbarku (CEPR). To miejsce ukazujące w niezwykły sposób historie sybiraków. Można tam zobaczyć: Dom Sybiraka przywieziony z Syberii (budowany ok. roku 1765), pociąg którym wywożono Polaków na zsyłkę podczas II wojny światowej, repliki łagrów, kościół im. św. Rafała Kalinowskiego w którym znajdują się liczne pamiątki podarowane przez sybiraków).
Od 2006 artyści wystawiają spektakle poświęcone tematyce wywózki Polaków na wschód. Wszystkie scenariusze oparte są na autentycznych przeżyciach zesłańców.
Od roku 2007 Związek Sybiraków przyznaje nagrodę "Ambasador Sybiraków" dla ludzi sztuki. Nagroda ta jest podziękowaniem za utrwalanie poprzez sztukę w pamięci ludzkiej tragicznych losów sybiraków. 
Nagrodę "Ambasador Sybiraków" otrzymali: 

</doc>
<doc id="1461116" url="https://pl.wikipedia.org/wiki?curid=1461116" title="Dave (film)">
Dave (film)

Dave – amerykański komediodramat z 1993 roku, wyreżyserowany przez Ivana Reitmana.
Opis fabuły.
Dave Kovic (Kevin Kline) prowadzi agencję zatrudnienia tymczasowego w Baltimore. Lubi swoją pracę. Poza tym jest bardzo podobny fizycznie do obecnego prezydenta USA. Ludzie z otoczenia prezydenta proszą go o zastąpienie Billa Mitchella, kiedy tamten będzie w innym miejscu. Gdy Bill zapada w śpiączkę, szef personelu Białego Domu Bob Alexander (Frank Langella) próbuje utrzymać Dave'a na stanowisku.
Nagrody i nominacje.
Oscary za rok 1993
Złote Globy 1993

</doc>
<doc id="1461119" url="https://pl.wikipedia.org/wiki?curid=1461119" title="Hydroakumulator">
Hydroakumulator



</doc>
<doc id="1461120" url="https://pl.wikipedia.org/wiki?curid=1461120" title="Thomas Milner Gibson">
Thomas Milner Gibson

Thomas Milner Gibson (ur. 3 września 1806, zm. 25 lutego 1884) – brytyjski polityk, członek Partii Konserwatywnej, a następnie Partii Liberalnej, minister w rządach lorda Palmerstona i lorda Russella.
Urodził się na Trynidadzie, gdzie jego ojciec pełnił służbę wojskową. Wykształcenie odebrał w Trinity College na Uniwersytecie Cambridge. W 1837 r. został wybrany do Izby Gmin jako konserwatywny reprezentant okręgu Ipswich. Z miejsca w parlamencie zrezygnował dwa lata później, kiedy zdecydował się przejść w szeregi stronnictwa wigów.
W 1841 powrócił do parlamentu jako reprezentant okręgu Manchester. W latach 1846–1848 był wiceprzewodniczącym Zarządu Handlu. W 1857 r. utracił mandat parlamentarny, ale odzyskał go szybko w okręgu Ashton-under-Lyne. W latach 1857–1866 był przewodniczącym Zarządu Handlu.
Gibson wycofał się z czynnego życia politycznego w 1868 r.

</doc>
<doc id="1461121" url="https://pl.wikipedia.org/wiki?curid=1461121" title="Zachyłek łonowy">
Zachyłek łonowy

Zachyłek łonowy () – przednia część dołu kulszowo-odbytniczego (). Znajduje się pomiędzy dwiema przeponami, a dokładniej pomiędzy powięzią dolną przepony miedniczej a powięzią górną przepony moczowo-płciowej.

</doc>
<doc id="1461124" url="https://pl.wikipedia.org/wiki?curid=1461124" title="KMKL Sztorm Kołobrzeg">
KMKL Sztorm Kołobrzeg

Kołobrzeski Międzyszkolny Klub Lekkoatletyczny "Sztorm" – klub sportowy z siedzibą w Kołobrzegu. KMKL został utworzony 18 stycznia 1993 na mocy uchwały Walnego Zgromadzenia - powstałego w 1961 - MKS Sztorm. Prezesem klubu jest Mieczysław Kuchciak. Do najwybitniejszych zawodników i wychowanków można zaliczyć przede wszystkim oszczepników: olimpijczyka z Sydney Dariusza Trafasa i mistrza świata juniorów z 2008 Roberta Szpaka. Wychowanką klubu jest także olimpijka z Pekinu - Daria Korczyńska (Onyśko)

</doc>
<doc id="1461128" url="https://pl.wikipedia.org/wiki?curid=1461128" title="Komik na sobotę">
Komik na sobotę

Komik na sobotę - amerykańska tragikomedia z 1992 roku.
Główne role.
i inni
Opis fabuły.
Buddy Young Jr. jest komikiem. Swoją karierę zaczął w latach 20. Był wielbiony przez tłumy. Teraz występuje w domach starców lub szpitalach. Uświadamia sobie, że zapomniano o nim...
Nagrody i nominacje.
Oscary za rok 1992
Złote Globy 1992

</doc>
<doc id="1461134" url="https://pl.wikipedia.org/wiki?curid=1461134" title="Kanał sromowy">
Kanał sromowy

Kanał sromowy (kanał Alcocka, łac. "canalis pudendalis seu Alcocki") – biegnie w ścianie bocznej dołu kulszowo-odbytniczego (łac. "fossa ischiorectalis") wzdłuż gałęzi kości kulszowej, kieruje się do przodu i kończy pod tylnym brzegiem przepony moczowo-płciowej (łac. "diaphragma urogenitale"). Jego ściany tworzą blaszki powstałe na skutek rozdwojenia się powięzi zasłonowej (łac. "fascia obturatoria"). W przebiegu kanału odgałęzienia naczyniowe i nerwowe przebijają ścianę kanału i wstępują do dołu kulszowo-odbytniczego.

</doc>
<doc id="1461136" url="https://pl.wikipedia.org/wiki?curid=1461136" title="Condylarthra">
Condylarthra



</doc>
<doc id="1461138" url="https://pl.wikipedia.org/wiki?curid=1461138" title="Stanisław Namysłowski">
Stanisław Namysłowski

 
Stanisław Wojciech Namysłowski (ur. 23 kwietnia 1879 w Warszawie, zm. 27 czerwca 1963 w Zamościu) – polski skrzypek, kompozytor i dyrygent.
Życiorys.
Syn Karola i Józefy z Zakrzewskich (zm. 1931). W wieku dziesięciu lat rozpoczął naukę gry na skrzypcach u swojego ojca.
W 1898 po ukończeniu progimnazjum rosyjskiego w Zamościu wyjechał do Warszawy, gdzie rozpoczął studia muzyczne w klasie skrzypiec prof. Stanisława Barcewicza. Od 1900 występował w orkiestrze ojca jako skrzypek-solista czasami też jako dyrygent. W 1905 wyjechał do czeskiej Pragi, aby kontynuować studia muzyczne u znanego skrzypka Otakara Ševčíka, tutaj też uczył się kompozycji i dyrygentury u Vitĕzslava Nováka, znanego kompozytora i pedagoga czeskiego. Szybko zyskał duże uznanie jako skrzypek, a także jako dyrygent. Jeszcze podczas studiów w 1906 dyrygował trzema koncertami Filharmonii Czeskiej w sali Rudolphinum w Pradze. W 1908 ukończył praskie konserwatorium, otrzymując dyplom skrzypka-wirtuoza. Nie skorzystał z propozycji objęcia stanowiska dyrygenta Filharmonii Czeskiej i powrócił do kraju.
Pomagał ojcu w prowadzeniu orkiestry, zastępując go również w roli dyrygenta, głównie w częściach symfonicznych koncertów. W 1915 objął kierownictwo Orkiestry Włościańskiej. Przez 55 lat kontynuował dzieło Karola Namysłowskiego.
Podczas pobytu w 1925 z orkiestrą za oceanem został przyjęty w Białym Domu przez prezydenta Calvina Coolidge'a, a w Bostonie gubernator stanu Massachusetts wręczył mu Sztandar Stanów Zjednoczonych - najwyższe odznaczenie, jakie może otrzymać cudzoziemiec.
W czasie II wojny światowej ukrywał się w Warszawie i Milanówku, skąd powrócił w 1945 do Chomęcisk Małych k. Zamościa, gdzie ponownie reaktywował zespół.
Z okazji 50-lecia pracy artystycznej 2 grudnia 1955 w sali Państwowej Filharmonii w Lublinie został odznaczony Krzyżem Oficerskim Orderu Odrodzenia Polski, a w czasie uroczystości 75-lecia istnienia orkiestry oraz setnej rocznicy urodzin Karola Namysłowskiego otrzymał Krzyż Komandorski Orderu Odrodzenia Polski.
Mazur „Spod Zamościa”, do którego słowa napisał Wacław Mazurek, jest jedyną znaną kompozycją Stanisława Namysłowskiego.
Zmarł w Zamościu. Został pochowany w grobie rodziny Namysłowskich na Cmentarzu Parafialnym w Starym Zamościu.

</doc>
<doc id="1461143" url="https://pl.wikipedia.org/wiki?curid=1461143" title="Kanał Alcocka">
Kanał Alcocka



</doc>
<doc id="1461144" url="https://pl.wikipedia.org/wiki?curid=1461144" title="Gmina Konavle">
Gmina Konavle

Gmina Konavle () – gmina w Chorwacji, w żupanii dubrownicko-neretwiańskiej. W 2011 roku liczyła 8577 mieszkańców.
Najwyższym szczytem gminy, jak i całego regionu jest Sniježnica (1234 m n.p.m.). Na terenie gminy zlokalizowany jest port lotniczy Dubrownik.
Miejscowości.
Gmina składa się z następujących miejscowości:

</doc>
<doc id="1461146" url="https://pl.wikipedia.org/wiki?curid=1461146" title="Hemigrammus rhodostomus">
Hemigrammus rhodostomus



</doc>
<doc id="1461147" url="https://pl.wikipedia.org/wiki?curid=1461147" title="Zabaweczki">
Zabaweczki

Zabaweczki - amerykańska komedia fantasy z 1992 roku.
Główne role.
i inni.
Fabuła.
Leslie Zevo i jego siostra Alsatia to para dziwaków. Ich ojciec stworzył imperium zabawek, uważa, że jego dzieci nie są na tyle odpowiedzialne, by pokierować jego interesem. Dlatego do tego celu wyznacza swojego brata Lelanda. Ten zamierza produkować gry wojenne i miniaturowe bronie, które można będzie wykorzystać w prawdziwej wojnie. Leslie nie zamierza do tego dopuścić...
Nagrody i nominacje.
Oscary za rok 1992
Nagrody Saturn 1992
Złota Malina 1992
MFF w Berlinie 1993

</doc>
<doc id="1461148" url="https://pl.wikipedia.org/wiki?curid=1461148" title="BPN">
BPN



</doc>
<doc id="1461155" url="https://pl.wikipedia.org/wiki?curid=1461155" title="Olbrzym (film)">
Olbrzym (film)

Olbrzym (ang. "Giant") – film amerykański z 1956 w reżyserii George’a Stevensa. Główne role w filmie zagrali: Elizabeth Taylor, Rock Hudson i James Dean. Film powstał na podstawie powieści Edny Ferber.
"Olbrzym" był ostatnim z trzech filmów Jamesa Deana, w którym zagrał pierwszoplanową rolę. Aktor zginął w wypadku samochodowym przed premierą filmu. Dean za rolę w tym filmie uzyskał pośmiertną nominację do Oscara w kategorii Najlepszy aktor pierwszoplanowy.
Fabuła.
Leslie, młoda kobieta z Marylandu, wychodzi za Jordana Benedicta, młodego i bardzo zamożnego posiadacza ziemskiego z Teksasu. Film opowiada historię ich rodziny na przestrzeni blisko 30 lat, kładąc nacisk na odrębność teksańskiej kultury, postępowe idee (tolerancja, prawa kobiet) i dyskryminację wobec Meksykanów. Mimo różnic kulturowych i politycznych małżonkowie stają się stopniowo zgodną parą. W gospodarce stanu pojawia się ropa naftowa i wkrótce staje się ważniejsza od tradycyjnych wielkich rancz. Nafciarzem jest Jett Rink, człowiek z nizin, niebawem król tej branży w Teksasie.

</doc>
<doc id="1461158" url="https://pl.wikipedia.org/wiki?curid=1461158" title="Rzeka wspomnień">
Rzeka wspomnień

Rzeka wspomnień (oryg. "A River Runs Through It") – film z 1992 roku w reżyserii Roberta Redforda na podstawie wspomnień Normana Macleana.
Opis fabuły.
Dwaj bracia Norman i Paul są synami pastora. Ojciec wychowuje ich twardą ręką. Norman jest spokojny i zamknięty w sobie, Paul - buntuje się wobec ojca. Łączy ich trzech wędkowanie w rzece Big Blackfoot...
Nagrody i nominacje.
Oscary za rok 1992
Złote Globy 1992

</doc>
<doc id="1461160" url="https://pl.wikipedia.org/wiki?curid=1461160" title="Ulica Bracka w Warszawie">
Ulica Bracka w Warszawie

Ulica Bracka – ulica w dzielnicy Śródmieście w Warszawie, biegnąca od ul. Żurawiej i placu Trzech Krzyży do ul. Chmielnej.
Historia.
Pierwotnie była fragmentem dawnego traktu z Ujazdowa do Grzybowa, w skład którego wchodziły także obecne ulice Wiejska, Bagno i Zgoda. Została uregulowana około roku 1770. W tym miejscu trakt przechodził przez grunty należące do różnych zakonów i bractw, stąd nazwa ulicy.
Przed końcem XVIII wieku zabudowa ulicy składała się z drewnianych domów i dworków. W tym też czasie — około roku 1790 — u zbiegu z ul. Chmielną wzniesiono drewnianą rotundę pierwszego cyrku w Warszawie, zwanego "Hecą".
Po przeprowadzeniu Alej Jerozolimskich w latach 1823–1824 na narożnym placu u zbiegu obu ulic wystawiono niewielki budynek Koszar Drogi Jerozolimskiej.
Naprzeciwko, pod numerem 11/13 w roku 1834 została zbudowana kamienica Gołaszewskich, zaprojektowana przez Antonia Corazziego, w późniejszym okresie przebudowana dla Leona Rakowskiego, jednocześnie kierującego pracami budowlanymi.
Prawdziwie wielkomiejskie realizacje przy Brackiej przyniósł dopiero okres po roku 1875. Kamienice osiągały już gabaryt do czterech pięter, zaś ich twórcami byli nierzadko najwybitniejsi architekci.
W latach 1903–1910 powstały przy Brackiej jeszcze cztery kamienice, w tym numer 13 zbudowany dla Kasy Pożyczkowo-Oszczędnościowej "Zgoda", a zaprojektowany przez Dawida Landego i wyróżniający się ozdobną, narożną wieżyczką oraz bogatym secesyjno-eklektycznym wystrojem. W okresie 1913-1914 na północnym odcinku ulicy wzniesiono gmach Domu Towarowego Braci Jabłkowskich, przykład architektury modernizmu, którego autorem byli Karol Jankowski i Franciszek Lilpop.
Wydarzenia roku 1939 nie przyniosły większych zniszczeń zabudowy. W okresie okupacji niemieckiej ulicy nadano niemiecką nazwę "Ordenstrasse". W czasie powstania warszawskiego większość zabudowy uległa zniszczeniu. Toczyły się tam zaciekłe walki, a żołnierze niemieccy dopuszczali się licznych zbrodni na mieszkańcach pobliskich domów.
W okresie powojennym w bezpośredniej okolicy Brackiej zaszły poważne zmiany urbanistyczne. W 1948 przebite zostało przedłużenie ul. Kruczej, zaś źle zaprojektowane skrzyżowanie z Alejami Jerozolimskimi przerwało łączność komunikacyjną dwóch odcinków ulicy. W 2011 w poprzek osi widokowej ulicy stanął budynek Wolf Bracka.

</doc>
<doc id="1461163" url="https://pl.wikipedia.org/wiki?curid=1461163" title="Jeniecka Odznaka Tężyzny">
Jeniecka Odznaka Tężyzny

Jeniecka Odznaka Tężyzny – odznaka ustanowiona w Oflagu IIC Woldenberg w 1942 roku. Miała za zadanie podtrzymanie odpowiedniej sprawności fizycznej jeńców. Przyznawano ją za wykonanie ustalonych ćwiczeń: marszu, rzutu piłką lekarską, pchnięcia kulą i skoku w dal. W sumie Jeniecką Odznakę Tężyzny przyznano ponad 2400 osobom. JOT była przyznawana także w innych oflagach m.in. w Murnau.

</doc>
<doc id="1461165" url="https://pl.wikipedia.org/wiki?curid=1461165" title="Echo Stadionu">
Echo Stadionu

Echo Stadionu – wydawany w latach 1945 - 46 w Warszawie tygodnik poświęcony sportowym wydarzeniom w kraju, zagranicą i w samej stolicy. Pierwsze warszawskie czasopismo po II wojnie światowej poświęcone w całości tematyce sportowej.

</doc>
<doc id="1461166" url="https://pl.wikipedia.org/wiki?curid=1461166" title="Świadkowie Jehowy w Kirgistanie">
Świadkowie Jehowy w Kirgistanie

Świadkowie Jehowy w Kirgistanie – społeczność wyznaniowa w Kirgistanie, należąca do ogólnoświatowej wspólnoty Świadków Jehowy. W 2022 roku społeczność ta liczyła 5097 głosicieli, należących do 89 zborów. W 2022 roku na dorocznej uroczystości Wieczerzy Pańskiej zgromadziły się 10 054 osoby. Działalność miejscowych głosicieli koordynuje Biuro Oddziału w Biszkeku.
Historia.
Początki.
Do rozpoczęcia działalności Świadków Jehowy na terenie obecnego Kirgistanu przyczyniły się zsyłki na Syberię głosicieli z zachodniej części ZSRR, zachowujących neutralność w sprawach politycznych, przeprowadzane od 1940 roku. W obozach i łagrach współwyznawcami zostawali współwięźniowie uwięzieni z różnych przyczyn, pochodzący z wielu Radzieckich Republik. Po odbyciu kary wracali oni w rodzinne strony, przynosząc ze sobą wierzenia Świadków Jehowy. W wielu republikach osiedlali się również Świadkowie Jehowy, którzy po odbyciu kary nie mogli powrócić w rodzinne strony.
Świadkowie Jehowy rozpoczęli działalność na terenie Kirgiskiej Socjalistycznej Republiki Radzieckiej w roku 1956. Pierwszym głosicielem, który prowadził działalność kaznodziejską, był Emil Dawidowicz Jancen, urodzony w 1919 roku w Tałas w Kirgistanie. Przyjął on wierzenia Świadków Jehowy w latach 40. XX wieku, a ochrzczony został w trakcie osadzenia w łagrze. Po uwolnieniu w roku 1956 osiedlił się w pobliżu Sokułuku i podjął działalność kaznodziejską w obwodzie tałaskim. Dwa lata później do Sokołuku sprowadziło się kilka rodzin Świadków Jehowy z miejscowości Nazarowo w Kraju Krasnojarskim w Rosji, dzięki czemu utworzono pierwszy na terenie obecnego Kirgistanu zbór, złożony z osób narodowości niemieckiej i ukraińskiej.
Rok później do Sokołuku przeprowadził się Wiktor Winter, który był dwukrotnie skazany na trzy lata więzienia za odmowę pełnienia służby wojskowej, a później spędził jeszcze dziesięć lat w więzieniu i pięć lat na zesłaniu. W roku 1960 zaczęto urządzać chrzty rodowitych Kirgizów przyjmujących wierzenia Świadków Jehowy. Do roku 1961 zebrania religijne odbywały się już w Biszkeku, Kancie, Tokmoku, Sokołuku i Dżalalabadzie, a w roku 1963 na terenie obecnego Kirgistanu działalność kaznodziejską prowadziło już około 160 Świadków Jehowy, w tym również pochodzący z Niemiec, Ukrainy i Rosji. Jednym z nich był osiadły w roku 1961 w Kancie Eduard Warter ochrzczony w 1924 roku na Litwie, w latach 40. więzień nazistowskich obozów koncentracyjnych, zesłany później przez władze radzieckie na Syberię.
W latach 60. XX wieku w Biszkeku działał już duży zbór. W tym czasie Nikołaj Czimpojesz z Mołdawii został nadzorcą obwodu i usługiwał w tym charakterze blisko 30 lat. Odwiedzał zbory oraz zajmował się organizowaniem powielania i rozprowadzania literatury biblijnej. Pierwszy Kirgiz został Świadkiem Jehowy w 1974 roku.
Prawna rejestracja i rozwój działalności.
27 marca 1991 roku Świadkowie Jehowy w całym Związku Radzieckim zostali prawnie zarejestrowani. W roku 1992 w zborze w Tokmoku Biejszenbaj Bierdibajew został pierwszym zamianowanym starszym pochodzenia kirgiskiego w kraju. W tym samym roku nad jeziorem Issyk-kul zorganizowano spotkanie dla osób ze wsi Czyrpykty oraz dwóch innych w którym uczestniczyło ponad 1000 osób zainteresowanych wierzeniami Świadków Jehowy. W roku 1993 na stadionie „Spartak” w Biszkeku odbył się kongres pod hasłem „Pouczani przez Boga”, w którym uczestniczyło 5678 osób, a 604 zostały ochrzczone. W 1994 roku rozpoczęto wydawanie publikacji biblijnych w języku kirgiskim.
30 kwietnia 1998 roku działalność Świadków Jehowy w Kirgistanie została zalegalizowana. W kraju działało wówczas 3076 głosicieli należących do 31 zborów.
W październiku 2004 roku muzułmanie zaatakowali grupę Świadków Jehowy, obrzucając ich kamieniami. W Kirgistanie działało wówczas 7 zborów kirgiskojęzycznych i ponad 30 rosyjskojęzycznych. W stolicy powstało Biuro Oddziału, do którego przeniesiono się z kazachskiego Biura Oddziału, a także zespół tłumaczący publikacje Świadków Jehowy z rosyjskiego. Miejscowe Biuro Oddziału nadzoruje tłumaczenie literatury biblijnej na język kirgiski.
Pomimo że wielu Świadków Jehowy wyjechało z Kirgistanu, to w roku 2005 liczba głosicieli przekroczyła 4000 osób w 39 zborach.
W sierpniu 2006 roku 72 delegatów brało udział w kongresie międzynarodowym pod hasłem „Wyzwolenie jest blisko!” w Chorzowie. Telewizja kirgiska zachęcała do nietolerancji religijnej i ataków na wolność religijną – kierowane głównie w odniesieniu do protestantów i Świadków Jehowy.
W 2007 roku zanotowano liczbę 4287 głosicieli. W 2008 roku wydano Chrześcijańskie Pisma Greckie w Przekładzie Nowego Świata (Nowy Testament) w języku kirgiskim.
W 2009 roku w Kirgistanie uchwalono ustawę przyznającą prawo do pełnienia służby zastępczej, która jak się jednak okazało odbywała się pod kontrolą wojskową. W rezultacie młodzi Świadkowie Jehowy odmawiali podjęcia takiej służby zastępczej, co spowodowało wniesienie kilku spraw karnych.
W roku 2010 językiem kirgiskim posługiwało się ponad 20 zborów i wiele grup, skupiających mniej więcej 40 procent spośród 4800 tutejszych Świadków Jehowy.
22 czerwca 2011 roku uchylono wyrok 7 lat więzienia dla dwóch Świadków. Młodzi mężczyźni zostali zwolnieni z aresztu po trwającym ponad dziewięć miesięcy uwięzieniu. W 2011 roku zanotowano liczbę 5013 głosicieli. W tym samym roku wydano Pismo Święte w Przekładzie Nowego Świata w języku kirgiskim.
19 listopada 2013 roku Konstytucyjna Izba Sądu Najwyższego w Kirgistanie jednogłośnie orzekła, że prawo dotyczące służby zastępczej było niezgodne z konstytucją i naruszało prawo do wolności wyznania. Sąd Najwyższy zwrócił się do rządu o zmianę prawa, tak by umożliwiało ono osobom, które ze względu na sumienie odmawiają pełnienia służby wojskowej pełnienie służby zastępczej zgodnie z ich przekonaniami. Orzeczenie z listopada 2013 roku przyznaje, że Świadkowie mieli uzasadnione powody do odrzucenia alternatywnej służby i nie próbowali unikać obywatelskiego obowiązku. Trybunał stwierdził również, że Świadkowie Jehowy byli gotowi do podjęcia zastępczej służby cywilnej, która byłaby zgodna z ich przekonaniami. Oczekuje się, że wszystkie sprawy karne nałożone na Świadków Jehowy zostaną ponownie rozpatrzone w harmonii ze znowelizowaną ustawą.
4 września 2014 roku Izba Konstytucyjna Sądu Najwyższego ogłosiła, że część prawa religijnego z roku 2008 jest niezgodna z konstytucją. Świadkowie Jehowy uzyskali prawo do swobodnego prowadzenia działalności religijnej również na południu Kirgistanu, gdzie przez ostatnie cztery lata wielokrotnie odmawiano im legalizacji. Dzięki temu mogli bez przeszkód prowadzić swoją działalność we wszystkich rejonach kraju.
Na południu kraju w dalszym ciągu jednak odmawiano Świadkom Jehowy możliwości rejestracji lokalnych organizacji religijnych między innymi w Narynie, Oszu i innych miejscowościach. 9 sierpnia 2015 roku w mieście Osz policja wtargnęła na zebranie religijne Świadków Jehowy, w którym uczestniczyło ponad 40 osób i pobiła jego uczestników. Świadkom zarzucano prowadzenie nielegalnej działalności religijnej. Sąd Miejski w Osz oddalił te zarzuty przyznając, że Świadkowie Jehowy są zarejestrowani zgodnie z prawem obowiązującym w Kirgistanie, a Sąd Okręgowy podtrzymał tą decyzję. Jednak mimo wielokrotnych starań 10 funkcjonariuszy odpowiedzialnych za pobicie nie stanęło przed sądem. Sprawa przeciwko policjantom z Oszu, wniesiona przez ich ofiary, jest nadal w toku.
29 czerwca 2015 roku rząd zmienił ustawę o służbie wojskowej, zatwierdzając zastępczą służbę cywilną, z której korzystają młodzi Świadkowie Jehowy. 29 października 2015 roku Sąd Okręgowy w Osz po rozprawie apelacyjnej podtrzymał wyrok uniewinniający dla dwóch kobiet będących Świadkami Jehowy.
24 października 2015 roku, przemówienie z okazji otwarcia rozbudowanego Biura Oddziału wygłosił członek Ciała Kierowniczego Stephen Lett. Programu i jego retransmisji następnego dnia wysłuchało przeszło 6000 osób z całego kraju.
W lutym 2016 roku przed Sądem Najwyższym toczyły się dwie sprawy z udziałem Świadków Jehowy, dotyczące wolności wyznania, stowarzyszania się i słowa. Anulował on uniewinnienie dwóch kobiet, będących Świadkami Jehowy i nakazał ponowne rozpatrzenie sprawy. W kwietniu 2016 roku Sąd Apelacyjny w mieście Osz umorzył postępowanie z uwagi na jego przedawnienie. W drugim postępowaniu, w marcu 2016 roku Sąd Najwyższy zamknął sprawę Nurlana Usupbajewa z Osz.
W sierpniu 2017 roku delegacja Świadków Jehowy z Kirgistanu uczestniczyła w kongresie specjalnym pod hasłem „Nie poddawaj się!” w kazachskim mieście Ałmaty. W roku 2017 działały 83 zbory oraz 25 grup. W lipcu 2018 roku w Tbilisi w Gruzji odbył się kongres specjalny pod hasłem „Bądź odważny!” z udziałem delegacji z Kirgistanu.
30 listopada 2018 roku Ministerstwo Sprawiedliwości Kirgistanu zarejestrowało biuro Świadków Jehowy w mieście Osz, drugim co do wielkości mieście w Kirgistanie. W 2019 roku osiągnięto liczbę 5300 głosicieli. W 2021 roku na uroczystości Wieczerzy Pańskiej zgromadziło się 11 297 osób.
2 grudnia 2021 roku Pierwomajskij Sąd Rejonowy w Biszkeku (Kirgistan) odrzucił wniosek prokuratury generalnej o uznanie 13 publikacji Świadków Jehowy za materiały o charakterze ekstremistycznym. 17 grudnia 2021 roku Prokuratura Generalna poinformowała, że nie wniesie odwołania.
7 grudnia 2021 roku 15 członków Komitetu Praw Człowieka ONZ jednogłośnie potępiło Kirgistan za to, że w trzech regionach kraju naruszył podstawowe prawo Świadków Jehowy do praktykowania swojej religii. 2 grudnia 2022 roku Centrum Badań nad Nowymi Religiami CESNUR zorganizowało międzynarodowe webinarium „W cieniu Rosji: Świadkowie Jehowy a wolność religijna w Azji Środkowej”, również dotyczące sytuacji Świadków Jehowy w Kirgistanie.
Zebrania zborowe odbywają się w języku angielskim, chińskim, kirgiskim, rosyjskim, tureckim, ujgurskim, uzbeckim i rosyjskim migowym, a kongresy regionalne w języku kirgiskim i rosyjskim (do roku 2019 były organizowane w Biszkeku oraz w mieście Karakoł).

</doc>
<doc id="1461171" url="https://pl.wikipedia.org/wiki?curid=1461171" title="Izabela Wasiak">
Izabela Wasiak

Izabela Maria Wasiak z domu Przanowska (ur. 15 września 1927 w Warszawie, zm. 11 grudnia 1990 w Łodzi) – polska nauczycielka, polonistka, działaczka oświatowa, wydawca publikacji „drugiego obiegu”.
Życiorys.
Wywodziła się z Przanowskich – rodziny zasłużonej w dziejach Polski. Była córką Stefana Przanowskiego, inżyniera, przemysłowca, ministra aprowizacji i ministra przemysłu i handlu, bratanicą Władysława Przanowskiego – pedagoga, bratanicą Jana Przanowskiego – prawnika i posła, a wnuczką Edwarda Przanowskiego – inżyniera, uczestnika powstania styczniowego.
Przed II wojną światową i podczas okupacji hitlerowskiej (na tajnych kompletach) uczyła się w warszawskiej szkole im. Cecylii Plater-Zyberkówny.
Walczyła w powstaniu warszawskim w rejonie Śródmieście-Południe jako sanitariuszka, pseudonim Iza I. Już po wojnie napisała kilka opowiadań, anonimowo opublikowanych w piśmie drugiego obiegu „Oświata Niezależna”, a następnie pt: "Cztery obrazki z powstańczej Warszawy" w tygodniku „Verte” (dodatku do „Gazety Łódzkiej”).
Po II wojnie światowej ukończyła studia polonistyczne na Uniwersytecie Łódzkim, pod kierunkiem prof. Stanisława Adamczewskiego.
W latach 1946–1982 pracowała jako nauczycielka w łódzkich szkołach, ucząc języka polskiego i angielskiego, m.in. kierowała Miejską Szkołą Powszechną dla Dorosłych nr 5 w Łodzi, przy ul. Wierzbowej 37/39, po zdymisjonowaniu przez władze komunistyczne dotychczasowej kierowniczki – Alicji Napiórkowskiej), a następnie w Technikum Włókienniczym nr 2 i nr 3 w Łodzi.
Była autorką kilkudziesięciu opracowań dydaktycznych, opublikowanych w czasopismach: „Dydaktyka Literatury”, „Polonistyka”, „Oświata Dorosłych”, „Język Polski w Szkole Średniej”, „Języki Obce w Szkole”, „Przegląd Oświatowy”, „Edukacja i Dialog”. W swych pracach szczególną wagę poświęciła miejscu twórczości Norwida w polskiej szkole, prezentując m.in. szkolną recepcję dzieł poety oraz przykłady analizy i interpretacji jego utworów. Należała do Towarzystwa Literackiego im. Adama Mickiewicza, w 1986 wybrana delegatem na Jubileuszowy Zjazd Towarzystwa. W latach 1981-1990 brała udział w pracach Okręgowego Komitetu Olimpiady Literatury i Języka Polskiego w Łodzi.
Od października 1980 była członkiem NSZZ „Solidarność” – zorganizowała jedną z pierwszych w Polsce szkolnych komisji zakładowych Związku.
W okresie stanu wojennego m.in. kolportowała prasę i książki „drugiego obiegu”, przygotowywała projekcje video. Współpracowała z największym łódzkim wydawnictwem podziemnym „Solidarność Walcząca”, przekształconym w 1988 w Wydawnictwo Społeczne „Fakt”. W latach 1986–1989 przewodniczyła działalności tajnego Łódzkiego Zespołu Oświaty Niezależnej, który wydawał m.in. serie broszur dla uczniów: „Biblioteczka Lektur Szkolnych”, „Biblioteczka Wiedzy Historycznej” z utworami literackimi i historycznymi nieobecnymi w obiegu oficjalnym, pióra m.in. E. Brylla, J. Czapskiego, Cz. Miłosza, J. Brodskiego, M. Edelmana, J. Mackiewicza, E.V. d’Abernona, A. Schroedera.
W ramach Łódzkiego Zespołu Oświaty Niezależnej opracowała i wydała w „drugim obiegu” dwa wybory tekstów z komentarzami:
W latach 1986–1989 redagowała biuletyn „Oświata Niezależna” – pismo Łódzkiego Zespołu Oświaty Niezależnej, współpracowała z łódzką prasą „drugiego obiegu” („Solidarność Walcząca”, „Nike”, „Głos Solidarności”, „Legionista”). Od października 1988 tworzyła jawny, choć nielegalny, Komitet Organizacyjny Pracowników Oświaty i Wychowania „Solidarność” w Łodzi; działała w Krajowej Sekcji Oświaty i Wychowania NSZZ „Solidarność”. W kwietniu 1989 była członkiem założycielem Wojewódzkiego Komitetu Obywatelskiego „Solidarność” w Łodzi (kierowanego przez dra Marka Edelmana), przygotowującego w regionie łódzkim wybory parlamentarne 4 czerwca 1989 i pierwsze wybory samorządowe w maju 1990.
Prof. dr Alina Kowalczykowa wspominała: "Poznałam p. Izabelę Wasiak dopiero w ostatnich latach jej życia, były to jakieś pospieszne spotkania, rozmowy, udział w organizowanym przez nią wieczorze literackim dla nauczycieli; pozostała i narasta po jej śmierci świadomość, że oto zetknęłam się z osobą wyjątkową [...] łączyła twarde dążenie do wyznaczonych sobie celów ze skromnością, ze zdecydowanym usuwaniem w cień własnej osoby. [...] Pasję własnych działań łączyła z cierpliwością [...] promieniowała z niej autentyczna duchowa kultura i urok spokoju osobistego Rzadkie to było – i jest – połączenie u ludzi zaangażowanych w działalność polityczną. Jakże szkoda, że tacy ludzie umierają".
Laureatka nagród i odznaczeń, m.in.: Nagroda Ministra Oświaty i Wychowania I i II stopnia, Krzyż Kawalerski Orderu Odrodzenia Polski, Medal Komisji Edukacji Narodowej, Złoty Krzyż Zasługi, Honorowa Odznaka Miasta Łodzi, Złota Odznaka ZNP.
Mąż – Jerzy Wasiak (1924–2012); absolwent Państwowego Instytutu Pedagogiki Specjalnej w Warszawie, wieloletni, zasłużony nauczyciel dzieci niesłyszących, dyrektor Zakładu dla Dzieci Głuchych w Łodzi. Mieli dwoje dzieci.
Pochowana na cmentarzu w Łodzi – Łagiewnikach.

</doc>
<doc id="1461173" url="https://pl.wikipedia.org/wiki?curid=1461173" title="Elżbieta Szczodrowska">
Elżbieta Szczodrowska

Elżbieta Szczodrowska-Peplińska (ur. 5 września 1921 w Tczewie, zm. 30 maja 2009 w Sopocie) – gdańska rzeźbiarka. Była żoną rzeźbiarza Roberta Peplińskiego.
Życiorys.
Uczennica Pomorskiej Szkoły Sztuk Pięknych Wacława Szczeblewskiego w Gdyni. Studia artystyczne odbyła w Państwowej Wyższej Szkole Sztuk Plastycznych w Sopocie (obecnie Akademia Sztuk Pięknych w Gdańsku), w latach 1945-1949. W latach 1952-1976 pedagog, nauczyciel rzeźby w Liceum Plastycznym w Gdyni.
Uczestniczyła w wystawach okręgowych i ogólnopolskich, m.in.: Wystawa Młodej Plastyki - Warszawa (Arsenał) - 1955, Salon Okręgu Gdańskiego ZPAP - 1965, Salon XX-lecia Okręgu Gdańskiego ZPAP - Sopot 1967, Ogólna Wystawa Rzeźby - Warszawa 1968, Wystawa PROTEST - Gdańsk 1969. Wystawy indywidualne: Sopot - 1958, 1968, 1969, Lublin - 1969.
Współautorka (z Robertem Peplińskim) m.in. tabernakulum w kościele św. Brygidy w Gdańsku i płaskorzeźb w dolnej części Pomnika Poległych Stoczniowców 1970 w Gdańsku.
Została pochowana na cmentarzu komunalnym w Sopocie (kwatera R2-9-14).

</doc>
<doc id="1461174" url="https://pl.wikipedia.org/wiki?curid=1461174" title="Dysk olimpijski (miesięcznik)">
Dysk olimpijski (miesięcznik)

Dysk olimpijski – miesięcznik Polskiego Komitetu Olimpijskiego, który był wydawany w latach 1968-1972 w Warszawie. Czasopismo propagowało olimpizm i popularyzowało osiągnięcia polskich sportowców. Początkowo wydawany przez Polską Agencję Interpress, a w roku 1970 (od nr 4) wydawanie przejęło Wydawnictwo Prasa Młodzieżowa i Sportowa. Redaktorem naczelnym był Jerzy Rybiński. W roku 1972 (od nr 1), gdy redagowanie czasopisma przejęło kolegium redakcyjne „Przeglądu Sportowego”, redaktorem naczelnym został Andrzej Jucewicz.

</doc>
<doc id="1461176" url="https://pl.wikipedia.org/wiki?curid=1461176" title="Dowództwo Lotnictwa Ministerstwa Spraw Wojskowych">
Dowództwo Lotnictwa Ministerstwa Spraw Wojskowych

Dowództwo Lotnictwa Ministerstwa Spraw Wojskowych – fachowy organ pracy I wiceministra spraw wojskowych w sprawach lotnictwa wojskowego.
Naczelne władze lotnicze.
14 listopada 1918 roku w strukturze Ministerstwa Spraw Wojskowych została utworzona Sekcja Żeglugi Napowietrznej. Sześć dni później skład osobowy sekcji liczył sześciu oficerów i dwóch urzędników: podpułkownik inżynier Hipolit Łossowski, porucznik inżynier Michał Tłuchowski, porucznik inżynier Mieczysław Pietraszek, porucznik Henryk Tokarczyk, Władysław Gajewski i Jerzy Garbiński oraz inżynier Stefan Malinowski i inżynier Klemens Filipowski.
10 grudnia 1918 roku Naczelny Wódz Józef Piłsudski zatwierdził między innymi generała podporucznika inżyniera Władysława Koziełł-Poklewskiego na stanowisku pełniącego obowiązki szefa Departamentu III Technicznego Ministerstwa Spraw Wojskowych, a podpułkownika inżyniera Hipolita Łossowskiego na stanowisku szefa Sekcji Żeglugi Napowietrznej. Tego samego dnia weszła w życie pierwsza organizacja Ministerstwa Spraw Wojskowych z podziałem na siedem departamentów, a tych z kolei na sekcje oraz wydziały i referaty. W skład Departamentu III Technicznego Ministerstwa Spraw Wojskowych weszła między innymi Sekcji Żeglugi Napowietrznej. 
5 maja 1919 roku Sekcja Żeglugi Napowietrznej została wyłączona z Departamentu Technicznego, podporządkowana bezpośrednio Ministrowi Spraw Wojskowych i przemianowana na Samodzielną Sekcję Żeglugi Napowietrznej (XIII). W skład sekcji wchodziła:
24 maja tego samego roku Sekcja została podporządkowana I wiceministrowi, a 24 grudnia ustalono jej etat tymczasowy.
1 marca 1920 weszła w życie nowa organizacja Ministerstwa Spraw Wojskowych. Na bazie Inspektoratu Wojsk Lotniczych i Samodzielnej Sekcji Żeglugi Napowietrznej został utworzony Departament III Żeglugi Powietrznej. Jego struktura organizacyjna wyglądała następująco:
10 sierpnia 1921 roku Minister Spraw Wojskowych rozkazem L. 4900/Org. wprowadził pokojową organizację Ministerstwa Spraw Wojskowych. Dotychczasowy Departament III został przekształcony w Departament IV Żeglugi Powietrznej. W strukturze departamentu znajdowały się trzy wydziały: ogólno-organizacyjny, zaopatrzenia i aeronautyki. 
Obsada personalna Departamentu IV Żeglugi Powietrznej w 1923 roku:
28 czerwca 1926 roku minister spraw wojskowych marszałek Polski Józef Piłsudski podporządkował Departament IV Lotnictwa II wiceministrowi spraw wojskowych.
19 maja 1927 roku Minister Spraw Wojskowych zniósł numerację departamentów, a dla dotychczasowego Departamentu IV ustalił nazwę „Departament Lotnictwa”.
29 kwietnia 1929 roku Minister Spraw Wojskowych zmienił nazwę Departamentu Lotnictwa MSWojsk. na Departament Aeronautyki Ministerstwa Spraw Wojskowych.
Organem prasowym Departamentu Aeronautyki był kwartalnik „Wiadomości Techniczne Lotnictwa”, wydawany jako dodatek do „Przeglądu Lotniczego” (jego redaktorem naczelnym był mjr obs. inż. Wacław Czaplicki).
8 sierpnia 1936 roku Departament Aeronautyki przeformowany został w Dowództwo Lotnictwa, pod którą to nazwą funkcjonował do września 1939 roku.
Obsada personalna dowództwa.
Obsada personalna Dowództwa Lotnictwa MSWojsk. latem 1939 roku:

</doc>
<doc id="1461178" url="https://pl.wikipedia.org/wiki?curid=1461178" title="Dowództwo lotnictwa">
Dowództwo lotnictwa



</doc>
<doc id="1461184" url="https://pl.wikipedia.org/wiki?curid=1461184" title="II liga argentyńska w piłce nożnej (2005/2006)">
II liga argentyńska w piłce nożnej (2005/2006)

Primera B Nacional 2005/2006
Mistrzem drugiej ligi argentyńskiej został klub Godoy Cruz Antonio Tomba, natomiast wicemistrzem - klub Nueva Chicago Buenos Aires.
Mistrz drugiej ligi.
O mistrzostwo drugiej ligi argentyńskiej zmierzyli się zwycięzca turnieju Apertura (Godoy Cruz Antonio Tomba) ze zwycięzcą turnieju Clausura (Nueva Chicago Buenos Aires).
Mistrzem drugiej ligi argentyńskiej został klub Godoy Cruz Antonio Tomba, który dzięki temu zapewnił sobie awans do pierwszej ligi. Klub Nueva Chicago Buenos Aires musiał stoczyć walkę o wicemistrzostwo drugiej ligi z drugim w turnieju Clausura klubem Belgrano Córdoba.
Wicemistrz II ligi.
Wicemistrzem II ligi argentyńskiej został klub Nueva Chicago Buenos Aires, który dzięki temu uzyskał bezpośredni awans do pierwszej ligi. Klub Belgrano Córdoba zakwalifikował się do baraży o awans do I ligi.
Tabela sumaryczna II ligi argentyńskiej 2005/06.
Bezpośrednio do I ligi awansował mistrz II ligi Godoy Cruz Antonio Tomba i wicemistrz II ligi Nueva Chicago Buenos Aires. Na ich miejsce z I ligi spadły: ostatni w tabeli spadkowej Tiro Federal Rosario i przedostatni w tabeli spadkowej Instituto Córdoba.
Torneo Reducido.
Finał.
Zwycięzca Torneo Reducido, klub CA Huracán, jako drugi obok klubu Belgrano Córdoba uzyskał prawo gry w barażu o awans do pierwszej ligi z zespołem pierwszoligowym (czwartym od końca klubem w pierwszoligowej tabeli spadkowej).
Mecze barażowe o awans do I ligi.
Do I ligi awansował klub Belgrano Córdoba, a na jego miejsce do II ligi spadł klub Olimpo Bahía Blanca. Pomimo równego bilansu CA Huracán nie awansował do I ligi, gdyż klub niższej ligi by awansować wyżej musiał wykazać wyższość nad klubem wyższej ligi.
Tabela spadkowa.
O tym, które kluby drugoligowe spadną do III ligi decydował dorobek punktowy w przeliczeniu na jeden rozegrany mecz uzyskany przez kluby w ostatnich trzech sezonach.
Metropolitana.
Tabela spadkowa klubów stołecznych.
Do trzeciej ligi spadł bezpośrednio ostatni w tabeli klub Club El Porvenir. Ponadto w barażu o utrzymanie się w II lidze wystąpił klub Defensa y Justicia Buenos Aires.
Bezpośrednio do drugiej ligi awansował mistrz III ligi stołecznej (Primera C Metropolitana) CA Platense.
Interior.
Tabela spadkowa klubów prowincjonalnych.
Do trzeciej ligi spadł bezpośrednio ostatni w tabeli klub Juventud Antoniana Salta. Ponadto w barażu o utrzymanie się w II lidze wystąpił klub San Martín Mendoza. Bezpośrednio do drugiej ligi awansował mistrz III ligi prowincjonalnej (Torneo Argentino A) Villa Mitre Bahía Blanca.
Baraże o utrzymanie się w II lidze.
Metropolitana.
Przedostatni w tabeli spadkowej klub Defensa y Justicia Buenos Aires zmierzył się ze zwycięzcą turnieju "Reducido" III ligi stołecznej (Primera C Metropolitana), klubem Morón Buenos Aires.
Ponieważ klub niższej klasy, by awansować, musiał wykazać wyższość, wobec remisowego bilansu dwumeczu klub Morón Buenos Aires pozostał w III lidze, a klub Defensa y Justicia Buenos Aires utrzymał się w II lidze.
Interior.
Przedostatni w tabeli spadkowej klub San Martín Mendoza zmierzył się z wicemistrzem III ligi prowincjonalnej (Torneo Argentino A), klubem San Martín Tucumán.
Klub San Martín Mendoza spadł do III ligi prowincjonalnej, a na jego miejsce awansował klub San Martín Tucumán.

</doc>
<doc id="1461185" url="https://pl.wikipedia.org/wiki?curid=1461185" title="Bdelium">
Bdelium

Bdelium lub bdellium – wonna żywica wymieniona w "Biblii", identyfikowana z żywicą drzewa lub krzewu "Commiphora africana". Gatunek ten występuje w całej niemal Afryce.
Nazwa bdelium pochodzi od hebrajskiego słowa beḍōlaḥ, które występuje w dwóch miejscach w "Biblii": w "Księdze Liczb" (11,7) i "Księdze Rodzaju" (2,12). W "Biblii Tysiąclecia" tłumaczenie to brzmi tak” „"Manna zaś była podobna do nasion kolendra i miała wygląd bdelium"”. W przypisie do tego słowa jest wyjaśnienie, że bdelium to rodzaj żywicy, a badacze roślin biblijnych N. H. Moldenke i A. L. Moldenke twierdzą, że jest to żywica z rośliny "Commiphora africana".
Znaczenie słowa bdelium nie jest jednak całkiem pewne. Józef Flawiusz identyfikuje bdelium z manną, którą Bóg zesłał Mojżeszowi na pustyni by nakarmił nim głodny lud, podczas swojej ucieczki z Egiptu. Pliniusz ("Historia Naturalis" XII. 35) pisał, że bdelium pozyskuje się z drzewa tak dużego, jak drzewo oliwne, o liściach podobnych do dębu, oraz podaje, że drzewa tego najlepiej szukać w Indiach, Babilonie i na Półwyspie Arabskim. Opis Pliniusza najbardziej więc pasuje do drzew z rodzaju "Balsamodendron".

</doc>
<doc id="1461186" url="https://pl.wikipedia.org/wiki?curid=1461186" title="Tranzycja">
Tranzycja

Tranzycja (od „przejście”) – proces lub okres przechodzenia od jednego stanu do drugiego.

</doc>
<doc id="1461192" url="https://pl.wikipedia.org/wiki?curid=1461192" title="Parafia św. Stanisława Biskupa i Męczennika w Suszcu">
Parafia św. Stanisława Biskupa i Męczennika w Suszcu

Parafia św. Stanisława Biskupa i Męczennika w Suszcu – katolicka parafia w dekanacie suszeckim.
Historia.
Parafia po raz pierwszy wzmiankowana została w spisie świętopietrza parafii dekanatu Oświęcim diecezji krakowskiej z 1326 pod nazwą "Susechz" i ponownie w 1327 w zapisie "Susecz". W kolejnych spisach świętopietrza z lat 1346–1358 występuje w zapisach "Sussecz", "Susecz", "Suczecz". Około 1350 roku powstał dekanat Pszczyna, który podlegał diecezji krakowskiej do 1821 roku, kiedy to na mocy bulli papieża Piusa VII De salute animarum z 17 lipca przyłączony został do diecezji wrocławskiej.
W listopadzie 1598 wizytacji kościelnej (pierwszej po soborze trydenckim) dekanatu pszczyńskiego dokonał archidiakon krakowski Krzysztof Kazimirski na zlecenie biskupa Jerzego Radziwiłła. Według sporządzonego sprawozdania kościół w "Villa Susiecz" znajdował się w rękach luteran.
W 1693 r. ołtarz główny został poświęcony św. Stanisławowi, ale już od 1703 r. znajdują się w nim obrazy Apostołów Jakuba i Filipa. Prawy ołtarz był wówczas poświęcony Matce Bożej, a lewy św. Barbarze. Na wieży wisiały dwa spiżowe dzwony: św. Stanisław i św. Jan Nepomucen.
W wyniku pożaru 22 maja 1770 r. cały kościół doszczętnie spłonął. Na jego miejscu ks. prob. Osiecki wybudował barak z drewna z własnej kieszeni, który do ok. 1800 r. służył jako budynek sakralny.
W wyniku przeniesienia cmentarza z placu kościoła, wybudowano nowy kościół. Prace zakończyły się w 1804 r. Ołtarz poświęcony był św. Stanisławowi, a w 1884 r. pojawiły się 3 boczne ołtarze: NMP, św. Jana Nepomucena oraz św. Antoniego z Padwy.
W 1895 r. kościół ponownie spłonął. Odbudowano go do roku 1898, a konsekrowano w 1913 r.
Przez bitwy podczas II wojny światowej zniszczeniu uległa wieża. Odbudowano ją w 1947 r. Z biegiem czasu remontowano kościół (strop, ogrodzenie, blacha na dachu) i dobudowywano nowe pomieszczenia.

</doc>
<doc id="1461197" url="https://pl.wikipedia.org/wiki?curid=1461197" title="Egil Danielsen">
Egil Danielsen

Egil Danielsen (ur. 9 listopada 1933 w Hamarze, zm. 29 lipca 2019) – norweski lekkoatleta specjalizujący się w rzucie oszczepem.
Zajął 10. miejsce na mistrzostwach Europy w 1954 w Bernie. Swój życiowy sukces odniósł na igrzyskach olimpijskich w 1956 w Melbourne, gdzie zwyciężył, ustanawiając jednocześnie rekord świata wynikiem 85,71 m (wygrał rzutem w czwartej kolejce, zabierając złoty medal Polakowi Januszowi Sidle, który pożyczył Norwegowi oszczep).
Wicemistrz Europy z 1958 ze Sztokholmu. Podczas igrzysk olimpijskich w 1960 w Rzymie nie zakwalifikował się do finału. Najlepszy norweski sportowiec 1956 roku. Pięciokrotny mistrz Norwegii 1953–1957.
Po zakończeniu kariery zajął się polityką.

</doc>
<doc id="1461199" url="https://pl.wikipedia.org/wiki?curid=1461199" title="Reichsführer SS">
Reichsführer SS



</doc>
<doc id="1461201" url="https://pl.wikipedia.org/wiki?curid=1461201" title="Parafia św. Maksymiliana Marii Kolbego w Rudziczce">
Parafia św. Maksymiliana Marii Kolbego w Rudziczce

Parafia św. Maksymiliana Marii Kolbego w Rudziczce – katolicka parafia w dekanacie suszeckim, istniejąca od 1986 roku (od 23 sierpnia tego roku jako parafia tymczasowa, a od 30 listopada jako parafia pełnoprawna).

</doc>
<doc id="1461202" url="https://pl.wikipedia.org/wiki?curid=1461202" title="Zdzisław Kostrzewa (żołnierz)">
Zdzisław Kostrzewa (żołnierz)

Zdzisław Kostrzewa, (ur. 11 stycznia 1946 r. w Aleksandrówce, zm. 17 października 2013 w Krakowie) – pułkownik dyplomowany Wojska Polskiego.

</doc>
<doc id="1461204" url="https://pl.wikipedia.org/wiki?curid=1461204" title="Parafia Wszystkich Świętych">
Parafia Wszystkich Świętych

Parafie pod wezwaniem Wszystkich Świętych

</doc>
<doc id="1461205" url="https://pl.wikipedia.org/wiki?curid=1461205" title="Włodzimierz Majakowski">
Włodzimierz Majakowski



</doc>
<doc id="1461206" url="https://pl.wikipedia.org/wiki?curid=1461206" title="Torino Stura">
Torino Stura

Torino Stura (włoski: "Stazione di Torino Stura") – stacja kolejowa w Turynie, w regionie Piemont, we Włoszech. Znajdują się tu 3 perony.
Jest położona w dzielnicy Falchera, w północnej części miasta.
Jest to stacja drugorzędnym znaczeniu i jest wykorzystywana głównie przez pociągi regionalne.
Wraz z modernizacją węzła Turyn, stacja jest poddawana gruntownej modernizacji. W szczególności zostały dodane nowe perony (w obecnym planie jest myśl, aby przypisać do stacji 6 głównych tras), ponieważ jest on przeznaczona na kontakty między pociągami jadącymi na północ od stolicy Piemontu (w kierunku Aosta, Chivasso, Mediolan, itp).
W projekcie na usługi kolejowego regionu metropolitarnego Turyn, przeznaczone są dwie linie:

</doc>
<doc id="1461208" url="https://pl.wikipedia.org/wiki?curid=1461208" title="Parafia Najświętszej Maryi Panny Matki Kościoła w Rogoźnej">
Parafia Najświętszej Maryi Panny Matki Kościoła w Rogoźnej

Parafia NMP Matki Kościoła w Żorach - Rogoźnej – katolicka parafia w dekanacie żorskim, istniejąca od 10 kwietnia 1977 roku. Kościół poświęcił abp Damian Zimoń w 1993 roku.

</doc>
<doc id="1461209" url="https://pl.wikipedia.org/wiki?curid=1461209" title="To pejzaż mojej ziemi">
To pejzaż mojej ziemi

To pejzaż mojej ziemi (Beat Oratorio) – oratorium rockowe wydane końcem 1973 roku przez Polskie Nagrania.
Album oparty jest na schemacie liturgii mszy „De Angelis” i składa się z 6 części: "Kyrie", "Gloria", "Credo", "Sanctus", "Benedictus" i "Agnus Dei". Wszystkie utwory zostały stworzone w 1970 roku przez Marka Sewena (muzyka), Adama Kreczmara i Jacka Hohensee (tekst). Od momentu powstania dzieło było wielokrotnie wykonywane na estradach całego kraju, głównie przez zespoły młodzieżowe. W 1972 roku za piosenkę „Wierzę drzewom” Stan Borys zdobył II nagrodę ("Złoty Apollo") na Olimpiadzie Piosenki w Atenach, sam zaś został uznany za najlepszego piosenkarza Olimpiady.
We wrześniu 1973 roku materiał został nagrany na płycie winylowej (XL/SXL 0938) przez czołowych przedstawicieli polskiej sceny muzycznej początku lat 70. XX wieku, takich jak Czesław Niemen, Marek Grechuta czy Skaldowie. Jedyna reedycja albumu, dziś trudno dostępna, pochodzi z 1999 roku i ma zmienioną okładkę. Wydania płyty podjęła się wytwórnia Spectrum (nr katalogowy: SPE 002-2).
Lista utworów.
"Kyrie"
"Gloria"
"Credo"
"Sanctus"
"Benedictus"
"Agnus Dei"
Zespoły towarzyszące: 
Mastering wydania cd: 

</doc>
<doc id="1461211" url="https://pl.wikipedia.org/wiki?curid=1461211" title="Friedrich Werner von der Schulenburg">
Friedrich Werner von der Schulenburg



</doc>
<doc id="1461212" url="https://pl.wikipedia.org/wiki?curid=1461212" title="Zamek Ostrężnik">
Zamek Ostrężnik

Zamek Ostrężnik – dawny zamek, obecnie w ruinie, znajdujący się w pobliżu niewielkiej osady Ostrężnik, na południe od drogi wojewódzkiej nr 793 łączącej Janów i Żarki, w odległości ok. 6 km od Janowa. Ruiny znajdują się na szczycie skały Ostrężnik w lesie na wzgórzu (380 m n.p.m.). Administracyjnie należy do wsi Siedlec.
Historia.
O istnieniu zamku nie zachowały się niemal żadne informacje w kronikach. Według badań archeologicznych z lat 2000–2003 (Stanisław Kołodziejski) przypuszcza się, że zamek ten wzniesiono na początku XIV wieku prawdopodobnie z inicjatywy Jana Muskaty, biskupa i starosty krakowskiego. Brak późniejszych warstw kulturowych pozwala przypuszczać, że zamek mógł nie zostać ukończony (ujawniono pryzmy kamienia do budowy) lub był użytkowany bardzo krótko. Nie jest wykluczone, że służył on za więzienie dla wielmożów i wszelkie informacje o nim były utajnione; lub też był siedzibą rycerzy-rabusiów. Jedyna wzmianka historyczna pochodzi z rejestrów częstochowskich, gdzie jest mowa o tym, iż w Ostrężniku stoi "rudera wieży czy zamku". Nie wiadomo w jakich okolicznościach i kiedy zamek uległ zniszczeniu.
Architektura.
Zachowane resztki pozwalają przypuszczać, że obiekt składał się kiedyś z zamku górnego i dolnego, z dwoma podzamczami i otoczony był głęboką fosą. Zamek dolny otaczał kamienny mur oraz wały z palisadą, które oddzielały poszczególne podzamcza. 
Położony na wapiennej skale zamek górny miał regularne założenie o powierzchni około 1200 m². W północno-zachodniej części dziedzińca mieścił się budynek mieszkalny wzniesiony na planie prostokąta. Od południa stała wysunięta przed linię murów czworoboczna baszta. Mury miały 144 m długości i ok. 2 m grubości. Skała, na której wznosił się zamek górny jest stroma i niedostępna od północy i od zachodu. Od strony południowej oraz wschodniej jest łagodniejsza i tam rozwinęło się podzamcze. Pełniło ono funkcję gospodarczą i zajmowało powierzchnię około 2000 m² (niektóre źródła mówią nawet o ok. 7000 m²).
Stan obecny.
Obecnie jedyne, co pozostało z warowni, to skała, na której był zbudowany zamek górny, oraz fragmenty wałów i murów o wysokości nie przekraczającej jednego metra. Ich pozostałości to najprawdopodobniej resztki wieży obronnej, budynku mieszkalnego i wieży bramnej. Widoczne są również otaczające podzamcze ziemne wały. 
Teren ruin porośnięty jest lasem. W skale, na której wzniesiono warownię, znajduje się Jaskinia Ostrężnicka z korytarzami o długości ok. 90 metrów, która jest obiektem wycieczek speleologów.
Legendy.
Legenda głosi, że zamek zamieszkiwali rycerze-rozbójnicy i w nim przechowywali skarby zdobyte w czasie łupieskich wypraw, zaś Ostrężnik miał być jakoby połączony podziemnym przejściem aż z odległym zamkiem olsztyńskim. Inna legenda głosi, że rabusie wraz ze swoimi łupami zostali zasypani we wspomnianej Jaskini Ostrężnickiej. Jeszcze inne podanie związane jest z powstaniem styczniowym 1863 r. W dniu 9 lipca ok. 10 km na pn.-wsch. od Ostrężnika miała miejsce bitwa między powstańcami a wojskiem rosyjskim (tzw. Bitwa pod Śmiertnym Dębem). Po porażce powstańcy mieli ukryć w zamku w Ostrężniku dokumenty oddziału i powstańczą kasę.

</doc>
<doc id="1461213" url="https://pl.wikipedia.org/wiki?curid=1461213" title="Parafia św. Józefa Robotnika w Osinach koło Żor">
Parafia św. Józefa Robotnika w Osinach koło Żor

Parafia św. Józefa Robotnika w Osinach koło Żor – katolicka parafia w dekanacie żorskim, istniejąca od 15 marca 1981 roku. Kościół poświęcił abp Damian Zimoń w 1995 roku. W tym samym roku doszło do zmiany wezwania parafii na obecne.

</doc>
<doc id="1461215" url="https://pl.wikipedia.org/wiki?curid=1461215" title="Ustawa o nadaniu ziemi żołnierzom Wojska Polskiego">
Ustawa o nadaniu ziemi żołnierzom Wojska Polskiego

Ustawa o nadaniu ziemi żołnierzom Wojska Polskiego – ustawa przyjęta jednogłośnie przez Sejm Ustawodawczy 17 grudnia 1920 roku. Zakładała ona wynagrodzenie żołnierzy Wojska Polskiego z ziem Kresów Wschodnich, wywalczonych przez nich podczas wojny polsko-bolszewickiej. Ustawa weszła w życie 12 stycznia 1921 roku.
Jej projekt wnieśli do laski marszałkowskiej posłowie klubu poselskiego PSL „Piast”, a wkrótce potem poparł go sam Józef Piłsudski w rozkazie pożegnalnym Naczelnego Wodza z 18 października 1920 roku, w którym to wezwał rząd do realizacji tej inicjatywy.
Założenia ustawy.
Ustawa przewidywała nieodpłatne nadanie ziem na Kresach Wschodnich szczególnie zasłużonym żołnierzom Wojska Polskiego, ochotnikom, którzy odbyli służbę frontową oraz inwalidom (art. 2). Pozostali żołnierze i inwalidzi mogli nabyć ziemię odpłatnie (art. 3). Powierzchnia działki nadanej jednemu żołnierzowi nie mogła przekroczyć jednak 45 ha (art. 5). Osadnicy wojskowi mieli zacząć spłatę należności po 5 latach od rozpoczęcia użytkowania.
Realizacja ustawy.
Osadnictwem tym zajmowała się Ekspozytura Ministerstwa Spraw Wojskowych do spraw Demobilizacji, w której skład wchodziła powołana rozkazem nr 2 z 17 stycznia 1921 Sekcja Osad Żołnierskich. Szefem Ekspozytury był legionista gen. Mieczysław Norwid-Neugebauer, natomiast szefem Sekcji Osad Żołnierskich – mjr Tadeusz Lechnicki.
W marcu 1922 roku w Warszawie powstał Centralny Związek Osadników Wojskowych.
Po 1923 roku osadnictwo wojskowe na Kresach Wschodnich zawieszono, głównie z powodu krytyki ze strony ruchu narodowego, i powrócono do niego po przewrocie majowym.
14 marca 1932 roku uchwalono "Ustawę uzupełniającą przepisy o nadaniu ziemi żołnierzom Wojska Polskiego".

</doc>
<doc id="1461216" url="https://pl.wikipedia.org/wiki?curid=1461216" title="Parafia św. Brata Alberta w Żorach Kleszczówce">
Parafia św. Brata Alberta w Żorach Kleszczówce

Parafia św. Brata Alberta w Żorach Kleszczówce - katolicka parafia w dekanacie żorskim, istniejąca od 5 marca 2000 roku jako parafia tymczasowa. Kościół poświęcił abp Damian Zimoń w 2004 roku i erygował parafię pełnoprawną. Budowę kościoła prowadził ks. Piotr Krawiec.

</doc>
<doc id="1461218" url="https://pl.wikipedia.org/wiki?curid=1461218" title="Erik Lundqvist">
Erik Lundqvist

Erik Hjalmar Lundqvist (ur. 29 czerwca 1908 w Grängesberg, zm. 7 stycznia 1963 tamże) – szwedzki lekkoatleta specjalizujący się w rzucie oszczepem.
Mistrz olimpijski z Amsterdamu w 1928. Pierwszy człowiek na świecie, który rzucił oszczepem ponad 70 metrów - 15 sierpnia 1928 w Sztokholmie uzyskał wynik 71,01. W tym samym roku zdobył swe jedyne mistrzostwo Szwecji.
Jego rekord życiowy z 1936 wynosił 71,16 m. 

</doc>
<doc id="1461221" url="https://pl.wikipedia.org/wiki?curid=1461221" title="Parafia św. Stanisława">
Parafia św. Stanisława

Parafie pod wezwaniem św. Stanisława

</doc>
<doc id="1461223" url="https://pl.wikipedia.org/wiki?curid=1461223" title="Pisidike">
Pisidike



</doc>
<doc id="1461225" url="https://pl.wikipedia.org/wiki?curid=1461225" title="Parafia Matki Bożej Częstochowskiej w Żorach Kleszczowie">
Parafia Matki Bożej Częstochowskiej w Żorach Kleszczowie

Parafia Matki Bożej Częstochowskiej w Żorach Kleszczowie – katolicka parafia w dekanacie żorskim, istniejąca od 1 maja 1983 roku.
Historia.
Teren, na którym obecnie stoi kościół ofiarowali Gertruda i Augustyn Kania. W 1981 roku ks. dziekan Jan Szewczyk przygotował prowizoryczną salkę katechetyczną, w której odbywały się katechezy dla dzieci. Sprawowano tu również Msze św. niedziele. 28 sierpnia 1981 Urząd Miejski w Żorach wydał zezwolenie na modernizację budynku. W ten sposób powstał punkt sakralny z kaplicą mszalną i salką katechetyczną. W kolejnym roku ks. Henryk Panek został wyznaczony do ukończenia prac budowlanych i utworzenia parafii w Kleszczowie.
W dniu 23 stycznia 1983 roku ks. bp Herbert Bednorz dokonał zwyczajnego poświęcenia ukończonej kaplicy mszalnej na parterze oraz probostwa na piętrze budynku.
1 maja 1983 roku ks. biskup erygował w Kleszczowie parafię pod wezwaniem Matki Bożej Częstochowskiej, a 3 czerwca 1983 mianował ks. Henryka Panka proboszczem parafii. Polecił mu wybudowanie oddzielnych sal katechetycznych. Prace budowlane wraz z realizacją wystroju wnętrza kaplicy oraz terenu przykościelnego zakończono w sierpniu 1985 roku. Poświęcenia dokonał ks. bp Józef Kurpas podczas pierwszej wizytacji w dniu 20 października 1985 roku.
W grudniu 1996 roku Urząd Miasta w Żorach wydał zgodę na budowę kościoła w Kleszczowie. Wykopy pod fundamenty rozpoczęto wiosną 1997 roku. Roboty budowlane i wykończeniowe zakończono w 2001 roku.
Uroczyste poświęcenie kościoła przez ks. arcybiskupa Damiana Zimonia nastąpiło 23 października 2001 roku. Wiele prac budowlanych i wykończeniowych wykonała lokalna społeczność.

</doc>
<doc id="1461226" url="https://pl.wikipedia.org/wiki?curid=1461226" title="Parafia św. Jadwigi Śląskiej w Baranowicach">
Parafia św. Jadwigi Śląskiej w Baranowicach

Parafia św. Jadwigi Śląskiej w Baranowicach – katolicka parafia w dekanacie żorskim, istniejąca od 1 stycznia 1987 roku.

</doc>
<doc id="1461227" url="https://pl.wikipedia.org/wiki?curid=1461227" title="Friedrich Wilhelm Seiffer">
Friedrich Wilhelm Seiffer

Friedrich Wilhelm Seiffer (ur. 18 kwietnia 1872 w Stuttgarcie, zm. 30 listopada 1917 w Wiesbaden) – niemiecki lekarz psychiatra i neurolog.
Życiorys.
Uczęszczał do gimnazjum w Ulm. Po zdaniu matury (1890) studiował medycynę na Uniwersytecie Cesarza Wilhelma w Straßburgu, w 1895 ukończył studia z tytułem doktora medycyny. W tym samym roku rozpoczął praktykę w Berlinie w prywatnej klinice ("Nervenheilanstalt") w Pankow. Od 1896 roku był asystentem Eduarda Hitziga w klinice psychiatrycznej w Halle, od 1899 roku asystent, a potem "Oberarzt" w klinice Charité u Friedricha Jolly'ego, a po jego śmierci, u Theodora Ziehena. W 1901 roku habilitował się i został Privatdozentem na Uniwersytecie Fryderyka Wilhelma w Berlinie. Od 1906 roku profesor tytularny. Zmarł nagle na zawał serca 30 listopada 1917 roku w Wiesbaden.
Razem z Adamem Rydlem wprowadził do neurologii specjalne widełki stroikowe (kamerton), tzw. widełki Rydla-Seiffera.

</doc>
<doc id="1461228" url="https://pl.wikipedia.org/wiki?curid=1461228" title="Zagora (Chorwacja)">
Zagora (Chorwacja)

Zagora, także Dalmatinska zagora – kraina geograficzno-historyczna w Chorwacji, stanowiąca część Dalmacji.
Geografia.
Rozciąga się na długości ok. 150 km i jest oddzielona od adriatyckiego wybrzeża górami Kozjak (780 m), Mosor (1339 m), Omiška Dinara (864 m), Biokovo (1762 m) i Rilić (1158 m). Składa się z następujących części: Kninska krajina, Drniška krajina, Sinjska krajina, Vrlička krajina, Imotska krajina i Vrgoračka krajina, które swe nazwy wzięły od miast Knin, Drniš, Sinj, Vrlika, Imotski i Vrgorac.
Miejscowe rolnictwo oparte jest na uprawie winorośli i tytoniu oraz hodowli owiec i kóz.
Głównym szlakiem komunikacyjnym jest droga Knin – Sinj – Imotski – Vrgorac, która została wytyczona w 1807 roku.
Historia.
W pobliżu Knina funkcjonował ważny rzymski ośrodek wojskowy o nazwie "Burnum". Zlokalizowane są tam również stanowiska archeologiczne "Biskupija", "Kapitul" i "Vrlika". Zagora była częścią wczesnośredniowiecznego Królestwa Chorwacji, a Knin był jedną z siedzib chorwackich władców. Przez Zagorę i dolinę rzeki Una wiódł trakt z Zagrzebia do Zadaru.
W XVI wieku Zagora znalazła się w granicach Imperium Osmańskiego. Znaczna część miejscowej ludności uszła, a w jej miejsce osiedliła się ludność prawosławna. Na przełomie XVII i XVIII wieku kontrolę nad Zagorą przejęła Republika Wenecka. Wenecjanie podejmowali próby zreformowania miejscowego rolnictwa w duchu fizjokratyzmu. Następnie Zagora była kontrolowana przez Francję, by następnie stać się częścią Cesarstwa Austrii. W XIX wieku miało tu miejsce chorwackie i serbskie (wśród ludności prawosławnej) odrodzenie narodowe. Od końca XVIII wieku trwała tu budowa szlaków komunikacyjnych: Zadar – Knin – Split (1789) i "Marmontova cesta" (1813), łącząca Knin z Metkoviciem. W 1877 roku otwarto pierwszą linię kolejową. W Sivericiu w połowie XIX wieku rozpoczęto wydobycie węgla.
W 1918 roku Zagora stała się częścią nowo powstałego Królestwa Serbów, Chorwatów i Słoweńców, w latach 1929–1939 będąc częścią banowiny primorskiej, a w latach 1939–1941 Banowiny Chorwacji. W 1941 roku weszła natomiast w skład Niepodległego Państwa Chorwackiego. Ze względu na walki żołnierzy włoskich, czetników i komunistycznych partyzantów utworzenie stabilnej władzy nie powiodło się. W 1944 roku w okolicach Knina toczyły się zacięte walki. W 1945 roku Zagora przypadła Socjalistycznej Republice Chorwacji, wchodzącej w skład Socjalistycznej Federacyjnej Republiki Jugosławii.
W latach 60. i 70. XX wieku miała miejsce emigracja ludności do Europy Zachodniej. W latach 90. miał miejsce bunt ludności serbskiej. Oddziały serbskie, wspomagane przez Jugosłowiańską Armię Ludową, opanowały obszar Zagory i doprowadziły do migracji ludności chorwackiej. W sierpniu 1995 roku Chorwacja opanowała te tereny. Nastąpił eksodus Serbów i napływ Chorwatów z innych regionów.

</doc>
<doc id="1461232" url="https://pl.wikipedia.org/wiki?curid=1461232" title="Cerkiew św. Mikołaja w Chmielu">
Cerkiew św. Mikołaja w Chmielu

Cerkiew św. Mikołaja w Chmielu – dawna greckokatolicka drewniana cerkiew, wzniesiona w 1906 we wsi Chmiel.
W 1969 przejęta przez kościół rzymskokatolicki. Pełni funkcję kościoła filialnego parafii św. Michała Archanioła w Dwerniku.
Obiekt wpisany na listę zabytków w 1968 i włączony do podkarpackiego Szlaku Architektury Drewnianej.
Historia.
Budowę cerkwi rozpoczęto w roku 1904 w miejscu wcześniejszej cerkwi, a zakończono w 1906. Konsekrowana została w roku 1907. Po 1951 opuszczona i służyła za magazyn Ochotniczej Straży Pożarnej.
W roku 1968, podczas realizacji filmu Pan Wołodyjowski, Chmiel został wybrany na miejsce kręcenia scen pożaru Raszkowa. Uzyskano zgodę wojewódzkiego konserwatora zabytków w Rzeszowie na to, aby na potrzeby filmu spalić cerkiew. Doprowadziło to do silnych protestów środowisk konserwatorskich, na czele z Jerzym Szablowskim, dyrektorem Państwowych Zbiorów Sztuki na Wawelu, zakończonych rezygnacją z pomysłu.
Wyremontowana w latach 1970–1977.
Cmentarz cerkiewny.
Na cmentarzu cerkiewnym znajduje się kilka nagrobków z przełomu XIX i XX wieku oraz płyta nagrobna zawierająca inskrypcję w języku cerkiewnosłowiańskim z roku 1644, która w tłumaczeniu na język polski brzmi:
W kontuszu znajduje się herb rodu Orlickich oraz inicjały zmarłej.
Nagrobki na cmentarzu zostały odnowione w roku 1987 siłami społecznymi.

</doc>
<doc id="1461235" url="https://pl.wikipedia.org/wiki?curid=1461235" title="José Perdomo">
José Perdomo

José Batlle Perdomo Teixeira (ur. 5 stycznia 1965 w Salto) – piłkarz urugwajski, środkowy pomocnik. Później trener. Wzrost 182 cm, waga 78 kg.
Perdomo urodził się w Salto. Karierę piłkarską rozpoczął w 1983 roku w klubie CA Peñarol. Grając w Peñarolu zdobył mistrzostwo Urugwaju w 1985 i 1986 oraz dotarł do półfinału Copa Libertadores 1985 i wygrał Copa Libertadores 1987. Wraz z reprezentacją Urugwaju wziął udział w turnieju Copa América 1987, gdzie Urugwaj obronił tytuł mistrza Ameryki Południowej. Perdomo zagrał we wszystkich dwóch meczach - półfinałowym z Argentyną i finałowym z Chile.
Wziął także udział w Copa América 1989, w którym Urugwaj zdobył tytuł wicemistrza Ameryki Południowej. Perdomo zagrał w dwóch meczach grupowych z Chile i Argentyną oraz we wszystkich meczach fazy finałowej - z Paragwajem, Argentyną i Brazylią. Swoją grą zwrócił na siebie uwagę trenera włoskiego klubu Genoa CFC, Franco Scoglio. Perdomo podpisał kontrakt z klubem, a razem z nim uczynili to samo reprezentacyjni koledzy - Carlos "Pato" Aguilera i Rubén Paz.
W nowym klubie spodziewano się, że Perdomo stanie się główną postacią środkowej linii zespołu. Jednak po rozegraniu 25 słabych meczów zapamiętano go jedynie z braku szybkości i przyśpieszenia oraz ze względu na wyjątkowo agresywną grę. Jego słabe występy w sezonie 1989/90 sprawiły, że Vujadin Boškov, trenujący lokalnego rywala Genui Sampdorię, wypowiedział jeden ze swych najsłynniejszych tekstów: "Gdybym spuścił swego psa, zagrałby lepiej niż Perdomo".
Jako piłkarz klubu Genoa wziął udział w finałach mistrzostw świata w 1990 roku, gdzie Urugwaj dotarł do 1/8 finału. Perdomo wystąpił we wszystkich 4 meczach - z Hiszpanią, Belgią, Koreą Południową i Włochami.
Po mistrzostwach Perdomo sprzedany został do hiszpańskiego klubu Real Betis, w którym rozegrał 6 meczów i zdobył 1 bramkę. W 1991 przeniósł się do Argentyny, gdzie występował w klubie Gimnasia y Esgrima La Plata. W 1994 zakończył karierę w Peñarolu, zdobywając w tym roku trzeci w swej karierze tytuł mistrza Urugwaju.
Perdomo od 19 czerwca 1987 do 25 czerwca 1990 rozegrał w reprezentacji Urugwaju 27 meczów i zdobył 3 bramki.
Po zakończeniu kariery piłkarskiej został trenerem.

</doc>
<doc id="1461237" url="https://pl.wikipedia.org/wiki?curid=1461237" title="Kościół św. Stanisława">
Kościół św. Stanisława

Niektóre kościoły pod wezwaniem św. Stanisława:

</doc>
<doc id="1461238" url="https://pl.wikipedia.org/wiki?curid=1461238" title="Willibald Kreß">
Willibald Kreß

Willibald Kreß (ur. 13 listopada 1906 we Frankfurcie nad Menem, zm. 27 stycznia 1989), niemiecki piłkarz, bramkarz. Brązowy medalista MŚ 34.
W reprezentacji Niemiec zagrał 16 razy. Debiutował 2 lutego 1929 w meczu ze Szwajcarią, ostatni raz zagrał podczas MŚ 34 – w turnieju rozegrał trzy spotkania, w meczu o brązowy medal zastąpił go Hans Jakob. Był wówczas zawodnikiem Dresdner SC. W klubie tym spędził ponad 10 lat (1933–1944), a w 1943 i 1944 zostawał mistrzem kraju. Wcześniej grał w Rot-Weiß Frankfurt i FC Mulhouse.

</doc>
<doc id="1461239" url="https://pl.wikipedia.org/wiki?curid=1461239" title="Willibald Kress">
Willibald Kress



</doc>
<doc id="1461241" url="https://pl.wikipedia.org/wiki?curid=1461241" title="Jose Perdomo">
Jose Perdomo



</doc>
<doc id="1461243" url="https://pl.wikipedia.org/wiki?curid=1461243" title="José Batlle Perdomo">
José Batlle Perdomo



</doc>
<doc id="1461245" url="https://pl.wikipedia.org/wiki?curid=1461245" title="Marie Stopes">
Marie Stopes

Marie Charlotte Carmichael Stopes (ur. 15 października 1880 w Edynburgu, zm. 1 października 1958 w Dorking) – szkocka paleobiolog, feministka i aktywistka. Poprzez edukację kobiet starała się zmienić ich postawę wobec seksu i antykoncepcji, co miało prowadzić do odpowiedzialnej kontroli urodzeń. Jej działalność miała wpływ na poglądy społeczeństwa o seksie małżeńskim i funkcji, jaką spełnia kontrolowanie momentu zajścia w ciążę. Jej prace kontynuuje dziś międzynarodowa organizacja Marie Stopes International.
Życiorys.
Dzieciństwo.
Marie Stopes urodziła się w Edynburgu. Miała młodszą o cztery lata siostrę Winifredę. Początkowo matka dziewczynek – chłodna intelektualistka, nieokazująca uczuć swoim dzieciom, planowała uczyć córki w domu. Jej starania nie przyniosły jednak oczekiwanych efektów, więc dziewczynki trafiły do szkoły w Edynburgu. Nauka nie przychodziła Marie łatwo, ale nadrabiała zapałem i pragnieniem ciągłego rozwoju intelektualnego. Ostatecznie udało jej się skończyć szkołę z dobrymi wynikami i uzyskać stypendium na studia uniwersyteckie.
Studia i kariera naukowa.
Rozpoczęła studia na Wydziale Nauk Ścisłych w University College w Londynie. W 1904 uzyskała tytuł doktora i zaoferowano jej posadę na Uniwersytecie w Manchester w północnej Anglii. Była pierwszą kobietą, która wykładała na wydziale nauk ścisłych.
Dzieląc pasję ojca – paleontologię, Marie często wyjeżdżała na wyprawy ekspedycyjno-badawcze.
Krystalizacja poglądów.
Podczas jednej z podróży badawczych spotkała botanika Reginalda Rugglesa Gatesa. Narodziło się między nimi uczucie i wkrótce się pobrali. Małżeństwo rozpadło się jednak wkrótce po powrocie do kraju z powodu impotencji Reginalda. Marie wniosła o rozwód na podstawie braku skonsumowania małżeństwa.
W tamtym okresie, w Anglii cały czas dominowały poglądy wiktoriańskie – seks był tematem tabu, a jego znaczenie i konsekwencje były kompletnie ignorowane. Doświadczenie nieudanego związku zwróciło uwagę Marie na znaczenie seksu w pożyciu małżonków. W tym burzliwym okresie skrystalizowały się jej poglądy na temat pożycia małżeńskiego. Troska o to, by inne kobiety nie popełniały podobnych błędów, skłoniła ją do spisania swoich spostrzeżeń w książce "Married Love". Zaczęła coraz aktywniej działać społecznie w kwestii kontroli urodzeń i świadomego rodzicielstwa.
Działalność społeczna.
Jej działania na rzecz kobiet spotkały się w końcu z zainteresowaniem. Humphrey Verdon Roe, współzałożyciel przedsiębiorstwa lotniczego Avro, zgodził się jej pomóc w wydaniu książki, i udzielił jej pożyczki na 100 funtów szterlingów. W niedługim czasie wywiązał się między nimi romans i w 1918 się pobrali.
W tym samym roku publikacji doczekała się książka "Married Love". Zainteresowanie przeszło jej oczekiwania, już w pierwszych dwóch tygodniach sprzedano 2000 egzemplarzy. Chociaż były w niej zawarte jedynie podstawy antykoncepcji, temat wzbudził ogromny odzew, co skłoniło Marie do dalszej pracy.
W niedługim czasie wydała "Wise Parenthood" („Mądre rodzicielstwo”) o metodach planowania rodziny, oraz "Letter to Working Mothers" („List do pracujących matek”) – napisany prostym językiem, adresowany do niższych warstw społecznych.
W marcu 1921 Marie i Humphrey otwarli pierwszą brytyjską przychodnię kontroli urodzeń, która miała na celu udzielanie porad o planowaniu rodziny uboższym, doradzanie w zakresie antykoncepcji oraz pomoc tym kobietom, które nie mogły zajść w ciążę.
W maju tego samego roku Stopes zorganizowała meeting dla ponad 2000 osób. W jego trakcie wyłoniono postulat, aby stworzyć Towarzystwo Konstruktywnej Kontroli Urodzeń (Society for Constructive Birth Control).
W 1928 Stopes założyła klinikę objazdową, aby dotrzeć także do mieszkańców małych miejscowości niemających szans na szersze informacje o ciąży i antykoncepcji. Została ona zniszczona przez fanatycznego przeciwnika kontroli urodzeń.
W 1929 r. opublikowała książkę „Mother England”, w której zamieściła listy, przysłane przez słabo wykształcone i ubogie kobiety z nizin społecznych, a ujawniające ignorancje władz i kościoła. Publikacja ta była wyrazem bólu i lęków setek matek.
Działalność po 1930.
W 1930 roku powstała Narodowa Rada Kontroli Urodzeń (National Birth Control Council). Początkowo Marie zaangażowała się w jej działalność, ale doszła do wniosku, że nie odpowiada jej praca w grupie. Od 1933 r. postawiła na działalność indywidualną – nadal otwierała przychodnie i punkty konsultacyjne.
W czasie II wojny światowej Marie nie zaprzestała działalności. Suterena jej domu została zaadaptowana na biuro koordynacji działań klinik kontroli narodzin. Nalegała, aby personel codziennie stawiał się w pracy, nawet gdy budynek został dwukrotnie zbombardowany.
W 1948 jej syn się ożenił, ale kobieta nigdy nie zaakceptowała synowej. Rok później zmarł jej mąż.
W latach 50. zaczęła się stopniowo wycofywać z działalności zawodowej, chociaż nigdy całkowicie nie zrezygnowała. Mimo pogarszającego się stanu zdrowia pracowała aż do śmierci.
Wykluczenie przez część społeczeństwa.
Poprzez swą działalność Marie Stopes stała się persona non grata w wielu kręgach społecznych.
Otwarcie walczył z nią kościół anglikański, widząc w jej badaniach źródło zła i prostytucji oraz stojąc na stanowisku, że oddzielenie seksu od prokreacji jest błędem.
Pojawiły się opinie, w których grożono negatywnymi skutkami zdrowotnymi oraz ekonomicznymi (spadek siły roboczej) jej pracy.
Niektóre gazety, jak np. The Times, odmawiały zamieszczania reklam i informacji o jej książkach.
Efekty.
Marie Stopes przetarła szlaki trudnej drogi, ale dzięki jej działaniom zaczęły powstawać nowe organizacje kontroli urodzeń, które następnie dążyły do zjednoczenia.

</doc>
<doc id="1461250" url="https://pl.wikipedia.org/wiki?curid=1461250" title="Parafia św. Benedykta opata w Tychach">
Parafia św. Benedykta opata w Tychach

Parafia św. Benedykta opata – rzymskokatolicka parafia znajdująca się w Tychach. Parafia należy do dekanatu Tychy Nowe w archidiecezji katowickiej.
Parafia powstała w 1999 r. jako parafia tymczasowa. Kościół poświęcił abp Damian Zimoń w 2005 roku i erygował parafię pełnoprawną. Budowę kościoła prowadził ks. Józef Dombek. Przy parafii powstał ośrodek charytatywny dla dzieci z rodzin patologicznych.

</doc>
<doc id="1461251" url="https://pl.wikipedia.org/wiki?curid=1461251" title="Baranja">
Baranja

Baranja (, , ) – region na Węgrzech i w Chorwacji, położony pomiędzy rzekami Dunaj i Drawa. Część węgierska należy do komitatu Baranja, natomiast część chorwacka do żupanii osijecko-barańskiej.
Nazwa.
Nazwa regionu pochodzi prawdopodobnie od starosłowiańskiego słowa "bara" oznaczającego „bagno”, gdyż tereny te są podmokłe. Inne teorie mówią o pochodzeniu od węgierskiego słowa "bárány".
Historia.
Od VI w. Baranja zasiedlana była przez ludy słowiańskie, w IX w. przybyli Węgrzy.
Od XI w. region wszedł w skład Królestwa Węgier. W XVI w. przeszedł w posiadanie imperium osmańskiego. Pod koniec XVII w. podbity przez monarchię Habsburgów.
W 1918 r. Baranja została zajęta przez wojska serbskie i weszła w skład Królestwa Serbów, Chorwatów i Słoweńców. W 1920 r. na mocy Traktatu z Trianon została podzielona między Węgry a SHS. De facto cała Baranja pozostała jednak pod kontrolą Jugosławii.
14 sierpnia 1921 r. na terenach Baranji i Baczki zostało proklamowane państwo pod nazwą Republika Baranya-Baczka. Przetrwało ono 11 dni. Następnie jego obszar został podzielony zgodnie z ustaleniami z Trianon.
Podczas II wojny światowej jugosłowiańska część Baranji była okupowana przez Węgry, jednak powróciła do niej w 1944 r.
W 1991 r. po ogłoszeniu niepodległości przez Chorwację, południowa Baranja, wraz ze wschodnią Slavonią i zachodnim Sremem weszła w skład samozwańczej Republiki Serbskiej Krajiny. Republika została zlikwidowana w 1995 r., po kontrofensywie wojsk chorwackich. Przez kolejne 2 lata pozostawała pod kontrolą ONZ, a w 1997 r. weszła w skład niepodległej Chorwacji.
Demografia.
Baranya (Węgry).
Lista największych miast w węgierskiej części Baranji (w nawiasie liczba mieszkańców w 2001 r.):
W 2001 r. ludność węgierskiej Baranyi liczyła 407 448 mieszkańców z czego proporcje narodowościowe przedstawiały się następująco:
Baranja (Chorwacja).
Największe miejscowości w chorwackiej części Baranji (w nawiasie liczba mieszkańców w 2001 r.):
W większości miejscowości w chorwackiej Baranji przeważa ludność chorwacka. Jedynie gmina Jagodnjak zamieszkuje większość serbska, a Kneževi Vinogradi – węgierska.
W 2001 r. ludność chorwackiej Baranji liczyła 42 663 mieszkańców, z czego proporcje narodowościowe przedstawiały się następująco:

</doc>
<doc id="1461252" url="https://pl.wikipedia.org/wiki?curid=1461252" title="Parafia św. Jana Chrzciciela w Tychach">
Parafia św. Jana Chrzciciela w Tychach

Parafia św. Jana Chrzciciela (dawniej także Parafia Ścięcia św. Jana Chrzciciela w Tychach-Żwakowie) – rzymskokatolicka parafia znajdująca się w Tychach. Parafia należy do dekanatu Tychy Stare w archidiecezji katowickiej.
Parafia istnieje formalnie od 28 marca 1976 r., ale nieformalnie od 1957 r., kiedy to został poświęcony jej kościół. Powstał w okresie tzw. „odwilży” po wydarzeniach 1956 r., ale na powstanie parafii musiano oczekiwać dwadzieścia lat. 
Historia parafii.
Tereny obecnej parafii w przeszłości stanowiły głównie pola uprawne rozciągające się pomiędzy wsią Tychy, a jej przysiółkami: Żwaków, Glinka oraz wsią Paprocany (wszystkie obecnie są dzielnicami Tychów). Mieszkańcy powyższych miejscowości należeli do parafii tyskiej. Jednak wraz ze wzrostem liczby wiernych uczęszczających do parafii św. Marii Magdaleny – co było spowodowane tworzeniem zabudowy nowego miasta – pojawiła się potrzeba wybudowania nowego kościoła. Ówczesne władze nie były jednak skłonne do rozrostu struktur kościelnych. Ponad to, Tychy, w założeniu komunistów miały stać się "miastem socjalistycznym," a więc bez budynków sakralnych. 
Okazją do zmiany tego stanu rzeczy była odwilż gomułkowska w kraju, która chwilowo "ociepliła" relacje państwo – Kościół. W wyniku działań księży ze Starych Tychów oraz biskupa katowickiego uzyskano zgodę na budowę kościoła. Komitet Wojewódzki przewidywał na jego miejsce dzielnicę Zawiść, jednak względy duszpasterskie przesądziły o rozpoczęciu prac na ówczesnych obrzeżach Żwakowa, za wykopem kolejowym dzielącym planowane miasto w osi północ – południe. Budowniczym kościoła został wikary parafii św. Marii Magdaleny ks. Jan Kapołka.
Po około roku władze cofnęły pozwolenie na budowę, co jednakże nie zahamowało prac. Aktywnie włączyli się w nie parafianie z okolicznych osiedli oraz przysiółków, co ułatwiło proces integracji między ludnością miejscową a napływową. Razem z poświęceniem kościoła św. Jana Chrzciciela (czasem dla odróżnienia od kościoła Narodzenia św. Jana Chrzciciela na Cielmicach dodaje się "Ścięcia") 21 grudnia 1958 r. przez biskupa koadiutora Herberta Bednorza została erygowana parafia tego samego wezwania. Pierwszym proboszczem został ks. Jan Kapołka. Utworzenia parafii, ani nawet osobnej stacji duszpasterskiej w tym miejscu nie uznały władzę traktując tereny, duchowieństwo i wiernych parafii jako część parafii św. Marii Magdaleny.
W momencie utworzenia do parafia liczyła 15 tys. wiernych i obejmowała tereny osiedli C, D oraz Żwakowa. Z chwilą uznania przez władzę i oficjalnego erygowania 28 marca 1976 r. do parafii należały osiedla C, D, H, M, N, K oraz Żwaków, a liczbę wiernych szacowano na ok. 50 tys. Tak duża liczba wiernych powodowała wydzielanie nowych ośrodków duszpasterskich, z których później tworzyły się samodzielne parafie. 
Do września 1963 parafią kierował ks. Kapołka, później przeniesiony na urząd proboszcza w parafii Najświętszej Maryi Panny Królowej Polski w Czernicy. Jego miejsce zajął ks. Józef Oleś, administrator parafii w Zebrzydowicach, a wcześniej wikariusz na Starych Tychach. Kierował parafią jako rektor do mianowania go proboszczem w Bogucicach w 1972. Następnie przez 1973 r. w parafii funkcję rektora pełnił ks. Adam Cisek, który to wyjechał później do diecezji Paderborn w Niemczech. Ostatnim rektorem kościoła był ks. Henryk Oczadły do 1978; w latach 1978–1979, po uznaniu parafii przez władze państwowe, oficjalnie jako proboszcz. Pracę w tyskiej parafii zakończył w 1979 r., kiedy dekretem biskupa otrzymał funkcję proboszcza w parafii w Krasowach.
Najbardziej w pamięci parafian wyryła się postać ks. prob. prałata Engelberta Ramoli. Mianowany przez Herberta Bednorza 15 sierpnia 1979 roku na wikarego-ekonoma, a 8 października tegoż roku – proboszcza. Był aktywnym duszpasterzem i działaczem społecznym, prałatem, kanonikiem oraz dziekanem. Włączył się w obronę krzyża przy domu handlowym AZ, który 23 kwietnia 1979 r. władzę miasta nakazały usunąć, by nie znajdował się na trasie pochodu 1 maja. Po spontanicznej reakcji okolicznych mieszkańców i proboszczów ks. Franciszka Resiaka (parafii NSPJ w Paprocanach) i ks. Eugeniusza Świerzego (parafii św. Marii Magdaleny w Tychach) władzę musiały zrezygnować z jego rozbiórki, a ludzie przez następne miesiące gromadzili się tam na modlitwy, współorganizowane również przez ks. Ramolę. Za jego pobytu w parafii dokonano generalnego remontu świątyni oraz wybudowano dzwonnicę w kształcie krzyża.
26 lipca 1976 r. wydano pozwolenie na budowę kościoła Ducha Świętego przy którym w niedługim czasie powstała parafia, do której odeszły Żwaków oraz osiedle K. W roku 1983 1 maja erygowano parafię św. Krzysztofa, do której przydzielono tereny osiedla D. 1 lipca 1988 r. parafia św. Jadwigi Śląskiej w Tychach przejęła część osiedla H. Część osiedla C otrzymała powstająca 30 listopada 1997 r. parafia Świętej Rodziny. Ostatnim uszczupleniem terytorium parafii było utworzenie parafii św. Benedykta 16 października 1999 do której przeszło osiedle N.
W 2005 roku ks. Engelbert Ramola przeszedł na emeryturę, pozostając jednak na parafii w charakterze rezydenta. Nowym proboszczem został ks. dr. Piotr Szołtysik, dotychczasowy duszpasterz akademicki. Przeprowadził on kolejny gruntowny remont wnętrza kościoła rozpoczęty w kwietniu 2016 r. 11 marca 2018 r. o godz. 18 arcybiskup katowicki Wiktor Skworc dokonał konsekracji nowego ołtarza, w którym złożono relikwie bł. Tymoteusza Giaccardo.
Obecnie parafia obejmuje swoim zasięgiem południowo-wschodnią część osiedle H, większą część osiedli M i C oraz powstałe pod koniec lat 80. osiedle Ł. a Liczba wiernych na początku XXI w. wynosiła niecałe 20 tys., obecnie jest to 16–17 tys.
Kościół parafialny.
Zezwolenie na budowę parafia otrzymała 18 stycznia 1957 r., kiedy proboszczem był ks. Jan Kapołka (w l. 1957–1963). Rozpoczęcie budowy nastąpiło w sierpniu 1957 r. Projektantem kościoła był arch. Zbigniew Weber, a konstruktorem Tadeusz Szczęsny. Poświęcenie nastąpiło 21 grudnia 1958 r. Styl architektoniczny to modernizm socjalistyczny. 
Nowoczesna architektura kościoła, zdecydowanie odbiegająca od dotychczasowych form od początku stała się przedmiotem dyskusji i licznych krytyk. Znacznej części wiernych przyzwyczajonych do tradycyjnego stylu i wystroju wnętrza, nie odpowiadała prostota i surowość stylu kościoła. 
Wielkie emocje wzbudził wizerunek Chrystusa Ukrzyżowanego – dzieło Zbigniewa Webera. Niezwykle ekspresyjne jego przedstawienie zostało pozbawione tła, przede wszystkim krzyża, które do dziś jest przedmiotem kontrowersyjnych opinii.
Jeszcze większe protesty parafian wzbudziła droga krzyżowa, również autorstwa Webera. Według opisu ks. Leszka Makówki: "na ceglanej ścianie ciągnął się pas szerokości około dwóch metrów, w który zostały wmalowane białe prostokątne pola z symbolicznie zaznaczonymi stacjami drogi krzyżowej. Drogę wyznaczał ślad czarnych stóp człowieka, którym towarzyszył gąszcz gwoździ, biczów, mniejszych i większych krzyży, przy czym czarny duży krzyż był krzyżem Chrystusa".
Takie surowe przedstawienie drogi krzyżowej spotkało się ze zdecydowana reakcją parafian, którzy po wielu interwencjach w katowickiej kurii biskupiej, która, przy braku sprzeciwu ze strony ówczesnego proboszcza, nakazała zamalowanie tej drogi krzyżowej (prawdopodobnie na początku lat 80. XX w.). Obecna, tradycyjna, jest autorstwa Reginy Lipeckiej i Zofii Kaszowskiej.
Według opinii dyr. Muzeum Archidiecezjalnego w Katowicach, ks. L. Makówki "nowy sposób przedstawienia drogi krzyżowej był nierozerwalnie związany z nowoczesną architekturą samego kościoła. (...) Cykl powstał w okresie poszukiwań nowego języka sztuki religijnej, kiedy sam Kościół nie wypowiedział się jeszcze oficjalnie na temat możliwości nowej sztuki sakralnej. Tym bardziej forsowana przez ks. Kopałkę wizja architektury i sztuki wydawała się być niezwykle śmiała. Z dzisiejszej perspektywy wyraźnie widać jednak niedociągnięcia artystyczne zarówno w cyklu drogi krzyżowej, jak i w przedstawieniu umęczonego Chrystusa. Ale chyba najważniejsze, co wydarzyło się wokół tyskiego konfliktu, to rozbudzenie zainteresowania sprawami Kościoła, a także kwestiami sztuki [sakralnej]".
Prawdopodobnie inspiracją dla poprzedniej tyskiej drogi krzyżowej była „Droga” s. Almy Skrzydlewskiej w kościele pw. św. Marcina w Warszawie, powstała w l. 1957–1958, która również wzbudziła swoją ascetyczną i nowoczesną formą silne emocje.

</doc>
<doc id="1461254" url="https://pl.wikipedia.org/wiki?curid=1461254" title="Fiodor Daniłow">
Fiodor Daniłow

Fiodor Władimirowicz Daniłow, ros. Федор Владимирович Данилов (ur. 17 lutego 1885 r. w stanicy Tenginskaja na Kubaniu w Rosji, zm. 24 lutego 1949 r. pod Monachium) – rosyjski wojskowy (generał major), przewodniczący Zagranicznego Przedstawicielstwa Kozaków kubańskich podczas II wojny światowej.
W 1897 r. ukończył junkierską szkołę piechoty w Tyflisie. Brał udział w rosyjsko-japońskiej w latach 1904-1905, a następnie I wojnie światowej. Awansował do stopnia pułkownika. W wyniku ciężkich ran odszedł ze służby wojskowej. Został atamanem Kozaków kubańskich. Na pocz. 1918 r. wstąpił do wojsk Kozaków kubańskich walczących z bolszewikami, organizując i dowodząc oddziałem konnym. Walczył na Kubaniu. W 1919 r. został atamanem majkopskiego oddziału Kozaków kubańskich. Doszedł do stopnia generała majora. W poł. listopada 1920 r. wraz z resztkami wojsk białych ewakuował się z Krymu do Gallipoli. Zamieszkał w Królestwie SHS. W 1942 r. został mianowany przez atamana Wiaczesława G. Naumienkę przewodniczącym Zagranicznego Przedstawicielstwa Kozaków kubańskich. W 1944 r. przyjechał do Niemiec, gdzie współpracował z hitlerowcami. Po kapitulacji Niemiec 8/9 maja 1945 r., został komendantem obozu dla uchodźców rosyjskich w Kempten (Allgäu). 12 sierpnia tego roku został przeniesiony do innego pobliskiego obozu, gdzie zmarł 24 lutego 1949 r.
Linki zewnętrzne.
Biografia gen. Fiodora W. Daniłowa (jęz. rosyjski)

</doc>
<doc id="1461257" url="https://pl.wikipedia.org/wiki?curid=1461257" title="Cerkiew św. Mikołaja w Chmielu (1795)">
Cerkiew św. Mikołaja w Chmielu (1795)

Cerkiew św. Mikołaja w Chmielu z roku 1795 – nieistniejąca greckokatolicka drewniana cerkiew, wzniesiona w roku 1795 we wsi Chmiel, w miejscu wcześniejszej cerkwi, pierwszy raz wzmiankowanej w roku 1589. Budowla trójdzielna. Nad prezbiterium i babińcem dachy kalenicowe, nad nawą ośmiopołaciowy dach brogowy. Cerkiew spłonęła w roku 1904. Na jej miejscu wzniesiona została nowa cerkiew.
Przy cerkwi stała drewniana XVII lub XVIII wieczna dzwonnica, o konstrukcji zrębowej i szkieletowej, kryta dachem namiotowym. Została rozebrana w latach 70. XX wieku.

</doc>
<doc id="1461258" url="https://pl.wikipedia.org/wiki?curid=1461258" title="Parafia Świętej Rodziny w Tychach">
Parafia Świętej Rodziny w Tychach

Parafia Świętej Rodziny – rzymskokatolicka parafia znajdująca się w Tychach. Parafia należy do dekanatu Tychy Stare w archidiecezji katowickiej.
Parafia powstała 30 listopada 1997 r. jako parafia tymczasowa, a 21 listopada 2001 r. jako parafia pełnoprawna. Budowę kościoła prowadził ks. Józef Włosek.

</doc>
<doc id="1461261" url="https://pl.wikipedia.org/wiki?curid=1461261" title="Parafia Matki Bożej Pośredniczki Wszelkich Łask w Tychach">
Parafia Matki Bożej Pośredniczki Wszelkich Łask w Tychach

Parafia Matki Bożej Pośredniczki Wszelkich Łask – rzymskokatolicka parafia znajdująca się w Tychach, w dzielnicy Urbanowice. Parafia należy do dekanatu Tychy Stare w archidiecezji katowickiej.
Parafia istnieje od 20 grudnia 1957 r.

</doc>
<doc id="1461263" url="https://pl.wikipedia.org/wiki?curid=1461263" title="Gerhard Stöck">
Gerhard Stöck

Gerhard Stöck (ur. 28 czerwca 1911 w Trzciance, niem. "Schönlanke", zm. 29 marca 1985 w Hamburgu) – niemiecki lekkoatleta specjalizujący się w rzucie oszczepem i pchnięciu kulą.
Dwukrotny medalista igrzysk olimpijskich w 1936 w Berlinie. W konkursie rzutu oszczepem po 4 kolejkach zajmował 5. miejsce. W przedostatniej kolejce osiągnął odległość 71,84 m, co dało mu zwycięstwo. W pchnięciu kulą zajął 3. miejsce.
Na mistrzostwach Europy w 1938 w Paryżu zdobył srebrny medal w pchnięciu kulą, a w rzucie oszczepem zajął 7. miejsce. Trzykrotnie był akademickim mistrzem świata: w 1935 w rzucie oszczepem i pięcioboju, a w 1939 w pchnięciu kulą.
Był mistrzem Niemiec w rzucie oszczepem w 1938, a w latach 1933-1937, 1939, 1946 i 1947 wicemistrzem. Zdobył także srebrne medale w pchnięciu kulą w 1935, 1936, 1938 i 1947 oraz brązowy medal w 1946. W 1936 został wicemistrzem Niemiec w dziesięcioboju.
Od 1933 należał do SA; w 1944 otrzymał stopień Sturmbannführera. Po wojnie był działaczem sportowym, szefem misji olimpijskich połączonych reprezentacji Niemiec. Jego córka, Jutta, była znaną sprinterką, olimpijką i medalistką mistrzostw Europy.

</doc>
<doc id="1461266" url="https://pl.wikipedia.org/wiki?curid=1461266" title="Świadkowie Jehowy w Bhutanie">
Świadkowie Jehowy w Bhutanie



</doc>
<doc id="1461268" url="https://pl.wikipedia.org/wiki?curid=1461268" title="Parafia św. Józefa Robotnika w Tychach">
Parafia św. Józefa Robotnika w Tychach

Parafia św. Józefa Robotnika – rzymskokatolicka parafia znajdująca się w Tychach, w dzielnicy Wartogłowiec. Parafia należy do dekanatu Tychy Stare w archidiecezji katowickiej.
Parafia istnieje od 30 stycznia 1983 r. 

</doc>
<doc id="1461269" url="https://pl.wikipedia.org/wiki?curid=1461269" title="Ivana Trump">
Ivana Trump

Ivana Marie Trump z domu Zelníčková (ur. 20 lutego 1949 w Gottwaldovie, zm. 14 lipca 2022 w Nowym Jorku) – czesko-amerykańska biznesmenka, pisarka i modelka. W latach 1977–1992 była małżonką miliardera, polityka i 45. prezydenta Stanów Zjednoczonych Donalda Trumpa.
Życiorys.
Wczesne lata.
Ivana Trump urodziła się jako Ivana Zelníčková w położonym na Morawach mieście Gottwaldov (obecnie nosi nazwę Zlin). Jej rodzicami byli Miloš Zelníček i Marie Francová. Od najmłodszych lat przejawiała talent do jazdy na nartach, który rozwijała dzięki ojcu. W 1967 roku rozpoczęła studia na Wydziale Kultury Fizycznej Uniwersytetu Karola w Pradze, które ukończyła z tytułem magistra wychowania fizycznego.
W czasie studiów dalej trenowała jazdę na nartach, a po latach twierdziła, że została wtedy wybrana jako rezerwowa do drużyny narciarskiej (w konkurencjach slalom oraz zjazd) kadry olimpijskiej Czechosłowacji na XI Zimowe Igrzyska Olimpijskie w 1972 roku. Jednakże jej rzekome członkostwo w ówczesnej kadrze olimpijskiej zakwestionował w 1989 roku szef Czechosłowackiego Komitetu Olimpijskiego Petr Pomezny, który w wywiadzie dla czasopisma „Spy” powiedział, że w żadnym oficjalnym rejestrze dotyczącym igrzysk z 1972 roku nie figuruje jej nazwisko.
Kariera.
Ivana Trump w 1971 roku poślubiła austriackiego agenta ubezpieczeniowego i narciarza Alfreda Winklmayra. W 1973 roku rozwiodła się z nim, po czym wyjechała do Kanady, gdzie mieszkał jej przyjaciel z dzieciństwa George Syrovatka, właściciel firmy wytwarzającej futra. Niedługo później zaczęła prezentować jego kolekcje jako modelka na pokazach, organizowanych przez najlepsze kanadyjskie agencje.
W połowie lat 70. XX wieku przyjechała do Nowego Jorku, aby wziąć udział w kampanii promującej Letnie Igrzyska Olimpijskie w Montrealu. Tam, podczas imprezy w klubie Maxwell’s Plum poznała przedsiębiorcę Donalda Trumpa, którego roczne zarobki zamykały się wtedy w przedziale 50-75 tysięcy dolarów. 7 kwietnia 1977 roku wzięła z nim ślub w Marble Collegiate Church na Manhattanie. Z Donaldem Trumpem Ivana doczekała się trójki dzieci: Donalda Jr. (ur. w 1977 roku), Ivanki (ur. w 1981 roku) oraz Erica (ur. w 1984 roku). Małżeństwo Trumpów uchodziło w latach 80. XX wieku za czołową parę nowojorskiej elity biznesowej. Ivana zajęła jedno z głównych stanowisk w zarządzie firmy The Trump Organization i czynnie uczestniczyła (jako konsultant i projektant wnętrz) w realizacji wielu przedsięwzięć biznesowych męża, takich jak renowacja hotelu Grand Hyatt i budowa wieżowca Trump Tower na Manhattanie, a także inwestycja w kasyna w Atlantic City: Trump Plaza i Trump Taj Mahal. Ponadto sprawowała przy tym funkcje kierownicze w kasynie Trump Castle i zakupionym przez Donalda Trumpa w 1988 roku Hotelu Plaza. W roku tym Ivana Trump otrzymała również amerykańskie obywatelstwo. W 1990 roku na jaw wyszedł romans Donalda Trumpa z aktorką Marlą Maples, w wyniku którego doszło w 1992 roku do rozwodu Ivany Trump z Donaldem. Przy rozwodzie Ivana otrzymała od męża, zgodnie z zawartą w dniu ślubu umową 25 milionów dolarów, ponadto wywalczyła również 350 tysięcy dolarów rocznych alimentów na dzieci, a także wartą 14 milionów dolarów posiadłość w Connecticut i 49% udziałów w rezydencji Mar-a-Lago w Palm Beach na Florydzie.
Tuż po rozwodzie Ivana Trump napisała dwie powieści: "For Love Alone" i "Free to Love". W 1995 roku opisała swoje doświadczenia związane z rozwodem w bestsellerowym poradniku "The Best Is Yet to Come: Coping With Divorce and Enjoying Life Again". W tym samym roku zawarła związek małżeński z włoskim biznesmenem Riccardo Mazzucchellim. W 1997 roku rozwiodła się z nim.
Pod koniec lat 90. XX wieku Trump założyła firmę Ivana Haute Couture, zajmującą się produkcją ubrań, perfum i biżuterii, a także podmiot gospodarczy Ivana Inc., za pośrednictwem którego negocjowała z kontrahentami warunki wystąpień publicznych oraz różnych przedsięwzięć medialnych. W 1996 roku Ivana Trump zagrała jako cameo w filmie "Zmowa pierwszych żon". W 2005 roku zaangażowała się w projekt znany jako Ivana Las Vegas, nigdy nie wybudowany 73-piętrowy apartamentowiec. W 2006 roku Ivana Trump została gospodynią telewizyjnego programu randkowego "Ivana Young Man".
W kwietniu 2008 roku Ivana Trump została żoną młodszego o 24 lata aktora Rossana Rubicondiego. Kosztujące 3 miliony dolarów wesele z udziałem 400 gości odbyło się w rezydencji Mar-a-Lago. W grudniu tego samego roku Trump poinformowała w mediach, że trzy miesiące wcześniej złożyła do sądu wniosek o separację. Jak podkreślała, było to spowodowane tym, że między nią a jej mężem panuje relacja typu związek, nie związek.
W 2010 roku Trump pozwała do sądu pewną fińską firmę odzieżową w związku z tym, że ta wykorzystała logotyp jej firmy bez zezwolenia przy sprzedawanych przez siebie ubraniach. W tym samym roku Ivana Trump wzięła udział w brytyjskiej edycji programu "Celebrity Big Brother", w którym zajęła siódme miejsce. 
14 lipca 2022 roku po południu została znaleziona martwa w swoim mieszkaniu na nowojorskim Manhattanie, w dzielnicy Upper East Side. Przypuszczalnie śmierć nastąpiła na skutek upadku ze schodów, choć nie wyklucza się również zawału serca. Jej pogrzeb odbył się 20 lipca w rzymskokatolickim kościele św. Wincentego Ferreriusza w Upper East Side. Tego samego dnia pochowano ją na cmentarzu położonym na terenie należącego do Donalda Trumpa klubu golfowego Trump National Golf Club w gminie Bedminster w stanie New Jersey.

</doc>
<doc id="1461271" url="https://pl.wikipedia.org/wiki?curid=1461271" title="C.R.A.Z.Y.">
C.R.A.Z.Y.

C.R.A.Z.Y. – kanadyjski dramat filmowy z 2005 roku. Opowiada o młodym chłopaku imieniem Zac, dorastającym w latach 60. i 70. XX wieku w Québecu, ukrywającym swoją orientację homoseksualną, przede wszystkim z obawy przed mającym bardzo konserwatywne poglądy ojcem. Reżyserem i współscenarzystą filmu jest Jean-Marc Vallée. Tytuł stanowi akronim od pierwszych liter imion pięciu braci: Christiana, Raymonda, Antoine’a, Zachary’ego i Yvana, jest również nawiązaniem do ulubionej piosenki ojca głównego bohatera filmu, "Crazy" Patsy Cline.
Fabuła.
Film opisuje kilkanaście lat z życia Zachary’ego Beaulieu (Marc-André Grondin), dorastającego w przechodzącym zmiany Québecu. Akcja "C.R.A.Z.Y." obejmuje okres od początku lat 60. do końca lat 70. ubiegłego stulecia. Zac, przedostatni w kolejności syn, dorasta z czterema braćmi, matką oraz ojcem z "wyższym niż dopuszczalny poziomem męskich hormonów". Boryka się z określeniem swojej tożsamości, jak również akceptacji swojej orientacji homoseksualnej, którą powoli u siebie odkrywa. Jest rozdarty między prowadzeniem takiego życia, jakie by chciał, bez ukrywania swojej odmienności, a uporczywym pragnieniem zadowolenia prostego, temperamentnego i konserwatywnego ojca, na co dzień przejawiającego zapędy homofobiczne. Jednym z tematów poruszanych w filmie jest również zanikający wpływ kościoła katolickiego w społeczeństwie Québecu w czasie spokojnej rewolucji.
Produkcja.
Muzyka z następnych okresów dorastania Zaca jest ważnym elementem filmu, sporą część jego budżetu (ok. 660 tys. dolarów kanadyjskich) pochłonęły prawa do wykorzystania w nim utworów Patsy Cline, Pink Floyd, The Rolling Stones czy "Space Oddity" Davida Bowiego. W filmie pojawia się również utwór "Emmenez-moi" Charles'a Aznavoura, często wykonywany przez ojca głównego bohatera, jak i "Hier Encore", śpiewany na przyjęciu z okazji 20. urodzin Zaca.
Napisanie ostatecznej wersji scenariusza do filmu zajęła około dziesięciu lat, zaś oparty jest on częściowo na wspomnieniach z młodości scenarzysty, François Boulaya.
Premiera.
Premiera filmu w Québecu miała miejsce 27 maja 2005 roku, gdzie film wszedł do kin z ograniczeniem wiekowym 13+. Okazał się sporym hitem jak na niewielki Québec, zarabiając ponad sześć milionów dolarów kanadyjskich, został także pozytywnie oceniony przez krytyków.
Nominowany został w trzynastu kategoriach do nagrody Genie, zdobywając jedenaście z nich. Otrzymał również kilka nagród Prix Jutra oraz na międzynarodowych festiwalach. Był kanadyjskim kandydatem do Oscara w kategorii najlepszy film zagraniczny, nie otrzymał jednak nominacji.
W Polsce film wyświetlany był od 10 marca 2006, jego dystrybutorem jest Gutek Film. 15 grudnia 2006 film trafił do sprzedaży detalicznej na polskim rynku, wydany został jedynie na nośniku DVD.

</doc>
<doc id="1461272" url="https://pl.wikipedia.org/wiki?curid=1461272" title="Kościół Wszystkich Świętych i klasztor karmelitów w Wilnie">
Kościół Wszystkich Świętych i klasztor karmelitów w Wilnie

Kościół Wszystkich Świętych i klasztor karmelitów w Wilnie – barokowy zespół budowli w Wilnie położony przy ulicy Rūdninkų g. 20/1 (przed 1945 – Rudnickiej), wybudowany w latach 1620-1631 (kościół) i 1631-1632 (adaptacja budynków na klasztor karmelitów).
Historia.
Kościół Wszystkich Świętych i klasztor stanowiły drugą po kościele i klasztorze św. Jerzego fundację dla ojców karmelitów trzewiczkowych. Fundatorem był sekretarz króla Zygmunta III Wazy Wojciech Chludziński. Kościół został wybudowany w stylu barokowym i konsekrowany w 1631 przez biskupa Abrahama Woynę. Spłonął razem z klasztorem podczas najazdu wojsk cara Aleksego Michajłowicza Romanowa w 1655. Po wypędzeniu agresorów karmelici odbudowali kościół i klasztor.
W latach 1733–1749 pod kierunkiem ks. Idziego Polkiewicza dobudowano z boku kościoła wieżę-dzwonnicę. Przebudowano też wnętrze w stylu rokokowym, wstawiając czternaście ołtarzy zachowanych do dziś. Ołtarz główny został poświęcony, podobnie jak i cały kościół, Wszystkim Świętym. W chwili pierwszego rozbioru Polski w 1772 w klasztorze, stanowiącym ośrodek litewskiej prowincji zakonu karmelitów, żyło 54 zakonników. W 1779 przeprowadzono restaurację świątyni pod kierunkiem mistrza Jana Krasowskiego. W 1810 przy kościele erygowano nową parafię, w 1859 wnętrza zostały ozdobione polichromiami. Karmelici przetrwali w klasztorze do roku 1885, kiedy ich zakon został zlikwidowany. W 1904 dokonano niefortunnej renowacji kościoła, malując ołtarze jaskrawymi barwami. 
Podczas niemieckiej okupacji koło kościoła znajdowało się wejście do getta. Proboszcz parafii pomagał Żydom.
Po 1945 kościół został zamknięty. Po remoncie w latach 1967-1975, urządzono w nim w latach 80. XX w. Muzeum Litewskiej Sztuki Ludowej.
We wrześniu 1991 został zwrócony katolikom. Rozpoczęto jednocześnie jego renowację. Zaginione obrazy zastąpiono nowymi. Nabożeństwa w kościele są odprawiane w językach polskim i litewskim.
Architektura.
Kościół Wszystkich Świętych jest trójnawową, świątynią typu bazylikowego beztranseptową, w której nawy boczne są podzielone poprzecznymi ścianami na osobne kaplice. Nawa główna ma sklepienie beczkowe i jest rozczłonkowana parzystymi pilastrami. Dwie kaplice boczne dedykowane są Matce Boskiej Bolesnej i Prorokowi Eliaszowi, patronowi zakonu.
Kościół należy do tzw. wczesnego baroku wileńskiego, zwanego wazowskim. Jego skromna, elegancka fasada przypomina fasadę pobliskiego kościoła św. Teresy. Pierwsza kondygnacja została obwiedziona wielkim porządkiem toskańskim. Druga, węższa, została ozdobiona pilastrami korynckimi i dodatkowo ujęta w ślimacznice. Obie kondygnacje oddzielone są od siebie wydatnym gzymsem. Fasadę wieńczy tympanon flankowany pinaklami. Lico muru urozmaicone zostało szeregiem portali i obramień okiennych. W niszach ustawiono posągi św. Eliasza i św. Elizeusza. Po obu stronach prezbiterium rozciągają się zabudowania klasztorne. Ściana klasztoru jest zwieńczona ozdobnym, barokowym szczytem, harmonizującym z fasadą kościoła.
Najbardziej wartościowym elementem architektonicznym całego zespołu jest rokokowa wieża-dzwonnica. Uważana za jedną z najpiękniejszych w Wilnie, przypomina dzwonnicę kościoła św. Jana. Mierzy 38,5 m i jest podzielona na cztery kondygnacje. Każda z nich ma inne rozplanowanie, różny kształt okien i jest inaczej ozdobiona pilastrami i kolumnami. Najwyższa z kondygnacji przykryta jest niewielkim, w stosunku do całej wieży, hełmem z wysokim, ornamentowym krzyżem. 
Pierwowzorem dzwonnicy były prawdopodobnie wieże kościoła karmelitów w Głębokiem, wzniesionego dekadę wcześniej. Dzwonnica zbudowana zapewne przez tego samego architekta, szczegółowo powtarza ich formy.
W 1848 na wieży zawieszono trzy dzwony, pochodzące z XVIII w.

</doc>
<doc id="1461274" url="https://pl.wikipedia.org/wiki?curid=1461274" title="Parafia Matki Bożej Królowej Aniołów w Tychach">
Parafia Matki Bożej Królowej Aniołów w Tychach

Parafia Matki Bożej Królowej Aniołów – rzymskokatolicka parafia znajdująca się w Tychach, w dzielnicy Wilkowyje. Parafia należy do dekanatu Tychy Stare w archidiecezji katowickiej.
Parafia istnieje od 12 lutego 1984 roku.

</doc>
<doc id="1461275" url="https://pl.wikipedia.org/wiki?curid=1461275" title="Rezerwat przyrody Cisy nad Liswartą">
Rezerwat przyrody Cisy nad Liswartą

Rezerwat przyrody Cisy nad Liswartą – rezerwat leśny znajdujący się w pobliżu przysiółka Łęg i wsi Łebki w gminie Herby. Został utworzony w 1957 roku na powierzchni 21,85 ha. W 2016 roku powiększono go do 53,98 ha. Obszar rezerwatu podlega ochronie czynnej.
Flora.
Znajduje się na terenie Parku Krajobrazowego Lasy nad Górną Liswartą (jeden z czterech na tym terenie) oraz obszaru Natura 2000 Łęgi w Lasach nad Liswartą. Chroni stanowiska cisa pospolitego (około 600 sztuk w wieku do 200 lat) w przystrumykowym łęgu jesionowo-olszowym i borze bagiennym o charakterze naturalnym. Najokazalsze cisy osiągają wysokość do 10,5 metra i pierśnicę do 26,2 cm. Oprócz form piennych część okazów ma postać płożącą lub krzaczastą. Oprócz tego rosną tam m.in. jesion wyniosły, klon jawor i brzoza omszona, a także znajdują się tam stanowiska co najmniej 17 gatunków roślin chronionych, m.in. wawrzynek wilczełyko, bluszcz pospolity, wroniec widlasty, widłak goździsty, widłak jałowcowaty, kukułka Fuchsa, kukułka szerokolistna, a także osiągające północną granicę swego zasięgu: liczydło górskie, starzec kędzierzawy i ciemiężyca zielona.
W bardzo zróżnicowanym podszycie występuje m.in. czeremcha zwyczajna i kruszyna pospolita, a w bogatym runie m.in. zawilec gajowy, gajowiec żółty, tojeść pospolita, przytulia błotna, pokrzywa zwyczajna, niecierpek pospolity, szczawik zajęczy, jaskier rozłogowy i śledziennica skrętolistna. Z mchów w rezerwacie rośnie m.in. mokradłosz kończysty.
Fauna.
Z ptaków dominują gatunki pospolite, m.in. grzywacz, puszczyk, sikora bogatka i dzięcioł czarny. Ssaki reprezentują m.in.: dzik, sarna, jeleń, lis, jenot i kuna leśna. 
Turystyka.
Przez rezerwat jest poprowadzona ścieżka przyrodniczo-dydaktyczna „Cisy nad Liswartą”, składająca się z siedmiu przystanków. Rezerwat znajduje się przy ścieżce rowerowej koloru błękitnego i drodze łączącej Łebki z Taniną, w pobliżu wyraźnego zakrętu na zachód.

</doc>
<doc id="1461276" url="https://pl.wikipedia.org/wiki?curid=1461276" title="Krótki rejs">
Krótki rejs

Krótki rejs ("Breve traversée") – francuski film z 2001 roku w reżyserii Catherine Breillat.
Zarys fabuły.
Cała akcja filmu trwa niespełna dobę i dzieje się na pokładzie promu, podczas rejsu z jednego z francuskich portów do Anglii. Francuski nastolatek poznaje pełną frustracji i lęków, trzydziestokilkuletnią Brytyjkę. Szybko wywiązuje się między nimi romans, którego zwieńczeniem jest wspólna noc w jej kajucie.

</doc>
<doc id="1461278" url="https://pl.wikipedia.org/wiki?curid=1461278" title="Michelle McCool">
Michelle McCool

Michelle Leigh Calaway z domu McCool (ur. 25 stycznia 1980 w Palatka, Floryda) – amerykańska wrestlerka. Najbardziej znana jest ze swoich czasów w WWE, gdzie występowała pod swoim prawdziwym imieniem, Michelle McCool i czterokrotnie organizowała tam mistrzostwa kobiet.
Kariera wrestlingu.
WWE.
Początki (2004-2006).
McCool zadebiutowała w WWE, w 2004 roku jako zawodnik Diva Search. Mimo tego, że nie udało jej się wygrać konkursu, w listopadzie 2004 firma podpisała z nią kontrakt. Na początku służyła jako trener na "SmackDown!", była ankieterem na terytorium rozwojowym, czy też menadżerem różnych grup. Pełniąc stanowiska menadżera, miała okazję feudować z menadżerką innej grupy, Meliną. Po tym została wysłana do terytorium rozwojowego, Ohio Valley Wrestling, gdzie dostała kontuzji i została wycofana tymczasowo z akcji.
Główny skład (2006-2008).
McCool powróciła na "SmackDown!" jako "sexy nauczycielka", kreując jej postać na heel'a, odwołując się do jej prawdziwej pracy nauczyciela. Sprzymierzyła się wtedy z Kristal Marshall, aby rozpocząć feud z Jillian i Ashley. Na The Great American Bash wszystkie panie zmierzyły się w fatal 4-way, w Bra and Panties matchu, który wygrała Ashley. 28 lipca 2006, wygrała swój pierwszy mecz pokonując Jillian.
Później skupiła się na zarządzaniu zespołem KC James i Idol Stevens. 28 listopada McCool była hospitalizowana z powodu powiększonej nerki, złamanego mostka i zaburzeń równowagi elektrolitowej. Została wypisana ze szpitala 2 grudnia. 30 marca 2007 powróciła w 10-Diva tag team matchu. 13 kwietnia stała się face'em, po tym jak uratowała Ashley przed atakiem Jillian Hall. Następnie odbywała się seria meczów, pomiędzy McCool a Victorią, która ostatecznie zakończyła się mixed tag team matchem, w którym Victoria i Kenny Dykstra pokonali McCool i Chucka Palumbo.
Divas Champion (2008).
McCool w ubiegłym czasie otrzymała pseudonim "All-American Diva", gdzie później towarzyszyła swemu ekranowemu przyjacielowi, Chuckowi Palumbo. Po serii meczów z Jamiem Noble, Noble wygrał z nią randkę, gdzie Palumbo przypadkowo uderzył McCool łokciem, powodując u niej wstrząs mózgu (kayfabe). Przyjaźń zakończyła się, po tym jak Michelle odmówiła przeprosin.
4 lipca 2008, McCool wygrała Golden Dreams match, który zapewnił jej walkę z Natalyą, gdzie zwycięzca zostanie pierwszą w historii Divas Champion. Na gali The Great American Bash, 20 lipca 2008, McCool pokonała Natalyę, aby zostać pierwszą w historii mistrzynią WWE Divas oraz zdobyć swoje pierwsze mistrzostwo w karierze. Obroniła ona tytuł z sukcesem na "SmackDown!" i Unforgiven przeciwko Maryse i na "SmackDown!" przeciwko Marii. Tytuł straciła na rzecz Maryse, 22 grudnia 2008 (wyemitowano 26 grudnia), kończąc panowanie po 158 dniach. Po meczu zaatakowała sędzię specjalnego, Marię, stając się heel'em.
Women's Champion, LayCool i emerytura (2009-2011).
22 maja 2009, pokonała Gail Kim, aby stać się pretendentką nr. 1 do dzierżawionego przez Melinę, WWE Women's Championship. Na The Bash, McCool pokonała Melinę, aby zdobyć mistrzostwo i zostać pierwszą kobietą, która wygrała Divas i Women's Championship. Na Night of Champions zachowała tytuł w rewanżu.
Następnie sprzymierzyła się z Laylą, tworząc LayCool. Grupa sporadycznie wspierana była również, przez generalną menadżerkę SmackDown, Vickie Gurrero, dzięki czemu zazwyczaj za jej pomocą wygrywały swoje pojedynki. Drużyna wdała się w kontrowersyjny feud z Mickie James, wyśmiewając się z jej wiejskiego pochodzenia i wagi, często nazywając ją "Piggy James". Na Survivor Series, drużyna James pokonała drużynę McCool, w 5 na 5 eliminacyjnym meczu. Na , McCool z powodzeniem utrzymała mistrzostwo w walce z James. Na Royal Rumble straciła mistrzostwo na rzecz James. 26 lutego 2010 odzyskała tytuł, w walce z sędzią specjalnym, Vickie Gurrero. Następnie grupa rozpoczęła feud z Beth Phoenix, a na Extreme Rules, McCool straciła tytuł na rzecz Phoenix. W jednym z odcinków SmackDown!, LayCool pokonały Phoenix w handicap matchu, o mistrzostwo, gdzie Layla przypięła mistrzynię, wygrywając tytuł. Niedługo potem obie ogłosiły się współmistrzyniami, przecinając pas na pół, lecz WWE uznawało tylko Laylę jako mistrzynię.
Następnie Layla i Michelle podstępnie broniły swój tytuł, często również za pomocą Vickie Gurrero. Na Night of Champions, Michelle, w miejscu Layli, pokonała mistrzynię Divas, Melinę, w lumberjack matchu, aby zjednoczyć mistrzostwa kobiet i Divas, na rzecz kontynuacji Divas. Podobnie jak z tytułem kobiet, wraz z Laylą były współmistrzami, tylko tym razem obie miały oddzielne pasy. Następnie duet rozpoczął feud z Natalyą, upodabniając ją do jego ojca, śmiejąc się z jego brody i szydząc z Natalyi. Na Survivor Series, po tym jak LayCool wiele razy podstępnie pokonały Natalyę, aby zachować mistrzostwo Divas, Natalya pokonała drużynę w handicap matchu, aby odebrać im Divas Championship. Na , LayCool zostały pokonane przez Natalyę i Beth Phoenix, w pierwszym historii kobiecym Tables matchu. Na Royal Rumble nie udało im się odzyskać Divas Championship, w fatal 4-way, również z udziałem Eve Torres, która wygrała mecz.
W kwietniu 2011 grupa zaczęła przeżywać kryzys, po tym jak McCool wściekała się na Laylę, po przegranych meczach i unikała z nią kontaktu. Panie zaczęły nawet uczęszczać na terapię, jednak to nie uratowało ich przyjaźni. 29 kwietnia obie zmierzyły się ze sobą, jednak mecz zakończył się podwójnym wyliczeniem, a potem Layla wyzwała McCool do walki na Extreme Rules, co Michelle przyjęła pod warunkiem, że będzie to mecz Loser Leaves WWE (pol. Przegrany opuszcza WWE). 11 maja 2011, na gali Layla pokonała McCool, zmuszając ją do opuszczenia firmy.
Sporadyczne występy (2018-obecnie).
22 stycznia 2018, Michelle McCool została przedstawiona, jako jedna z kobiet, która przyczyniła się do sukcesu firmy, podczas 25 rocznicy gali "WWE Raw". Tydzień później pojawiła się w historycznym, pierwszym Royal Rumble matchu kobiet, eliminując pięć kobiet, zanim została wyeliminowana przez Natalyę. Na Evolution, wzięła udział, w battle royal o miano pretendentki do dowolnego tytułu kobiet, którego nie zdołała wygrać.
Po tym jak ogłoszono powstanie mistrzostw drużynowych kobiet WWE, McCool zamieściła post na tweeterze wraz ze zdjęciem pasów, oraz oznaczając w poście swoją byłą tag team partnerkę, Laylę, co wywołało duży szum wśród fanów o reformacji grupy.
Podczas WWE The Bump, podczas którego obchodziła 30-lecie kariery swojego męża Undertakera, w 2020 roku zapytano ją, z kim chciałaby walczyć. Odpowiedziała, że chętnie walczyłaby z „Królową WWE”, Charlotte Flair, i nie wyklucza takiej opcji w przyszłości. Na rozdaniach nagród WWE Slammy, w 2020 roku była jedną z prezenterek ogłaszających zwycięzców.
Życie osobiste.
McCool przed małżeństwem z The Undertakerem, była po ślubie z Jeremym Louisem Alexandrem, z którym rozwiodła się w 2006 roku. Ma jedną córkę, z Undertakerem, która nazywa się Kaia. Jest chrześcijanką, a na jej stroju zapaśniczym często można było ujrzeć znak krzyża. McCool zmagała się z bezpłodnością. W 2016 roku zdiagnozowano u niej raka skóry i przeszła skuteczne leczenie. Podczas swojej kariery wielokrotnie doznała złamań i urazów zagrażających jej życiu.
Inne media.
Gry wideo.
5 listopada 2007 roku wystąpiła w sześciu odcinkach "Family Feud" z kilkoma innymi zapaśnikami WWE. Pojawiła się także 6 lutego 2008 r, w odcinku "Project Runway" z Marią Kanellis, Candice Michelle, Torrie Wilson, Kristal Marshall i Laylą El. 3 czerwca 2008 roku pojawiła się w programie "The Best Damn Sports Show Period" z Johnem Ceną. Ponadto McCool pojawiła się w wydaniu "Muscle &amp; Fitness" ze stycznia 2009 r. wraz z Eve Torres i Maryse. Pojawiła się także w specjalnej edycji WWE "Are You Smarter Than a Fifth Grader".

</doc>
<doc id="1461279" url="https://pl.wikipedia.org/wiki?curid=1461279" title="Parafia św. Franciszka z Asyżu i św. Klary w Tychach">
Parafia św. Franciszka z Asyżu i św. Klary w Tychach

Parafia św. Franciszka z Asyżu i św. Klary – rzymskokatolicka parafia znajdująca się w Tychach. Parafia należy do dekanatu Tychy Nowe w archidiecezji katowickiej.
Historia.
Parafia św. Franciszka z Asyżu i św. Klary w Tychach została erygowana 16 maja 1996 r. Od 1999 r. budowniczym kościoła i klasztoru jest o. Wawrzyniec Jaworski, a architektem i projektantem tyszanin Stanisław Niemczyk.
Duszpasterzami w parafii są ojcowie franciszkanie z Prowincji Wniebowzięcia NMP w Katowicach.
Zobacz też.
Kościół św. Franciszka z Asyżu i św. Klary w Tychach

</doc>
<doc id="1461280" url="https://pl.wikipedia.org/wiki?curid=1461280" title="Parafia św. Antoniego">
Parafia św. Antoniego

Parafie pod wezwaniem św. Antoniego

</doc>
<doc id="1461281" url="https://pl.wikipedia.org/wiki?curid=1461281" title="Świadkowie Jehowy w Katarze">
Świadkowie Jehowy w Katarze



</doc>
<doc id="1461283" url="https://pl.wikipedia.org/wiki?curid=1461283" title="Sekcja Osad Żołnierskich">
Sekcja Osad Żołnierskich



</doc>
<doc id="1461284" url="https://pl.wikipedia.org/wiki?curid=1461284" title="Barglica">
Barglica

Barglica (361 m n.p.m.) – wzgórze położone w zachodniej części Pogórza Wielickiego.
Wzgórze graniczy od strony północno-zachodniej z Pochowem. Szczyt wzniesienia pokryty jest polami uprawnymi, u podnóży od strony północnej znajdują się obszary zalesione.
Punkt widokowy znajdujący się na wzgórzu roztacza się na: Pogórze Wielickie, Beskid Średni oraz Beskid Żywiecki.
Szczyt administracyjnie znajduje się na terenie wsi Izdebnik.

</doc>
<doc id="1461287" url="https://pl.wikipedia.org/wiki?curid=1461287" title="Świadkowie Jehowy w Kuwejcie">
Świadkowie Jehowy w Kuwejcie



</doc>
<doc id="1461289" url="https://pl.wikipedia.org/wiki?curid=1461289" title="Geografia Czadu">
Geografia Czadu

Geografia Czadu – dziedzina nauki zajmująca się badaniem Czadu pod względem geograficznym.
Czad (fr. "République du Tchad", , "Jumhuriyat Tashad") to państwo w środkowej Afryce, graniczące od północy z Libią, od wschodu z Sudanem, od południa z Republiką Środkowoafrykańską, od południowego zachodu z Kamerunem i Nigerią, a od zachodu z Nigrem. Nazwa państwa pochodzi od jeziora Czad.
Powierzchnia i granice.
Czad jest państwem w środkowej Afryce bez dostępu do morza, leżącym częściowo na Saharze, o powierzchni całkowitej 1,3 mln km² (1 284 000 km²). Długość jego granic lądowych wynosi: 5145 km, Czad graniczy
Granice państwa nie przebiegają wzdłuż granic naturalnych czy etnicznych – są dziedzictwem po erze kolonializmu. 
Podział administracyjny.
W 2008 roku Czad został podzielony na 22 regiony, w tym region stołeczny Ndżamena posiadający specjalny status administracyjny; w 2012 roku region Ennedi został podzielony na dwa regiony: Ennedi Wschodnie i Ennedi Zachodnie.
Ukształtowanie powierzchni.
Większość powierzchni kraju leży w rozległej niecce sedymentacyjnej – Kotlinie Czadu, otwartej ku zachodowi, gdzie rozciąga się zapadliskowe obniżenie: kotlina Bodele, oraz niecka jeziora Czad. Środkowa część kotliny Bodele i obszary przyległe są pokryte wydmami, w części wschodniej ruchomymi.
Na południu Kotlina Czadu wznosi się ku wyżynom położonym na wysokości 500–600 metrów, na wschodzie jest ograniczona przez znacznie wyższe krystaliczne wyżyny: Erdi, Ennedi i Wadaj, na północy przez masyw wulkaniczny Tibesti z najwyższym szczytem Czadu – Emi Kussi (3415 m n.p.m.), na północnym wschodzie przez piaskowcowy masyw Ennedi, a na południowym zachodzie przez góry Adamawa i Mandara.
Najniższy punkt Czadu znajduje się na wysokości w Djourab (175 m n.p.m.).
Klimat.
Duża rozciągłość południkowa sprawia, że w Czadzie występują różne typy klimatów.
Na północy kraju występuje panuje klimat zwrotnikowy kontynentalny, wybitnie suchy. Deszcze mają charakter epizodyczny, zdarzają się lata pozbawione opadów. Średnia suma opadów dla północnego Czadu to 20–30 mm. Przez większą część roku temperatury w dzień przekraczają 30°C, często dochodząc nawet do 50°C. W nocy temperatury spadają, zimą na pustyni zdarzają się nawet przymrozki. W okresie zimowym średnie temperatury wynoszą około 20°C. Latem średnia temperatura przekracza 34°C.
Tibesti (północno-zachodnia część kraju) ma klimat górski z większymi opadami i niższą średnią temperaturą. W pozostałej części kraju występuje klimat równikowy o cechach monsunowych. Mniej więcej na szerokości stolicy kraju 13°N pojawia się wyraźna pora deszczowa, która wydłuża się w kierunku południowym.
Na południu kraju panuje klimat podrównikowy suchy, stopniowo przechodzący ku wilgotnemu. Średnia roczna suma opadów to 1000–1300 mm (pora deszczowa od maja do października), a w porze deszczowej występują częste burze. Temperatury nie wykazują dużych amplitud. Temperatura powietrza wynosi od 25°C zimą do 30–32°C w najgorętszych miesiącach (marzec-kwiecień).
Wody.
Rzeki stałe płyną tylko na południu. Najdłuższą rzeką jest Szari, która wraz z dopływem, rzeką Logon, uchodzi rozległą deltą do jeziora Czad. W środkowej części Czadu występują rzeki okresowe, wzbierające latem, które głównie spływają z wyżyny Wadaj, a niektóre prowadzą do jeziora Fitri. Liczne uedy na północy wypełniają się wodą rzadko, tylko po sporadycznych opadach. Znaczną część powierzchni zajmują bagna. Największym zbiornikiem wodnym na terenie Czadu jest zanikające jezioro endoreiczne Czad, od którego nazwy wywodzi się nazwa państwa Czad.
Świat roślinny.
Flora Czadu obejmuje co najmniej 2288 gatunków roślin, z czego 2173 (88%) to gatunki rodzime, wśród których znajduje się 55 endemitów (2,2% flory). Należy do najsłabiej poznanych w Afryce – studia nad nią rozpoczęto w latach 50. XX wieku, ale wojny przerwały badania w latach 70. Dopiero w drugim dziesięcioleciu XXI wieku powrócono do systematycznych badań krajowej flory.
Czad podzielony jest na trzy główne pasy różniące się warunkami ekologicznymi i roślinnością, z czwartym zajmującym niewielką powierzchnię na południowym krańcu kraju. Trzecią część kraju od północy stanowią pustynie Sahary, wśród których wyróżnia się masyw Tibesti z roślinnością saharyjsko-górską. W górach tych stwierdzono 450 gatunków roślin, obejmujących zarówno przedstawicieli flory saharyjskiej, jak i śródziemnomorskiej (m.in. wrzosiec drzewiasty), afrykańskiej górskiej, jak i typowej dla sahelu. W głębokich wąwozach utrzymuje się nawet roślinność drzewiasta.
Na południe od pasa pustyń występują półpustynie sahelu składające się z mozaiki suchych sawann, formacji ciernistych zarośli i rzadkich drzew. W krajobrazie wyróżniają się akacje "Acacia", "Commiphora africana", kolibło egipskie "Balanites aegyptiaca", przedstawiciele wilczomleczowtych "Euphorbiaceae". W obszarze tym znajduje się Jezioro Czad z roślinnością wodną (grzybienie "Nymphaea" i szuwarami (m.in. z ciborą papirusową "Cyperus papyrus", trzciną pospolitą "Phragmites australis", żywopłonem "Aeschynomene"). Poza mokradłami obszar ten ulega postępującemu pustynnieniu. 
Południowa trzecia część kraju to tzw. pas sudański (ang. "Sudanian belt") z suchymi lasami budowanymi przez "Celtis integrifolia", "Hymenocardia acida", "Lannea" spp., "Prosopis africana", "Mytragyna inermis". Na południowych krańcach kraju występuje mozaika roślinności sudano-gwinejskiej (ang. "Sudano-Guinean vegetation") tworzona przez mozaikę lasów suchych oraz częściowo zimozielonych lasów deszczowych, wtórnych ekosystemów trawiastych.
Świat zwierzęcy.
Na obszarach sawanny występują m.in.: słonie, hipopotamy, nosorożce, guźce, żyrafy, antylopy, lwy, lamparty i gepardy oraz liczne gatunki ptaków. Wody rzek i jezior należą do najbardziej obfitujących w ryby w Afryce. 
Ochrona środowiska naturalnego.
Pod ochroną prawną znajduje się ok. 9% pow. kraju. Na terenie Czadu utworzono cztery parki narodowe: Zakouma, Manda, Goz Beïda i Sena Oura oraz dziewięć rezerwatów. Jeziora Ounianga i masyw Ennedi zostały wpisane na listę światowego dziedzictwa UNESCO.
Demografia.
Według spisu z 2009 roku w Czadzie mieszka 11 039 873 ludzi, a według szacunków w 2017 Czad zamieszkuje 12 075 985 ludzi. Przyrost naturalny w 2017 roku szacowany jest na 1,86%.
22,8% mieszkańców Czadu mieszka w miastach. Największym miastem Czadu jest stolica Ndżamena z 1,26 milionem mieszkańców w 2015 roku.
Na terenie Czadu funkcjonuje ponad 100 różnych języków bądź dialektów. Oficjalnymi językami są francuski i arabski. Analfabetyzm sięga ponad 75%.
Struktura etniczna.
Struktura etniczna podana za szacunkami The World Factbook z 2017 roku:
Struktura religijna.
Struktura religijna podana za szacunkami The World Factbook z 2017 roku:
Struktura wiekowa mieszkańców.
Struktura wiekowa podana za szacunkami The World Factbook z 2017 roku:
Przewidywana długość życia.
Dane podane za szacunkami The World Factbook z 2017 roku:

</doc>
<doc id="1461291" url="https://pl.wikipedia.org/wiki?curid=1461291" title="Król z przypadku">
Król z przypadku

Singh Is Kinng (hindi: सिंह इज़ किंग, urdu: سنگھ از کنگ, pendżabski: ਸਿੰਘ ਇਜ਼ ਕਿੰਗ) – indyjska komedia z 2008 roku. W rolach głównych Akshay Kumar i Katrina Kaif. Film został zrealizowano w Australii i Pendżabie. Reżyser – Anees Bazmee, autor "Welcome", "No Entry", "Deewangee". W rolach drugoplanowych Om Puri, Sonu Sood i Ranvir Shorey.
Dodatkowe „n” w tytułowym słowie „king” – za radą numerologów, na znak szczęścia, powodzenia filmu.
Fabuła.
Pendżab. Cała wspólnota sikhów ma już dość Happy’ego – wnuka kierującego gurdwarą starca. Happy, roześmiany, beztroski, wciąż chcący komuś pomagać, kogoś uszczęśliwiać jest powodem wiecznego utrapienia. Zawsze niechcący coś zniszczy, przewróci, kogoś urazi swoimi żartami. Mieszkańcy wioski postanawiają się go pozbyć, wysyłając go do Australii. Ma sprowadzić stamtąd rzekomo krytycznie chorego na serce ojca jego syna – Lucky’ego, który zrobił w Australii karierę jako gangster. Przysparza to wiosce wstydu. Happy wyrusza z misją sprowadzenia marnotrawnego syna do Pendżabu razem z przyjacielem Rangeelą. Po drodze Lucky i Rangeela przez nieporozumienie lądują w Egipcie, gdzie Lucky poznaje i zakochuje się w Soni. Ich losy splatają się później niespodziewanie w Australii.
Muzyka i piosenki.
Muzykę do filmu skomponował Pritam Chakraborty, autor muzyki do "Kiedy ją spotkałem", "Życie w... metropolii", "Woh Lamhe", "Hattrick (film)", "Just Married (film 2007)", "Bas Ek Pal", " Pyaar Ke Side Effects", "Dhoom", "Naksha", "Dhoom 2", "Apna Sapna Money Money", "Garam Masala", "Chocolate", "Dhan Dhana Dhan Goal", "Sing is Kinng" czy "W kółko".
Piosenkę "Sing Is Kinng" skomponował brytyjski zespół bhangra RDB. W tej tytułowej piosence po raz pierwszy w bollywoodzkim filmie występuje amerykański raper – Snoop Dogg.
Reakcja wspólnoty sikhów na film.
Przed premierą filmu sikhijska wspolnóta w Mumbaju wyraziła zadowolenie ze sposobu, w jaki w filmie przedstawiono sikhów.. Jednak w sierpniu 2008 komitet gurdwary delhijskiej zakazał oglądania filmu, uznając go za ośmieszający wspólnotę sikhijską. Wystosował list do premier Delhi Sheila Dikshit z prośbą o zakaz projekcji filmu. Odtwórca głównej roli Akshay Kumar wziął udział w dyskusji z osobistościami sikhijskiej gurdwary przekonując sikhów o pozytywnym przekazie filmu (jego zdaniem film pokazuje „jak silna i dzielna jest wspólnota sikhów”). Zgodnie z sugestiami sikhów w filmie wprowadzono 12 zmian. Na początku filmu jest też informacja, że nie jest to film religijny, ale komercyjny, służący rozrywce”. Mimo to radykalna organizacja sikhijska wezwała do protestu. Pierwszy pokaz filmu w Amritsarze został przerwany przez kilku sikhów, którzy zniszczyli salę filmową.

</doc>
<doc id="1461293" url="https://pl.wikipedia.org/wiki?curid=1461293" title="Parafia Wniebowzięcia Najświętszej Maryi Panny w Kobiórze">
Parafia Wniebowzięcia Najświętszej Maryi Panny w Kobiórze

Parafia Wniebowzięcia NMP w Kobiórze - katolicka parafia w dekanacie Tychy Stare, istniejąca od 1 kwietnia 1919 roku. 

</doc>
<doc id="1461294" url="https://pl.wikipedia.org/wiki?curid=1461294" title="Ostrężnik (gmina Niegowa)">
Ostrężnik (gmina Niegowa)



</doc>
<doc id="1461297" url="https://pl.wikipedia.org/wiki?curid=1461297" title="Mistrzostwa Europy U-17 w piłce nożnej kobiet">
Mistrzostwa Europy U-17 w piłce nożnej kobiet

Mistrzostwa Europy U-17 w piłce nożnej kobiet (ang. "UEFA Women's Under-17 Championship") – turniej piłkarski w Europie organizowany co roku przez UEFA (ang. Union of European Football Associations) dla zrzeszonych reprezentacji krajowych kobiet do lat 17. Pełnią funkcję kwalifikacji do mistrzostw świata U–17 – do światowego czempionatu awansują cztery najlepsze zespoły danej edycji turnieju Europy.
Historia.
Mistrzostwa Europy Kobiet do lat 17 zostały zatwierdzone przez Komitet Wykonawczy UEFA w dniu 22 maja 2006 i po raz pierwszy rozegrane w roku 2008.
Decyzję o rozpoczęciu dorocznych mistrzostw podjęto po inauguracji Mistrzostw Świata w Piłce Nożnej Kobiet do lat 17 w 2008 roku – turniej w Europie działa jako kwalifikacje, gdy jest w tym samym roku co finały Mistrzostw Świata – dzięki temu UEFA podkreśliło, że angażuje się w piłkę nożną kobiet i stale wzrasta działalność w tym sektorze. UEFA ma również nadzieję, że nowe mistrzostwa będą zachęcać federacje członkowskie do rozwijania piłki nożnej kobiet.
Oczekiwania UEFA zostały przekroczone, gdy do pierwszej edycji zgłosiło się 40 państw. Pierwsza runda kwalifikacyjna została rozlosowana 19 lutego 2007. Na pierwszy sezon zdecydowano, że 4 drużyny dostaną się do finałów, a sama UEFA działała jako gospodarz w swojej szwajcarskiej bazie w Nyonie. Niemki zostały mistrzami przed Francuzkami, Dunkami i Angielkami. Wszystkie te drużyny zakwalifikowały się do Mistrzostw Świata.
W następnym roku Niemki zachowały tytuł pokonując w finale Hiszpanki 7-0, a Francuzki wygrała z Norweżkami 3-1 w meczu o trzecie miejsce. Hiszpanki polepszyły swój wynik w 2010 wygrywając w rzutach karnych przeciwko Irlandkom, które zakończyły passę Niemek w półfinałach.
Występy.
W nawiasach podana jest liczba drużyn występujących na danym turnieju.
W czerwonej obwódce zaznaczony jest gospodarz.

</doc>
<doc id="1461298" url="https://pl.wikipedia.org/wiki?curid=1461298" title="Parafia Ducha Świętego">
Parafia Ducha Świętego

Parafie pod wezwaniem Ducha Świętego

</doc>
<doc id="1461304" url="https://pl.wikipedia.org/wiki?curid=1461304" title="Świadkowie Jehowy w Bahrajnie">
Świadkowie Jehowy w Bahrajnie



</doc>
<doc id="1461306" url="https://pl.wikipedia.org/wiki?curid=1461306" title="Parafia św. Krzysztofa w Tychach">
Parafia św. Krzysztofa w Tychach

Parafia św. Krzysztofa – rzymskokatolicka parafia znajdująca się w Tychach. Parafia należy do dekanatu Tychy Nowe w archidiecezji katowickiej.
Parafia istnieje od 1 maja 1983 r.

</doc>
<doc id="1461309" url="https://pl.wikipedia.org/wiki?curid=1461309" title="Ernst Schäfer">
Ernst Schäfer

Ernst Schäfer (ur. 1910 w Kolonii, zm. 1992 w Bad Bevensen) – niemiecki zoolog specjalizujący się w ornitologii.
Schäfer wsławił się najpierw jako uczestnik (1931, 1934–1935), a później jako organizator (1938–1939) wypraw do Chin i Tybetu. Tę ostatnią odbył wraz z Bruno Begerem (antropologiem), Karlem Weinertem (geofizykiem), Ernstem Krauze (fotografem i filmowcem) i Edmundem Geere. Wyprawę przeprowadziła organizacja Ahnenerbe – pseudonaukowa przybudówka SS pod patronatem Heinricha Himmlera, zresztą wszyscy jej członkowie byli oficerami SS. Wyprawa oficjalnie szukała aryjskich źródeł rasy niemieckiej w Azji.
Po wojnie Schäfer wyparł się bliższej zażyłości z SS, twierdząc, że członkostwo w niej było jedyną szansą na karierę w nazistowskich Niemczech.
Ernst Schäfer był też autorem kilku książek w tym "Berges, Buddah und Baren". Pomógł też przy produkcji filmu "Geheimnis Tibet".
Był też zapalonym myśliwym, mimo że podczas jednego z polowań pocisk z jego niezabezpieczonej strzelby śmiertelnie ranił jego żonę.

</doc>
<doc id="1461310" url="https://pl.wikipedia.org/wiki?curid=1461310" title="Ernst Schafer">
Ernst Schafer



</doc>
<doc id="1461311" url="https://pl.wikipedia.org/wiki?curid=1461311" title="Michaił Grabbe">
Michaił Grabbe

Michaił Nikołajewicz Grabbe, ros. Михаил Николаевич Граббе (ur. w Sankt Petersburgu, zm. 23 lipca 1942 w Paryżu) – rosyjski wojskowy (generał lejtnant), emigracyjny działacz polityczny, społeczno-kulturalny i kombatancki
Życiorys.
Pochodził z arystokratycznej rodziny grafów. W 1890 r. ukończył Korpus Paziów. Służył w lejbgwardii pułku kozackiego. Od 17 czerwca 1898 r. pełnił funkcję adiutanta dowódcy korpusu gwardyjskiego. Od 7 grudnia 1899 r. był ordynansem szefa sztabu wojsk gwardii. 22 lutego 1902 r. został adiutantem dowodzącego wojskami gwardii i komendanta Petersburskiego Okręgu Wojskowego wielkiego księcia Włodzimierza Aleksandrowicza. Od 22 września 1911 r. dowodził lejbgwardią mieszanego pułku kozackiego. Brał udział w I wojnie światowej. 14 stycznia 1915 r. został dowódcą 3 brygady 1 gwardyjskiej kaukaskiej dywizji kawalerii, zaś 24 stycznia tego roku – 4 dywizji kawalerii Kozaków dońskich. 30 stycznia został odznaczony Orderem Św. Jerzego IV klasy. 6 maja 1916 r. awansował do stopnia generała lejtnanta, zaś 8 maja tego roku został wybrany wojskowym atamanem Kozaków dońskich. 7 marca 1917 r. został aresztowany przez zrewolucjonizowanych żołnierzy, ale wkrótce uwolniono go. 22 marca tego roku został skierowany do rezerwy przy sztabie Odeskiego Okręgu Wojskowego, zaś 31 maja zwolniony ze służby wojskowej. Wyemigrował do Królestwa SHS. W 1921 r. uczestniczył w zjeździe rosyjskich organizacji monarchistycznych w Reihengall. W 1925 r. przeniósł się do Francji, gdzie zamieszkał w Nicei, a następnie Paryżu. Był członkiem stowarzyszenia lejbgwardii pułku kozackiego i Związku Paziów. Powołał rosyjskie prawosławne stowarzyszenie kulturalne w Asnieres. 16 grudnia 1934 r. stanął na czele Związku Kawalerów Orderu Św. Jerzego z siedzibą w Paryżu. Od 4 sierpnia 1935 r. był wojskowym atamanem Kozaków dońskich. Po zajęciu Jugosławii przez wojska niemieckie w kwietniu 1941 r., współuczestniczył w formowaniu Rosyjskiego Korpusu Ochronnego. W 1942 r. powrócił do okupowanej Francji.

</doc>
<doc id="1461314" url="https://pl.wikipedia.org/wiki?curid=1461314" title="Cody Rhodes">
Cody Rhodes

Cody Rhodes, właśc. Cody Garrett Runnels (ur. 30 czerwca 1985 w Marietcie) – amerykański wrestler występujący w federacji WWE w brandzie RAW. W tej federacji zdobył tytuły WWE World Tag Team, WWE Tag Team oraz WWE Intercontinental Championship. Współzałożyciel i były główny dyrektor operacyjny federacji All Elite Wrestling.
Kariera wrestlera.
W 2003 jako junior wygrał turniej stanu Georgia w zapasach amatorskich. Karierę zawodowego wrestlera rozpoczął w OVW w tag-teamie z Shawnem Spearsem, natomiast samodzielnie był OVW Heavyweight Championship i OVW Television Championship. Gdy OVW stało się zapleczem WWE, zadebiutował na SmackDown! W 2008 po raz pierwszy zdobył tytuł WWE World Tag Team Championship. Założył tag team z Drewem McIntyre’em i wraz z nim zdobył pas WWE tag team Championas (utracony podczas Bragging Rights na rzecz Davida Otungi i Johna Ceny). Na Wrestlemanii 27 wygrał walkę z Reyem Mysterio. Na Smackdown 12.08.2011 został WWE Intercontinental Championem pokonując ówczesnego mistrza Ezekiela Jacksona. Podczas Night of Champions obronił pas w pojedynku z Tedem DiBiasem. Na Hell in a Cell 2011 pokonał Johna Morrisona o pas Intercontinental Championship. Na Vengeance przegrał z Randym Ortonem. Na WWE TLC 2011 pokonał Bookera T i po raz kolejny obronił Intercontinental Championship. Podczas Elimination Chamber nie udało mu się zdobyć tytułu WHC. Na Wrestlemanii XXVIII stracił swój pas Interkontynentalny w walce z Big Showem. Na Extreme Rules pokonał Big Showa w Tables Matchu jednocześnie odzyskując utracone trofeum. Na Over The Limit 2012 stracił pas na rzecz Christiana. Pasa nie udało mu się odzyskać na WWE No Way Out 2012 i na WWE Night of Champions 2012. Na WWE Hell In A Cell 2012 razem w tag teamie z Damienem Sandowem wygrali z drużyną Team Hell No przez dyskwalifikację. Na RAW 2 września został zwolniony przez Triple H. Na Battleground 2013 wygrał w walce tag teamowej z The Shield, a jego partnerem był jego brat Goldust. Na RAW 14 października razem z Goldustem zdobyli pasy Tag Team pokonując The Shield. 26 września 2013 roku poślubił byłą divę WWE – Brandi Reed lepiej znaną jako Eden Stiles. Na Royal Rumble 2014 Cody i Goldust przegrali swoje Tag Team Championship, w walce z Billy Gunnem i Road Doggiem (The New Age Outlaws). W zespole Rhodesa i Goldusta było coraz gorzej. Przegrywali coraz więcej walk, aż w końcu na Payback Cody Rhodes uznał, że Goldust potrzebuje lepszego partnera. Rhodes wybierał Goldustowi partnerów do walk, ale nawet z takimi jak Sin Cara, R-Truth, czy Kofi Kingston Goldust nie potrafił wygrać. Podczas RAW 16 czerwca Rhodes zadebiutował jako Stardust. Stał się on nowym partnerem Goldusta, a tej samej nocy pokonali duet RybAxel. Powtórzyli to jeszcze na Money in the bank i na RAW następującym po MitB. W połowie sierpnia team zwany już Gold &amp; Stardust zaczęli feud z braćmi Uso. Stanęli do walki w obronie pasów Tag-Team i przegrali przez wyliczenie poza ringowe, ale tytuł można zdobyć tylko przez przypięcie lub poddanie, więc mistrzami zostali bracia Uso. Po meczu Goldust i Stardust zaatakowali braci Uso, co doprowadziło do ogłoszenia meczu o mistrzostwo Tag-Team pomiędzy nimi na gali Night of Champions 2014. Na Night of Champions Goldust i Stardust pokonali The Usos zdobywając WWE Tag Team Championship. Bracia Rhodes posiadali tytuły tag team do listopada, gdzie stracili je na gali PPV Survivor Series w Fatal 4-Way Tag team matchu na rzecz Miza i Mizdowa. Następnie walczyli z debiutującym trio The New Day składającego się z Kofiego Kingstona, Big E'go oraz Xaviera Woodsa. Z początkiem 2015 roku jego duet z Goldustem się rozpadł, co doprowadziło do ich walki na WWE Fastlane, gdzie wygrał Goldust. Stardust został członkiem ladder matchu o pas Interkontynentalny na WrestleManii składajacego się z siedmiu zawodników. Ostatecznie zwyciężył Daniel Bryan. 6 kwietnia na Raw, Stardust odpowiedział na otwarte wyzwanie Johna Ceny w walce o pas United States, ale nie udało mu się zdobyć tytułu.
21 maja 2016 r. Rhodes ujawnił na Twitterze, że poprosił o zwolnienie z WWE.
W styczniu 2019 został wiceprezesem wykonawczym w All Elite Wrestling. Jego kontrakt z All Elite Wrestling wygasł na początku 2022 roku i obie strony nie doszły do porozumienia w kwestii nowej umowy. Do WWE powrócił 2 kwietnia 2022 podczas pierwszego dnia WrestleManii 38, gdzie pokonał Setha Rollinsa. Rywalizacja z Rollinsem trwała dalej i panowie zmierzyli się ponownie podczas Wrestlemania Backlash, gdzie Rhodes wygrał po roll upie. Doprowadziło to do walki na Hell In A Cell w klatce. Ponownie zwycięsko z niej wyszedł Cody Rhodes. Na kolejnym Raw został on brutalnie zaatakowany przez Setha Rollinsa, wskutek czego Rhodes doznał kontuzji. The American Nightmare powrócił podczas Royal Rumble 2023, jako numer 30 i wygrał walkę, tym samym stając się pretendentem do pasa WWE Undisputed Universal Championship na WrestleManii 39. 
Osiągnięcia.
Ohio Valley Wrestling
Ring of Honor
World Wrestling Entertainment

</doc>
<doc id="1461315" url="https://pl.wikipedia.org/wiki?curid=1461315" title="Mistrzostwa Europy U-19 w piłce nożnej kobiet">
Mistrzostwa Europy U-19 w piłce nożnej kobiet

Mistrzostwa Europy U-19 w piłce nożnej kobiet (ang. "UEFA Women’s Under-19 Championship") – turniej piłkarski w Europie organizowany co roku przez UEFA (ang. Union of European Football Associations) dla zrzeszonych reprezentacji krajowych kobiet do lat 19. Pełnią funkcję kwalifikacji do mistrzostw świata U–20 – do światowego czempionatu awansuje cztery najlepsze zespoły danej edycji turnieju Europy.
Historia.
Zapoczątkowany został w 1998 roku przez UEFA jako Mistrzostwa Europy U-18 w piłce nożnej kobiet. Najpierw 26 drużyn zostały podzielone na 8 grup. Rozgrywki zostały rozegrane na stadionach 8 państw. Do ósemki najlepszych zakwalifikowały się reprezentacje Danii, Francji, Holandii, Niemiec, Norwegii, Rosji, Szwecji i Włoch, które potem systemem pucharowym w meczach u siebie i na wyjeździe rozegrały tytuł mistrzowski. Pierwszy turniej wygrała reprezentacja Danii.
W II edycji po eliminacjach w turnieju finałowym uczestniczyło 4 drużyny, które w grupie systemem kołowym rozegrały miejsca na podium.
W III edycji dodatkowo rozegrano mecz finałowy.
W 2001 została zmieniona nazwa na Mistrzostwa Europy U-19 w piłce nożnej kobiet.
W IV edycji po eliminacjach w turnieju finałowym 4 najlepszych zespołów systemem pucharowym wyłoniła mistrza.
Od IV edycji po eliminacjach w turnieju finałowym 4 najlepszych zespołów systemem pucharowym wyłoniła mistrza.
Od edycji 2002 po eliminacjach w turnieju finałowym 8 drużyn najpierw są rozbite na dwie grupy, a potem czwórka najlepszych zespołów systemem pucharowym walczą o tytuł mistrza.

</doc>
<doc id="1461319" url="https://pl.wikipedia.org/wiki?curid=1461319" title="Parafia św. Jana Sarkandra w Bańgowie">
Parafia św. Jana Sarkandra w Bańgowie

Parafia św. Jana Sarkandra w Siemianowicach Śląskich-Bańgowie – parafia rzymskokatolicka w Siemianowicach Śląskich, w dzielnicy Bańgów, przy ul. Bańgowskiej 25. Przynależy ona do dekanatu Siemianowice Śląskie w archidiecezji katowickiej. Została ona erygowana 1 stycznia 2004 roku.
Historia.
Powołanie parafii w Bańgowie jest związane z powstaniem w latach 80. XX wieku nowego osiedla mieszkaniowego, do którego pierwsi mieszkańcy wprowadzili się w 1988 roku. Opiekę duszpasterską zapewniała początkowo parafia w Michałkowicach. Przy ulicy Polnej 17 zorganizowano "Pawilon Katechetyczny", która w późniejszym czasie stała się kościołem parafialnym parafii Nawiedzenia Najświętszej Maryi Panny w Starym Bańgowie. 
Od końca sierpnia 1992 roku budowniczym i proboszczem parafii w Starym Bańgowie został ksiądz Krystian Bujak. W latach 1994–1998 roku powstał dom parafialny oraz probostwo, a jednocześnie prowadzono prace przy budowie kościoła. 1 stycznia 2004 roku dekretem księdza arcybiskupa Damiana Zimonia ustanowiono parafię św. Jana Sarkandra, którego proboszczem został dotychczasowy duszpasterz z parafii Nawiedzenia Najświętszej Maryi Panny – ksiądz Krystian Bujak. Poświęcenia nowego kościoła przy ul. Bańgowskiej dokonał ksiądz arcybiskup Damian Zimoń w dniu 30 maja 2006 roku.
Działalność duszpasterska.
W kościele parafialnym odbywają się msze święte (trzy w niedziele i święta nakazane oraz dwa w dni powszednie), a także różnego typu nabożeństwa. Działają tu też liczne organizacje i grupy parafialne, w tym Ministranci, Dzieci Maryi, Oaza rodzin, Odnowa w Duchu Świętym i Żywy Różaniec.

</doc>
<doc id="1461320" url="https://pl.wikipedia.org/wiki?curid=1461320" title="GNU Coding Standards">
GNU Coding Standards

Standardy kodowania GNU (The GNU coding standards) to zestaw reguł i wskazówek dotyczących pisania programów komputerowych, które są konsekwentnie stosowane w obrębie systemu GNU. Dokumentacja standardu jest częścią Projektu GNU i jest dostępna na stronie internetowej projektu . Podczas, gdy standard skupiony jest głównie wokół pisania wolnego oprogramowania dla GNU w języku C, większość można zaaplikować ogólnie do oprogramowania. Projekt GNU w szczególności zachęca swoich zwolenników aby zawsze starać się podążać za tymi standardami, niezależnie od tego czy program jest napisany w C. Styl formatowania kodu w C jest szeroko rozpowszechniony w środowisku wolnego oprogramowania. Niezależnie od tego każdy może stosować te wskazówki.

</doc>
<doc id="1461321" url="https://pl.wikipedia.org/wiki?curid=1461321" title="Kępa (Pogórze Wielickie)">
Kępa (Pogórze Wielickie)

Kępa (424 m) – wzgórze położone w zachodniej części Pogórza Wielickiego.
Wzgórze usytuowane jest pomiędzy odnogami Lanckorońskiej Góry a najdalej na północ wysuniętej odnogi góry Groby. Kopuła góry jest całkowicie odizolowana od innych wzniesień. Wzgórze częściowo zalesione. Na południowym zboczu góry znajduje się przysiółek Kopań.
Szczyt administracyjnie znajduje się na terenie wsi Lanckorona i Jastrzębia.

</doc>
<doc id="1461322" url="https://pl.wikipedia.org/wiki?curid=1461322" title="Parafia Nawiedzenia Najświętszej Maryi Panny w Bańgowie">
Parafia Nawiedzenia Najświętszej Maryi Panny w Bańgowie

Parafia Nawiedzenia NMP w Siemianowicach Śląskich-Bańgowie – rzymskokatolicka parafia w Siemianowicach Śląskich, w dzielnicy Bańgów. 
Przynależy ona do dekanatu Siemianowice Śląskie. Wspólnota parafialna istnieje od 1 stycznia 1990 roku, a budowniczym kościoła parafialnego był ksiądz prałat Stanisław Sierla – proboszcz parafii św. Michała Archanioła w Michałkowicach. Siedziba parafii znajduje się przy ulicy Polnej 17. W kościele parafialnym w niedzielę i święta odprawiane są dwie msze święte, a w tygodniu jedna.
Historia parafii.
Pierwotnie mieszkańcy Bańgowa przynależeli do michałkowickiej parafii. Parafia w Bańgowie została erygowana 1 stycznia 1990 roku. Dnia 31 lipca 2010 roku, ksiądz Józef Moczygęba (dotychczasowy proboszcz) przeszedł na emeryturę, a nowym proboszczem parafii został ksiądz Andrzej Piszczek. 28 lipca 2013 roku ksiądz proboszcz Andrzej Piszczek – zgodnie z dekretem księdza arcybiskupa Wiktora Skworca – przeszedł do parafii Wszystkich Świętych w Jastrzębiu-Zdroju – Szerokiej, a na jego miejsce wyznaczono księdza. Zenona Działacha, ówczesnego proboszcza parafii Wniebowzięcia Najświętszej Maryi Panny w Radlinie – Biertułtowach.

</doc>
<doc id="1461324" url="https://pl.wikipedia.org/wiki?curid=1461324" title="Kościół Ducha Świętego">
Kościół Ducha Świętego

Niektóre świątynie pod wezwaniem Ducha Świętego:

</doc>
<doc id="1461326" url="https://pl.wikipedia.org/wiki?curid=1461326" title="Świadkowie Jehowy w Zjednoczonych Emiratach Arabskich">
Świadkowie Jehowy w Zjednoczonych Emiratach Arabskich



</doc>
<doc id="1461327" url="https://pl.wikipedia.org/wiki?curid=1461327" title="Parafia Ducha Świętego w Bytkowie">
Parafia Ducha Świętego w Bytkowie

Parafia Ducha Świętego w Siemianowicach Śląskich-Bytkowie – rzymskokatolicka parafia w Siemianowicach Śląskich-Bytkowie. Przynależy ona do dekanatu Siemianowice Śląskie, natomiast jej siedziba znajduje się przy ulicy Węglowej 7a. Została ona erygowana 1 sierpnia 1980 roku.
Historia.
Budowę kościoła parafialnego rozpoczęto w 1978 roku. Wówczas to 17 grudnia wmurowano kamień węgielny pod budowę świątyni podczas uroczystej mszy świętej pod przewodnictwem księdza biskupa Herberta Bednorza. Parafia została powołana 1 sierpnia 1980 roku. Poświęcenia kościoła odbyło się 20 grudnia 1980 roku.
W grudniu 1984 roku powstaje cmentarz parafialny, a w styczniu 1985 roku zorganizowano chór parafialny. W styczniu 1998 roku wydano pierwszy numer gazety parafialnej "Zwiastun Bytkowski", a we wrześniu 1999 roku opiece duszpasterskiej parafii został powierzony dom opieki dla niewidomych w Chorzowie Starym. W 2009 roku dotychczasowy proboszcz parafii – ksiądz Konrad Zubel wystosował prośbę o zwolnienie z funkcji proboszcza, a nowym został mianowany 26 lipca 2009 roku ksiądz Tomasz Koprzyk. Ksiądz Konrad Zubel 21 października 2019 roku został mianowany honorowym obywatelem miasta Siemianowice Śląskie, a z inicjatywy parafian odsłonięto tablicę będącą wyrazem wdzięczności dla kapłana.
Działalność duszpasterska.
W kościele parafialnym odbywają się msze święte (siedem w niedziele i święta nakazane oraz trzy w dni powszednie), a także różnego typu nabożeństwa. Działają tu też liczne organizacje i grupy parafialne, w tym Ministranci, Dzieci Maryi, Oaza młodzieżowa, Oaza Domowego Kościoła, Franciszkański Zakon Świeckich, Legion Maryi i inne.

</doc>
<doc id="1461328" url="https://pl.wikipedia.org/wiki?curid=1461328" title="Gloria Vanderbilt">
Gloria Vanderbilt

Gloria Laura Vanderbilt (ur. 20 lutego 1924 w Nowym Jorku, zm. 17 czerwca 2019 tamże) – amerykańska artystka, aktorka i bywalczyni salonów, znana najbardziej jako twórczyni jednych z pierwszych ekskluzywnych dżinsów. Była członkiem zamożnej rodziny Vanderbiltów.
Jej dziadek wzbogacił się, budując koleje. Ojciec pozostawił jej czteromilionowy fundusz powierniczy, którym zarządzała jej matka, również Gloria. We dwie często przebywały w Paryżu. Matka nie była zbyt odpowiedzialna, a jej siostra bliźniaczka Thelma była kochanką księcia Walii. Po procesie sądowym opiekę nad dzieckiem przejęła ciotka ze strony ojca, Gertrude Vanderbilt Whitney, rzeźbiarka i filantropka.
Młodsza Gloria dorastała odtąd w luksusie posiadłości ciotki, w kręgu kuzynów. Ukończyła nowojorską szkołę artystyczną Arts Student League. Gdy osiągnęła pełnoletniość, ostatecznie odebrała matce jej już i tak skromne dochody z trustu, i natychmiast uciekła do Hollywood. Nastąpił szereg małżeństw: agent filmowy, dyrygent (polskiego pochodzenia) Leopold Stokowski (dwóch synów), reżyser Sidney Lumet, scenarzysta. Po rozwodzie z Lumetem wyszła za Wyatta Emorego Coopera (dwóch synów). Carter, syn z tego ostatniego małżeństwa, w lipcu 1988 roku wyskoczył z okna na 14. piętrze na oczach matki, z powodu depresji lub stresu albo pod wpływem alergii na lek przeciw astmie – Gloria opisała to w książce "Black Night, White Night". Drugi z tych synów to Anderson Cooper, znany reporter CNN.
Gloria malowała obrazy, projektowała pościel, porcelanę, sztućce. W latach 70. sprzedawała prawa do oznaczania swoim imieniem i nazwiskiem okularów, perfum, ubrań; tak powstały również dżinsy z napisem „Gloria Vanderbilt” na tylnej kieszeni, produkowane przez przedsiębiorstwo Murjani Corporation. Promowała firmowane przez siebie produkty w telewizyjnych reklamach – logo w formie łabędzia stało się powszechnie rozpoznawane. Była autorką i bohaterką książek.
Zmarła 17 czerwca 2019 w wieku 95 lat na raka żołądka w swoim domu na Manhattanie w Nowym Jorku. 

</doc>
<doc id="1461333" url="https://pl.wikipedia.org/wiki?curid=1461333" title="Parafia Matki Bożej Nieustającej Pomocy i św. Rozalii w Chorzowie Maciejkowicach">
Parafia Matki Bożej Nieustającej Pomocy i św. Rozalii w Chorzowie Maciejkowicach

Parafia Matki Bożej Nieustającej Pomocy i św. Rozalii w Chorzowie Maciejkowicach – katolicka parafia w dekanacie Chorzowskim, w Chorzowie-Maciejkowicach.
Parafia została erygowana 11 grudnia 1984 roku dekretem biskupa Herberta Bednorza.
Parafia wybudowała nowy kościół na miejscu poprzedniego z powodu złego stanu technicznego wcześniejszej budowli; nowy kościół został poświęcony 5 grudnia 2015 roku przez arcybiskupa Wiktora Skworca.

</doc>
<doc id="1461334" url="https://pl.wikipedia.org/wiki?curid=1461334" title="Artaszes">
Artaszes



</doc>
<doc id="1461335" url="https://pl.wikipedia.org/wiki?curid=1461335" title="Parafia św. Michała Archanioła w Michałkowicach">
Parafia św. Michała Archanioła w Michałkowicach

Parafia św. Michała Archanioła w Siemianowicach Śląskich-Michałkowicach – rzymskokatolicka parafia w dekanacie siemianowickim. Siedziba parafii znajduje się przy ulicy Kościelnej 1 w Siemianowicach Śląskich, w dzielnicy Michałkowice. Jest to najstarsza wspólnota parafialna na terenie Siemianowic Śląskich, której pierwsze pisane wzmianki pochodzą z XIV wieku. Obecny, neoromański kościół parafialny autorstwa Ludwiga Schneidera został poświęcony 12 czerwca 1910 roku. Z tej parafii pochodzi biskup Czesław Domin.
Historia.
Początki.
Parafia św. Michała Archanioła powstała według przypuszczeń w latach 1290–1310 na terenie wsi Michałkowice i jest jedną z najstarszych parafii w kasztelanii bytomskiej i dekanacie sławkowskim. Pierwsze potwierdzone wzmianki o parafii odnotowane w kolektoriach świętopietrza i dziesięcinach papieskich pochodzą z lat: 1325–1328 i okresu między 1336 a 1357 rokiem. Według dokumentów kolektora papieskiego Andrzeja z Verolo w 1326, wieś Michałkowice i budynek kościoła zostały opuszczone. W źródłach z lat 1363–1374 budynek kościoła uległ prawdopodobnie zniszczeniu. 14 lutego 1402 roku powstał nowy drewniany kościół ufundowany przez Macieja Wrochlika z Bytkowa. Ważną datą w historii parafii było powstanie pierwszej w okolicy przykościelnej szkoły w 1421 roku. Najstarszy opis kościoła pochodzi z roku 1598 i został sporządzony przez ks. Krzysztofa Kazimierskiego. Wokół ówczesnego kościoła znajdowały się zabudowania gospodarcze, ogrody i plebania. 
W 1786 roku rozpoczęto rozbiórkę starego budynku kościoła i budowę nowego murowanego w stylu późnobarokowym. Patronami budowy byli: Antoni Rheinbaben, Lazarus Henckel von Donnersmarck, Johann Nepomucen von Kloch, Józef Mikusz i ks. proboszcz Wojciech Pawlikowski. 21 października 1787 roku poświęcono nowy kościół. Był on skromny na planie czworoboku i mieścił jedynie 600 osób. W 1829 roku dobudowano wieżę, a 1858 roku boczne skrzydła, kryptę i kaplicę. Dzięki przebudowie świątynia mieściła ponad dwa razy więcej wiernych. Mimo to kościół z biegiem lat stawał się zbyt mały dla zwiększającej się ilości mieszkańców okolicznych terenów, co było spowodowane rozwojem przemysłu. 
Michałkowicka parafia od początku swojego istnienia do 1811 roku należała do diecezji krakowskiej. Wówczas to biskup krakowski zrzekł się na rzecz biskupa wrocławskiego zwierzchnictwa nad dekanatem bytomskim i pszczyńskim, co zostało potwierdzone bullą papieską z 1821 roku.
Powstanie neoromańskiego kościoła.
Budowę nowej, obecnie funkcjonującej fary rozpoczęto 1 października 1902 roku według projektu architekta Ludwiga Schneidera. Kamień węgielny poświęcono 26 kwietnia 1903 roku. Kosztującą około 200 tysięcy marek budowę ukończono w 1904 roku. 2 czerwca 1910 roku biskup metropolita wrocławski Georg Kopp dokonał konsekracji kościoła. Rozbudowano w tym samym plebanię (podwyższono parterowy budynek o nadbudowane piętro), a proboszcz ks. Maximilian Gerlich ufundował szpital dla starców nazwany Maximilianeum (od jego imienia) – obecnie Dom Pomocy Społecznej prowadzony przez zgromadzenie ss. boromeuszek. W 1926 na zlecenie ks. Brandysa malarz Kowalewski z Katowic odnowił kościelną polichromię. Ustawiono wówczas ołtarz św. Rodziny oraz figury św. Józefa, św. Franciszka z Asyżu, św. Antoniego, Najświętszej Marii Panny Niepokalanie Poczętej i krucyfiks, który był dziełem rzeźbiarza Folka z Pawłowic. 
W 1973 roku świątynia otrzymała nowoczesny wystrój zaprojektowany przez inż. arch. Krystiana Laskego z Katowic. Pod pretekstem wymogów Soboru watykańskiego II zniszczono centralnie usytuowany witraż, ołtarz główny, usunięto balaski i stopnie w prezbiterium oraz polichromię. Nowy ołtarz został bliżej nawy głównej, a metalowa płaskorzeźba św. Michała Archanioła na tle betonowych słupów zastąpił drewniany ołtarz autorstwa Carla Bühla, dekorowany licznymi rzeźbami z obrazem św. Michała Archanioła umieszczonym pośrodku. Przez ostatnie kilkanaście lat kościół przechodził szereg remontów i restauracji. Zamontowano ogrzewanie podłogowe i kanalizację, wymieniona cały dach wraz z remontem wieży, położona nową granitową posadzkę i przemalowano wnętrze. 
Na początku 2015 roku konserwator diecezjalny w porozumieniu z ks. proboszczem parafii zadecydował o odtworzeniu pierwotnego ołtarza wg rysunku projektowego Carla Bühla. Do zrekonstruowanego ołtarza użyto oryginalnych rzeźb, które zostały zabezpieczone przez parafię. Po fachowo przeprowadzonej konserwacji trafiły z powrotem na ołtarz. Nie odzyskano oryginalnego obrazu św. Michała Archanioła, który trafił do jednej z parafii na Pomorzu. W jego miejsce została namalowana kopia różniąca się kolorystyką od oryginału.
Działalność parafialna.
Siedziba parafii św. Michała Archanioła znajduje się przy ulicy Kościelnej 1 w Siemianowicach Śląskich, na terenie dzielnicy Michałkowice. W kościele parafialnym w niedzielę i święta odprawianych jest sześć mszy świętych, natomiast w dni powszednie dwie. Funkcjonuje tu ponad dziesięć grup parafialnych skierowanych dla osób w różnym wieku i o różnej tematyce. Przy parafii funkcjonuje biblioteka parafialna. 
Parafia zarządza cmentarzem parafialnym znajdujących się przy ulicy Maciejkowickiej. 

</doc>
<doc id="1461336" url="https://pl.wikipedia.org/wiki?curid=1461336" title="Sofena">
Sofena



</doc>
<doc id="1461344" url="https://pl.wikipedia.org/wiki?curid=1461344" title="Parafia Wniebowzięcia Najświętszej Maryi Panny w Przełajce">
Parafia Wniebowzięcia Najświętszej Maryi Panny w Przełajce

Parafia Wniebowzięcia NMP w Siemianowicach Śląskich-Przełajce – rzymskokatolicka parafia w Siemianowicach Śląskich, w dzielnicy Przełajka. Przynależy ona do dekanatu Siemianowice Śląskie. Wspólnota parafialna została utworzona 28 maja 1957 roku, natomiast kościół parafialny został poświęcony 2 września 1951 roku.
Parafia obejmuje swoim zasięgiem siemianowicką dzielnicę Przełajka. W 2020 roku przynależało do niej 790 wiernych. Siedziba parafii znajduje się przy ulicy Żniwnej 2. W kościele parafialnym w niedziele i święta odprawiane są dwie msze święte, natomiast w dni powszednie jedna. Odpust parafialny odbywa się 15 sierpnia.
Historia.
Przełajka pierwotnie przynależała do czeladzkiej parafii, a po 1821 roku zmieniono przynależność wspólnoty – wówczas to wierni zostali włączeni do parafii w Michałkowicach. Jako że odległość pomiędzy Przełajką a Michałkowicami była stosunkowo duża, w 1912 roku podjęto pierwsze działania na rzecz budowy kościoła w Przełajce. Wówczas to na posiedzeniu rady gminy podjęto decyzję o konieczności budowy kościoła. Obietnicę budowy świątyni złożył również ówczesny proboszcz michałkowickiej parafii – ks. Maksymilian Gerlich. Kościół początkowo miał być wspólny dla mieszkańców Bańgowa i Przełajki. Na rzecz budowy kościoła młynarz Stanisław Morawiec przekazał dwie morgo gruntu. W wyniku zbiórek zebrano 140 tys. marek.
Dalsze działania na rzecz powstania kościoła podjęto w latach 40. XX wieku. W 1940 roku administrator parafii św. Michała Archanioła w Michałkowicach ks. Konrad Krawczyk zwrócił się do kurii z prośbą odprawienia niedzielnej mszy świętej w przydrożnej kaplicy. Zgodę uzyskano, a 14 kwietnia 1942 roku powołano lokalię w Przełajce. Lokalistą został ks. Ewald Kasperczyk, który doprowadził do budowy kaplicy w latach 1943–1944.
Budowę kościoła rozpoczęto dopiero po II wojnie światowej. Prace budowlane zainaugurowano w 1948 roku, a 2 września 1951 roku doszło do poświęcenia kościoła. Wcześniej, bo w 1949 roku powstał cmentarz. Pierwszy pochówek odbył się 5 października tego samego roku. 2 maja 1957 roku erygowano parafię w Przełajce.

</doc>
<doc id="1461345" url="https://pl.wikipedia.org/wiki?curid=1461345" title="Parafia św. Piotra Apostoła w Ciechanowie">
Parafia św. Piotra Apostoła w Ciechanowie

Parafia pw. św. Piotra Apostoła w Ciechanowie – rzymskokatolicka parafia należąca do dekanatu ciechanowskiego zachodniego, diecezji płockiej, metropolii warszawskiej. Siedziba parafii mieści się w Ciechanowie.
Historia parafii.
Parafię erygował 23 kwietnia 1982 r. biskup płocki Bogdan Sikorski. Pierwszym proboszczem był ks. Lucjan Rawa, który przystąpił do gromadzenia materiałów i sporządzania planów. 4 grudnia 1982 r. została poświęcona tymczasowa kaplica. W 1983 r. rozpoczęto wznoszenie plebanii.
Od marca 1984 r. proboszczem był ks. Jan Włoczewski i sprawował ten urząd do jesieni 1988 r. W tym czasie, w 1986 r.,przeprowadzone zostały Misje Święte. Dokonała się integracja życia religijnego w młodej parafii, która staraniem ówczesnego ks. Proboszcza została powiększona. Wybudowano plebanię oraz postawiono budynki gospodarcze.
Głównym projektantem kościoła był mgr inż. Zbigniew Pochwała z Olsztyna. Rozpoczęcie prac budowlanych nastąpiło 16 lipca 1986 r. Wykonano wtedy pierwsze prace ziemne i fundamenty. Z końcem 1988 r. mury kościoła wyprowadzono na wysokość 3 m.
Kolejnym proboszczem od 1988 r. został ks. Eugeniusz Graczyk. W grudniu 1993 r. zamknięty został stan surowy budowli, a w październiku 1994 r. zakończone zostały prace wykończeniowe. Pozwoliło to odbyć pierwsze nabożeństwo w kościele, Pasterkę, 24 grudnia 1994 r. Różne prace np. malowanie wnętrza, czy ułożenie posadzki wykonane zostały później.16 maja 1995 r. do nowego kościoła sprowadzono z Krakowa-Łagiewnik relikwie św. Siostry Faustyny Kowalskiej.
Na początku 1997 r. odbyły się Misje Święte przeprowadzone przez księży Salezjanów, a 20 kwietnia tegoż roku biskup płocki Zygmunt Kamiński dokonał poświęcenia kościoła pod wezwaniem Jezusa Miłosiernego.
Miejsca kultu.
Kościół parafialny.
Powierzchnia użytkowa kościoła wynosi 650 m². Jednorazowo może on pomieścić półtora tysiąca wiernych. Wysokość kościoła do kalenicy wynosi 24 metry a razem z wieżą i krzyżem 52 metry. Kościół jest częściowo podpiwniczony. W podziemiach mieści się kotłownia, pomieszczenie dla palacza i dwa pomieszczenia gospodarcze. W części parterowej są przedsionki, nawa kościoła, ołtarze, hall, zakrystia i zakrystia dla ministrantów, oraz łazienka i dwa pomieszczenia do cichej spowiedzi. Na wyższym poziomie są dwie sale katechetyczne, pomieszczenia gospodarcze, łazienka, dwa magazyny i chór. Wszystkie sale katechetyczne w liczbie sześciu rozmieszczone są na czterech kondygnacjach.
Ołtarz główny z nastawą wykonany został w 1995 r., podobnie barierki i ambonka – wszystko z białego marmuru. Również dwa ołtarze boczne są z tego materiału.Tabernakulum wykonane zostało ze stali szlachetnej obustronnie galwanizowanej złotem. Zaprojektował je prof. Gustaw Zemła, a wykonał metaloplastyk Tadeusz Białowarczuk w Komorowie k. Warszawy. Nad ołtarzem w niszy, umieszczona jest figura Chrystusa Miłosiernego, również według projektu Gustawa Zemły. Odlał ją w brązie mgr inż. Tadeusz Zwoliński z Iłży.
W wieży kościelnej zawieszone zostały w 1994 r. trzy dzwony. Największy z nich, Piotr Apostoł waży 830 kg, drugi Jan Paweł II 565 kg. Trzeci, o wadze 250 kg poświęcony jest Marii Królowej Polski. Dzwony wykonane zostały w ludwisarni Felczyńskich w Gliwicach. Uruchamiane są elektronicznie.
22 kwietnia 2001 r. biskup płocki Stanisław Wielgus dokonał poświęcenia nowych, 23-głosowych organów.
Obszar parafii.
Miejscowości i ulice.
W granicach parafii znajdują się miejscowości:
oraz ulice Ciechanowa: 
Liczebność parafian.
Liczba mieszkańców w parafii: 8400.

</doc>
<doc id="1461346" url="https://pl.wikipedia.org/wiki?curid=1461346" title="Haumea">
Haumea



</doc>
<doc id="1461347" url="https://pl.wikipedia.org/wiki?curid=1461347" title="Adiós al Séptimo de Línea">
Adiós al Séptimo de Línea

Adiós al Séptimo de Línea (hiszp. "Pożegnanie z siódmym liniowym") – jest chilijskim marszem wojskowym skomponowanym przez José Golesa, Gomercindo Ipinzę i Luisa Mancillę w hołdzie żołnierzom 7 regimentu liniowego "Esmeralda" biorącym udział w wojnie o saletrę. Obecnie jest wykonywany głównie podczas uroczystości upamiętniających wojnę o Pacyfik i innych ceremonii z udziałem wojska ale też np. podczas uroczystości szkolnych. Często bywa uważany za nieoficjalny hymn Sił Zbrojnych Chile.

</doc>
<doc id="1461349" url="https://pl.wikipedia.org/wiki?curid=1461349" title="Oświata w Częstochowie">
Oświata w Częstochowie



</doc>
<doc id="1461350" url="https://pl.wikipedia.org/wiki?curid=1461350" title="Parafia św. Antoniego z Padwy w Siemianowicach Śląskich">
Parafia św. Antoniego z Padwy w Siemianowicach Śląskich

Parafia św. Antoniego z Padwy w Siemianowicach Śląskich – parafia rzymskokatolicka w dekanacie Siemianowice Śląskie archidiecezji katowickiej. Została ona powołana 1 maja 1919 roku. Jej siedziba znajduje się przy ulicy ks. Jana Kapicy 2, w dzielnicy Centrum.
Historia.
Starania o budowę świątyni w Hucie Laura zostały rozpoczęte w 1908 roku. Świątynia miała znajdować się na plantach przy obecnym placu ks. Piotra Skargi. 1 maja 1915 roku, została erygowana kuracja, wydzielona z siemianowickiej parafii Krzyża Świętego. Parafia została powołana 1 maja 1919 roku – jej pierwszym proboszczem został dotychczasowy kuratus – ks. Jan Bujara. 
13 grudnia 1923 roku zakupiono dawną halę targową i zamieniono ja na tymczasowy kościół parafialny. W latach 1929–1931 hala została przebudowana. Dobudowano dwie wieże, natomiast o cztery metry podniesiono mury. Biskup Stanisław Adamski konsekrował nowy kościół 4 października 1931 roku. W 1954 roku powstał budynek probostwa – dotąd dotychczasowy proboszcz, ks. Paweł Lubina, mieszkał w domu przy ulicy Szkolnej. 
Działalność parafialna.
W niedzielę w kościele parafialnym odprawianych jest pięć mszy świętych, w święta cztery, natomiast w dni powszednie dwie msze. Ponadto odbywają się tu nabożeństwa różnego typu, w tym nabożeństwo do św. Antoniego, adoracja Najświętszego Sakramentu czy też do Najświętszego Serca Pana Jezusa i Niepokalanego Serca Najświętszej Maryi Panny. W parafii działa kola ruchów i wspólnot religijnych. Poza tym organizowane są pielgrzymki, a w przeszłości także prowadzono świetlicę środowiskowa, która została w 2013 roku przekształcona w przedszkole. Przy parafii działają następujące wspólnoty:

</doc>
<doc id="1461351" url="https://pl.wikipedia.org/wiki?curid=1461351" title="Adios al Séptimo de Línea">
Adios al Séptimo de Línea



</doc>
<doc id="1461354" url="https://pl.wikipedia.org/wiki?curid=1461354" title="Parafia Zmartwychwstania Pańskiego w Siemianowicach Śląskich">
Parafia Zmartwychwstania Pańskiego w Siemianowicach Śląskich

Parafia Zmartwychwstania Pańskiego w Siemianowicach Śląskich – rzymskokatolicka parafia w Siemianowicach Śląskich, w dzielnicy Centrum. Przynależy ona do dekanatu Siemianowice Śląskie. Parafia liczy około 3,2 tys. wiernych. Została ona erygowana 22 marca 1981 roku.
Historia.
Początki parafii wiążą się z powstaniem kaplicy przedpogrzebowej na cmentarzu przy ulicy Michałkowickiej, założonym w 1919 roku. Kamień węgielny pod budowę kaplicy Zmartwychwstania Pańskiego został poświęcony listopada 1970 roku. W 1972 roku utworzono rektorat, a pierwszym rektorem został dotychczasowy wikariusz parafii Krzyża Świętego – ks. Ernest Müller. Parafię erygowano 22 marca 1981 roku. Pierwszym proboszczem parafii został ks. Joachim Studnik. Początkowo parafia nie posiadała probostwa, a księża mieszkali w mieszkaniach prywatnych. Zezwolenie na budowę własnego probostwa otrzymano od Urzędu Miejskiego w Siemianowicach Śląskich w 1985 roku. 
Działalność parafialna.
W kościele parafialnym w niedziele i święta odprawiane są cztery msze święte, natomiast w dni powszednie dwie. Ponadto odbywają się równego rodzaju nabożeństwa i sakramenty. Odpust parafialny odbywa się w niedzielę Zmartwychwstania Pańskiego. Przy parafii działa szereg grup parafialnych, w tym m.in. ministranci, Żywy Różaniec, Oaza Rodzin, katecheza dla dorosłych, Akcja Katolicka, grupa misyjna, zespół charytatywny i rada parafialna. 

</doc>
<doc id="1461358" url="https://pl.wikipedia.org/wiki?curid=1461358" title="Dore Holm">
Dore Holm

Dore Holm – wyspa w Wielkiej Brytanii, należąca do archipelagu Szetlandów.

</doc>
<doc id="1461361" url="https://pl.wikipedia.org/wiki?curid=1461361" title="Azerbejdżan Irański">
Azerbejdżan Irański

Azerbejdżan Irański (az. جنوبی آذربایجان "Cənubi Azərbaycan" lub گوني آذربایجان "Güney Azərbaycan"; per. آذربایجان ایران Âzarbâjdżân-e Irân), właściwie Azerbejdżan (per. آذربایجان) – kraina w północno-zachodnim Iranie, zamieszkana w większości przez Azerów i Kurdów. Jeden z najgęściej zaludnionych regionów Iranu.
Obejmuje ostany: Azerbejdżan Wschodni, Azerbejdżan Zachodni i Ardabil.

</doc>
<doc id="1461363" url="https://pl.wikipedia.org/wiki?curid=1461363" title="Sklawini">
Sklawini



</doc>
<doc id="1461366" url="https://pl.wikipedia.org/wiki?curid=1461366" title="Sky 2">
Sky 2

Sky 2 – kanał telewizyjny w Wielkiej Brytanii i Irlandii, przeznaczony głównie dla starszych widzów.
Historia.
Kanał powstał 1 września 1996 jako dopełnienie dla Sky One. Emitowano na niej kreskówki, programy rozrywkowe i inne programy. 31 sierpnia 1997 stację wyłączono, lecz 1 stycznia 1998 stacja wróciła. W nowej ramówce stacji znajdowały się programy takie jak: rozrywkowe, filmy i seriale oraz kreskówki. 

</doc>
<doc id="1461369" url="https://pl.wikipedia.org/wiki?curid=1461369" title="Parafia św. Józefa Robotnika w Czarkowie">
Parafia św. Józefa Robotnika w Czarkowie

Parafia św. Józefa Robotnika w Czarkowie – parafia rzymskokatolicka w Czarkowie, w dekanacie pszczyńskim. Została utworzona 23 kwietnia 1978 roku. 
Historia.
Budynek obecnego kościoła został wybudowany w 1928 roku, w miejscu spalonej gospody i jako sala taneczna służył lokalnej społeczności do 1957 roku, kiedy to powstał Komitet Organizacyjny założenia kościoła filialnego przy parafii macierzystej Wszystkich Świętych w Pszczynie. Komitet Organizacyjny zgłosił do Referatu ds. Wyznań w Pszczynie pismem z dnia 17 lutego 1957 roku otwarcie kościoła filialnego w Czarkowie. Kościół nie otrzymał jednak odpowiedzi, co potraktowano zgodnie z prawem administracyjnym za milczącą zgodę. Sala na kościół została uroczyście poświęcona 20 kwietnia 1957 roku przez biskupa Herberta Bednorza, w tym samym dniu odprawiono w niej pierwszą mszę świętą. Kościół został uznany przez władze jako samodzielna jednostka parafialna w dniu 10 marca 1978 roku, a dekretem biskupa ordynariusza katowickiego został wkrótce erygowany jako parafia Czarków-Radostowice pw. św. Józefa Robotnika. W 1985 roku od parafii odłączyły się sąsiednie Radostowice, budując u siebie własny kościół Imienia Maryi. Parafia posiada własny cmentarz, poświęcony 28 października 1991 roku.

</doc>
<doc id="1461370" url="https://pl.wikipedia.org/wiki?curid=1461370" title="Tacuinum sanitatis">
Tacuinum sanitatis

Tacuinum (czasem Taccuinum) sanitatis – średniowieczny podręcznik dotyczący zdrowego stylu życia. Jego pierwowzorem była arabska księga "Taqwin al‑sihha" (تقوين الصحة, „Tabele zdrowia”), napisana w XI wieku przez z Bagdadu. Krążące po Europie, skierowane głównie do kulturalnych, bogatszych odbiorców rękopisy w kilku różnych wersjach łacińskich były bardzo bogato ilustrowane. 
Księga opisuje właściwości i wpływ na zdrowie różnych roślin i rodzajów jedzenia, jednak przede wszystkim skupia się na opisie sześciu najważniejszych warunków zdrowego trybu życia. Są to:
Choroba bierze się z niedobrego zrównoważenia tych elementów, z czego wynika, że zdrowe życie opiera się na równowadze.
Księga została przetłumaczona z arabskiego na łacinę prawdopodobnie w połowie XIII wieku w Palermo lub Neapolu.
Trzy pięknie ilustrowane egzemplarze "Tacuinum" z końca XIV wieku (wszystkie napisane w Lombardii) zachowały się do dzisiaj w Wiedniu, Paryżu i Rzymie. Zachowały się również pojedyncze ilustracje z innych egzemplarzy dzieła. Nieilustrowane egzemplarze "Tacuinum" to zbiory opisanych tabel. Pierwszy drukowany egzemplarz dzieła datuje się na rok 1531.
"Tacuinum sanitatis" było bardzo popularne w późnośredniowiecznej Europie. Do dziś w języku włoskim słowo "taccuino" oznacza kieszonkowy podręcznik, przewodnik lub notatnik.
W księdze znaleźć można również pierwszą udokumentowaną ilustrację marchwi.

</doc>
<doc id="1461371" url="https://pl.wikipedia.org/wiki?curid=1461371" title="Sky 3">
Sky 3



</doc>
<doc id="1461372" url="https://pl.wikipedia.org/wiki?curid=1461372" title="Acomayo">
Acomayo

Acomayo – miasto w Peru, w regionie Cuzco, stolica prowincji Acomayo.
W 2008 liczyło 1 985 mieszkańców.

</doc>
<doc id="1461373" url="https://pl.wikipedia.org/wiki?curid=1461373" title="Rzeka życia">
Rzeka życia



</doc>
<doc id="1461374" url="https://pl.wikipedia.org/wiki?curid=1461374" title="Hypochaeris glabra">
Hypochaeris glabra



</doc>
<doc id="1461375" url="https://pl.wikipedia.org/wiki?curid=1461375" title="Artaksydzi">
Artaksydzi



</doc>
<doc id="1461376" url="https://pl.wikipedia.org/wiki?curid=1461376" title="Anta (Peru)">
Anta (Peru)

Anta – miasto w Peru, w regionie Cuzco, stolica prowincji Anta. W 2008 liczyło 6 696 mieszkańców.

</doc>
<doc id="1461380" url="https://pl.wikipedia.org/wiki?curid=1461380" title="Parafia św. Jerzego w Goczałkowicach Zdroju">
Parafia św. Jerzego w Goczałkowicach Zdroju

Parafia św. Jerzego w Goczałkowicach-Zdroju – katolicka parafia Goczałkowicach-Zdroju, w dekanacie pszczyńskim. Została reerygowana w 1798 roku.
W listopadzie 1598 wizytacji kościelnej (pierwszej po soborze trydenckim) dekanatu pszczyńskiego dokonał archidiakon krakowski Krzysztof Kazimirski na zlecenie biskupa Jerzego Radziwiłła. Według sporządzonego sprawozdania kościół w "Villa Goczałkowice" znajdował się w rękach protestańskich.

</doc>
<doc id="1461381" url="https://pl.wikipedia.org/wiki?curid=1461381" title="Calca">
Calca

 
Calca – miasto w Peru, w regionie Cuzco, stolica prowincji Calca. W 2008 liczyło 10 108 mieszkańców.

</doc>
<doc id="1461384" url="https://pl.wikipedia.org/wiki?curid=1461384" title="Yanaoca">
Yanaoca

Yanaoca – miasto w Peru, w regionie Cuzco, stolica prowincji Canas. W 2008 liczyło 2 299 mieszkańców.

</doc>
<doc id="1461385" url="https://pl.wikipedia.org/wiki?curid=1461385" title="Parafia Najświętszej Maryi Panny Królowej Polski w Kobielicach">
Parafia Najświętszej Maryi Panny Królowej Polski w Kobielicach

Parafia Najświętszej Maryi Panny Królowej Polski w Kobielicach – katolicka parafia w Kobielicach, w dekanacie suszeckim. Została utworzona w 15 stycznia 1989 roku.

</doc>
<doc id="1461389" url="https://pl.wikipedia.org/wiki?curid=1461389" title="Sicuani">
Sicuani

 
Sicuani – miasto w Peru, w regionie Cuzco, stolica prowincji Canchis. Według danych z 2009 roku liczyło 45 000 mieszkańców.
Miasto jest ważnym centrum rolniczym i stolicą prowincji. Można w nim zwiedzać niewielkie ludwisarnie produkujące gitary oraz małe warsztaty przerabiające wełnę alpak i skóry lam. W pobliżu znajdują się ruiny Raqchi.

</doc>
<doc id="1461390" url="https://pl.wikipedia.org/wiki?curid=1461390" title="Parafia św. Maksymiliana Marii Kolbego w Porębie">
Parafia św. Maksymiliana Marii Kolbego w Porębie

Parafia św. Maksymiliana Marii Kolbego w Porębie – katolicka parafia w dekanacie pszczyńskim, w Porębie. Została utworzona 15 maja 1983 roku.
Historia.
Starania o budowę kościoła zapoczątkował proboszcz z Pszczyny ks. Józef Kuczera. Świątynia miała stanąć przy drodze z Pszczyny do Wodzisławia Śląskiego, którędy w czasie II wojny światowej szli więźniowie niemieckich obozów koncentracyjnych w tzw. marszu śmierci, stąd jako patrona parafii obrano męczennika Auschwitz św. Maksymiliana Kolbego. 
Z nastaniem powojennych rządów komunistycznych otrzymanie zezwolenia na taką budowę było niezwykle trudne, wręcz niemożliwe. W okresie PRL-u zajęcia katechetyczne prowadzono w prywatnych domach. W związku z tym pod koniec lat siedemdziesiątych zrodził się pomysł zbudowania własnego punktu katechetycznego. Równocześnie rozpoczęły się rozważania nad jego lokalizacją, przy czym już wówczas skrycie marzono o poszerzeniu jego funkcji. Ludwik Pająk wyraził chęć przekazania na ten cel działki w północnym sąsiedztwie ul. Świerczewskiego. Miejsce to zaaprobowali mieszkańcy tej ulicy. Obiekcje wyrażali natomiast ludzie z okolic dawnego dworu i ul. Barbórki. Proponowanej lokalizacji nie poparł również proboszcz macierzystej parafii pszczyńskiej ks. Kuczera, gdyż oferowane miejsce znajdowało się w obniżeniu. – "Jeśli w przyszłości budowla ma spełniać także zadania świątyni, to winna powstać w bardziej eksponowanym miejscu" – tłumaczył. W końcu półhektarową działkę uzyskano od gospodarza Ryszarda Klimczyka.
Budowę rozpoczęto 2 listopada 1981. W trakcie budowy zmieniono zadanie inwestycyjne, aby nowy obiekt łączył zadania punktu katechetycznego i kościoła. Działo się to w czasach gwałtownych przemian politycznych w kraju i uzyskanie odpowiednich zezwoleń okazało się łatwiejsze niż w czasach Gomułki, tym bardziej, że nowa świątynia miała być pw. św. Maksymiliana M. Kolbego – męczennika oświęcimskiego. Projekt budowli sporządził inż. Antoni Turek, konstruktorem był inż. Rudolf Fojcik, projektantem i wykonawcą wystroju wnętrza artysta rzeźbiarz Zygmunt Brachmański. Z ramienia pszczyńskiego proboszcza budową opiekował się ks. Józef Marek, dzisiejszy proboszcz nowej pszczyńskiej parafii Podwyższenia Krzyża Świętego i MB Częstochowskiej. 
Dzięki dużemu zaangażowaniu miejscowej społeczności katolickiej, wspieranej przez całą parafię pszczyńską, budowa w szybkim tempie posuwała się do przodu. 15 maja 1983 biskup katowicki Herbert Bednorz poświęcił kościół, aczkolwiek świątynia była jeszcze w stanie surowym. Tegoż samego dnia została w Porębie erygowana parafia. Konsekracja kościoła nastąpiła później. Dokonał jej 18 III 1990 bp pomocniczy Gerard Bernacki.
Pierwszym proboszczem porębskiej parafii ustanowiono w 1983 r. ks. Wojciecha Zygmunta, mgr. socjologii, kanonika honorowego, ur. 6 czerwca 1942 r. w Wirku, wyświęconego 1966 r. w Katowicach. Na niego spadły prace przy wykończeniu wnętrza kościoła i sal katechetycznych oraz zagospodarowanie otoczenia świątyni. W trudnych kryzysowych latach dziewięćdziesiątych nawiązał kontakt z niemiecką miejscowością Mühlheim nad Menem. Jedna z tamtejszych parafii pw. św. Marka posiada swoją placówkę filialną „Maximilian Kolbe Zentrum”. Tamtejszy proboszcz, ks. Johann Kotschner, zaprzyjaźniony z ks. Wojciechem Zygmuntem, przyczynił się m.in. do wyposażenia wnętrza porębskiego kościoła. Wspierał także w trudnym czasie parafian przysyłając im pomoc materialną.
Proboszczowie.
Od początku istnienia parafii proboszczami w Porębie byli:

</doc>
<doc id="1461391" url="https://pl.wikipedia.org/wiki?curid=1461391" title="Parafia Podwyższenia Krzyża Świętego i Matki Bożej Częstochowskiej w Pszczynie">
Parafia Podwyższenia Krzyża Świętego i Matki Bożej Częstochowskiej w Pszczynie

Parafia Podwyższenia Krzyża Świętego i Matki Bożej Częstochowskiej – rzymskokatolicka parafia znajdująca się w Pszczynie. Parafia należy do dekanatu pszczyńskiego.
Została utworzona w 1983 roku.
Proboszczowie.
Źródło: E-ncyklopedia, Historia Kościoła na Śląsku 

</doc>
<doc id="1461392" url="https://pl.wikipedia.org/wiki?curid=1461392" title="Prykarpattia Iwano-Frankiwsk (ujednoznacznienie)">
Prykarpattia Iwano-Frankiwsk (ujednoznacznienie)



</doc>
<doc id="1461394" url="https://pl.wikipedia.org/wiki?curid=1461394" title="Parafia Miłosierdzia Bożego w Pszczynie">
Parafia Miłosierdzia Bożego w Pszczynie

Parafia Miłosierdzia Bożego – rzymskokatolicka parafia znajdująca się w Pszczynie. Parafia należy do dekanatu pszczyńskiego. 
Historia.
Parafia została utworzona 24 czerwca 1997 roku jako parafia tymczasowa. 
Budowę nowego kościoła prowadził ks. Alfred Tatarzyn. Świątynię została poświęcona 9 listopada 2011 r. przez abpa Damiana Zimonia.
Proboszczowie.
Źródło: 

</doc>
<doc id="1461395" url="https://pl.wikipedia.org/wiki?curid=1461395" title="Wagon pasażerski">
Wagon pasażerski



</doc>
<doc id="1461398" url="https://pl.wikipedia.org/wiki?curid=1461398" title="Aleksiej Kazem-Bek">
Aleksiej Kazem-Bek

Aleksiej Nikołajewicz Kazem-Bek (ros. Алексей Николаевич Казем-Бек, ur. 1859, zm. 1919) – rosyjski lekarz.
Studiował medycynę na Uniwersytecie w Kazaniu. Ukończył studia w 1883 roku, po czym pracował na uczelni u Winogradowa. W 1887 roku otrzymał tytuł doktora nauk medycznych, potem był Privatdozentem w wydziale diagnostyki. Od 1894 do 1904 roku stał na czele katedry diagnostyki, a od 1904 do 1916 katedry terapii. Był założycielem ligi przeciwgruźliczej. Opisał tzw. objaw (zespół) Kazem-Beka.

</doc>
<doc id="1461399" url="https://pl.wikipedia.org/wiki?curid=1461399" title="Justyna Karolkiewicz">
Justyna Karolkiewicz

 
Justyna Karolkiewicz (ur. 29 listopada 1980) – polska lekkoatletka, sprinterka.
Kariera.
Członkini sztafety (startowała w biegu półfinałowym), która zdobyła brązowy medal w sztafecie 4 x 400 m podczas Mistrzostw Europy w Monachium 2002. Dwukrotna brązowa medalistka mistrzostw Europy juniorów (Ryga 1999) w biegu na 400 m i sztafecie 4 x 400 m. Srebrny medal w sztafecie 4x400m w Młodzieżowych Mistrzostwach Europy Amsterdam 2001.

</doc>
<doc id="1461400" url="https://pl.wikipedia.org/wiki?curid=1461400" title="Parafia św. Jadwigi Śląskiej w Pszczynie">
Parafia św. Jadwigi Śląskiej w Pszczynie

Parafia św. Jadwigi Śląskiej – rzymskokatolicka parafia znajdująca się w Pszczynie, w dzielnicy Stara Wieś. Została utworzona 15 marca 1981 roku.
Historia.
Drewniany kościół w Starej Wsi miał istnieć już około 1200 roku. Podlegał następnie parafii w Pszczynie. Był kilkukrotnie przebudowywany.
W listopadzie 1598 roku wizytacji kościelnej (pierwszej po soborze trydenckim) dekanatu pszczyńskiego dokonał archidiakon krakowski Krzysztof Kazimirski na zlecenie biskupa Jerzego Radziwiłła. Według sporządzonego sprawozdania kościół w "Antiqua Villa" znajdował się w rękach protestantów.
We wrześniu 1939 roku w wyniku działań wojennych zniszczony został kościół św. Jadwigi. W 1970 roku powołano w Starej Wsi punkt katechetyczny. W 1981 roku powołano samodzielną parafię, a budowę nowego kościoła rozpoczęto w 1989 roku, a symbolicznie ukończono poprzez poświęcenie w 1989 roku.
Proboszczowie.
"Źródło": Encyklopedia wiedzy o Kościele katolickim na Śląsku 

</doc>
<doc id="1461402" url="https://pl.wikipedia.org/wiki?curid=1461402" title="Santo Tomás (Peru)">
Santo Tomás (Peru)

Santo Tomás – miasto w Peru, w regionie Cuzco, stolica prowincji Chumbivilcas. W 2008 liczyło 9 461 mieszkańców.

</doc>
<doc id="1461404" url="https://pl.wikipedia.org/wiki?curid=1461404" title="Parafia Trójcy Przenajświętszej w Wiśle Wielkiej">
Parafia Trójcy Przenajświętszej w Wiśle Wielkiej

Parafia Trójcy Przenajświętszej w Wiśle Wielkiej – katolicka parafia w Wiśle Wielkiej, w dekanacie pszczyńskim. Została utworzona 1 sierpnia 1925 roku. 

</doc>
<doc id="1461407" url="https://pl.wikipedia.org/wiki?curid=1461407" title="Espinar">
Espinar

Espinar – miasto w Peru, w regionie Cuzco, stolica prowincji Espinar. W 2008 liczyło 28 425 mieszkańców.

</doc>
<doc id="1461408" url="https://pl.wikipedia.org/wiki?curid=1461408" title="Paruro">
Paruro

 
Paruro – miasto w Peru, w regionie Cuzco, stolica prowincji Paruro. W 2008 liczyło 1 775 mieszkańców.

</doc>
<doc id="1461411" url="https://pl.wikipedia.org/wiki?curid=1461411" title="Parafia Najświętszego Serca Pana Jezusa w Piasku">
Parafia Najświętszego Serca Pana Jezusa w Piasku

Parafia Najświętszego Serca Pana Jezusa w Piasku – rzymskokatolicka parafia w dekanacie pszczyńskim. 
21 października 1945 kościół poświęcony został przez ks. bp. Stanisława Adamskiego. Nową świątynię poświęcił abp Damian Zimoń w 1997 roku.

</doc>
<doc id="1461414" url="https://pl.wikipedia.org/wiki?curid=1461414" title="Paucartambo (Cuzco)">
Paucartambo (Cuzco)

Paucartambo – miasto w Peru, w regionie Cuzco, stolica prowincji Paucartambo. 
W 2008 liczyło 4 309 mieszkańców.

</doc>
<doc id="1461417" url="https://pl.wikipedia.org/wiki?curid=1461417" title="Tacuarembo FC">
Tacuarembo FC



</doc>
<doc id="1461419" url="https://pl.wikipedia.org/wiki?curid=1461419" title="Parafia Imienia Maryi w Radostowicach">
Parafia Imienia Maryi w Radostowicach

Parafia Imienia Maryi w Radostowicach – katolicka parafia w Radostowicach, w dekanacie suszeckim. 
Historia.
Przed 1957 rokiem Radostowice były częścią parafii Wszystkich Świętych w Pszczynie. W latach 1957-1985 wieś należała do parafii św. Józefa Robotnika w Czarkowie. Dopiero po wybudowaniu w Radostowicach własnego budynku kościoła, 27 listopada 1985 roku została erygowana parafia tymczasowa, a 15 stycznia 1989 roku parafia pełnoprawna. Budynek kościoła 20 listopada 1985 roku poświęcił ks. bp Janusz Zimniak. Z dniem 1 stycznia 2015 roku parafia została wyłączona z dekanatu Pszczyna i wraz z 5 innymi parafiami weszła w skład nowo utworzonego dekanatu Suszec.

</doc>
<doc id="1461420" url="https://pl.wikipedia.org/wiki?curid=1461420" title="Urcos">
Urcos

Urcos – miasto w Peru, w regionie Cuzco, stolica prowincji Quispicanchi. 
Miasto położone jest na brzegu niemal wyschniętej laguny, na wys. 3150 m n.p.m. W 2005 liczyło 5 713 mieszkańców. Można w nim zwiedzić jednonawowy renesansowy kościół i ruiny świątyni Inków.

</doc>
<doc id="1461427" url="https://pl.wikipedia.org/wiki?curid=1461427" title="Domo.tv">
Domo.tv



</doc>
<doc id="1461429" url="https://pl.wikipedia.org/wiki?curid=1461429" title="Parafia Matki Bożej Szkaplerznej w Brzeźcach">
Parafia Matki Bożej Szkaplerznej w Brzeźcach

Parafia Matki Bożej Szkaplerznej w Brzeźcach – rzymskokatolicka parafia w dekanacie suszeckim.
Historia.
Parafia po raz pierwszy wzmiankowana została w spisie świętopietrza parafii dekanatu Oświęcim diecezji krakowskiej z 1326 pod nazwą "Breze" i ponownie w 1327 w zapisie "Breshe". W kolejnych spisach świętopietrza z lat 1346 – 1358 występuje w zapisach "Brescze", "Bresco", "Brezco", "Brzescze", "Brzesce". Około 1350 roku powstał dekanat Pszczyna, który podlegał diecezji krakowskiej do 1821 roku, kiedy to na mocy bulli papieża Piusa VII De salute animarum z 17 lipca przyłączony został do diecezji wrocławskiej.
W listopadzie 1598 wizytacji kościelnej (pierwszej po soborze trydenckim) dekanatu pszczyńskiego dokonał archidiakon krakowski Krzysztof Kazimirski na zlecenie biskupa Jerzego Radziwiłła. Według sporządzonego sprawozdania kościół w "Villa Brzeźcze" znajdował się w rękach luteran.
Parafia posiada organy firmy Martin Binder &amp; Sohn wybudowane przez z Monachium. Organy posiadają 25 głosów, trakturę pneumatyczną, 2 manuały oraz pedał.

</doc>
<doc id="1461433" url="https://pl.wikipedia.org/wiki?curid=1461433" title="Sporowce">
Sporowce



</doc>
<doc id="1461434" url="https://pl.wikipedia.org/wiki?curid=1461434" title="Apikompleksy">
Apikompleksy

Apikompleksy (Apicomplexa, sporowce, Sporozoa) – organizmy wyłącznie pasożytnicze, wyróżniające się obecnością tzw. kompleksu apikalnego ułatwiającego im wnikanie do komórek żywiciela. Obecnie zaliczane są do supergrupy "Chromalveolata", razem z żółto-brunatnymi glonami i grzybopodobnymi lęgniowcami oraz orzęskami.
Cechą odróżniającą apikompleksy od większości protistów zwierzęcych jest niezdolność do fagocytozy.
Posiadają charakterystyczny podział komórki tzw. schizogonia, polegający na podziale jądra komórkowego, a dopiero później na podziale cytoplazmy, wynikiem czego, jest powstanie wielu komórek.
Apikompleksy są organizmami haploidalnymi, faza diploidalna jest bardzo krótka – pojawia się tylko w stadium zygoty, po którym od razu następuje mejoza i mitoza, w wyniku których powstają haploidalne formy inwazyjne.
Cechą charakterystyczną jest obecność kompleksu apikalnego, znajdującego się w przedniej części komórki. Jego budowa jest bardzo złożona. Ustalono również, że organellum to ma związek z wytwarzaniem enzymów ułatwiających pasożytom wnikanie do komórek.
Apikompleksy według systematyki Cavalier-Smitha dzielą się na 2 podtypy, które z kolei dzielą się na:

</doc>
<doc id="1461436" url="https://pl.wikipedia.org/wiki?curid=1461436" title="Parafia Narodzenia Najświętszej Maryi Panny w Golasowicach">
Parafia Narodzenia Najświętszej Maryi Panny w Golasowicach

Parafia Narodzenia NMP w Golasowicach – parafia rzymskokatolicka we wsi Golasowice w dekanacie pawłowickim.
Historia.
Została utworzona w XIII wieku (1293 rok), a w 1466 r. wzmiankowany był tutejszy kościół. 
Miejscowi katolicy posiadali (prawdopodobnie od 1518 r.) filialny kościół p. w. Najświętszej Marii Panny. Drewniany, konstrukcji zrębowej, z niską wieżą i wydatnymi sobotami, był klasycznym przykładem kościołów z tzw. grupy śląsko-małopolskiej i należał do najcenniejszych zabytków drewnianego budownictwa sakralnego w Polsce. Spłonął do szczętu w październiku 1973 r.

</doc>
<doc id="1461437" url="https://pl.wikipedia.org/wiki?curid=1461437" title="Khullam Khulla Pyaar Karen">
Khullam Khulla Pyaar Karen

Khullam Khulla Pyaar Karen (hindi: खुल्लम खुल्ला प्यार करें, urdu: کھلم کھلا پیار کریں, ttj. "Kochajmy się otwarcie") to bollywoodzka komedia, która mimo Preity Zinta i Govindy w rolach głównych nie cieszyła się w Indiach ani popularnością ani uznaniem krytyków.
Muzyka i piosenki.
Muzykę do filmu skomponował braterski duet Anand-Milind, autorzy muzyki do takich filmów jak "Qayamat Se Qayamat Tak" (Nagroda Filmfare za Najlepszą Muzykę), "Dil", "Beta", "Hero No. 1", "Bestia", "Baaghi", "" i "Anjaam".

</doc>
<doc id="1461438" url="https://pl.wikipedia.org/wiki?curid=1461438" title="Parafia św. Karola Boromeusza w Kryrach">
Parafia św. Karola Boromeusza w Kryrach

Parafia św. Karola Boromeusza w Kryrach – rzymskokatolicka parafia w dekanacie Suszec, w archidiecezji katowickiej. Wyodrębniona z parafii Suszec w 1990. Kościół parafialny pw. św. Karola Boromeusza w Kryrach wybudowany w 1843 .
Liczba parafian: 1352
Od 2017 roku parafią kieruje ks. dr Krzysztof Kmak.

</doc>
<doc id="1461441" url="https://pl.wikipedia.org/wiki?curid=1461441" title="Parafia św. Michała Archanioła w Krzyżowicach">
Parafia św. Michała Archanioła w Krzyżowicach

Parafia św. Michała Archanioła w Krzyżowicach – katolicka parafia w dekanacie pawłowickim.
Historia.
Została utworzona w 1316 roku.
Została wymieniona w sprawozdaniu z poboru świętopietrza sporządzonym przez archidiakona opolskiego Mikołaja Wolffa w 1447 pośród 25 parafii archiprezbiteratu (dekanatu) w Żorach pod nazwą "Creyschdorff".
W dokumencie biskupim z 1318 roku wymieniono ks. Quiriniusa, rektora kościoła w Krzyżowicach, z kolei rachunek świętopietrza z 1447 roku wymienia 25 parafie, wśród nich Krzyżowice, gdzie pierwszym proboszczem parafii miał być Quiriniusz. Te dwa dokumenty pozwalają przypuszczać, że pierwszym proboszczem parafii był właśnie ks. Quiriniusz.
Proboszczowie.
1878-1884 wakat na probostwie w Krzyżowicach

</doc>
<doc id="1461447" url="https://pl.wikipedia.org/wiki?curid=1461447" title="Adam Kazanowski (zm. 1648)">
Adam Kazanowski (zm. 1648)

Adam Kazanowski herbu Grzymała (zginął 26 maja 1648 roku w bitwie pod Korsuniem) – oboźny koronny (dworski) w latach 1645-1648, starosta niegrodowy czerkaski, starosta tłumacki w 1636 roku.
Poseł na sejm 1641 roku. Poseł na sejm ekstraordynaryjny 1642 roku.

</doc>
<doc id="1461448" url="https://pl.wikipedia.org/wiki?curid=1461448" title="Parafia św. Katarzyny w Pielgrzymowicach">
Parafia św. Katarzyny w Pielgrzymowicach

Parafia św. Katarzyny w Pielgrzymowicach – parafia rzymskokatolicka w dekanacie pawłowickim archidiecezji katowickiej.
Historia.
Powstała ok. 1320 roku. W sprawozdaniu z poboru świętopietrza z 1335 w diecezji wrocławskiej na rzecz Watykanu sporządzonego przez nuncjusza papieskiego Galharda z Cahors wśród 7 parafii archiprezbiteratu w Żorach wymieniona jest parafia w miejscowości "Peregrini", czyli Pielgrzymowicach. Została również wymieniona w spisie świętopietrza sporządzonym przez archidiakona opolskiego Mikołaja Wolffa w 1447 pośród innych parafii archiprezbiteratu (dekanatu) w Żorach pod nazwą "Pilgremsdorff".
Pielgrzymowicka parafia obejmowała swoim zasięgiem Jarząbkowice, które po II wojnie światowej włączono do parafii w Bąkowie, oraz Golasowice, które wyodrębniły się jako kuracja w 1961 roku. W parafii urodził się sławny działacz narodowy i polityczny Karol Miarka (starszy), który przez wiele lat pełnił tu obowiązki organisty.
Działalność.
Na terenie parafii znajduje się klasztor Sióstr ze Zgromadzenia św. Jadwigi od Niepokalanej Bogarodzicy Dziewicy Maryi (Congregatio Sororum Sanctae Hedvigis ab Immaculata Virgine Genetrice Maria – CSSH). Zgromadzenie prowadzi na terenie parafii Dom Pomocy Społecznej dla dzieci. Pensjonariuszami są dzieci (ok. 90) z głębokim upośledzeniem. Poza opieką nad wspomnianymi dziećmi Siostry Jadwiżanki pełnią posługę w kościele.

</doc>
<doc id="1461449" url="https://pl.wikipedia.org/wiki?curid=1461449" title="Parafia Wniebowzięcia Najświętszej Maryi Panny w Studzionce">
Parafia Wniebowzięcia Najświętszej Maryi Panny w Studzionce

Parafia Wniebowizięcia NMP w Studzionce – rzymskokatolicka parafia w dekanacie pawłowickim archidiecezji katowickiej.
Historia.
Sama miejscowość po raz pierwszy wzmiankowana została w łacińskim dokumencie Liber fundationis episcopatus Vratislaviensis (pol. "Księga uposażeń biskupstwa wrocławskiego"), spisanej za czasów biskupa Henryka z Wierzbna ok. 1305 w szeregu wsi zobowiązanych do płacenia dziesięciny biskupstwu we Wrocławiu, w postaci "item in Stuczonka deberit [debent] esse XL mansi". W okresie lokacyjnym powstała również parafia katolicka, która została po raz pierwszy wzmiankowana w spisie świętopietrza parafii dekanatu Oświęcim diecezji krakowskiej z 1326 pod nazwą "Studna" i ponownie w 1327. Pod nazwą Studna figuruje również w kolejnych spisach świętopietrza z lat 1346 – 1358. Około 1350 roku powstał dekanat Pszczyna, do której odtąd przynależała Studzionka. Parafia ta pozostawała w diecezji krakowskiej do czasów poreformacyjnych. W listopadzie 1598 wizytacji kościelnej (pierwszej po soborze trydenckim) dekanatu pszczyńskiego dokonał archidiakon krakowski Krzysztof Kazimirski na zlecenie biskupa Jerzego Radziwiłła. Według sporządzonego sprawozdania kościół w "Villa Studzienka" znajdował się w rękach luterańskich. Biskupstwo krakowskie wizytowało dekanat pszczyński i parafię jeszcze w 1619 a w 1679 parafię wizytowano już z ramienia diecezji wrocławskiej. Wówczas ustanowiony został administrator do chwili wyjaśnienia przynależności diecezjalnej. Ostatecznie do diecezji wrocławskiej Studzionka przynależała według wizytacji biskupiej dekanatu żorskiego w 1687.
W 1629 roku Studzionka wymieniona jest wśród miejscowości, których właściciele 3 sierpnia zostali zobowiązani przez prezydenta Kamery Śląskiej Karola Hanibala von Dohna do przyjęcia duchownych wyznaczonych przez biskupa krakowskiego. Z akt wizytacyjnych z 1697 roku wynika, że w 1479 roku parafia otrzymała nowy kościół drewniany. W latach 1568-1628 kościół znajdował się w rękach protestanckich. Po zwolnieniu w 1628 roku pastora Walentego Königa był zamknięty, lecz w 1648 roku znów otwarty dla nabożeństw protestanckich. W 1654 roku, po usunięciu pastora Daniela Rotariusa w kościele tym przywrócono nabożeństwa katolickie. Pierwszym po kontrreformacji katolickim duszpasterzem był Bartłomiej Franciszek Jagelius, który urzędował od 1662 roku (nominację na administratora otrzymał dopiero 9 czerwca 1670 od wrocławskiego oficjała Brunettiego).
Stara świątynia, ze swoimi charakterystycznymi pięcioma wieżami na dzwonnicy, istniejąca od XV wieku, służyła do celów sakralnych do 9 lipca 1822 roku, kiedy to według przekazu została zniszczona przez pożar w oktawie Bożego Ciała. W 1827 roku proboszcz Zimermann położył kamień węgielny pod budowę nowego, obecnego kościoła.

</doc>
<doc id="1461454" url="https://pl.wikipedia.org/wiki?curid=1461454" title="Wieczór u Abdona (film)">
Wieczór u Abdona (film)

Wieczór u Abdona – polski krótkometrażowy film obyczajowy z 1975 roku, w reżyserii Agnieszki Holland. Pierwowzorem scenariusza do filmu było opowiadanie pt. „Wieczór u Abdona” autorstwa Jarosława Iwaszkiewicza.
Fabuła.
Akcja filmu dzieje się w małym, kresowym miasteczku pod koniec lat 20. XX wieku. Miejscowy intelektualista Abdon od jakiegoś czasu podkochuje się w aptekarzowej o imieniu Hermina. Ta jednak jest już zamężna, a w dodatku ma także kochanka - młodego urzędnika bankowego imieniem Michaś.

</doc>
<doc id="1461455" url="https://pl.wikipedia.org/wiki?curid=1461455" title="FK Sumy (ujednoznacznienie)">
FK Sumy (ujednoznacznienie)



</doc>
<doc id="1461458" url="https://pl.wikipedia.org/wiki?curid=1461458" title="Parafia św. Mikołaja w Warszowicach">
Parafia św. Mikołaja w Warszowicach

Parafia św. Mikołaja w Warszowicach – katolicka parafia w dekanacie pawłowickim. 
Historia.
Została utworzona około 1320 roku. Została wymieniona w spisie świętopietrza sporządzonym przez archidiakona opolskiego Mikołaja Wolffa w 1447 pośród innych parafii archiprezbiteratu (dekanatu) w Żorach pod nazwą "Varschowicz".
Po II wojnie światowej kościół uległ zniszczeniu, a od 1945-1959 istniał kościół tymczasowy, tzw. "barak". W jego miejsce został postawiony nowy kościół budowany w latach 1957-1959, poświęcony w sierpniu 1959 roku.
Miejscowości należące do parafii: Borki Warszowickie oraz znajdujące się obecnie w administracyjnym obszarze miasta Żory - Piekucz i Szoszowy.

</doc>
<doc id="1461459" url="https://pl.wikipedia.org/wiki?curid=1461459" title="Jelcz L120">
Jelcz L120

Jelcz L120 – autobus lokalny produkowany w latach 1993-2004 przez firmę Jelcz w Jelczu-Laskowicach.
Historia modelu.
w 1993 roku rozpoczęto produkcję modelu lokalnego bazującego na konstrukcji autobusu Jelcz 120M. W stosunku do odmiany miejskiej w L120 zastosowano 2 pary drzwi w układzie 2-0-2, siedzenia przystosowane do przewozu osób na dłuższych odcinkach, siatki bagażowe oraz podniesiono podłogę w przedniej części pojazdu. Do napędu posłużył turbodoładowany silnik Diesla WS Mielec SWT 11/300/1 o mocy maksymalnej 162 kW (220 KM) współpracujący z 6-biegową skrzynią manualną 6S-90.
W 1996 model ten przeszedł pierwszą modernizację nadwozia. Zastosowano wklejane szyby boczne, nowe drzwi aluminiowe z wklejanymi szybami, nowy zderzak przedni wykonany z plastiku oraz tylną ścianę wykonaną z tworzyw sztucznych. Zmiany te oprócz tylnej ściany, która została przejęta z modelu T120 były analogiczne jak w 120M.
Od 1997 roku montowana jest nowa ściana przednia z dużą panoramiczną szybą i wydzielonym miejscem na świetlik lub tablicę informacyjną.
W roku 1999 przedstawiono szkolną wersję tego modelu pod oznaczeniem L120 Absolwent. 
Charakteryzowała się ona odmiennym niż w modelu lokalnym układem drzwi 2-2-0. Od tego roku można było również zakupić lokalnego L120 z drzwiami w układzie 2-2-0.
Produkcję tego autobusu zakończono w 2004 roku.

</doc>
<doc id="1461461" url="https://pl.wikipedia.org/wiki?curid=1461461" title="Parafia św. Jakuba Starszego Apostoła w Wiśle Małej">
Parafia św. Jakuba Starszego Apostoła w Wiśle Małej

Parafia św. Jakuba Starszego Apostoła w Wiśle Małej – katolicka parafia w dekanacie pawłowickim.
Do parafii należy zabytkowy drewniany kościół zbudowany w latach 1775-82. Kościół znajduje się na Szlaku Architektury Drewnianej województwa śląskiego.
Historia.
Parafia po raz pierwszy wzmiankowana została w spisie świętopietrza parafii dekanatu Oświęcim diecezji krakowskiej z 1326 pod nazwą "Visla" i ponownie w 1327. Powstała w czasie kolonizacji na przełomie XIII i XIV wieku. W kolejnych spisach świętopietrza z lat 1346 – 1358 występuje w zapisach "Visla", "Wisla", "Vissla", "Wislao". Około 1350 roku powstał dekanat Pszczyna, który podlegał diecezji krakowskiej do 1821 roku, kiedy to na mocy bulli papieża Piusa VII De salute animarum z 17 lipca przyłączony został do diecezji wrocławskiej.
W listopadzie 1598 wizytacji kościelnej (pierwszej po soborze trydenckim) dekanatu pszczyńskiego dokonał archidiakon krakowski Krzysztof Kazimirski na zlecenie biskupa Jerzego Radziwiłła. Według sporządzonego sprawozdania kościół w "Villa Wisła Niemieczka" znajdował się w rękach luterańskich.

</doc>
<doc id="1461462" url="https://pl.wikipedia.org/wiki?curid=1461462" title="Haszomer Hacair">
Haszomer Hacair



</doc>
<doc id="1461463" url="https://pl.wikipedia.org/wiki?curid=1461463" title="6bone">
6bone

6bone – testowa sieć protokołu internetowego IPv6, który ma zastąpić obecnie funkcjonujący protokół IPv4.
Sieć powstała w marcu 1996 jako gałąź projektu IETF IPng mającego na celu stworzenie protokołu IPv6 i stała się międzynarodowym projektem pod nadzorem grupy roboczej NGtrans stowarzyszenia IETF. Początkowo 6bone była siecią wirtualną używającą tłumaczenia adresów IPv6 na adresy IPv4, potem zaś migrowała w stronę rozwiązań typowych dla protokołu IPv6.
Początkowym celem sieci było testowanie standardów oraz ich implementacji, natomiast do roku 2000 nacisk przesunął się na testowanie procedur operacyjnych i funkcjonowania samej sieci
W szczytowym okresie działalności w połowie 2003 roku, sieć 6bone łączyła więcej niż 1000 witryn w ponad 50 krajach, w tym – od 1997 roku – w Polsce. Sieć zakończyła działanie z dniem 6 czerwca 2006.

</doc>
<doc id="1461466" url="https://pl.wikipedia.org/wiki?curid=1461466" title="Parafia św. Jana Chrzciciela w Pawłowicach Śląskich">
Parafia św. Jana Chrzciciela w Pawłowicach Śląskich

Parafia św. Jana Chrzciciela w Pawłowicach Śląskich – katolicka parafia w dekanacie pawłowickim.
Historia.
Została utworzona 25 października 1293 roku, kiedy to wydzielony został 1 łan wolny od powinności względem suwerena jako dotacja na rzecz proboszcza i kościoła. Datę tę więc uznaje się jako początek istnienia parafii w Pawłowicach.
Została wymieniona w spisie świętopietrza sporządzonym przez archidiakona opolskiego Mikołaja Wolffa w 1447 pośród innych parafii archiprezbiteratu (dekanatu) w Żorach pod nazwą "Pawlowicz".
W parafii działają następujące wspólnoty: Rada Parafialna, Duchowa Adopcja Dziecka Poczętego, Zespół Charytatywny, Oaza, Dzieci Maryi, Schola, Ministranci, Akcja Katolicka, Oaza Rodzin oraz Chór Animato.
Na terenie parafii znajduje się Dom Zgromadzenia Sióstr Służebniczek NMP, które do parafii przybyły 22 maja 1916. W latach 1925-26 budowano klasztor nazwany „Zakładem Serca Jezusowego”. Z powodu działań wojennych w 1945 roku siostry ewakuowano. W tym czasie budynek został ograbiony i częściowo uszkodzony. Obecnie siostry prowadzą m.in. ochronkę.

</doc>
<doc id="1461467" url="https://pl.wikipedia.org/wiki?curid=1461467" title="Inhibitory receptora glikoproteinowego IIb/IIIa">
Inhibitory receptora glikoproteinowego IIb/IIIa

Inhibitory receptora glikoproteinowego IIb/IIIa – grupa leków przeciwpłytkowych, działających na receptory powierzchniowe płytek GP IIb/IIIa, odgrywające istotną rolę w procesie agregacji płytek. Odkrycie tych leków było możliwe dzięki wyjaśnieniu patogenezy rzadkiej choroby genetycznej, trombastenii Glanzmanna, w której mutacje receptora IIb/IIIa powodują wrodzone upośledzenie zdolności agregacji płytek.
Należą tu:

</doc>
<doc id="1461468" url="https://pl.wikipedia.org/wiki?curid=1461468" title="Parafia Podwyższenia Krzyża Świętego w Pawłowicach Śląskich">
Parafia Podwyższenia Krzyża Świętego w Pawłowicach Śląskich

Parafia Podwyższenia Krzyża Świętego w Pawłowicach Śląskich – katolicka parafia w dekanacie pawłowickim. Została utworzona 19 stycznia 1986. Kościół poświęcił abp Damian Zimoń w 1994.
Początkiem lat 80. wikary parafii pod wezwaniem Parafia św. Jana Chrzciciela w Pawłowicach Śląskich, ksiądz Jan Kapuściok otrzymał dekret księdza biskupa, aby zbudował kościół na terenie osiedla w Pawłowicach. Skromna, murowana kaplica z salką katechetyczną powstała na pawłowickim osiedlu, a proboszczem po poświęceniu kaplicy przez księdza biskupa Janusz Zimniaka (ówczesnego sufragana katowickiego) został ksiądz Jan Kapuściok. Kilka lat później rozpoczęły się intensywne prace zmierzające do budowy nowej świątyni.

</doc>
<doc id="1461469" url="https://pl.wikipedia.org/wiki?curid=1461469" title="Polsat Play">
Polsat Play

Polsat Play – kanał tematyczny Telewizji Polsat, skierowany głównie do mężczyzn.
Historia.
Polsat Play ruszył z emisją testową 1 maja 2007 początkowo pod nazwą Playboy Polska i był niedostępny dla widzów. Następnie, dnia 6 września 2007, przemianowano go na Play TV, a jego testy można było oglądać na platformie Cyfrowy Polsat. Oficjalny start programu odbył się 6 października 2008, ostatecznie pod nazwą Polsat Play (kanał ruszył wraz ze startem Polsat Café). Stacja pokazuje m.in. serie dokumentalne, poradnikowe, motoryzacyjne, lifestyle'owe oraz sitcomy. Na antenie można zobaczyć zarówno polskie produkcje, jak i zagraniczne. Kanał jest kodowany, dostępny na platformie Cyfrowy Polsat na kanale 9 i 81 i w wybranych sieciach kablowych. Od 1 września 2010 był także dostępny na platformie CYFRA+ na kanale 106. Konkurencyjnymi kanałami są TVN Turbo, BBC Brit, DTX i CBS Reality. 1 października 2015 roku (5 dni przed 7 rocznicą startu kanału) rozpoczęto nadawanie kanału w jakości HD. Od 28 października 2016 roku stacja jest dostępna w przekazie satelitarnym tylko w jakości HDTV.
6 kwietnia 2020 Polsat Play zmienił swój logotyp i oprawę graficzną wraz z sąsiednimi kanałami Polsatu.
Emisja.
Od 9 marca 2009 Polsat Play nadaje swój program przez całą dobę. Wieczorem i w nocy emitowane były programy erotyczne.
Logo.
Polsat Play HD wystartował 1 października 2015 wraz z trzema innymi kanałami (Polsat 2 HD, Polsat Cafe HD, TV4 HD). Polsat Play HD był odtworzeniem Polsat Play w czasie rzeczywistym, lecz od 28 października 2016 na satelicie Polsat nie nadaje wersji SD kanału.
Na czas żałoby narodowej zmienia na kolor czarny.

</doc>
<doc id="1461471" url="https://pl.wikipedia.org/wiki?curid=1461471" title="Szmer skurczowy">
Szmer skurczowy



</doc>
<doc id="1461472" url="https://pl.wikipedia.org/wiki?curid=1461472" title="Albert Giraud">
Albert Giraud

Albert Giraud (ur. 23 czerwca 1860 w Leuven, zm. 26 grudnia 1929 w Schaarbeek) – belgijski poeta, tworzący w języku francuskim.
Współtwórca grupy literatów "„Młoda Belgia”". Kierował pismem „La Jeune Belgique”. Był wielbicielem Théophile Gautiera, reprezentował nurt parnasizmu. W doskonałej pod względem formalnym poezji, która przyporządkowana bywa do teorii "„sztuka dla sztuki”", uwidacznia się wyraźnie pragnienie ucieczki od bolesnej rzeczywistości.
W kunsztownych, pełnych wyszukanych rymów sonetach, inspirowany malarstwem, ukazywał przede wszystkim sceny historyczne i mityczne. Za ulubionego bohatera G. obrał sobie postać Pierrota, z którego cechami niejako się utożsamiał. Poruszony wydarzeniami I wojny światowej, zmienił na krótko tematykę i ton utworów, tworząc zbiór patriotycznych poematów. Po wojnie powrócił do pierwotnej fascynacji mitologią.

</doc>
<doc id="1461480" url="https://pl.wikipedia.org/wiki?curid=1461480" title="Piazza Statuto">
Piazza Statuto

Piazza Statuto – plac w Turynie stanowiący jeden z centralnych punktów miasta. Piazza Statuto wybiegają Corso Francia oraz prowadząca do rezydencji królewskiej dynastii sabaudzkiej w Via Garibaldi. W bliskim sąsiedztwie placu znajduje się stacja metra oraz ważny dworzec kolejowy Porta Susa.

</doc>
<doc id="1461481" url="https://pl.wikipedia.org/wiki?curid=1461481" title="Corso Francia">
Corso Francia

Corso Francia - jedna z głównych ulic Turynu. Dwujezdniowa arteria ciągnie się równoleżnikowo. Droga powstała w 1711 z inicjatywy Wiktora Amadeusza II. Corso Francia liczy 11,6 kilometrów i jest najdłuższą biegnącą w linii prostej ulicą Europy. Arteria zaczyna się w ścisłym centrum miasta na Piazza Statuto i biegnie w kierunku zachodnim. Od tego momentu pod ulicą poprowadzona jest linia metra M1 (9 stacji). Po kilku kilometrach Corso Francia opuszcza granice administracyjne Turynu i wbiega na terytorium Collegno. Tuż przed węzłem z autostradą A55 ulica wkracza na teren Rivoli. W centrum tego miasteczka ulica kończy bieg.

</doc>
<doc id="1461485" url="https://pl.wikipedia.org/wiki?curid=1461485" title="Pierwotne nadciśnienie płucne">
Pierwotne nadciśnienie płucne



</doc>
<doc id="1461487" url="https://pl.wikipedia.org/wiki?curid=1461487" title="Ditlenek chloru">
Ditlenek chloru

Ditlenek chloru, dwutlenek chloru (), – nieorganiczny związek chemiczny, tlenek chloru na IV stopniu utlenienia. Jest utleniającym biocydem oraz toksyną metaboliczną.
Właściwości.
Budowa cząsteczki.
Cząsteczka zawiera jeden niesparowany elektron, jest więc rodnikiem i ma właściwości paramagnetyczne. Oba wiązania chlor-tlen są równocenne i mają charakter pośredni między wiązaniem pojedynczym a podwójnym, przy czym jest zdecydowanie bliższe temu ostatniemu. 
Właściwości fizyczne.
Jest dobrze rozpuszczalny w wodzie (5 razy lepiej niż chlor), po ochłodzeniu z roztworu wypadają kryształy oktahydratu, ·.
Właściwości chemiczne.
Obok należy do dwóch tlenków chloru o względnie dużej trwałości. Jest silnym utleniaczem. W stanie czystym lub w wysokich stężeniach rozkłada się wybuchowo na pierwiastki pod wpływem światła, sprężenia lub po niewielkim ogrzaniu. Można nim manipulować, jeśli jego stężenie w powietrzu nie przekracza 15%. Nie jest bezwodnikiem kwasowym, z wodą reaguje powoli i można go w niej przechowywać oraz transportować bez ryzyka wybuchu; odzyskuje się go przepuszczając przez roztwór strumień powietrza. Z zasadami reaguje dysproporcjonując do ClIII i ClV.
Otrzymywanie.
Ditlenek chloru można otrzymać w reakcji chlorynów z chlorem gazowym, chlorowodorem lub podchlorynem w obecności chlorowodoru:
Reakcje te stosuje się w warunkach laboratoryjnych, a także w procesach uzdatniania wody na małą skalę.
Inną metodą laboratoryjną jest działanie kwasem siarkowym na chlorany w temperaturze 0 °C. Powstający kwas chlorowy dysproporcjonuje do kwasu nadchlorowego i :
W warunkach przemysłowych dwutlenek chloru otrzymuje się przez redukcję chloranów w środowisku silnie kwasowym.
Zbiorniki reakcyjne przedmuchuje się powietrzem w trakcie procesu, aby utrzymać bezpieczne stężenie ditlenku chloru i chloru.
Zastosowanie.
Stosowany do dezynfekcji wody, szczególnie w zwalczaniu bakterii "Legionella", ze względu na wysoką skuteczność usuwania biofilmu. Także w przemyśle papierniczym do wybielania papieru. Może być wykorzystany do hamowania zakwitu glonów w zbiornikach wodnych.
Roczna produkcja światowa wynosi około miliona ton.

</doc>
<doc id="1461495" url="https://pl.wikipedia.org/wiki?curid=1461495" title="Piazza XVIII Dicembre">
Piazza XVIII Dicembre

Piazza XVIII Dicembre (pl. "Plac 18 Grudnia") – plac zlokalizowany w ścisłym centrum Turynu. Tuż przy placu znajduje się dworzec kolejowy Porta Susa. Zaczyna się tutaj biegnąca przez zabytkowe centrum miasta Via Cernaia. Pod placem ulokowana jest stacja metra (została otwarta 4.02.2006).

</doc>
<doc id="1461500" url="https://pl.wikipedia.org/wiki?curid=1461500" title="Bartłomiej Kazanowski (zm. po 1642)">
Bartłomiej Kazanowski (zm. po 1642)

 
Bartłomiej (Bartosz) Kazanowski herbu Grzymała (zm. po 1642 roku) – kasztelan zawichojski w latach 1637-1642, starosta łukowski w latach 1633-1636, wojski lubelski w latach 1625-1633, podstoli lubelski w latach 1620-1625, podstarości lubelski.
Życiorys.
Dziadkiem jego był Marcin Kazanowski (ojciec Zygmunta), poseł, rotmistrz królewski, a stryjem Zygmunt Kazanowski, podkomorzy wielki koronny.
Był posłem województwa lubelskiego na sejm nadzwyczajny 1613 roku, sejm 1625 roku, sejm zwyczajny 1626 roku, sejm 1627 roku i sejm 1628 roku, poseł na sejm 1620 roku, sejm zwyczajny 1629 roku, deputat tego województwa na Trybunał Skarbowy Koronny w 1613, 1620, 1626, 1627,1628 roku i 1629 roku. Poseł na sejm 1631 roku. Poseł na sejm konwokacyjny 1632 roku z województwa lubelskiego. Poseł na sejm koronacyjny 1633 roku. Marszałek sejmiku województwa lubelskiego w 1634 roku. Poseł sejmiku lubelskiego na sejm ekstraordynaryjny 1634 roku. Poseł na sejm zwyczajny 1635 roku.

</doc>
<doc id="1461501" url="https://pl.wikipedia.org/wiki?curid=1461501" title="Parafia Świętego Stanisława w Siedlcach">
Parafia Świętego Stanisława w Siedlcach



</doc>
<doc id="1461505" url="https://pl.wikipedia.org/wiki?curid=1461505" title="Kościół pw. Świętego Stanisława w Siedlcach">
Kościół pw. Świętego Stanisława w Siedlcach



</doc>
<doc id="1461509" url="https://pl.wikipedia.org/wiki?curid=1461509" title="Dąbrowskiego (zajezdnia tramwajowa)">
Dąbrowskiego (zajezdnia tramwajowa)

Zajezdnia tramwajowa Dąbrowskiego – zajezdnia tramwajowa znajdująca się przy ulicy Kilińskiego 245 w Łodzi, w dzielnicy Górna.
Historia.
Wybudowana w 1928 roku (budowę tramwajowych torów dojazdowych rozpoczęto w listopadzie 1927 roku) według projektu Rudolfa Sunderlanda, dla Kolei Elektrycznej Łódzkiej (tramwaje miejskie). Oddana inwestorowi w użytkowanie w czerwcu tego roku (hala postoju taboru), pełną eksploatację, po uzyskaniu wszystkich niezbędnych pozwoleń, rozpoczęto 16 grudnia 1928. 
Mimo wciąż niezmiennego adresu, od połowy lat 60. XX wieku, kiedy to dokonano modernizacji i możliwości wjazdu i wyjazdu tramwajów od ulicy Dąbrowskiego nazywana jest "zajezdnią Dąbrowskiego". Znajduje to odzwierciedlenie nie tylko w mowie potocznej, ale również na informacyjnych tablicach zjazdowych w tramwajach.
Początkowo przystosowana została do obsługi 100 wagonów, dla których miejsca postojowe przewidziano niemal wyłącznie w hali. Pod koniec lat 50. XX wieku zajezdnia była już mocno przepełniona. W połowie lat 60. przystąpiono do modernizacji i przebudowy zajezdni. Powiększono ją niemal dwukrotnie. Przebudowano wtedy całkowicie zaplecze socjalne, które wzbogaciło się o nowe szatnie (dotychczasowe mieściły się w podziemiu), umywalnie i suszarnie odzieży. Okres okupacji zajezdnia przetrwała bez większych zniszczeń. 
Na zajezdni oprócz codziennej pracy rozwijało się także życie kulturalne. W latach powojennych swoje próby odbywała tu orkiestra dęta, chór męski, a w świetlicy wystawiano sztuki teatralne. Szczytowy okres działalności.
Szczyt stanu osobowego i taborowego w zajezdni to koniec lat 70.. Na miasto wyjeżdżały z niej 133 składy, które stanowiły blisko 40% całego taboru kursującego po mieście. Przez wiele lat „dwójka” była największą zajezdnią w Łodzi. Od 1986 roku palmę pierwszeństwa pod tym względem dzierży „jedynka” z ul. Telefonicznej.
Obecnie obiekt zabytkowy, wpisany najpierw do gminnej ewidencji zabytków, w 2009 roku został poddany procedurze wpisu do rejestru zabytków Wojewódzkiego Konserwatora Zabytków, na wniosek społecznych opiekunów zabytków z powodu zagrożenia rozbiórką, w związku z kontrowersyjnymi planami Magistratu dotyczącymi likwidacji zajezdni na rzecz poszerzania ulic J. Dąbrowskiego i J. Kilińskiego, w ramach budowy tzw. Obwodnicy Centrum. 
W 2009 miasto ogłosiło ofertę sprzedaży terenu zajezdni z jej zabudową, co spowodowało realne zagrożenie pogorszeniem warunków transportu miejskiego w Łodzi i całkiem realną możliwość zniszczeniem zajezdni. Teren zajezdni kupił łódzki przedsiębiorca - Roman Bierzgalski. 
W dniu 28 stycznia 2011 po raz ostatni tramwaje z tej zajezdni wyjechały na miasto. Po zakończeniu kursowania zjechały do zajezdni „Chocianowice” i „Telefoniczna”.
Od początku 2011 na terenie obiektu trwały, bez zgody Wojewódzkiego Konserwatora Zabytków, prace demontażowe torowiska i sieci trakcyjnej, który w marcu 2011 roku wydał decyzję nakazującą wstrzymanie tych prac.
W dniu 7 sierpnia 2011 zajezdnia została podpalona przez "nieznanych sprawców". Spaleniu uległo ok. 4,5 tys. m2 dachu. 
Dnia 14 września 2012 (piątek), pomiędzy 16.00 a 18.00 właściciel, Roman Bierzgalski, polecił zburzyć obiekt. W poniedziałek (18 września) zawiadomienie do łódzkiej prokuratury o popełnieniu przestępstwa skierował poseł Krzysztof Kwiatkowski wraz z grupą radnych oraz prezydent miasta - Hanna Zdanowska.

</doc>
<doc id="1461511" url="https://pl.wikipedia.org/wiki?curid=1461511" title="James Dixon Roman">
James Dixon Roman

James Dixon Roman (ur. 11 sierpnia 1809, zm. 19 stycznia 1867) – amerykański polityk i prawnik związany z Partią Wigów. W latach 1847–1849 przez jedną kadencję Kongresu Stanów Zjednoczonych był przedstawicielem drugiego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1461512" url="https://pl.wikipedia.org/wiki?curid=1461512" title="Gusta i guściki">
Gusta i guściki

Gusta i guściki (oryg. "Le goût des autres") – komedia francuska z 2000 roku w reżyserii Agnès Jaoui.
Nagrody.
Film był także nominowany do Oscara w kategorii najlepszy film nieangielskojęzyczny.

</doc>
<doc id="1461514" url="https://pl.wikipedia.org/wiki?curid=1461514" title="Krwinki">
Krwinki



</doc>
<doc id="1461519" url="https://pl.wikipedia.org/wiki?curid=1461519" title="Elementy morfotyczne krwi">
Elementy morfotyczne krwi

Elementy morfotyczne krwi – upostaciowane składniki krwi, będące albo żywymi komórkami (leukocyty), wyspecjalizowanymi komórkami o ograniczonym metabolizmie (erytrocyty), bądź fragmentami komórek (trombocyty). Elementy morfotyczne krwi są wytwarzane w układzie krwiotwórczym, który obejmuje głównie szpik kostny czerwony, a także węzły chłonne, śledzionę, migdałki, grasicę. Muszą być stale wytwarzane; u człowieka długość ich życia wynosi od kilku godzin do kilku lat. 
Wyróżnia się:
Erytrocyty.
Krwinki czerwone, nazywane inaczej erytrocytami lub ciałkami czerwonymi, są to krwinki wytwarzane w szpiku kostnym czerwonym. Widziane z boku mają kształt biszkopta, co zwiększa ich powierzchnię. Są grubości około 2 mikrometrów i średnicy 7,5 mikrometra. Przed wydostaniem się do krwi tracą jądro komórkowe. Żyją około 120 dni. Przez cały ten okres (120 dni) pełnią rolę „przenośnika” gazów we krwi, co możliwe jest dzięki zawartemu w nich barwnikowi – hemoglobinie. Erytrocyty transportują głównie tlen, który zabierają z płuc i przenoszą do narządów ciała, ale także dwutlenek węgla, który transportowany jest z komórek do płuc głównie w osoczu krwi. Po tym okresie niszczone są w układzie fagocytarnym, głównie w śledzionie. Następuje przy tym odłączenie części hemoglobiny zwanej hemem oraz rozerwanie pierścienia hemowego, który zmienia się w biliwerdynę. U człowieka większość biliwerdyny przekształca się w bilirubinę, która w wątrobie zostaje sprzężona z kwasem glukuronowym, a następnie wydalona razem z żółcią poza ustrój.
U mężczyzn liczba krwinek czerwonych w 1 mm3 krwi wynosi około 5,4 mln, a u kobiet około 4,8 mln. Każdego dnia ulega rozpadowi około 7,5 g hemoglobiny, tyle samo też jej powstaje.
Trombocyty.
Płytki krwi nazywane są inaczej krwinkami płytkowymi lub trombocytami. Są to małe fragmenty cytoplazmy oderwane od wielkich komórek szpiku nazywanych megakariocytami. Ich średnica wynosi od 2 do 4 mikrometrów. Biorą one udział w procesie krzepnięcia krwi – zawierają one duże ilości serotoniny, która obkurcza naczynia krwionośne. Krwinki te gromadzą się w miejscach uszkodzeń naczyń, gdzie „przyczepiają się” do uszkodzonej ściany naczyniowej, a następnie uwalniają serotoninę. Substancja ta powoduje lokalny skurcz ściany naczyniowej, co zmniejsza krwawienie. Zapoczątkowuje ona tworzenie włókienek białkowych, czopując ranę. W utworzoną wcześniej sieć wpadają krwinki, tworząc skrzep, który po wyschnięciu zmienia się w strup i umożliwia rozpoczęcie procesu odbudowy uszkodzonych tkanek.
1 mm3 krwi powinien zawierać około 300 000 płytek.
Leukocyty.
Krwinki białe nazywane są inaczej leukocytami. 1 mm³ krwi powinien zawierać od 4000 do 11 000 leukocytów. Liczba ta stanowi tylko małą część ogólnych zasobów tych krwinek w ustroju. Duże zapasy ich są stale gromadzone w szpiku kostnym, śledzionie i węzłach chłonnych, skąd wyrzucane są do krwi pod wpływem odpowiedniego impulsu. Będąc w krwi mogą zwiększyć swą liczbę nawet dziesięciokrotnie. Pod wpływem odpowiednich bodźców może także zwiększyć się wytwarzanie krwinek białych. Krwinki białe dzielą się pod względem wyglądu i budowy na dwa rodzaje: granulocyty i agranulocyty (limfocyty i monocyty). Największą grupę stanowią granulocyty. Ich nazwa pochodzi od zawartości licznych ziarnistości w cytoplazmie. Można je podzielić na: 
Obojętnochłonne stanowią 50–70% wszystkich krwinek białych, kwasochłonne stanowią 1–4%, a zasadochłonnych jest 0,4%. Jądro małych granulocytów jest w kształcie podkowy lub pałeczki. Potem, w miarę dojrzewania jądra, staje się wielopłatowe (segmentowane). Granulocyty wytwarzane są w szpiku kostnym. Komórki obojętnochłonne po wejściu do krwi przebywają w niej około 7 godzin, a żyją około 30 godzin. Wiele z nich opuszcza ustrój przewodem pokarmowym.
Granulocyty obojętnochłonne mogą przedostać się do tkanek poprzez ścianę naczyń włosowatych. Ten samoistny proces nazywany jest diapedezą. Następuje on pod wpływem pewnych związków chemicznych powstających w zakażonych tkankach. Te granulocyty otaczają ciała obce, usiłując je zniszczyć. W ognisku zakażenia pojawia się płyn zwany ropą. Złożony on jest z milionów fagocytów. W przebiegu zakażenia ustroju bakteriami liczba granulocytów zwiększa się, ponieważ mobilizują się one do krwi poprzez czynnik zakaźny. Duża ilość granulocytów we krwi zazwyczaj świadczy o infekcji bakteryjnej.
Limfocyty.
Limfocyty są to komórki krwi wytwarzane głównie w węzłach chłonnych (limfatycznych) i grasicy. Stosunkowo mniejsza część wytwarzana jest w szpiku kostnym. Limfocyty zdolne są do wytwarzania przeciwciał, dlatego należą do komórek immunokompetentnych. Jeżeli do ustroju przedostanie się obce białko, co jest równoznaczne z wtargnięciem niebezpiecznych dla życia drobnoustrojów chorobotwórczych, następuje szereg reakcji obronnych (reakcji immunologicznych), które polegają na wytworzeniu substancji reagujących z obcym ciałem, aby jak najszybciej zostało ono unieszkodliwione i wydalone z ustroju. Rozróżnia się limfocyty małe i duże. Małe wyglądają prawie jak jądra komórkowe otoczone znikomą ilością cytoplazmy, a ich średnica wynosi od 6 do 10 mikrometrów. Limfocyty duże mają średnicę od 12 do 16 mikrometrów, jajowate jądro i nieco większą ilość cytoplazmy.
Monocyty.
Monocyty są czynnymi fagocytami, podobnie jak granulocyty obojętnochłonne.

</doc>
<doc id="1461521" url="https://pl.wikipedia.org/wiki?curid=1461521" title="Thomas Johns Perry">
Thomas Johns Perry

Thomas Johns Perry (ur. 17 lutego 1807 w Cumberland, Maryland, zm. 27 czerwca 1871 w Cumberland, Maryland) – amerykański polityk i prawnik związany z Partią Demokratyczną. W latach 1847–1849 przez jedną kadencję Kongresu Stanów Zjednoczonych był przedstawicielem drugiego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1461525" url="https://pl.wikipedia.org/wiki?curid=1461525" title="Komórki krwi">
Komórki krwi



</doc>
<doc id="1461527" url="https://pl.wikipedia.org/wiki?curid=1461527" title="Kosowo a Unia Europejska">
Kosowo a Unia Europejska



</doc>
<doc id="1461530" url="https://pl.wikipedia.org/wiki?curid=1461530" title="Francis Brengle">
Francis Brengle

Francis Brengle (ur. 26 listopada 1807 we Frederick, Maryland, zm. 10 grudnia 1846 tamże) – amerykański polityk i prawnik związany z Partią Wigów. W latach 1843–1845 przez jedną kadencję Kongresu Stanów Zjednoczonych był przedstawicielem drugiego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1461532" url="https://pl.wikipedia.org/wiki?curid=1461532" title="Popatrz na mnie">
Popatrz na mnie

Popatrz na mnie (fr. "Comme une image") – francusko-włoski film fabularny (komedia romantyczna) z 2004 roku w reżyserii Agnès Jaoui.

</doc>
<doc id="1461536" url="https://pl.wikipedia.org/wiki?curid=1461536" title="Kościół pw. Świętego Maksymiliana w Siedlcach">
Kościół pw. Świętego Maksymiliana w Siedlcach



</doc>
<doc id="1461539" url="https://pl.wikipedia.org/wiki?curid=1461539" title="Zoe Wanamaker">
Zoe Wanamaker



</doc>
<doc id="1461540" url="https://pl.wikipedia.org/wiki?curid=1461540" title="Puls (medycyna)">
Puls (medycyna)



</doc>
<doc id="1461542" url="https://pl.wikipedia.org/wiki?curid=1461542" title="Tablice rejestracyjne w Irlandii">
Tablice rejestracyjne w Irlandii

Obecnie używane irlandzkie tablice rejestracyjne zostały wprowadzone w roku 1987 i składają się z trzech grup znaków w kolejności: YY-CC-SSSSSS, gdzie:
Podobnie jak w większości krajów Unii Europejskiej, tablice są w kolorze białym (tło jest odblaskowe), a znaki na nich są czarne. Po lewej stronie tablicy rejestracyjnej, w niebieskim polu, znajduje się dwanaście gwiazd symbolizujących Unię Europejską oraz międzynarodowy skrót nazwy państwa - "IRL". Dodatkowo, wzdłuż górnej krawędzi tablicy rejestracyjnej, znajduje się irlandzka nazwa hrabstwa (np. "Chill Mhantáin" dla rejestracji z kodem "WW" - Wicklow). Unifikacja fontu znaków nie jest jednoznaczna, co powoduje, że nie są one jednolite na poszczególnych tablicach. Prawo irlandzkie stanowi jedynie o znakach nie wyższych niż 70mm i nie szerszych niż 36 mm. Odstęp między znakami na rejestracji zawiera się między 13 mm a 22 mm, odstęp znaku od brzegu tablicy to 10 mm. Rozmiar tablic rejestracyjnych to 110 mm × 520 mm lub 220 mm × 340 mm.
Numer na tablicy rejestracyjnej pozostaje ten sam do czasu wyrejestrowania pojazdu, nawet jeśli pojazd zmienił właściciela na mieszkającego w innym hrabstwie.
Historia.
Począwszy od roku 1903, na irlandzkich tablicach rejestracyjnych (tło czarne i srebrne znaki na przodzie oraz czerwone tło i czarne znaki z tyłu pojazdu) stosowany był porządek brytyjski: każde hrabstwo posiadało dwuliterowy kod na tablicach w formacie "CC SSSS", "LCC SSS", "SSSS CC", "SSS LCC" lub (stosowany obecnie w Irlandii Północnej) układ "LCC SSSS", gdzie "CC" było kodem hrabstwa, "L" - literą oznaczającą rok produkcji, a SSS/SSSS - sekwencją liczby cyfr większej niż 3 lub 4.
Od roku 1987 pojazdy rejestrowane na Irlandii były rejestrowane na zasadach brytyjskich, według których Irlandia posiadała wyróżnik w postaci liter "Z" lub "I".
Standardy europejskie.
Podstawowy format europejskiego oznakowania rejestracji pojazdów został przedstawiony w rozporządzeniu Komisji Europejskiej, które weszło w życie 11 listopada 1998. Rozporządzenie bazowało na regulacjach prawnych, odnoszących się m.in. do wyglądu tablic rejestracyjnych, zaproponowanych przez Irlandię w 1991 roku oraz w Niemczech, Portugalii i Włoszech.

</doc>
<doc id="1461544" url="https://pl.wikipedia.org/wiki?curid=1461544" title="Rodzina planetoidy 2003 EL61">
Rodzina planetoidy 2003 EL61



</doc>
<doc id="1461547" url="https://pl.wikipedia.org/wiki?curid=1461547" title="Związek Liberałów i Centrystów">
Związek Liberałów i Centrystów



</doc>
<doc id="1461549" url="https://pl.wikipedia.org/wiki?curid=1461549" title="Długi pocałunek na dobranoc">
Długi pocałunek na dobranoc

Długi pocałunek na dobranoc (oryg. "The Long Kiss Goodnight") – amerykański thriller z 1996 roku w reżyserii Rennego Harlina.
Geena Davis za rolę w filmie była nominowana do Saturna w kategorii najlepsza aktorka.
Niektóre sceny tego filmu były kręcone w USA, jednakże większość powstała w Ontario (Kanada).

</doc>
<doc id="1461555" url="https://pl.wikipedia.org/wiki?curid=1461555" title="Zygmunt Kazanowski (zm. po 1630)">
Zygmunt Kazanowski (zm. po 1630)

Zygmunt Kazanowski herbu Grzymała, (zm. po 1630) – dziedzic dóbr Białka (powiat radzyński), łowczy podlaski (1620), dworzanin królewski (1616), marszałek dworu prymasa Polski Henryka Firleja (1626).
Był synem Pawła Kazanowskiego (zm. 1596) – sędziego ziemi łukowskiej (1592) i Barbary Stadnickiej h. Szreniawa.
Jego dziadkiem był Bartłomiej Kazanowski – dworzanin króla Zygmunta I Starego.
Miał braci; Adama Jerzego i Pawła. Ożenił się z Anną Ciecierską, z którą miał córkę Aleksandrę, poślubioną przez Mikołaja Głogowskiego. Jego córką była też prawdopodobnie Zofia Kazanowska – żona pisarza ziemskiego; brzeskiego i litewskiego Piotra Pocieja.
Jego synami byli; Henryk Kazanowski – cześnik latyczowski (1687), Stefan i Władysław.

</doc>
<doc id="1461556" url="https://pl.wikipedia.org/wiki?curid=1461556" title="Związek Ojczyzny (Litewscy Konserwatyści)">
Związek Ojczyzny (Litewscy Konserwatyści)



</doc>
<doc id="1461558" url="https://pl.wikipedia.org/wiki?curid=1461558" title="Sorel">
Sorel

Miejscowości.
Zobacz też: Sorell i Sorrell

</doc>
<doc id="1461560" url="https://pl.wikipedia.org/wiki?curid=1461560" title="6BONE">
6BONE



</doc>
<doc id="1461562" url="https://pl.wikipedia.org/wiki?curid=1461562" title="Litewska Ludowa Unia Chłopska">
Litewska Ludowa Unia Chłopska



</doc>
<doc id="1461565" url="https://pl.wikipedia.org/wiki?curid=1461565" title="Parafia Chrystusa Króla">
Parafia Chrystusa Króla

Parafie pod wezwaniem Chrystusa Króla

</doc>
<doc id="1461567" url="https://pl.wikipedia.org/wiki?curid=1461567" title="Nowa Unia (Socjalliberałowie)">
Nowa Unia (Socjalliberałowie)



</doc>
<doc id="1461569" url="https://pl.wikipedia.org/wiki?curid=1461569" title="Sobór św. Michała Archanioła w Żytomierzu">
Sobór św. Michała Archanioła w Żytomierzu

Sobór św. Michała Archanioła – prawosławny sobór w Żytomierzu, katedra eparchii żytomiersko-owruckiej Kościoła Prawosławnego Ukrainy.
Świątynia znajduje się przy ulicy Kijowskiej. 
Cerkiew ufundował kupiec miejski Michaił Chabotin. Budowę ukończono w 1856 r.; w tym samym roku świątynia została konsekrowana. Zamknięta dla celów kultowych w latach 1927–1942 i ponownie w latach 1960–1991; następnie przekazana Ukraińskiemu Autokefalicznemu Kościołowi Prawosławnemu. W późniejszym okresie była we władaniu Ukraińskiego Kościoła Prawosławnego Patriarchatu Kijowskiego, a od 2018 r. należy do Kościoła Prawosławnego Ukrainy.

</doc>
<doc id="1461575" url="https://pl.wikipedia.org/wiki?curid=1461575" title="Parafia Chrystusa Zbawiciela">
Parafia Chrystusa Zbawiciela

Parafie pod wezwaniem Chrystusa Zbawiciela

</doc>
<doc id="1461577" url="https://pl.wikipedia.org/wiki?curid=1461577" title="Kto zabił ciotkę Cookie?">
Kto zabił ciotkę Cookie?

Kto zabił ciotkę Cookie? (oryg. "Cookie's Fortune") - komedia kryminalna produkcji amerykańskiej z 1999 w reżyserii Roberta Altmana.

</doc>
<doc id="1461579" url="https://pl.wikipedia.org/wiki?curid=1461579" title="Sorel-Tracy">
Sorel-Tracy

Sorel-Tracy – miasto w Kanadzie, w prowincji Quebec, w regionie Montérégie i MRC Pierre-De Saurel. Miasto położone jest u ujścia rzeki Richelieu do Rzeki Świętego Wawrzyńca. Sorel-Tracy powstało w 2000 z połączenia miejscowości Sorel i Tracy.
Liczba mieszkańców Sorel-Tracy wynosi 34 076. Język francuski jest językiem ojczystym dla 97,4%, angielski dla 0,8% mieszkańców (2006).

</doc>
<doc id="1461583" url="https://pl.wikipedia.org/wiki?curid=1461583" title="Brzanka wysmukła">
Brzanka wysmukła

Brzanka wysmukła, brzanka Titteya ("Puntius titteya") – gatunek słodkowodnej ryby z rodziny karpiowatych (Cyprinidae). Spotykana w hodowlach akwariowych.
Występowanie.
Sri Lanka.
Opis.
Grzbiet samca brunatny, boki ciała różowe. Wzdłuż ciała ciągnie się czarny pas; nad nim węższy, złocisty. Płetwy różowopomarańczowe. Samica ma również brunatny grzbiet, a dolną część ciała srebrzystoszarą. Wzdłuż ciała takie same pasy jak u samca. Płetwy pomarańczowoszare. Dorasta do 5 cm długości.
Charakterystyka.
Gatunek zgodny i towarzyski. Należy trzymać gromadkę rybek. Najchętniej przebywają w przydennej i środkowej warstwie wody. Samce toczą między sobą widowiskowe walki, nie czyniąc sobie jednak przy tym krzywdy. Brzanka wysmukła swoim zachowaniem bardziej przypomina niektóre gatunki z rodziny kąsaczowatych niż inne brzanki.
Dymorfizm płciowy.
Różnica w ubarwieniu. Samiec czerwony, samica jasnobrązowa.

</doc>
<doc id="1461584" url="https://pl.wikipedia.org/wiki?curid=1461584" title="Günther Pancke">
Günther Pancke

Günther Friedrich Wilhelm Ludwig Pancke (ur. 1 maja 1899 w Gnieźnie, zm. 17 sierpnia 1973 w Hamburgu) – SS-Obergruppenführer, Dowódca SS i Policji w Danii oraz kierownik Głównego Urzędu Rasy i Osadnictwa SS (RuSHA).
Ojciec Friedrich Oskar Pancke był kapitanem ("hauptmann") w 49 Pułku piechoty pruskiej w Gnieźnie. Günther Pancke walczył w czasie I wojny światowej, gdzie dosłużył się stopnia podporucznika ("niem.Leutnant") oraz został odznaczony Krzyżem Żelaznym II Klasy. Pomiędzy 1920 a 1927 rokiem przebywał w Argentynie. Po powrocie (w sierpniu 1930 roku) wstąpił do NSDAP, a do SS w 1931 roku. Następnie został wyznaczony jako Verbindungsoffizier pomiędzy Führerhauptquartier a SS-Totenkopfverbänden i Einsatzgruppen w 1939 roku. Od 1 września 1939 roku do 9 lipca 1940 roku stał na czele RuSHA. Od października 1943 do końca wojny był Dowódcą SS i Policji w Danii. 20 kwietnia 1944 roku awansowany do stopnia SS-Obergruppenführer und General der Polizei oraz General der Waffen-SS 21 marca 1945 roku.
Po wojnie przez 8 lat więziony w Danii. Wypuszczony na wolność w 1953.

</doc>
<doc id="1461585" url="https://pl.wikipedia.org/wiki?curid=1461585" title="Target Corporation">
Target Corporation

Target Corporation (znane także jako Target) – amerykańskie przedsiębiorstwo handlu detalicznego, założone w Minneapolis w stanie Minnesota w 1902 roku.
Początkowo przedsiębiorstwo nosiło nazwę Dayton Dry Goods Company. W 1962 roku otworzono pierwszy sklep pod nazwą Target w Roseville w Minnesocie. W 2000 roku nazwa firmy została zmieniona z Dayton-Hudson Corporation na Target Corporation. Spółka notowana jest na giełdzie New York Stock Exchange (symbol akcji: TGT).
W 2007 roku Target był piątą pod względem wielkości przychodu siecią handlową w Stanach Zjednoczonych (za Walmart, Home Depot, Kroger i Costco). Przedsiębiorstwo zajęło 31. miejsce w rankingu Fortune 500 za 2008 rok.

</doc>
<doc id="1461588" url="https://pl.wikipedia.org/wiki?curid=1461588" title="Adam Hieronim Kazanowski">
Adam Hieronim Kazanowski

Adam Hieronim Kazanowski herbu Grzymała, (poległ 29 czerwca 1651 pod Beresteczkiem) – kasztelan halicki w latach 1650-1651, chorąży sandomierski w latach 1642-1650, rotmistrz królewski w 1648 roku.
Ojcem jego był Hieronim Kazanowski pisarz krakowski i burgrabia krakowski, chorąży sandomierski, a matką Regina Baranowska. Dziadkiem jego był; Józef Latoszyński (zm. 1611), uczestnik rokoszu Zebrzydowskiego
Żoną została ok. 1631 r. Zofia Kozietulska, z którą miał syna Marcina Kazanowskiego (zm. po 1658 r.).
Stryjem jego był Marcin Kazanowski (ok. 1563-1636) – hetman polny koronny, zaś bratem stryjecznym był Aleksander Dominik Kazanowski (zm. 1648) wojewoda bracławski.
Poseł na sejm 1642 roku.
W 1648 roku był elektorem Jana II Kazimierza Wazy z województwa sandomierskiego.
Poseł nieznanego sejmiku na sejm 1649/1650 roku.

</doc>
<doc id="1461590" url="https://pl.wikipedia.org/wiki?curid=1461590" title="Sobór Zmartwychwstania Pańskiego w Borysowie">
Sobór Zmartwychwstania Pańskiego w Borysowie

Sobór Zmartwychwstania Pańskiego (biał. Сабор Уваскрэшання Гасподняга, ros. Собор Воскресения Господня) – prawosławny sobór katedralny w Borysowie na placu Handlowym.
W czasach I Rzeczypospolitej na miejscu obecnego soboru istniała należąca do unitów drewniana cerkiew Przemienienia Pańskiego z dzwonnicą, ufundowana w latach 1620–1648 przez starostę borysowskiego Ogińskiego. W 1795 władze carskie przekazały świątynię prawosławnym. Podczas wojny 1812 roku cerkiew spłonęła podpalona przez wojska francuskie. W 1815 doszło do jej odnowienia, jednocześnie zmieniono wezwanie na Zmartwychwstania Pańskiego. W 1829 świątynia spróchniała, jednak cztery lata później znów została odnowiona ze środków publicznych, by doszczętnie spłonąć w 1865. 
Obecny murowany sobór zbudowano w 1874 z czerwonej cegły według projektu P. Mierkułowa – władze guberni mińskiej wyłożyły na ten cel 48,8 tys. rubli. Świątynia reprezentuje odłam moskiewsko-jarosławski stylu rosyjsko-bizantyjskiego. Została zaprojektowana na planie krzyża z dziewięcioma kopułami i trzema absydami. W 1907 do cerkwi dostawiono murowaną dzwonnicę zaprojektowaną przez W. Strułowa. W 1901 cerkiew miała prawie 6 tys. parafian z miasta i jego okolic. W 1937 władze sowieckie odebrały sobór wiernym, jednak w 1945 podjęły decyzję o zwróceniu go wspólnocie prawosławnej. 
W latach dziewięćdziesiątych przed świątynią ustawiono pomnik założyciela miasta ks. Borysa Wsiewołodowicza.

</doc>
<doc id="1461593" url="https://pl.wikipedia.org/wiki?curid=1461593" title="Play TV">
Play TV



</doc>
<doc id="1461602" url="https://pl.wikipedia.org/wiki?curid=1461602" title="Corso Regina Margherita">
Corso Regina Margherita

Corso Regina Margherita – jedna z głównych arterii Turynu. Aleja zaczyna się na Piazza Le Regina Margherita w północno-wschodniej części zabytkowego centrum miasta nad Padem. Arteria prowadzi w kierunku wschodnim najpierw przez śródmieście, a następnie przez obrzeża miasta do węzła z północną obwodnicą autostradową. Na przedmieściach Turynu przy Corso Regina Margherita znajduje się zespół parkowy Parco della Pellerina. Kilkaset metrów dalej przy ulicy położone jest także więzienie.

</doc>
<doc id="1461606" url="https://pl.wikipedia.org/wiki?curid=1461606" title="Pietro Aaron">
Pietro Aaron

Pietro Aaron a. Piero Aron (ur. ok. 1489 we Florencji, zm. po 1545 w Bergamo lub w Wenecji) – włoski teoretyk muzyki i kompozytor.
Życiorys.
Nie wiele wiadomo o wczesnym życiu Aarona. Przypuszczalnie był, jeśli nie Żydem, to takiego pochodzenia. Najprawdopodobniej był muzykiem samoukiem. Powoływał się na przyjaźń z J. Obrechtem, J. des Présem, and H. Isaaciem. W 1515-1522 był kantorem kościelnym w katedrze w Imoli. Tam też przyjął święcenia kapłańskie w 1516. W 1523 A. wyjechał do Wenecji, po czym na zaproszenie S. Michiela, wielkiego mistrza Joannitów, objął stanowisko kantora katedry w Rimini. W 1525 zostaje "maestro di casa" dworu dożów weneckich. Po śmierci swojego mecenasa w 1536, A. wstąpił do zakonu w Bergamo, gdzie najprawdopodobniej zmarł.
Twórczość.
Zajmował się teorią muzyki starożytnej oraz jej estetyką. Sformułował nowe zasady strojenia instrumentów klawiszowych oraz kompozycji. Wysunął oryginalną teorię kontrapunktu. Był pierwszym teoretykiem muzyki epoki renesansu, który uważał za przestarzałe komponowanie pojedynczych głosów, zalecając jednoczesne tworzenie wszystkich linii melodycznych. Zredagował tabele czterogłosowych akordów. W pismach teoretycznych wypowiadał się również na temat czterogłosowej kadencji. Proponował również ujednolicenie w notacji znaków chromatycznych. Jako jeden z pierwszych pisarzy muzycznych tworzył w języku ojczystym. A. korespondował z G. Spataro, o czym możemy się dowiedzieć z zachowanych listów drugiego z nich. Teoretycy muzyki dyskutowali na temat walorów estetycznych w twórczości współczesnych im kompozytorów. Poruszali też zagadnienia notacji, zwłaszcza użycia znaków chromatycznych.
Pomimo że A. znany był współczesnym głównie jako kompozytor i sam często odnosi się w swoich dziełach do własnych utworów, to do naszych czasów przetrwał tylko jeden z nich. Jest nią czterogłosowa frottola, pochodząca z "Piątej Księgi Frottolli" O. Petrucciego (1505). Pozostałe, zaginione kompozycje A. to głównie pieśni: "Credo" na sześć głosów, pięciogłosowa msza, motety i madrygały oraz dwa utwory znane jedynie z tytułów: "In illo tempore loquente Jesu", "Letatus sum" i "Da pacem."

</doc>
<doc id="1461608" url="https://pl.wikipedia.org/wiki?curid=1461608" title="Chrześcijańsko-Konserwatywna Unia Socjalna">
Chrześcijańsko-Konserwatywna Unia Socjalna



</doc>
<doc id="1461613" url="https://pl.wikipedia.org/wiki?curid=1461613" title="Zamach na Johna F. Kennedy’ego">
Zamach na Johna F. Kennedy’ego

Zamach na Johna F. Kennedy’ego – zamach dokonany 22 listopada 1963 na Dealey Plaza w Dallas, w wyniku którego został zamordowany 35. prezydent Stanów Zjednoczonych John F. Kennedy oraz ranny gubernator Teksasu John Connally.
Trwające dziesięć miesięcy dochodzenie komisji Warrena w tej sprawie (1963–1964) stwierdziło, że prezydent został zamordowany jedynie przez Lee Harveya Oswalda i że Jack Ruby również działał sam, gdy zastrzelił Oswalda, zanim ten mógł stanąć przed sądem. Stwierdzenie to było początkowo wspierane przez amerykańskie media, jednak badania prowadzone od 1966 do 2004 wykazały, że aż 80% Amerykanów podejrzewa, że doszło do zorganizowanego zamachu i zatuszowania dowodów.
Przebieg zamachu.
W 1963 Kennedy przygotowywał się do mających się odbyć w następnym roku wyborów prezydenckich. Spodziewając się, że Partia Republikańska wystawi kandydaturę Barry’ego Goldwatera, urzędujący prezydent mógł zachować elektorat centrum. We wrześniu i październiku odwiedził 11 wschodnich stanów i miast, umacniając pozycję w rodzimej Partii Demokratycznej. Następnie pod koniec listopada Kennedy, wraz z wiceprezydentem Johnsonem, udał się do Dallas. Wizyta ta była zaplanowana przez Johnsona pięć miesięcy wcześniej i obejmowała także objazd kilku większych miast, jak Houston czy Austin.
21 listopada prezydent z wiceprezydentem udali się do San Antonio, a następnie do Houston. Po obiedzie wydanym na cześć Alberta Thomasa panowie udali się do Fort Worth, gdzie przenocowali. Rano pierwsza para zjadła śniadanie, a następnie, zgodnie z programem dnia, mieli oni polecieć do Dallas i przejechać kawalkadą samochodów przez miasto. Dallas było miastem konserwatywnym, a więc nieprzychylnym prezydentowi i Demokratom. Kennedy został jednak dość ciepło przyjęty, pomimo tego że przedsiębiorca drukarski Robert Surrey rozpowszechniał wówczas ulotkę krytykującą prezydenta i jego gabinet.
W piątek 22 listopada około godziny 11.50 samochody z prezydentem Kennedym, jego żoną Jacqueline, a także gubernatorem Teksasu Johnem Connallym i jego małżonką Nellie Brill, ruszyły z lotniska Love Field. Limuzynę marki Lincoln prowadził agent Secret Service William R. Greer, a obok niego siedział jego kolega po fachu Roy H. Kellerman. Tuż za limuzyną prezydenta jechał tzw. „samochód tropiący”, w którym znajdowało się ośmiu agentów Secret Service. Za agentami ochrony jechał samochód z drugą parą i gubernatorem Ralphem Yarborough i kolejny samochód z ochroną wiceprezydenta. Około godziny 12.30 limuzyny przejeżdżały Ross Avenue w kierunku hotelu Dealey Plaza, mijając magazyn książek. W tym momencie do prezydenta oddano kilka strzałów, a on sam złapał się za szyję i krzyknął „Boże, zostałem trafiony”.
Śmierć prezydenta.
Pierwsza z kul trafiła Kennedy’ego w szyję i raniła gubernatora Connally’ego. Druga kula trafiła w głowę prezydenta, rozrywając jego czaszkę. Widząc zaistniałą sytuację, pierwsza dama krzyknęła: „Boże, zabili mego męża... Jack! Jack!”, natomiast Connally krzyczał: „Zabiją nas!”. Kierowca limuzyny początkowo zwolnił, natomiast ochroniarz Clinton J. Hill osłonił swoim ciałem prezydenta. Zaraz potem samochód przyspieszył i pojechał do szpitala Parkland Hospital. Gdy lekarze zobaczyli rannego, wyczuli nieregularny oddech i brak pulsu. By ułatwić oddychanie, wykonali tracheotomię. Przez niespełna pół godziny próbowano jeszcze ratować życie Kennedy’ego, lecz bezskutecznie. Wkrótce potem, po godzinie 13.00, dr Kemp Clark, wyszedłszy z sali operacyjnej, oświadczył, że prezydent nie żyje. Niebawem posłano też po księdza Oscara Huberta z parafii Trójcy Świętej, by udzielił ostatniego namaszczenia.
Po śmierci Kennedy’ego pracownicy Białego Domu i członkowie najbliższej rodziny chcieli przewieźć trumnę do Waszyngtonu. Nieoczekiwanie pojawiły się trudności, bowiem koroner dr Earl Rose stwierdził, że zgodę na transport wyda dopiero po przeprowadzeniu autopsji. Policja i szeryf potwierdzili, że takie jest prawo stanowe. Jednak urzędnicy z Białego Domu siłą wyprowadzili trumnę i udali się na lotnisko, po czym niezwłocznie odlecieli do Waszyngtonu. Około 18.00 samolot wylądował w Andrews Air Force Base, a Jacqueline Kennedy, wraz ze swoim szwagrem, prokuratorem generalnym Robertem Kennedym, udała się do Bethesda, gdzie przeprowadzono sekcję zwłok. Wykazała ona duże rany głowy i szyi, opisane jako wylotowe. Ponadto wykazała dwie mniejsze rany wlotowe w tyle czaszki i u podstawy karku. Raport z autopsji stwierdzał, że kule zostały wystrzelone „z punktu znajdującego się z tyłu zabitego i nieco powyżej jego poziomu”. Pogrzeb Johna F. Kennedy’ego odbył się 25 listopada na Narodowym Cmentarzu w Arlington i został ogłoszony dniem żałoby narodowej, a także zamknięto szkoły, urzędy, firmy i odwołano wiele wydarzeń publicznych. Wiele państw na świecie ogłosiło żałobę narodową m.in.: Irlandia, Holandia, Izrael, Meksyk, Brazylia, Maroko czy Filipiny.
Schwytanie zamachowca.
Według wniosków komisji Warrena zabójcą prezydenta był marksista, były żołnierz US Marines Lee Harvey Oswald. Oswald przez kilka lat przebywał w ZSRR, skąd jednak wrócił do USA. Pracował w budynku składnicy podręczników w Dallas, z którego miały paść śmiertelne strzały.
Zaraz po ostrzelaniu prezydenckiej limuzyny ok. 12.33 Oswald opuścił składnicę książek i udał się do domu. Wziąwszy stamtąd rewolwer, ok. 13.16 zastrzelił usiłującego go zatrzymać policjanta J.D. Tippita. Niedługo po zabójstwie, Oswalda zauważył sklepikarz Calvin Brewer, który zwrócił uwagę na jego podejrzane zachowanie. Poszedł za Oswaldem do kina Texas Theater i nakazał kasjerce zawiadomić policję. O 13.46 piętnastu policjantów otoczyło kino i aresztowało Oswalda, który stawiał zaciekły opór. Tego samego dnia rozpoczęło się niemal 12-godzinne przesłuchanie podejrzanego, przeprowadzone w obecności agentów FBI. Oswald stanowczo zaprzeczył, jakoby miał związek z zabójstwami – zeznał, że jadł obiad na parterze magazynu, rozmawiał ze swoim szefem, a następnie pojechał autobusem i taksówką do domu. Na pytanie o posiadanie broni odparł: „Pan wie, co robią chłopcy, kiedy mają broń, po prostu noszą ją”. Zaprzeczył, by posiadał karabin Carcano, z którego strzelano i nie udzielił odpowiedzi, na pytanie: „dlaczego posługuje się fałszywym nazwiskiem Alek J. Hidell?”. Ponadto Oswald stwierdził, że lubi rodzinę prezydenta Kennedy’ego, a Johnson będzie kontynuatorem dotychczasowej polityki. Zażądał także sprowadzenia adwokata Johna Abta i odmówił poddania się badaniu wariografem. Przyznał także, że jest marksistą, „lecz nie leninowskim marksistą”. Z przesłuchania nie sporządzono stenogramu, a jedynie odręczne notatki funkcjonariuszy. O godzinie 19.10 został oficjalnie oskarżony o zabójstwo Tippita. Następnego dnia o 13.30 wniesiono oskarżenie o zabójstwo Kennedy’ego. Tego samego dnia po północy zamachowcowi umożliwiono udział w konferencji prasowej, na której pojawił się m.in. Jack Ruby. Poinformowano tam prasę, że Oswald zostanie w niedzielę 24 listopada przewieziony do aresztu powiatowego.
O godzinie 11.20 wyprowadzono skutego zabójcę prezydenta, otoczonego przez trzech funkcjonariuszy. Niespodziewanie z tłumu dziennikarzy wyskoczył, powiązany z mafią, Jack Ruby i oddał strzał z rewolweru Colt 38. Kula trafiła w brzuch Oswalda, który stracił przytomność. Niezwłocznie został przewieziony do szpitala Parkland, lecz lekarzom nie udało się uratować jego życia. Podobnie jak Kennedy, Oswald zmarł w tym samym szpitalu, 24 listopada o 13.07, 48 godzin po zabójstwie prezydenta. Argumentując swoje postępowanie, Ruby zeznał, że chciał się zemścić za śmierć Kennedy’ego i oszczędzić bólu Jacqueline. 14 marca 1964 roku teksański sąd skazał Ruby’ego na karę śmierci, lecz nie zdołano jej wykonać, bowiem Ruby zmarł w 1967 w więzieniu na raka.
Dochodzenia.
Kiedy rozeszła się wieść o zabójstwie Kennedy’ego, część polityków wpadła w panikę, obawiając się nuklearnego ataku na Stany Zjednoczone. Zamach był przedmiotem wielu dochodzeń i analiz:
Komisja Warrena.
Pierwsza komisja, która miała się zająć zbadaniem zabójstwa, to komisja Warrena, powołana przez świeżo zaprzysiężonego prezydenta Lyndona Johnsona 29 listopada 1963. Liczyła ona siedem osób, a na jej czele stanął prezes Sądu Najwyższego Earl Warren. W skład komisji wchodzili: były szef CIA Allen Dulles, przyszły prezydent Gerald Ford, były szef Banku Światowego John McCloy, senatorowie: Richard Russell i John Sherman Cooper oraz kongresmen Hale Boggs. Komisja przeanalizowała dziesiątki tysięcy dokumentów i przesłuchała ponad 550 świadków. Po dziesięciu miesiącach pracy 24 września 1964 komisja opublikowała ponad 900-stronicowy raport, w którym stwierdza, że to Lee Harvey Oswald zabił prezydenta z karabinu Mannlicher-Carcano (kaliber 6,5 mm) i działał sam. Amatorski film nakręcony przypadkiem podczas zamachu przez Abrahama Zaprudera oraz ekspertyzy balistyczne według niektórych wskazują, że Kennedy’ego trafiła kula wystrzelona z przodu (komisja Warrena stwierdziła, iż wszystkie strzały padły z tyłu i z góry, z piątego piętra składnicy książek, w której pracował Oswald). Dowodem na strzał z przodu miałby być ruch głowy Kennedy’ego, która się cofnęła. Specjaliści dyskredytują ten argument tym, że wystrzelony pocisk przekazał stosunkowo mało energii kinetycznej czaszce, a więcej miękkiej tkance, która wypryskując z rany wylotowej nadała głowie znaczny odrzut do tyłu (wyjaśnienie to ignoruje zasadę akcji i reakcji). Jeżeli prezydent rzeczywiście zostałby trafiony pociskiem wystrzelonym z przodu, podważałoby to wnioski komisji Warrena. Komisja stwierdziła także, że prezydenta ugodziły dwie kule: w kark i w głowę – ostatnia z tych ran okazała się śmiertelna. Ze względu na różnice w zeznaniach świadków nie określiła dokładnie, ile padło strzałów. Jej zdaniem sprawcą zamachu był wyłącznie Oswald, który tuż po zamachu był widziany w magazynie książek przez Howarda Brennana. Motywy, jakimi kierował się zamachowiec, zdaniem komisji mogły obejmować: nienawiść do wszelkiej władzy, oddanie dla ideałów komunizmu i marksizmu czy dążenie do zapisania się w annałach historii. Do raportu komisji dołączono kilkanaście załączników. W załączniku nr XII pt. "Spekulacje i pogłoski" komisja ustosunkowała się do plotek i teorii spiskowych powstałych po publikacji raportu. Pełna dokumentacja z prac komisji Warrena została złożona do Archiwum Narodowego w Waszyngtonie i utajniona do 2029 i 2039 roku.
Śledztwo Garrisona.
W 1967 śledztwo w sprawie zamachu rozpoczął Jim Garrison, prokurator okręgowy Nowego Orleanu. W czasie dochodzenia był ośmieszany w mediach i miał przeciw sobie struktury służb specjalnych. Głównym celem dochodzenia Garrisona był wydział operacyjny CIA, charakteryzujący się silną propagandą antykomunistyczną. Według konkluzji prokuratora komisja Warrena przedstawiła nieprawdziwe wnioski, a Kennedy został zamordowany w wyniku spisku politycznego. Garrison uznał, że Oswald był kozłem ofiarnym.
Komisja Izby Reprezentantów.
Wnioski płynące z raportu komisji Warrena amerykańska opinia publiczna przyjęła z dużym sceptycyzmem. Na fali rosnącego niezadowolenia Amerykanów, a także kolejnych morderstw na Robercie Kennedym i Martinie Lutherze Kingu Izba Reprezentantów powołała w 1976 drugą Komisję. Po dwóch i pół latach prac 17 lipca 1979 United States House Select Committee on Assassinations opublikowała swój raport. Uznała ona, iż prezydenta zabił Oswald, jednak najprawdopodobniej zamachowców było dwóch (drugi snajper miał zdaniem Komisji strzelać z trawiastego pagórka i chybić). Stwierdziła ponadto, że padły cztery strzały, lecz nie udało się zidentyfikować drugiego strzelca. Komisja orzekła także, że istniał spisek na życie Kennedy’ego. Wobec zarzutów o udział ZSRR w spisku Komisja zdecydowanie odrzuciła taki wniosek. W 1984 raport Komisji został uzupełniony i opublikowany pt. "Spisek w celu zabicia prezydenta". Zawarto tam konkluzję, jakoby w zamachu na życie Kennedy’ego brała udział amerykańska mafia.
Śledztwa na własną rękę.
Zamach na Kennedy’ego był także często badany przez osoby prywatne lub pisarzy prowadzących własne dochodzenia. Pisarz i pracownik naukowy Carl Oglesby zwrócił uwagę, że nie wyjaśniono kwestii transportu zwłok prezydenta do Waszyngtonu. Aubrey Rike, który owinął prezydenta w prześcieradło, zeznał, że owinął całe ciało, tymczasem Paul O’Connor, który był obecny przy autopsji, stwierdził, że tylko głowa zmarłego była owinięta, a ciało leżało w gumowym opakowaniu zapiętym na zamek błyskawiczny.
W 1965 Joachim Joesten opublikował książkę "Oswald: zabójca czy kozioł ofiarny". Zawarł w niej tezę, że Oswald został wrobiony w zamach, w który zamieszani mieli być FBI i policja w Dallas. Inny amerykański pisarz, Thomas Buchanan w książce "Kto zabił Kennedy’ego?" doszedł do podobnych wniosków z tą różnicą, że uznał Oswalda jako zamieszanego w spisek.
Dr Charles Creenshaw, który uczestniczył w operacji w Parkland Hospital, twierdził, że w głowie prezydenta rana wlotowa znajdowała się z przodu. W napisanej przez siebie książce zatytułowanej "Zmowa milczenia" z 1993 roku napisał, że Kennedy miał dwie rany z przodu, jedną z prawej strony głowy i jedną z tyłu, co potwierdzałoby teorię o dwóch snajperach. Dwa dni po zabójstwie Kennedy’ego Crenshaw operował rannego Oswalda i w czasie operacji został zawołany do telefonu. Dzwonił wówczas prezydent Johnson, który nakazał lekarzowi złożyć oświadczenie o stanie rannego obecnemu na sali operacyjnej agentowi. Zdaniem Crenshawa w spisek na życie prezydenta mógł być zamieszany Lyndon B. Johnson.
W tym samym roku specjalne śledztwo przeprowadzili także dziennikarze „Newsweeka”, „The Washington Post” i CBS. Po analizie dokumentów w Archiwum Narodowym dziennikarze stwierdzili, że Gabinet Stanów Zjednoczonych nie zbadał dokładnie przebiegu zamachu, lecz nie ma niezbitych dowodów na istnienie szeroko zakrojonego spisku.
Teorie alternatywne.
Na temat śmierci Kennedy’ego powstało wiele teorii, nierzadko o charakterze spiskowym. Ich popularność może wynikać z faktu, iż Amerykanom trudno było uwierzyć, jakoby ich „ukochany prezydent” mógł zginąć z ręki pojedynczego człowieka, który mógłby okazać się potężniejszy niż cały aparat bezpieczeństwa USA. Wielokrotnie wskazywano też na różne uchybienia popełnione podczas śledztwa. Najczęściej przedstawiane są następujące hipotezy:
Kontrowersje.
W wyniku sceptycznego przyjęcia przez opinię publiczną raportu komisji Warrena w społeczeństwie amerykańskim narastało przeświadczenie, że nie wyjaśniono do końca sprawy zabójstwa Kennedy’ego. Według sondażu Gallupa aż 80% Amerykanów w latach 80. wierzyło, że prezydent zginął w wyniku konspiracji. Część wątpliwości rozwiał raport Komisji ds. Zabójstw, powołanej przez Izbę Reprezentantów, jednak nadal pozostawały nierozstrzygnięte kontrowersje.
Głównym przedmiotem sporów jest liczba wystrzelonych kul – według niektórych specjalistów w dziedzinie kryminalistyki padło pięć strzałów z ręki trzech różnych snajperów. Inni uważali, że w odstępie kilku sekund padły trzy strzały z odległości ok. 60 metrów. Policyjni eksperci orzekli, że strzały oddano w odstępie 4,8–7,9 sekundy, podczas gdy część specjalistów od balistyki sądzi, że wystrzały z karabinu Mannlicher-Carcano w tak krótkim czasie są niemożliwe. Komisja Warrena, przesłuchując 178 świadków, spośród których 49 uznało, że strzały padły tylko z magazynu książek, natomiast 61 stwierdziło, że co najmniej jeden strzał padł z przodu, uwierzyła mniej licznej grupie. Teorię drugiego strzelca może potwierdzać także amatorski film, nakręcony przez Abrahama Zaprudera, który został sprzedany Archiwum Narodowemu za 16 mln dolarów. Na nagraniu wyraźnie widać, że strzał padł z przodu.
Drugą niewyjaśnioną kwestią jest: co się działo z ciałem prezydenta w trakcie przelotu z Dallas do Waszyngtonu. Aubrey Rike stwierdził, że owinął ciało prezydenta prześcieradłem i złożył w trumnie z brązowymi ornamentami. Natomiast współuczestnik autopsji Paul O’Connor, zeznał, że tylko głowa Kennedy’ego była owinięta, a zwłoki znajdowały się w szarym, gumowym opakowaniu.
Istnieją także teorie dotyczące istnienia konspiracji, usiłującej ukryć szczegóły z zabójstwa Kennedy’ego. Za tą tezą przemawia między innymi brak stenogramów z przesłuchania Oswalda i konfiskata przez władze amatorskich nagrań wykonanych podczas zamachu. Oprócz tego często zarzuca się CIA i FBI, że nie przekazała komisji Warrena wszystkich dokumentów, a także, że nie przeprowadzono sekcji zwłok w Dallas, jak nakazuje prawo stanowe. Ponadto przedstawia się argument, że Ruby i Oswald zostali zabici w celu zapewnienia milczenia kluczowych świadków. Stawiane jest także pytanie, dlaczego akta dotyczące zabójstwa Kennedy’ego zostały utajnione do 2029 i 2039 roku.
Zwolennicy teorii spiskowych często podnoszą także argument, że w ciągu kilku lat od 1963 roku zginęło kilkanaście osób w mniejszym lub większym stopniu powiązanych z wydarzeniami z dnia śmierci prezydenta. Wykazano także nieprawidłowości w ochronie prezydenta – Secret Service otrzymało ponad 400 gróźb w ciągu 6 miesięcy poprzedzających zamach.
Kultura masowa.
O zabójstwie Kennedy’ego traktuje utwór „Bullet” horror punkowej grupy Misfits z 1978. W 1991 Oliver Stone nakręcił film "JFK", w którym przedstawił kulisy śledztwa przeprowadzonego przez prokuratora okręgowego Jima Garrisona w sprawie zabójstwa prezydenta Kennedy’ego, rezultatem którego jest ustalenie innej wersji wydarzeń niż podała komisja Warrena. Zamach na prezydenta Kennedy’ego był jednym z głównych wątków gry "" z 2010. Opisany został również w powieści Stephena Kinga "Dallas ’63" z 2011. W 2016 wyprodukowany został miniserial "22.11.63" na motywach powieści Kinga.

</doc>
<doc id="1461614" url="https://pl.wikipedia.org/wiki?curid=1461614" title="Parco della Pellerina">
Parco della Pellerina

Parco della Pellerina – zespół parkowy położony na północno-zachodnich obrzeżach Turynu. Ma powierzchnię 837.220 m² co czyni go największym parkiem miasta. Przez park przepływa Dora Riparia. Oprócz niej znajdują się tutaj mniejsze zbiorniki wodne. Parco della Pellerina jest popularnym miejscem wypoczynku mieszkańców stolicy Piemontu. Oficjalnym patronem parku jest Mario Carrara - zmarły w 1937 roku uczony i wykładowca turyńskiego uniwersytetu. Wzdłuż parku prowadzi Corso Regina Margherita.

</doc>
<doc id="1461618" url="https://pl.wikipedia.org/wiki?curid=1461618" title="Piazza Le Regina Margherita">
Piazza Le Regina Margherita

Piazza Le Regina Margherita – plac nad Padem na północno-wschodnim krańcu centrum Turynu. Zaczyna się tutaj Corso Regina Margherita. Przez plac przebiegają liczne linie tramwajowe i autobusowe. W pobliżu znajduje się szpital.

</doc>
<doc id="1461619" url="https://pl.wikipedia.org/wiki?curid=1461619" title="Katedra Przemienienia Pańskiego w Nowosybirsku">
Katedra Przemienienia Pańskiego w Nowosybirsku

Katedra Przemienienia Pańskiego w Nowosybirsku (ros. Собор Преображения Господня (Новосибирск)) - główna świątynia diecezji Przemienienia Pańskiego w Nowosybirsku kościoła rzymskokatolickiego w Rosji. Została wybudowana w latach 1992-1997 w nowoczesnym stylu. Odbywają się w niej msze w językach rosyjskim i polskim. Katedra mieści się przy ulicy Maksyma Gorkiego.

</doc>
<doc id="1461621" url="https://pl.wikipedia.org/wiki?curid=1461621" title="Antoni Marcin Slomšek">
Antoni Marcin Slomšek

Antoni Marcin Slomšek, "Anton Martin Slomšek" (ur. 26 listopada 1800 w Slom, zm. 24 września 1862 w Mariborze) – słoweński duchowny, biskup, promotor kultury narodowej i kaznodzieja, błogosławiony Kościoła katolickiego.
Życiorys.
Był ósmym dzieckiem w rolniczej rodzinie. Matka przygotowała go do nauki, którą pobierał pod okiem księdza z Ponikvy, Jakuba Prašnikara, a kontynuował w Celje. Po ukończeniu gimnazjum w 1821 roku wstąpił do seminarium duchownego w Klagenfurcie. Święcenia kapłańskie przyjął 8 września 1824 roku, co upamiętnił zapiskiem„Poświęcone są moje usta, aby wypowiadały słowa święte. Poświęcone są moje dłonie, aby czyniły rzeczy święte. Poświęcone są moje oczy, aby spoglądały tylko na sprawy nieba”.
Studiował teologię, po zakończeniu nauki rozpoczął pracę jako wikariusz w Bizeljsku i Nowej Cerkwi, a od 1830 roku był ojcem duchownym w seminarium w Klagenfurcie. Od 1838 był proboszczem w Vuzenicy, od 1844 kanonikiem kapituły katedralnej w Sankt Andrä. W 1846 przejął probostwo w Celje i 5 lipca otrzymał w Salzburgu sakrę biskupią obejmując diecezję Lavant. Za motto swej posługi obrał hasło św. Ignacego Loyoli: "Wszystko na chwałę Bożą i dla zbawienia dusz". Bp Slomšek przeniósł siedzibę biskupią do Mariboru (w 1859 "Marburg"), a następnie założył tam niższe i wyższe seminarium duchowne.
Działalność społeczna i ekumeniczna.
Zapoczątkował działania mające na celu uratowanie języka ojczystego. Opracował rytuał z komentarzami do sakramentów w języku słoweńskim. Dzięki jego działaniom (m.in. rozwinięciu sieci szkół niedzielnych) wprowadzono w szkolnictwie ludowym jako wykładowy, a w szkołach średnich jako przedmiot – język narodowy.
W 1846 roku zapoczątkował wydawanie rocznika "Drobtinice" (Okruchy), w którym publikował swoje tłumaczenia (głównie z niemieckiego), poezje, opowiadania, przypowieści i przysłowia. W 1851 roku założył istniejące do dziś wydawnictwo "Mohorjeva Družba", która to witryna wydała kilkanaście jego książek przeznaczonych dla dzieci i młodzieży, popularyzujących język słoweński. Pisząc podręczniki szkolne, współpracował z językoznawcą Franem Miklošičem.
Jest autorem żywotów świętych, wierszy religijnych, podręczników szkolnych i modlitwy o jedność wiary.
Utworzył "Bractwo Świętych Cyryla i Metodego" (1851), które w 1854 roku liczyło już około 13 tys. osób, a do lat 90. XIX w. liczba zrzeszonych w bractwie, zaangażowanych w działalność apostolską Kościoła na rzecz zjednoczenia chrześcijan osiągnęła 150 tys. osób. Prowadził misje ludowe i rekolekcje. Pełnił funkcję legata papieskiego, wizytując klasztory bernardyńskie.
Znaczenie.
Rozwinięcie w różnorodnej jego działalności piśmienniczej wspólnego systemu syntaktycznego i leksykalnego dało asumpt do powstania ogólnosłoweńskiego języka literackiego, a także przyczyniło się do rozwinięcia wielu jego odmian. Slomšek wprowadził nową terminologię gramatyczną, matematyczną, rozwinął język publicystyki i naukowy.
Jego działalność na polu popularyzacji języka i kultury słoweńskiej przyczyniła się do podniesienia świadomości narodowej i uchronienia przed germanizacją.
Antoni Marcin Slomšek jest pierwszym błogosławionym słoweńskim, beatyfikowanym przez papieża Jana Pawła II w czasie jego pielgrzymki do Słowenii 19 września 1999.
Bibliografia.
 

</doc>
<doc id="1461623" url="https://pl.wikipedia.org/wiki?curid=1461623" title="Tłumaczenie (przekład)">
Tłumaczenie (przekład)

Tłumaczenie, inaczej przekład – wyrażenie w języku docelowym treści tekstu (w tym również wypowiedzi ustnej) stworzonego w języku źródłowym. Pod słowem „tłumaczenie” można rozumieć zarówno proces przekładu, jak i wynik tego procesu, czyli przetłumaczony na inny język tekst. W drugim znaczeniu tłumaczenie jest rozumiane jako wtórne wobec tekstu oryginalnego.
W języku polskim słowo „przekład” ma stosunkowo wąski zakres znaczeniowy i używa się go zwykle mówiąc o sztuce przekładu lub artystycznym przekładzie tekstów literackich, np. dramatów Szekspira czy Biblii, natomiast słowo „tłumaczenie” jest bardziej ogólne i może dotyczyć zarówno tłumaczenia ustnego, jak i pisemnego wszelkiego rodzaju tekstów, zarówno literackich, specjalistycznych, jak i użytkowych.
Etymologia i pojęcie.
Etymologicznie termin „przekład” oznacza „przeniesienie”. Łacińskie słowo "translatio" pochodzi od imiesłowu czasu przeszłego "translatus" czasownika "transfero, transferre, transtuli, translatum" ("trans" oznacza „na drugą stronę”, „z drugiej strony (czegoś)”, „(po)za (coś, czymś)”, „(po)przez (coś)”, a cząstkę "ferre" można oddać jako „przenosić”, „przewodzić”, „przekładać”). Współczesne języki romańskie, germańskie i słowiańskie na ogół utworzyły swe własne odpowiedniki tego terminu według łacińskiego wzoru, tzn. od "transferre" lub wyrazu pokrewnego "traducere" – „przeprowadzać”, „przenosić”. I tak w języku polskim często używany jest rzeczownik „przekład” i czasownik „przekładać”. Z kolei polskie słowo „tłumaczenie”, również używane w sensie przekładu, zostało zaczerpnięte z języka tureckiego.
Ponadto greckie określenie "metaphrasis" („przekład”) zostało zapożyczone przez polszczyznę w postaci „metafraza” i przybrało znaczenie „dosłowny przekład z jednego języka na inny, dokonany w celu dokładnego oddania treści, bez uwzględniania walorów artystycznych”. Przeciwieństwem tego słowa jest słowo „parafraza” pochodzące od greckiego "paraphrasis" i oznaczające „wyrażenie czegoś innymi słowami”.
Różne rodzaje tłumaczenia.
Rozróżnia się dwa rodzaje tłumaczeń: tłumaczenia pisemne polegające na tłumaczeniu tekstu pisanego oraz tłumaczenia ustne polegające na tłumaczeniu myśli wyrażonych ustnie, lub jak w przypadku języka migowego, za pomocą gestów.
Tłumaczenie pisemne.
Tłumaczenie pisemne to interpretacja znaczenia tekstu napisanego w języku źródłowym i stworzenie odpowiednika przekazującego to samo znaczenie w języku docelowym.
Podczas tłumaczenia pisemnego należy wziąć pod uwagę m.in. kontekst kulturowy, różnice systemowe obu języków, różne alfabety i systemy zapisu, idiomy itp. W rezultacie, jak zostało to uznane przynajmniej już w czasach tłumacza Marcina Lutra, najłatwiej tłumaczy się „na język, który zna się najlepiej”, choć sama znajomość języka nie jest wystarczającą kompetencją do tłumaczenia.
Tłumaczenie tekstów napisanych w języku naturalnym jest czynnością tradycyjnie wykonywaną przez człowieka, jednak obecnie podejmowane są próby zautomatyzowania tego procesu przez tłumaczenie maszynowe lub usprawnienia go przy pomocy narzędzi komputerowych (tłumaczenie wspomagane komputerowo – CAT z ang. "computer-assisted translation").
Tłumaczenie "a vista".
Tłumaczenie "a vista" jest formą pośrednią między tłumaczeniem pisemnym a ustnym. Tłumacz czyta tekst w jednym języku i na bieżąco (czyli właśnie "a vista") tworzy jego tłumaczenie ustne. Najczęściej ten rodzaj tłumaczenia wykonywany jest przez tłumaczy przysięgłych w kancelarii notarialnej lub na sali sądowej, gdy należy poinformować zainteresowaną stronę o treści prezentowanego w nieznanym jej języku dokumentu.
Tłumaczenie ustne.
Tłumaczenie symultaniczne.
Tłumaczenie ustne na bieżąco, bez wcześniej przygotowanego tekstu, nazywa się tłumaczeniem symultanicznym (równoległym, jednoczesnym) – takie tłumaczenie uważa się za najtrudniejsze. Wymaga dużej znajomości zarówno odmiany języka używanego w danej sytuacji (zob. socjolekt), jak i orientacji w temacie oraz kontekście wypowiedzi.
Tłumaczenie symultaniczne, które jest rodzajem tłumaczenia ustnego wykonywanego na żywo, charakteryzującego się tym, że osoba, której wypowiedź jest tłumaczona, nie przerywa, aby umożliwić tłumaczowi zabranie głosu. Tłumaczenie symultaniczne wykonywane jest równolegle, jednocześnie. Tego rodzaju tłumaczenia stosuje się najczęściej na dużych spotkaniach, gdzie tłumacze znajdują się w dźwiękoszczelnych kabinach, słuchając przez słuchawki wypowiedzi mówcy i jednocześnie (z niewielkim opóźnieniem) tłumacząc ją do mikrofonu. Uczestnicy, którzy nie znają języka, którym posługuje się mówca, mają nałożone słuchawki lektorskie, w których słyszą tłumaczenie.
Tłumaczenie konsekutywne.
W tłumaczeniu konsekutywnym tłumacz notuje przemówienie specjalnym systemem zapisu (którego nie należy mylić ze stenotypią), a następnie za pomocą notatek odtwarza w języku docelowym słowa mówcy. Kiedyś tłumaczenie konsekutywne było jedynym rodzajem przekładu ustnego – obecnie staje się coraz rzadsze, głównie ze względu na rozwój techniki, pozwalający na upowszechnienie tłumaczenia symultanicznego (kabinowego). Tłumaczenie konsekutywne jest również rozwiązaniem mało praktycznym, jeśli ma miejsce na spotkaniu wielojęzykowym, ponieważ upływa dużo czasu, zanim każdy tłumacz odtworzy tekst oryginalny w swoim języku docelowym.
Profesjonalni tłumacze konsekutywni są w stanie wiernie przełożyć przemówienia trwające od 10 do 20 minut. Tłumaczenie nie powinno trwać dłużej niż oryginał i nie krócej niż 75% czasu trwania oryginału. Wierne odtworzenie tak długich wystąpień jest w dużej mierze uzależnione od predyspozycji (dobra pamięć) i umiejętności (technika zapisu) tłumacza ustnego, a także od konstrukcji tekstu źródłowego.
System notacji konsekutywnej nie jest skodyfikowany, każdy tłumacz wykorzystuje symbole, które wydają mu się najbardziej czytelne. Chodzi o to, aby w ułamku sekundy przypomnieć sobie myśl zanotowaną kilka minut wcześniej.
W tłumaczeniu konsekutywnym tłumacz skupia się na przesłaniu mówcy, a nie na formie, chociaż nazwy własne i liczby muszą zostać wiernie oddane. Konsekutywność tłumaczenia pozwala na uporządkowanie myśli, struktury wypowiedzi i przesłania, na co nie zawsze jest czas w tłumaczeniu symultanicznym.
Obecnie tłumaczenie konsekutywne jest wykorzystywane głównie na spotkaniach wysokiego szczebla lub przy poufnych rozmowach, ponieważ w tłumaczeniu konsekutywnym korzysta się z usług jednego tłumacza (podczas gdy przy tłumaczeniu symultanicznym potrzeba ich dwóch lub więcej).
W Europie Środkowo-Wschodniej często myli się tłumaczenie konsekutywne z tłumaczeniem szeptanym (kiedy tłumacz na bieżąco szepcze do ucha słuchacza w języku docelowym) i z tłumaczeniem de liaison (tłumaczeniem „zdanie po zdaniu”).
Tłumaczenie symultaniczne i tłumaczenie konsekutywne określa się niekiedy zbiorczą nazwą tłumaczenia konferencyjnego, choć należy pamiętać, że tłumacz ustny nie tłumaczy jedynie podczas konferencji, ale także w wielu innych sytuacjach.
Tłumaczenie maszynowe.
Tłumaczenia maszynowe (niekiedy określane mianem tłumaczenia automatycznego lub komputerowego) to teksty przetłumaczone w wyniku automatycznego procesu przekładu, w którym program komputerowy analizuje tekst źródłowy i tłumaczy go na tekst docelowy bez udziału człowieka. Procesu tego nie należy jednak mylić z tłumaczeniem wykonywanym przez człowieka przy użyciu komputera, gdy specjalistyczne oprogramowanie wspiera jedynie i przyśpiesza proces wykonywania przekładu. Mimo ciągłego postępu w tej dziedzinie, obecnie tłumaczenie maszynowe nie prezentują jeszcze zadowalającej jakości, natomiast oprogramowanie wspierające tłumaczenie jest coraz powszechniej stosowane.
Tłumaczenia komputerowe zostały udostępnione szerszemu kręgowi użytkowników poprzez Internet na portalach takich jak AltaVista, Google czy Babilon. Programy te przygotowują tłumaczenia, które moją pomóc w zrozumieniu ogólnej treści tekstu oryginalnego, lecz nie są w pełni użyteczne ze względu na swą słabą jakość.
W przypadku tekstów standardowych takich jak prognoza pogody, gdzie używa się ograniczonej liczby słów i prostych zdań, tłumaczenie maszynowe spełnia swoje zadanie. Tłumaczenie maszynowe osiąga o wiele wyższą jakość w przypadku korzystania z języka kontrolowanego.
Inżynier i futurysta Raymond Kurzweil przepowiedział, że do 2012 tłumaczenia komputerowe będą na tyle prężne, iż zdominują dziedzinę, jaką jest tłumaczenie. Podobną prognozę przedstawił magazyn MIT Technology Review w 2004, podając listę uniwersalnych tłumaczeń pisemnych i ustnych, które będą dostępne w przeciągu dekady. Takie założenia jednak pojawiły się już w latach 50., gdy podejmowano pierwsze poważne próby tłumaczenia automatycznego.
Tłumaczenie maszynowe nie może być akceptowane bezkrytycznie, gdyż język jest ściśle powiązany z kontekstem, a ten może być zrozumiany tylko przez człowieka, choć nie należy zapominać, że tłumaczenia wykonywane przez ludzi także mogą zawierać poważne błędy.
Proces tłumaczenia.
Proces tłumaczenia, niezależnie od tego, czy jest to tłumaczenie ustne czy pisemne, może być opisany jako:
Aby zdekodować znaczenie tekstu, tłumacz musi najpierw zidentyfikować poszczególne jego komponenty – „elementy tłumaczenia”, czyli fragmenty tekstu traktowane jako elementy poznawcze. Elementem tłumaczenia może być słowo, zwrot bądź jedno lub więcej zdań. Za tą pozornie prostą procedurą kryje się skomplikowana operacja poznawcza. Tłumacz, aby zdekodować pełne znaczenie testu źródłowego musi świadomie i metodycznie zinterpretować i przeanalizować wszystkie jego cechy. Proces ten wymaga bardzo dobrej znajomości języka źródłowego, jego gramatyki, semantyki, składni, idiomów i tym podobnych, a także kultury ludzi, którzy się tym językiem posługują.
Tłumacz musi także posiadać dogłębną wiedzę na temat języka docelowego, by poprawnie zakodować w nim wiadomość z języka źródłowego. Wiedza na temat języka docelowego jest bardzo istotna i powinna być nawet szersza niż ta dotycząca języka źródłowego (tłumacz nie może podeprzeć się kontekstem), dlatego większość tłumaczy dokonuje przekładu na swój język rodzimy.
Co więcej, istotna jest także wiedza merytoryczna dotycząca przedmiotu tłumaczenia.
Norma PN-EN 15038.
Wymogi świadczenia usług tłumaczeniowych są określone w normie jakościowej PN-EN 15038. Norma ta wyznacza i ujednolica standardy procedur dotyczących wykonywania i weryfikacji tłumaczeń, rekrutacji i kompetencji tłumaczy, relacji z klientem, usług dodatkowych etc. Polska wersja europejskiej normy EN 15038:2006 została opracowana przez Polski Komitet Normalizacyjny we współpracy z Polskim Stowarzyszeniem Biur Tłumaczeń i opublikowana 9 października 2006 r.
Norma PN-EN 15038:2006.
Norma PN-EN 15038 to polska wersja Normy Europejskiej EN 15038:2006, która została przyjęta przez Europejski Komitet Normalizacyjny 13 kwietnia 2006. Norma ta określa wymagania dotyczących świadczenia wysokiej jakości usług przez dostawców usług tłumaczeniowych.
Do wprowadzenia tej Normy Europejskiej zostały zobowiązane krajowe jednostki normalizacyjne następujących państw: Austria, Belgia, Cypr, Czechy, Dania, Estonia, Finlandia, Francja, Grecja, Hiszpania, Holandia, Irlandia, Islandia, Litwa, Luksemburg, Łotwa, Malta, Niemcy, Norwegia, Polska, Portugalia, Rumunia, Słowacja, Słowenia, Szwajcaria, Szwecja, Węgry, Włochy, Wielka Brytania. Polska wersja europejskiej normy została opublikowana 9 października 2006 r.
Norma PN-EN 15038 określa kryteria świadczenia wysokiej jakości usług przez dostawców usług tłumaczeniowych i pokrewnych. Dotyczy to nie tylko samego procesu tłumaczenia, lecz także wszystkich innych aspektów tej usługi, takich jak zapewnienie wysokiej jakości poprzez weryfikację przez innego tłumacza (tzw. zasada drugiej pary oczu), redakcja, standaryzacja i automatyzacja procesów zarządzania bazami terminologicznymi i TM, systemy IT i narzędzia CAT, archiwizacja danych i zarządzanie projektami.
Firma tłumaczeniowa zainteresowana otrzymaniem certyfikatu PN:EN 15038 musi poddać się audytowi certyfikacyjnemu, sprawdzającemu zgodność wszelkich procesów w firmie z wymaganiami normy (m.in. wykonywanie i weryfikacja tłumaczeń, rekrutacja i kompetencje tłumaczy oraz relacje z klientem).
W 2015 roku norma została wycofana. Zastąpiła ją norma PN-EN ISO 17100:2015-06 (na stronach Polskiego Komitetu Normalizacyjnego do nabycia jest jej wersja angielska).
Błędne przekonania.
Prawdopodobnie najbardziej rozpowszechnionym błędnym przekonaniem dotyczącym tłumaczenia jest to, że istnieje proste tłumaczenie dosłowne pomiędzy dwoma dowolnymi językami, a zatem tłumaczenie jest procesem łatwym i mechanicznym. Wprost przeciwnie, tłumaczenie jest zawsze pełne zarówno niepewności, jak i nieumyślnego mieszania idiomów i sposobów użycia obu języków. W konsekwencji produkowane są hybrydy językowe, np. mieszanka angielsko-francuska, angielsko-hiszpańska czy angielsko-polska, często określane jako „trzeci język”.
Wielu początkujących tłumaczy mylnie uważa, że ich zajęcie należy do grona nauk ścisłych oraz błędnie zakłada, że istnieją ściśle określone korelacje pomiędzy poszczególnymi wyrazami i zwrotami w różnych językach, a tym samym, że istnieją pewne niezmienne formy tłumaczenia nadające się do powielania podobnie jak w kryptografii. Zakładają oni, że jedyne, co należy robić, aby przetłumaczyć tekst, to kodować i dekodować pomiędzy dwoma językami używając słownika jako przewodnika.
Jednakże taki niezmienny związek istniałby jedynie, gdyby nowy język łączył się w całości i nieustannie synchronizował z innym istniejącym językiem w taki sposób, że każdy wyraz już na zawsze miałby ten sam zakres znaczeń, zachowując przy tym przyjęte za pewnik korzenie etymologiczne i leksykalne „nisze ekologiczne”.
Jeśli nowy język miałby kiedykolwiek żyć własnym życiem, z dala od takiego kryptograficznego użycia, to każdy wyraz w sposób naturalny zacząłby przybierać nowe znaczenia, podczas gdy inne zacierałyby się stawiając tym samym pod znakiem zapytania taką syntetyczną synchronizację.
Od wieków trwają dyskusje, czy tłumaczenie jest w swej istocie sztuką, nauką, czy rzemiosłem. Tłumacze dosłowni, tacy jak Gregory Rabassa (autor „If This Be Treason”) utrzymują, że tłumaczenie jest sztuką, ale taką, której można się nauczyć. Inni tłumacze, głównie ci, którzy zajmują się przekładem technicznym, biznesowym lub prawnym, postrzegają swój zawód jako rzemiosło – takie, które nie tylko może być wyuczone, ale również takie, które jest przedmiotem analizy językowej i które czerpie z wiedzy akademickiej.
Większość tłumaczy zgodzi się, że to, w jaki sposób podchodzimy do tej profesji, zależy od rodzaju tłumaczonego tekstu. Prosty dokument, np. instrukcja obsługi często może być przetłumaczona szybko, za pomocą technik znanych zaawansowanym studentom języków obcych. Inaczej jest z artykułem prasowym, przemową polityczną lub książką, które mogą skupiać się na prawie każdym temacie. W takim przypadku wymagane są nie tylko zdolności językowe oraz techniki wyszukiwania, ale również spora znajomość tematyki, wrażliwość kulturowa i biegłe opanowanie sztuki dobrego pisania. To właśnie tłumaczenie było najlepszym warsztatem dla wielu uznanych pisarzy.
Ocena sukcesu.
Jako że celem tłumaczenia jest to, by zarówno tekst źródłowy, jak i jego przetłumaczona wersja zawierały ten sam przekaz, wówczas, biorąc pod uwagę ograniczenia tłumacza, dobre tłumaczenie może być oceniane przez dwa kryteria:
Tłumaczenie spełniające pierwsze kryterium nazywa się „tłumaczeniem wiernym”, a tłumaczenie spełniające drugie kryterium „tłumaczeniem idiomatycznym”. Tłumaczenia te nie wykluczają się wzajemnie.
Kryteria oceniające autentyczność przekładu wydają się dokładniej sprecyzowane: tłumaczenie, które nie jest idiomatyczne „brzmi źle”, a w skrajnych sytuacjach, gdy tekst tłumaczony jest „słowo w słowo” za pomocą maszyny, ma ono już jedynie wartość humorystyczną (z angielskiego „round-trip translation”).
Niemniej jednak, w pewnych kontekstach tłumacz może świadomie starać się stworzyć tłumaczenie dosłowne. Tłumacze tekstów literackich, historycznych, jak i religijnych często pozostają wierni oryginałowi tak bardzo, jak to jest możliwe. „Rozciągają” granice języka docelowego tak, aby stworzyć tłumaczenie, które nie będzie tłumaczeniem idiomatycznym. Podobnie jest z tłumaczami zajmującymi się tekstami literackimi, którzy używają słów lub wyrażeń pochodzących z języka źródłowego, by nadać tłumaczeniu „lokalnego koloru”.
Pojęcia „autentyczności” i „wierności” pojmowane są inaczej przez pewne najnowsze teorie dotyczące tłumaczenia. W niektórych kręgach twierdzenie, że dopuszczalne są tłumaczenia tak twórcze i oryginalne jak tekst źródłowy staje się coraz bardziej popularne.
W ostatnich dekadach do najbardziej wybitnych zwolenników stylu tłumaczenia nieautentycznego zalicza się Antoine Bermana, francuskiego tłumacza („L’epreuve de l’etranger”, 1984). Zwolennikiem tłumaczeń nieautentycznych był także amerykański teoretyk Lawrence Venuti, który w tłumaczeniach propagował ideę „foreignization”, a nie „domestication” ("Call to Action" w "The Translator’s Invisibility", 1994).
Wiele teorii dotyczących tłumaczenia nieautentycznego sięga do pojęć pochodzących z okresu niemieckiego romantyzmu, a w szczególności do pojęcia „Verfremdung”, „alienacji” wzgl. „egzotyzacji”, opisywanego przez niemieckiego teologa i filozofa Friedricha Schleiermachera. W swoim wykładzie „O różnych metodach tłumaczenia” (1813) wyróżnił on dwie metody. Pierwszą, która przybliża autora do czytelnika”, można określić „naturalizacją” lub „udomowieniem”, ponieważ rolą tłumacza jest sporządzenie przekładu zasadniczo pozbawionego pierwiastka obcości. „Chcąc jak najlepiej ukazać naszym rodakom znaczenie jakiegoś obcego pisarza dla swego ojczystego języka, powinniśmy zaprezentować jego mowę tak, jak nam się wydaje, iż brzmiałaby w naszym rodzimym języku” – pisze Schleiermacher. Tłumaczenie takie „zaspokaja potrzebę ludu, w którym zdecydowana mniejszość może w zadawalającym stopniu opanować obce języki, większość natomiast potrafi docenić przyjemność kontaktu z obcymi dziełami.” Druga z wyróżnionych metod to taka, która przybliża „czytelnika do autora”, a zatem każe tłumaczowi zachować pierwiastek obcości w tekście docelowym, zmuszając odbiorcę do zainteresowania językiem, obszarem kulturowym itd. samego autora. Mamy tu więc do czynienia z „egzotyzacją” wzgl. „alienacją” przekładu, którego „koniecznym wymogiem [...] jest taka postawa językowa, która nie tylko nie byłaby zbyt swojska, ale także pozwalała się domyślić, iż język przekładu nie rozwinął się w całkowitej wolności, lecz nagięty został tak, by przypominać język obcy” – argumentuje Schleiermacher.
Pojęcia „autentyczności” i „wierności” pozostały mocno zakorzenione w tradycjach zachodnich, nie są natomiast tak rozpowszechnione w innych kulturach. Indyjska powieść „Ramayana” powstała w kilku wersjach, w różnych indyjskich językach i opowiadania w każdej z nich są inne. Na przykładzie tej powieści bardzo widoczna jest dowolność tłumaczenia. To podejście może odnosić się do tendencji zbytniej gloryfikacji tej części tekstu, która poświęcona jest głębokiej religijności lub potrzebie nauczania osób niewierzących.
Podobne przykłady można odnaleźć w średniowiecznej literaturze chrześcijańskiej, która dostosowywała tekst do odbiorców, ich obyczajów i wartości, jakie cenili w życiu.
Ekwiwalencja.
Rozróżnienie na ekwiwalencję formalną i funkcjonalną zostało zaproponowane przez tłumacza i teoretyka przekładu Eugene’a Nidę i pierwotnie odnosiło się do różnych strategii tłumaczenia Biblii, jednak kategorie te można zastosować do każdego typu tłumaczenia.
Ekwiwalencja dynamiczna (funkcjonalna) przekazuje główną myśl wyrażoną w tekście źródłowym. Jeśli jest to konieczne, cel ten osiągany jest kosztem dosłowności, oryginalności sememu, a także kolejności wyrazów w zdaniu, formy gramatycznej tekstu źródłowego itd.
Ekwiwalencja formalna (odwzorowana w tłumaczeniu dosłownym) stara się traktować tekst „dosłownie” lub „słowo w słowo” (ostatnie wyrażenie jest zresztą dosłownym tłumaczeniem łacińskiej frazy „verbum pro verbo”). Jeśli jest to konieczne, to ekwiwalencja ta jest osiągana kosztem naturalności języka docelowego.
Nie ma jednak wyraźnej granicy między ekwiwalencją formalną a dynamiczną. Wprost przeciwnie pozwalają one na podchodzenie do tłumaczenia na wiele sposobów. W zależności od potrzeby i kontekstu ten sam tłumacz może użyć każdego z rodzajów ekwiwalencji w różnych miejscach tego samego tekstu. Kompetentne tłumaczenie wymaga wyważonego łączenia ekwiwalencji formalnej i dynamicznej. Co więcej, w niektórych przypadkach tłumaczenie może być zarówno dynamicznie, jak i formalnie ekwiwalentne z tekstem oryginalnym.
Problemy.
Ogólne.
Tłumaczenie to z natury trudne zajęcie. Tłumacze mogą napotkać dodatkowe problemy, które sprawiają, że ten proces staje się jeszcze trudniejszy np.:
„Nieprzetłumaczalność”.
Wraz z pojawiającymi się od czasu do czasu listami słów „nieprzetłumaczalnych” rodzą się dyskusje na temat czy niektóre słowa rzeczywiście są nieprzetłumaczalne. Listy te często zawierają słowa takie jak „saudade”, portugalskie słowo, które stanowi przykład „nieprzetłumaczalnego”. Można je dość łatwo przetłumaczyć jako „rozdzierająca tęsknota”, jednak ma ono delikatne, pozytywne znaczenie, które trudno jest zawrzeć w jego podstawowym tłumaczeniu.
Niektóre słowa trudno jest przełożyć za pomocą tej samej kategorii gramatycznej, np. części mowy, mimo że ich znaczenie jest jak najbardziej przetłumaczalne. Na przykład niektóre języki mogą nie mieć rzeczownikowych odpowiedników na rosyjski rzeczownik почемучка (poczemuczka), choć jego znaczenie w języku polskim dobrze odzwierciedla przymiotnik „wścibski”.
Dziennikarze są oczywiście podekscytowani, kiedy lingwiści dokumentują niejasne słowa o lokalnym znaczeniu i uznają je za „nieprzetłumaczalne”. Jednak w rzeczywistości te zwroty specyficzne dla danej kultury należą do najłatwiej przetłumaczalnych, tłumaczenie ich jest nawet prostsze od tłumaczenia zwrotów uniwersalnych takich jak „matka”. Dzieje się tak dlatego, że zwykle tłumaczy się te słowa po raz pierwszy używając do tego, tego samego słowa w innym języku, lub zapożyczając je, jeśli jest to konieczne. Przykładowo, francuska nazwa potrawy „pâté de foie gras” rzadko tłumaczona byłaby na język polski jako „pasta z tłustej wątróbki” nawet, jeśli jest to dobry opis tego dania. Zamiast tego akceptowanym tłumaczeniem jest po prostu „pâté de foie gras” albo częściej „foie gras”.
W niektórych przypadkach wymagany jest tylko zapis. O ile na przykład japońskie słowo 山葵 zapisane znakami chińskimi (kanji) wymaga wieloletniej nauki i głębokiej znajomości ich czytania, to jego zapis fonetyczny przy pomocy znacznie prostszych sylabariuszy: hiragany わさび lub katakany ワサビ jest zwykłym odczytaniem po polsku jako „wasabi”. Krótki opis lub porównanie zachowujące podobną ideę jest również często uznawane za poprawne: わさび, może być także tłumaczone jako „japoński chrzan”.
Im bardziej niezrozumiały i specyficzny dla danej kultury jest zwrot, tym łatwiej jest go przetłumaczyć. Na przykład Euroa (nazwa nieistotnej osady w Australii) to po prostu Euroa w każdym języku na świecie, który posługuje się alfabetem łacińskim. Jednak skoro o nazwach miejscowości mowa, to trzeba być świadomym tego, że np. Saragossa to Zaragoza lub Saragosse, w zależności od języka źródłowego, a z kolei Monaco w języku włoskim może oznaczać Monaco, ale również Monachium.
Wyrażenia potoczne.
Wyrazy, które są naprawdę trudne do przetłumaczenia to najczęściej krótkie potoczne słowa, których dokładne znaczenie zależy przeważnie od kontekstu. Przykładem może być angielski czasownik „to get”, który ma wiele różnych znaczeń i tworzy aż siedem kolumn w najnowszej wersji słownika Roberta Collinsa. Tak samo jest również z innymi angielskimi, pozornie prostymi wyrazami, takimi jak: „to go” (siedem kolumn), „to come” (cztery i pół kolumny) itd.
Kulturowe aspekty mogą komplikować tłumaczenie. Przykładowo, ludzie z Anglii, Francji czy Chin prawdopodobnie opisaliby lub naszkicowali „chleb” jako bread, du pain lub 面包 (jako ich kulturowo powszechnie używany chleb) – pojęcie lepiej wyrażone jest w ich języku niż wyrażone słowem pochodzącym z innego języka.
Różniące się poziomy dokładności – nieodłącznej części języka, są również istotne. Na przykład jeśli ktoś omawia położenie, które jest bliżej słuchacza niż mówcy znającego język hiszpański, powie „ahí”; jeśli natomiast jest to z dala od obydwu rozmówców, wówczas wypowiedziałby on „allí”; a jeśli wymagane są konotacje lub wskazówki jak na przykład „niedaleko stąd/stamtąd”, „za tamtym”, „po tej stronie”, najlepiej będzie wypowiedzieć „allá”. Odwrotnie jest w potocznym francuskim, trzy z tych różnych znaczeń wyrazu „tam”, jak i pojęcia „tu”, prawdopodobnie będą wyrażone „là”.
Język może zawierać zwroty, które nawiązują do pojęć, które nie istnieją w drugim języku. Przykładem są francuskie „tutoyer” i „vouvoyer”, które obydwa będą przetłumaczone na język angielski jako „to address as ‘you’” (zwracanie się per „ty”), jako że nieformalny zaimek drugiej osoby liczby pojedynczej jest archaizmem w języku angielskim. Jak dotąd to nazbyt uproszczone tłumaczenie całkowicie rujnuje przekład czasowników: „vouvoyer” oznacza zwracanie się do drugiej osoby przy pomocy oficjalnej formy „pan, pani”, podczas gdy „tutoyer” oznacza użycie nieformalnego zwrotu „ty”. Co więcej, kiedy w języku angielskim używano zaimka „thou”, „thou” jako czasownik mógł być tłumaczeniem dla „tutoyer”; dziś trudno jest wyprodukować zwięzłe tłumaczenie na język angielski, które oddaje sens zwrotów „ty”, „pan/pani” oraz różnicę pomiędzy nimi.
Jednakże druga osoba „ty” używana jest w pewnych rejonach Stanów Zjednoczonych. Nieprecyzyjna wymiana „y’all” jest oswojoną wersją zaimka „ty” i dokładnie oddaje sens drugiej osoby liczby mnogiej. W większości jest to używane w południowych i południowo-wschodnich stanach USA. W niektórych rejonach (takich jak Teksas i pobliżu) „y’all” jest także często używane w drugiej osobie liczby pojedynczej.
Problem często leży w błędnym rozróżnieniu tłumaczenia i objaśnienia. Objaśnienie daje krótki (zazwyczaj jednowyrazowy) odpowiednik dla każdego terminu. Tłumaczenie z kolei dekoduje znaczenie i cel na poziomie tekstu (nie na poziomie wyrażenia czy zdania), a następnie rozkodowuje je w języku docelowym. Wyrażenia takie jak „saudade” i שלימזל są trudne do wyjaśnienia przez inne pojedyncze słowa, ale podając dwa lub więcej wyrazów, mogą one być przetłumaczone perfekcyjnie. Podobnie jest z francuskim słowem „tutoyer” i hiszpańskim „tutear”, których znaczenie w zależności od kontekstu może być przetłumaczone jako „być z kimś na ty”. Jednakże bardziej uzasadniona jest nieprzetłumaczalność wyrazu „chleb”. Nawet jeśli mówimy o chlebie francuskim, chińskim, bądź algierskim, zakładamy, że adresaci wiedzą, o co chodzi.
Typy tłumaczeń według rodzaju tekstu.
Rodzaje tłumaczeń ustnych omówiono w artykule Tłumaczenie ustne.
Choć generalne zasady tłumaczenia obowiązują niezależnie od rodzaju tłumaczenia, to można wyróżnić poszczególne typy tłumaczenia według dziedzin specjalizacji i tematyki tłumaczonych tekstów. Każda specjalizacja wiąże się ze specyficznymi wyzwaniami i trudnościami. Oto niepełna lista specjalistycznych typów tłumaczeń:
Tłumaczenie tekstów religijnych.
Tłumaczenie tekstów religijnych odegrało ważną rolę w historii świata, będąc ważnym kanałem komunikacji nowych idei i kontaktu między różnymi kulturami. Na przykład mnisi buddyjscy, którzy przetłumaczyli indyjskie sutry na chiński, często naginali tłumaczenia w celu lepszego dopasowania ich do jakże innej kultury Chin, podkreślając na przykład synowskie uczucia. Z kolei misjonarze chrześcijańscy często przyczyniali się do opracowywania alfabetów i kodyfikacji lokalnych języków, właśnie poprzez konieczność opracowywania zrozumiałych dla lokalnej ludności tekstów o tematyce religijnej (modlitewniki, mszały, Biblia).
Jedno z najwcześniejszych przedsięwzięć tłumaczeniowych w cywilizacji śródziemnomorskiej to przekład Biblii hebrajskiej na grekę w trzecim wieku przed naszą erą. Była to tzw. Septuaginta, tłumaczona przez 70 (w niektórych wersjach 72) tłumaczy, którzy zostali wysłani na wyspę Paphos w celu przetłumaczenia Biblii. Każdy z nich pracował w oddzielnej celi. Legenda głosi, że wszystkie 72 przykłady były identyczne. Septuaginta stała się źródłem dla późniejszych przekładów na wiele różnych języków, m.in. łacinę, język koptyjski, ormiański i gregoriański. Choć Septuaginta powstała w środowisku diaspory żydowskiej, która była w dużym stopniu zhellenizowana i nie znała dobrze hebrajskiego, to potem okazała się niezmiernie ważna jako greckojęzyczne Pismo Święte dostępne dla świeżo nawróconych na chrześcijaństwo pogan.
Święty Hieronim, patron tłumaczy, jest uważany za wybitnego (choć niedoskonałego) tłumacza starożytności. Pomimo swojej niedoskonałej znajomości języka hebrajskiego dokonał monumentalnej pracy przełożenia na łacinę całości Biblii. Jego przekład Biblii zwany Wulgatą, został ostatecznie przyjęty w Kościele Zachodnim, chociaż w wielu punktach znacząco różnił się od wcześniej używanych wersji łacińskich (znanych pod ogólna nazwą Vetus latina). Wulgata została uznana na Soborze trydenckim za autentyczny tekst Pisma Świętego i jedyny dopuszczalny w liturgii i nauczaniu w Kościele katolickim. Jednak dekret ten budził od samego początku kontrowersje, ponieważ w XVI wieku liczne błędy Wulgaty były ogólnie znane od ponad 100 lat dzięki pracom krytycznym uczonych katolickich, takich jak Lorenzo Valla, Lefèvre d’Étaples czy Erazm z Rotterdamu.
Biblię przekładano na różne języki europejskie już w średniowieczu, jednak dopiero w okresie Reformacji Protestanckiej nastąpił prawdziwy rozkwit działalności translatorskiej. Nowe przekłady na języki krajowe dokonywane nie tyle z łacińskiej Wulgaty, ile z języków oryginalnych, miały ogromny wpływ na opinie publiczną, rozwój oświaty oraz rozwój reformacji. Głód Biblii w tym okresie była tak wielki, że wielu ludzi pragnąc samodzielnie czytać Ewangelie, uczyło się czytania i pisania. W ten sposób żywa polemika religijna pomiędzy duchowieństwem katolickim a reformatorami, a przede wszystkim liczne przekłady Biblii na języki narodowe przyczyniły się do rozwoju szkolnictwa i podniesienia poziomu oświaty publicznej – zwłaszcza w krajach protestanckich. Wpływ dokonanych w XVI i XVII wieku przekładów Biblii na języki krajowe oraz kulturę i religię tych krajów był wielki i trwały. Dobrym przykładem jest tu niemiecka Biblia Lutra, angielska Biblia króla Jakuba.
Tłumaczenie literackie.
Tłumaczenie literackie to tłumaczenie utworów literackich (powieści, opowiadań, sztuk teatralnych, wierszy itp.).
Jeśli tłumaczenie tekstów nieliterackich jest uważane za umiejętność, to tłumaczenie beletrystyki i poezji można nazwać sztuką. W krajach wielojęzycznych, takich jak Kanada, tłumaczenie jest często traktowane jako literacka pasja rządząca się własnymi prawami. Postaci takie jak Sheila Fischman, Robert Dickson i Linda Gaboriau są wybitnymi tłumaczami literatury kanadyjskiej, a Governor General’s Awards są przyznawane co roku, dla najlepszych tłumaczeń literackich z języka angielskiego na język francuski i z języka francuskiego na język angielski.
Pisarze tacy jak Vladimir Nabokov, Jorge Luis Borges i Wasilij Żukowski zyskali sławę dzięki tłumaczeniom literackim.
Tłumaczenie poezji.
Poezja jest często uznawana za najtrudniejszy do tłumaczenia typ tekstu ze względu na trudność w interpretowaniu zarówno formy, jak i treści w języku docelowym. W 1959 roku w artykule „On Linguistic Aspects of Translation” rosyjski lingwista i semiotyk Roman Jakobson posunął się nieco dalej i zadeklarował, że „poezja z definicji [była] nieprzetłumaczalna”. W 1974 roku amerykański poeta James Merrill napisał wiersz „Lost in Translation”, który po części zgłębił ten problem. Kwestia ta była również zbadana w książce „Le Ton beau de Marot” z 1997 roku, autorstwa Douglasa Hofstadtera. Dużo uwagi tłumaczeniu poezji poświęca też Stanisław Barańczak, m.in. w książce "Ocalone w tłumaczeniu".
Tłumaczenie tekstów śpiewanych.
Tłumaczenie tekstów śpiewanych jest blisko związane z tłumaczeniem poezji, jako że większość muzyki wokalnej, przynajmniej w tradycji zachodniej, jest zgodna z wierszem, w szczególności wierszem o regularnym rymie. (Pod koniec XIX wieku muzyczna oprawa prozy i wolnych wersów zaistniała także w niektórych sztukach muzycznych, mimo że muzyka popularna jest zazwyczaj zachowawcza, jeśli chodzi o układ strof bez względu na to, czy posiada refren czy też nie). Dobrym przykładem tłumaczenia poezji przeznaczonej do śpiewania są hymny kościelne, takie jak niemieckie chorały przełożone na język angielski przez Catherine Winkworth.
Tłumaczenie tekstów śpiewanych jest o wiele bardziej restrykcyjne niż tłumaczenie poezji, ponieważ w tym pierwszym jest tylko odrobina lub nawet brak wolności wyboru pomiędzy tłumaczeniem pisanym wierszem, a tłumaczeniem, które obywa się bez struktury charakterystycznej dla wiersza. Możliwa jest zmiana lub ominięcie rymu w tłumaczeniu śpiewanym, ale przypisanie sylab odpowiednim nutom jest wielkim wyzwaniem dla tłumacza. Możliwość dodania lub usunięcia sylaby poprzez rozdzielenie lub połączenie nut jest częstsza w prozie niż w wierszu. Inne czynniki, które należy wziąć pod uwagę w procesie pisania tłumaczeń śpiewanych to powtórzenie słów i fraz, ulokowanie pauz lub interpunkcji, jakość samogłosek śpiewanych na wysokich nutach i rytmiczne cechy śpiewanego wersu, które mogą być bardziej naturalne dla języka oryginalnego niż dla języka docelowego.
Podczas gdy śpiewanie tekstów przetłumaczonych jest powszechne od wieków, jest to mniej konieczne, kiedy pisemne tłumaczenie jest zapewnione słuchaczowi, na przykład jako dodatek w koncertowych programach albo jako napisy wyświetlane w salach koncertowych lub mediach.
Tłumaczenie tekstów ekonomicznych.
Najczęściej tłumaczone teksty z dziedziny ekonomii to doniesienia agencyjne, raporty firm i instytucji finansowych, analizy makroekonomiczne, statystyczne oraz artykuły naukowe. W zglobalizowanym świecie największa ilość tekstów o tej tematyce powstaje w języku angielskim, co sprawia, że tłumacze muszą często zmagać się z terminologią np. bankowo-finansową, która w języku docelowym jest niejednokrotnie o wiele mniej rozwinięta. Tak jak w innych dziedzinach, do poprawnego tłumaczenia niezbędna jest dobra orientacja w temacie tekstu, znajomość specyfiki języka ekonomicznego oraz dostęp do wiarygodnych źródeł i słowników fachowych.
Tłumaczenie prawne.
Ogólne określenie tłumaczenie prawne oznacza zarówno tłumaczenie dokumentów prawnych (ustaw, wyroków, kontraktów, traktatów itp.), jak i prawniczych (komentarze do ustaw, artykuły prasowe na temat prawa itp). Podgrupą tłumaczenia prawnego jest tłumaczenie sądowe (zarówno ustne, jak i pisemne), które zazwyczaj powierzane jest wykwalifikowanemu tłumaczowi przysięgłemu. Zagadnieniami tłumaczenia aktów prawnych zajmuje się juryslingwistyka.
Tłumaczenia prawne podobnie jak teksty prawne i prawnicze napisane są językiem prawniczym o wysokim stopniu sformalizowania. Można je podzielić na kilka kategorii, m.in. przekład umów cywilnoprawnych i handlowych w obrocie gospodarczym, przekład dokumentów z zakresu prawa spółek, przekład aktów normatywnych, przekład aktów prawnych Unii Europejskiej, czy przekład sądowy.
Przekład umów cywilnoprawnych i handlowych w obrocie gospodarczym.
„Z prawnego punktu widzenia umowa jest to czynność prawna zawierająca co najmniej dwa zgodne oświadczenia woli zmierzające do powstania, ustania lub zmiany stosunku prawnego”. Ustawa przewiduje różne typy umów (nazwana, nienazwana, mieszana), można wyróżnić także inne typy umów (np. odpłatne czy konsensualne). W zależności od państwa, umowy zawierane mogą być w różnej formie i o różnej strukturze, najczęściej jednak umowa składa się z tytułu, preambuły, części deklaratywnej, tekstu zasadniczego, elementów finalnych i opcjonalnie załączników. W przypadku tłumaczenia umów nie jest najistotniejszym dosłowne przetłumaczenie umowy na poziomie tekstualnym, ale przekazanie dokładnie celu umowy i intencji stron. Ważne jest także odpowiednie formatowanie dokumentu, tak aby był przejrzysty a elementy znajdujące się w poszczególnych częściach oryginału były odpowiednio usytuowane w przekładzie.
Początkowym i jednym z najistotniejszych elementów umowy jest jej tytuł, zatem ważne jest zastosowanie odpowiadających ekwiwalentów; w języku polskim najczęściej używanym określeniem jest „umowa”, podczas gdy w języku angielskim wyróżnia się m.in. contract („umowa”) oraz agreement („porozumienie”), które może być używane w szerszym kontekście. Według Jopek-Bosiackiej, „kontrakt” ma swoiste asocjacje, zatem słowo to nie powinno być używane w kontekście umów cywilnoprawnych.
W preambule mieszczą się informacje takie jak data zawarcia umowy czy określenie jej stron, co więcej, szczególnie w przekładzie ważne jest precyzyjne określenie stron umowy. W przypadku gdy stroną umowy jest osoba prawna należy zachować należytą ostrożność przy tłumaczeniu firmy spółki (nazwy pod którą jest prowadzona), a w szczególności jej formy prawnej. Forma prawna określa typ spółki (np. Sp. z.o.o.), jednak w przypadku przekładu nie należy tłumaczyć formy prawnej na jej odpowiednik w innym języku, gdyż oryginalna forma prawna wskazuje na państwo w jakim spółka została utworzona. Aby zapobiec niejasnościom można dodatkowo w tekście umieścić wyjaśnienie skrótu formy prawnej. Reguły te dotyczą tłumaczeń zarówno z języka polskiego na obcy, jak i z języka obcego na język polski. Również nazwy storn mają stosowne formalne odpowiedniki, które zawarte są w kodeksie cywilnym.
Tekst zasadniczy umowy określa, co strony postanawiają; w języku polskim zazwyczaj stosowane jest sformułowanie „[n]iniejszym Strony postanawiają/postanowiły, co następuje…”; w innych językach zwrot ten może mieć kilka ekwiwalentów, jak na przykład angielskie wyrażenie “The Parties agree as follows”. W tekście zasadniczym znajdują się także oświadczenia stron, na które należy zwrócić szczególną uwagę ze względu na różnice w prawodawstwie poszczególnych państw. W tym fragmencie umowy zamieszcza się także zobowiązania stron, które w języku polskim najczęściej wyraża się poprzez zastosowanie czasu przyszłego lub teraźniejszego, natomiast w przypadku ich tłumaczenia na język angielski stosuje się czasownik modalny shall lub czasowniki performatywne. Kolejnym elementem tekstu zasadniczego są standardowe klauzule umowne, których tłumaczenie wymaga od tłumacza znajomości klisz językowych oraz strategii translatorskich, jak również poszczególnych cech języka umów. Jedną z instytucji udostępniających wzory takich umów jest Międzynarodowa Izba Handlowa w Paryżu (ICC).
Elementy finalne umowy składają się z podpisów stron, które wyrażają wolę stron do zawarcia umowy. Ważnym elementem umów są także załączniki, które mogą być integralną częścią umowy lub dokumentami nie mającymi bezpośredniego związku z umową (np. dokumenty ułatwiające dostęp do danych). W języku polskim na oba te rodzaje dokumentów używa się słowa „załączniki”, należy jednak zwrócić szczególną uwagę podczas ich tłumaczenia, ponieważ w przypadku innych języków, np. angielskiego, na pierwszy typ załączników używa się określenia “Schedules”, natomiast drugi rodzaj załączników określany jest mianem “Appendices”.
Często powielany schemat umów pozwala na szybsze i łatwiejsze nauczenie się strategii tłumaczeniowych stosowanych przy przekładzie tego typu tekstów, oczywiście schematy te mogą różnić się w poszczególnych środowiskach, jednak należy pamiętać, że głównym celem przekładu umów jest odtworzenie szczegółowo treści tekstu wyjściowego przy równoczesnym zachowaniu konwencji języka docelowego.
Przekład dokumentów z zakresu prawa spółek.
W związku z przystąpieniem Polski do Unii Europejskiej oraz swobodę obrotu gospodarczego znajomość prawa spółek jest nieodłącznym elementem tłumaczy prawnych. Oprócz znajomości prawa, tłumacz także musi zwracać szczególną uwagę na różnice terminologiczne oraz zróżnicowanie poszczególnych dokumentów, a także ich ilość. W Polsce spółki handlowe dzielą się na spółki kapitałowe i osobowe, natomiast podczas przekładu tych terminów na język angielski występują różne ekwiwalenty w zależności od regionu, dla którego tekst docelowy jest przeznaczony – najczęściej używanymi ekwiwalentami dla spółki kapitałowej i osobowej są odpowiednio “companies” oraz “partnerships”, w Stanach Zjednoczonych występuje jednak inny podział spółek, co skutkuje tłumaczeniem wszystkich spółek jako “companies”, a spółek kapitałowych jako “corporations”. Dużym utrudnieniem w terminologii nazewnictwa spółek jest kryterium, na podstawie którego spółki są klasyfikowane do kategorii. W systemie anglosaskim spółki kapitałowe w swojej nazwie zawierają także informacje o tym czy są notowane na giełdzie, natomiast w języku polskim takich informacji nazwa spółki nie zawiera. Innym problemem są zmiany w kodeksach prawnych poszczególnych państw, takie jak zaprzestanie wpisu konkretnego typu spółek do rejestru. Również skróty formy prawnej spółki mogą być problematyczne, gdyż podlegają one różnej jurysdykcji, czyli innymi słowy, nie zawsze muszą oznaczać to samo.
W odniesieniu do przekładu nazw władz spółki należy zapoznać się w jakim systemie operuje nazewnictwo w danym kraju. W wielu krajach UE, w tym także w Polsce, funkcjonuje system dualistyczny, który zakłada rozdział na organy nadzorujące i zarządzające; natomiast m.in. w Wielkiej Brytanii czy Stanach Zjednoczonych występuje system monistyczny, w którym występuje wspólny organ administracyjny nadzorujący działalność spółki i zarządzanie (rada dyrektorów). Ze względu na złożoność systemów prawnych i terminologii, tłumacz jest nie tylko zobowiązany dobrze znać terminologię języka, z którego przekłada, ale także w podobnym stopniu operować terminologią języka, na który przekłada.
Kolejnymi ważnymi dokumentami są umowa spółki i jej statut. W zależności od systemu prawnego na umowę spółki mogą składać się różne dokumenty, np. w Wielkiej Brytanii niezbędnymi dokumentami są “memorandum of association” oraz “articles of association”, które tworzą “company constitution”, natomiast odpowiadającymi im dokumentami w USA są “articles of incorporation” oraz “bylaws” tworzące “company charter”. Innym problemem jest brak spójności terminologicznej, który występuje gdy tłumacz stosuje naprzemiennie kanony językowe z różnych kultur języka docelowego. Tłumacz powinien dokonać wyboru, następnie konsekwentnie za nim podążać, przy czym wybór ten powinien być świadomy i dopasowany do warunków w jakich tłumaczenie powstaje. Określa to termin „ekwiwalencja tekstowo-normatywna, czyli stosowanie norm językowych i tekstowych przyjętych w danej kulturze prawnej jako konwencja właściwa dla danego gatunku prawnego”.
Zatem strategia tłumacza powinna obejmować szeroko pojęte rozumowanie tekstu źródłowego, porównywanie tekstów i ich uregulowań w odmiennych systemach tak, aby przekład pod względem formalnym, merytorycznym i znaczeniowym był spójny z tekstem oryginału oraz aby brzmiał naturalnie w języku docelowym.
Przekład aktów normatywnych.
Akt normatywny jest to tekst napisany językiem prawnym i zawiera przepisy. Akty te mają szczegółowo określoną formę, która jednak może różnić się pomiędzy różnymi systemami prawa. Większość aktów składa się z przepisów ogólnych, szczegółowych i końcowych, jednak poszczególne treści, takie jak np. tytuł, mogą być częścią przepisów ogólnych bądź szczegółowych. Duże różnice zauważyć można także w sposobie zapisu, w przypadku jurysdykcji polskiej tytuły ustaw rozpoczynają się datą, a dopiero później precyzują o czym dana ustawa mówi, natomiast w ustawach krajów anglosaskich dominuje schemat rozpoczynający się nazwą uchwały z datą zamieszczoną na końcu tytułu. Wszelkie elementy aktów normatywnych spełniają określone funkcje, zatem w przypadku ich przekładu należy zwracać uwagę nie tylko na poprawne ich umiejscowienie, ale także zachowanie wszelkich funkcji przez nie spełniających. Inna istotną cechą aktów normatywnych jest ich spójność, co oznacza wewnętrzną redakcję tekstu i jego fragmentów wg tych samych wytycznych, zachowanie ciągłej numeracji czy układu graficznego. Bardzo istotne podczas przekładu aktów normatywnych jest zachowanie zasady wierności semantycznej, innymi słowy posługiwanie się danym terminem tylko w odniesieniu do znaczenia jakie zostało dla niego określone w definicji.
Innym ważnym aspektem przekładu aktów normatywnych jest tłumaczenie nazw instytucji ustrojowych (np. Marszałek Sejmu) czy instytucji ustroju terytorialnego i samych nazw tychże terytoriów. Przykładem tutaj mogą być nazwy polskich województw, których przekłady przyjęte przez MSZ składają się z nazwy regionu zapisanej po polsku oraz określenia „voivodeship”, i tak w większości oficjalnych tłumaczeń na język angielski odnajdziemy województwo śląskie pod nazwą „Śląskie Voivodeship”. Kłopotliwy dla tłumaczy jest również przekład nazw organów administracji publicznej i organów samorządu terytorialnego na szczeblu lokalnym, regionalnym i centralnym. W większości oficjalnych dokumentów i na stronach internatowych polskich urzędów i instytucji można znaleźć obcojęzyczne ekwiwalenty tych nazw, głównie w języku angielskim.
Przekład aktów normatywnych Unii Europejskiej.
Ze względu na złożoność struktur Unii Europejskiej oraz liczbę państw do niej należących przekład aktów normatywnych UE jest wysoce złożony – podlega on silnym rygorom formalnoprawnym. W związku z wielokulturowością UE przekład tekstów powoduje przenoszenie wzorców pomiędzy kulturami. Przynależność do większej wspólnoty międzynarodowej, jak również dynamiczne procesy internacjonalizacji sprzyjają wpływowi wspólnej kultury europejskiej na kultury poszczególnych państw. Wykształcił się także specyficzny europejski język prawa, który ma wpływ na konstruowanie aktów prawnych w państwach członkowskich. Rozwój tzw. „eurożargonu” oraz europeizacji komunikacji językowej sprawia, że przekład należy rozpatrywać właśnie w tych kategoriach, a także przyczynia się on do zmian leksykalnych czy schematycznych tłumaczonych tekstów.
Przekład sądowy.
Przekład sądowy jest charakterystycznym rodzajem przekładu prawnego, najczęściej wykonywanym przez tłumaczy przysięgłych, jednak nie jest to regułą – ustawa z dn. 25 listopada 2004 r. zmieniła zasady uzyskiwania uprawnień do wykonywania zawodu tłumacza, przy czym osoba ta nie musi posiadać wykształcenia filologicznego. Przekład sądowy dotyczy głównie tłumaczenia pism procesowych czy sądowych, a także ustnego tłumaczenia podczas rozpraw sądowych.
W zależności od trybu postępowania tłumacz zobowiązany jest posługiwać się określoną terminologią, inną w przypadku postępowania cywilnego procesowego, a inną w przypadku postępowania cywilnego nieprocesowego. Jeszcze inną terminologią tłumacz posługuje się podczas przekładu postępowania karnego, gdzie na każdym etapie występują widoczne różnice w terminologii (np. różnice pomiędzy „obwinionym”, „podejrzanym” a „oskarżonym”). W przypadku postępowania administracyjnego występują także różnice w sposobie określania stron postępowania, w zależności od tego, jaki charakter ma postępowanie. Szczególną uwagę należy zwrócić także na nazewnictwo struktur sądownictwa, które mogą różnić się pomiędzy państwami.
Model komunikacji jaki występuje w postępowaniu sądowym, a także w jego przekładzie jest wysoce sformalizowany i konwencjonalny. Istotne różnice zachodzą jednak w odrębnych kręgach kulturowych w zakresie uprzejmości i bezosobowego charakteru komunikacji. W Polskiej kulturze sądowniczej istnieje tzw. system zwrotów adresatywnych, polegający na zwracaniu się do uczestników postępowania czy sądu formami bezosobowymi („Wysoki Sądzie”), jednakże w państwach gdzie funkcjonuje inny system prawny (np. Wielka Brytania) do sędziów zwraca się różnymi formami w zależności od ich stanowiska. W dyskursie sądowym występują także zwroty performatywne, które z kolei w zależności od typu postępowania stosowane mogą być w polskim orzecznictwie w formie czasu teraźniejszego lub przeszłego. Wszystkie te cechy dyskursu prawniczego istotnie wpływają na tłumaczenie; ważne jest aby przekład nie tylko oddawał należycie sens tekstu wyjściowego, ale również aby był odpowiednio osadzony w konwencjach języka prawniczego, na który został przetłumaczony. Innym istotnym czynnikiem jest odpowiedni dobór słów, ponieważ niewielkie różnice leksykalne, a nawet interpunkcyjne mogą zmieniać znaczenie wyroku czy postanowienia. Wykwalifikowany tłumacz prawny powinien mieć doświadczenie prawnicze, jako że nieścisłości w tłumaczeniu mogą mieć poważne skutki. Przykładem może być tu tłumaczenie Traktatu z Waitangi, w którym wersja angielska i maoryska różniły się w pewnych istotnych punktach, co miało daleko idące konsekwencje.
Czasami, aby uniknąć tego typu problemów, wersja w jednym języku uznawana jest jako decydująca i rozstrzygająca w wypadku wątpliwości, chociaż w wielu przypadkach nie jest to możliwe, gdyż żadna ze stron porozumienia nie chce być postrzegana jako drugorzędna.
Tłumaczenie medyczne.
Tłumaczenie tekstów o tematyce medycznej: prac naukowych, wyników badań, opisów choroby itp.
Tłumaczenie medyczne, podobnie jak tłumaczenie farmaceutyczne jest specjalizacją, w której błędne tłumaczenie może mieć śmiertelne konsekwencje.
Tłumaczenie techniczne.
Jest to tłumaczenie tekstów technicznych (podręczników, instrukcji itp.), dokładniej, tekstów, które zawierają dużo terminów, to znaczy wyrazów lub wyrażeń, które są używane (przeważnie) w obrębie konkretnej dziedziny lub opisują tę dziedzinę szczegółowo.
W tłumaczeniach tego typu nacisk kładzie się na treść przekazu, która powinna być przełożona w dokładny i jasny do zrozumienia sposób. Forma estetyczna i literacka nie jest tak istotna jak w przypadku innych rodzajów tłumaczeń.
Tłumaczenie techniczne wydaje się jasnym terminem, jednak często jest używane w odniesieniu do tekstów o tematyce innej niż technologia. Najczęściej występuje jako synonim tłumaczeń specjalistycznych lub tłumaczeń LSP (języka specjalistycznego).
Proces tłumaczenia.
Z powodu globalizacji handlu, a także ogromnego rozwoju internetu małe firmy mają szansę wejść na rynek i sprzedawać swoje produkty międzynarodowo. Klienci domagają się gier, instrukcji, oprogramowań itp. w ojczystym języku, dlatego też zapotrzebowanie na tłumaczenia techniczne wzrasta. Jeśli sam produkt jest aplikacją, przetłumaczony tekst może pojawić się w różnych kontekstach – drukowanej instrukcji, interfejsu użytkownika, pomocy online, często zadawanych pytań na stronie internetowej oraz w różnych formatach plików. Często, zawartość aplikacji jest ciągle modyfikowania, dlatego proces tłumaczenia musi być zintegrowany.
Ponieważ czas wejścia na rynek jest istotnym czynnikiem dla zysku, czas jaki mają tłumacze na przekład produktu jest ograniczony czasem nawet do kilku dni. W rezultacie nad tłumaczeniem pracuje cały zespół (na przykład kierownik projektu, terminolog, tłumacz, edytor, inżynier oprogramowania i wielu innych), który często nie mieści się w jednej lokalizacji, a jest rozproszony po całym świecie.
W związku z tym powstają programy i narzędzia które pomagają w sprawnej komunikacji oraz tłumaczeniu produktów. Jednym z przykładów są narzędzia, które zostały opracowane w celu wspierania przetwarzania językowego, a w szczególności tłumaczenie. W następnym akapicie zostało opisanych kilka przykładów takich technologii zostanie opisanych, na przykład MT ("machine translation" – tłumaczenie maszynowe) oraz CAT ("computer-aided translation" – tłumaczenie wspomagane komputerowo).
Prognoza rozwoju.
W związku z globalną gospodarką i ciągłym rozwojem społeczeństwa IT rozwija się działalność w zakresie tłumaczeń technicznych, w której zauważalne jest duże zapotrzebowanie na tłumaczenia:
Dubbing i napisy.
Dialogi i narracje filmów fabularnych pełnometrażowych i zagranicznych programów telewizyjnych muszą być przetłumaczone dla widzów posługujących się językiem docelowym. W tym przypadku tłumaczenie dla dubbingu i tłumaczenie dla napisów dialogowych wymagają różnych wersji dla uzyskania najlepszego efektu. Tak więc w przeciwieństwie do języka oryginalnego, napisy w języku docelowym dość często nie pokrywają się z dialogiem.
Do tłumaczenia filmów służą tzw. listy dialogowe – przygotowanie tłumaczenia filmu lub przedstawienia bez listy dialogowej lub innej podstawy pisemnej jest praktyką ryzykowną, czasem jednak stosowaną. Zdarza się też czasem tłumaczenie filmu na podstawie samego tekstu – bez dostępu do nagrania, co może prowadzić do nieporozumień. Co więcej, jest to właściwie normą w przypadku gier komputerowych, z uwagi na ich cykl produkcji, a dodatkową trudność (generującą błędy, nie zawsze wychwycone podczas testów gry) stanowi składanie dłuższych wypowiedzi z krótszych klocków (tzw. adlibów), na co tłumacz nie ma wpływu, może jedynie próbować przewidzieć wystąpienie niektórych połączeń. Odrębną kwestią bywają również drastyczne ograniczenia gramatyczne na poziomie kodu programu (np. podczas lokalizacji możliwe jest użycie nazw tylko w mianowniku i ewentualnie w dopełniaczu, bo programiści nie przewidzieli istnienia języków fleksyjnych).
Tłumaczenie naukowe.
Tłumaczenie naukowe to przekład naukowych dokumentów związanych z badaniami, skrótów, obrad konferencyjnych i innych publikacji z jednego języka na drugi. Specjalistyczne słownictwo techniczne używane przez badaczy, w każdej dyscyplinie wymaga tego, aby tłumacz tekstów naukowych miał zarówno techniczne, jak i lingwistyczne kompetencje.
Tłumaczenie pedagogiczne.
Tłumaczenie pedagogiczne służy nauce drugiego języka. Jest ono wykorzystywane do wzbogacenia (i ocenienia) słownictwa studenta w drugim języku, pomagania w przyswojeniu nowych struktur składniowych i sprawdzenia zrozumienia tekstu. W odróżnieniu od innych rodzajów tłumaczeń, tłumaczenie pedagogiczne odbywa się w ojczystym (lub dominującym) języku studenta zarówno, jak i w drugim języku. Oznacza to, że student będzie tłumaczył zarówno na, jak i z drugiego języka.
Kolejną różnicą między tym tłumaczeniem a innymi, jest to, że celem tego tłumaczenia jest tłumaczenie dosłowne wyrażeń wyrwanych z kontekstu, z fragmentów tekstu, które mogą być całkowicie zmyślone na cele ćwiczenia.
Tłumaczenie pedagogiczne nie powinno być mylone z tłumaczeniem naukowym.
Tłumaczenie akademickie.
Tłumaczenie tekstów specjalistycznych pisanych w środowisku akademickim.
Tłumaczenie akademickie nie powinno być mylone z tłumaczeniem pedagogicznym.
Tłumaczenie komercyjne.
Tłumaczenie tekstów komercyjnych (biznesowych). W skład tej kategorii mogą wchodzić materiały marketingowe i promocyjne, kierowane do konsumentów lub tłumaczenie tekstów administracyjnych.
Tłumaczenie oprogramowania.
Tłumaczenie programów komputerowych i związanej z nimi dokumentacji (podręczników, pomocy naukowych i strony internetowych), często określane też jako „spolszczenie” lub „lokalizacja oprogramowania”, czyli dopasowywania tłumaczenia do języka docelowego i lokalnej kultury.
Tłumaczenie oprogramowania bywa też mylnie określane jako „tłumaczenie komputerowe”, co jednak oznacza raczej sposób wykonywania, a nie temat tłumaczenia. Tłumaczenie komputerowe polega na wykorzystaniu programu komputerowego do automatycznego tłumaczenia tekstów.
Tłumaczenie gier wideo.
Tłumaczenie gier wideo jest najnowszą i specjalistyczną dziedziną w obrębie prac tłumaczeniowych. Często w kontekście informatycznym mówi się raczej o lokalizacji niż o tłumaczeniu. Przykładowi wydawcy to Cenega i cdp.pl.
Historia refleksji nad tłumaczeniem.
Liczne dyskusje na temat teorii i praktyki tłumaczenia sięgają czasów antycznych oraz pokazują, iż warto o nich nadal rozmawiać. Różnica pomiędzy metafrazą a parafrazą ustalona przez Greków w antycznych czasach zostałaby powzięta przez angielskiego poetę i tłumacza Johna Drydena (1631-1700). Przedstawiał on tłumaczenia jako logiczne przenikanie się obydwu tych modeli w czasie selekcji odpowiedników dla wyrażeń użytych w języku źródłowym.
Dryden przestrzega jednak przed pozwalaniem sobie na naśladowanie w tłumaczeniu adaptowanym: „Kiedy malarz kopiuje naturę... nie ma przyzwolenia ani na zmianę jego właściwości ani cech...”.
Generalne założenie centralnej koncepcji tłumaczenia – ekwiwalencji – jest tak samo zadowalające jak to, które zaproponowali Cyceron i Horacy w pierwszym tysiącleciu przed nasza erą. Skutecznie i dosłownie ostrzegali oni przed tłumaczeniem „słowo w słowo” („verbum pro verbo”).
Pomimo kilku sporadycznych rozbieżności w teorii, aktualna praktyka tłumaczy nie zmieniła się prawie wcale od czasów starożytności. Z wyjątkiem paru skrajnych metafraz, które pojawiły się we wczesnym okresie chrześcijańskim i średniowieczu, adaptorzy w różnych okresach (szczególnie w Rzymie w okresie wczesnoklasycystycznym oraz w XVIII wieku), wykazywali się rozważną elastycznością w poszukiwaniu ekwiwalentów. Były to albo ekwiwalenty literalne, użyte gdzie można, albo parafrazy, użyte gdzie trzeba, dla uzyskania oryginalnego znaczenia i utrzymania innych ważnych wartości (na przykład stylu, kompozycji wersów, harmonii z akompaniamentem muzycznym, bądź w przypadku filmów, z tekstem artykułowanym przez aktorów). Proces dobierania ekwiwalentów był determinowany przez kontekst.
Zwykle tłumacze próbują zachować (gdzie jest to możliwe) jak najwięcej z samego kontekstu poprzez odtworzenie oryginalnego układu sememów, a przez to odtworzenie kolejności słów (jeśli jest taka potrzeba), oraz poprzez zmianę struktury gramatycznej. Różnice gramatyczne pomiędzy językami, w których występuje ustalona kolejność wyrazów (np. w angielskim, francuskim, niemieckim) a tymi, w których kolejność wyrazów jest swobodna (np. w grece, łacinie, polskim, rosyjskim), nie stanowią w tym przypadku przeszkody.
Kiedy w języku docelowym brakowało terminu dla języka źródłowego, tłumacze zapożyczali je, wzbogacając tym samym język docelowy. W dużej mierze jest to zasługa wymiany kalek (z francuskiego „calques”) pomiędzy językami i ich przeniesieniem z greki, łaciny, hebrajskiego, arabskiego i innych języków. Sprawiło to, iż niektóre pojęcia w nowoczesnych językach europejskich należą do nieprzetłumaczalnych.
Zazwyczaj im większy jest kontakt i wymiana zaistniała pomiędzy dwoma językami, bądź tymi dwoma i jeszcze jednym, tym większa jest proporcja metafraz do parafraz, która może być użyta w procesie tłumaczenia z jednego z tych języków na drugi. Niemniej jednak, ze względu na zmiany w niszach ekologicznych słów, wspólna etymologia może być myląca w trakcie wyszukiwania ich obecnego znaczenia w jednym bądź drugim języku. Angielski wyraz „actual” nie powinien być mylony z francuskim wyrazem pokrewnym „actuel” znaczącym „teraźniejszy”, „obecny”, ani z polskim wyrazem „aktualny” („teraźniejszy”, „obecny”).
Rola tłumacza, który jest tu swego rodzaju łącznikiem międzykulturowym, była poruszana już w czasach Terenca, rzymskiego adaptatora greckich komedii w drugim tysiącleciu przed Chrystusem. Rola ta nie jest w żadnym razie ani pasywna ani mechaniczna. Jest porównywana do tej, którą odgrywa artysta. Główną przyczyną takiego porównania wydaje się założenie analogicznego tworzenia znalezione w krytykach już za czasów Cycerona. Porównanie tłumacza do muzyka bądź aktora sięga przynajmniej czasów Samuela Johnsona i jego wzmianki dotyczącej Alexandra Pope’a, który „zagrał” Homera na flecie (sam Homer przygrywał na fagocie).
Jeśli tłumaczenie jest sztuką, to na pewno nie łatwą. W XIII wieku Roger Bacon napisał, że jeśli tłumaczenie ma być prawdziwe, tłumacz musi znać oba języki, oraz posiadać wiedzę na temat tego, co tłumaczy.
Pierwszym Europejczykiem, który stwierdził, że jedynie przekłady na własny język mogą być najbardziej satysfakcjonujące, był Marcin Luter, tłumacz Biblii na język niemiecki. Za czasów Johanna Gottfrieda Herdera, w XVIII wieku, było oczywiste, iż pracowało się jedynie nad przekładem na swój własny język.
Okazuje się, że nie możemy wierzyć nawet najbardziej kompletnym słownikom. Aleksander Tytler w swojej pracy „Essay on the Principles of Translation” (1790) podkreśla, iż poprzez pilne czytanie stajemy się bardziej wiarygodni niż słowniki. To samo dzieje się w przypadku przysłuchiwania się językowi, o czym mówił Onufry Andrzej Kopczyński w 1783 roku, członek Towarzystwa Do Ksiąg Elementarnych, którego nazywano „ostatnim łacińskim poetą”.
Wyjątkowa rola tłumacza została opisana w eseju wydanym po jego śmierci w 1803 roku przez Ignacego Krasickiego – polskiego La Fontaina, prymasa Polski, poetę, encyklopedystę, autora pierwszej polskiej powieści oraz tłumacza z francuskiego i greckiego:
Współcześnie różne prądy refleksji nad tłumaczeniem rozwijane są w nowoczesnej dyscyplinie naukowej określanej nazwą "Translation Studies" (pol. translatoryka).
Historyczne błędy w tłumaczeniach.
Marsjańska cywilizacja.
O tym, jakie poruszenie na całym świecie – i to nie tylko w środowiskach akademickich – wywołać może błąd w tłumaczeniu jednego słowa, miał okazję przekonać się Giovanni Virginio Schiaparelli. Włoski astronom w roku 1877 zaobserwował na Marsie „kanały” pochodzenia erozyjnego, z włoskiego „canali”. Tłumacz tekstu naukowego przełożył słowo błędnie jako angielskie „channels”. Przetłumaczony tekst zainicjował prace innego badacza, Percivala Lowela, który w 1895 roku w książce naukowej pt. Mars obwieścił całemu światu, że widoczne na powierzchni planety linie proste, to wytwór marsjańskiej cywilizacji. Wieść rozniosła się, budząc znaczne poruszenie oraz skrajne reakcje i emocje na całym świecie. Taki mały błąd stworzył całą mitologię na temat życia na Marsie.
Sieć fast-food.
Sieć fast-food KFC używała sloganu „Finger lickin good” od 1956 roku. Kiedy KFC zaczęło swoją działalność w Chinach pod koniec lat osiemdziesiątych, fraza została przetłumaczona jako: „Zjedz swoje palce”. Błędne tłumaczenie nie odbiło się na sukcesie marki w Państwie Środka. KFC pozostaje do dziś najpopularniejszą siecią fast foodów w Chinach.
Zobacz też.
Teoria tłumaczenia:

</doc>
<doc id="1461624" url="https://pl.wikipedia.org/wiki?curid=1461624" title="HMS Sussex (1693)">
HMS Sussex (1693)

HMS Sussex – angielski XVII-wieczny dwupokładowy okręt liniowy III-rangi.
Historia.
Okręt został zbudowany w stoczni w Chatham pod kierunkiem szkutnika Roberta Lee.
W tym czasie Anglia i jej koalicjanci była zaangażowana w wojnę przeciwko Francji. 27 grudnia 1693 roku "Sussex" pod dowództwem admirała Francisa Whelera opuścił Portsmouth wraz z 48 okrętami i 166 statkami handlowymi zmierzając na Morze Śródziemne.
1 marca 1694 roku (19 lutego w Anglii – obowiązywał wtedy kalendarz juliański) "Sussex" zatonął w czasie sztormu w pobliżu Gibraltaru wraz z admirałem Whelerem i całą 500-osobową załogą, z wyjątkiem dwóch osób. Ten sam sztorm pochłonął również 5 innych okrętów wojennych Royal Navy i 6 statków handlowych.
Najprawdopodobniej przyczyną zatonięcia okrętu był brak dostatecznej stateczności, spowodowany złym rozmieszczeniem mas (duża liczba dział na dwóch pokładach), ale brak świadków katastrofy nie pozwalał stwierdzić tego jednoznacznie. Budowane w XVIII wieku brytyjskie 80-działowe okręty liniowe miały już jednak 3 pokłady działowe (tak jak okręty 90- i 100-działowe).
Skarb.
Na pokładzie "Sussex" znajdował się ładunek 10 ton złotych monet wartych milion ówczesnych funtów (obecnie wartych ponad 500 milionów $) przeznaczonych dla księcia Sabaudii Wiktora Amadeusza. Ponieważ wojna nie była pomyślna dla Francji, dyplomaci króla Ludwika XIV zaproponowali księciu Sabaudii w tajnych rokowaniach wielką łapówkę 3 mln liwrów za odstąpienie od koalicji. Anglicy dowiedzieli się o tym i wysłali pieniądze, aby utrzymać lojalność chwiejnego sojusznika. Ponieważ "Sussex" zatonął wraz z pieniędzmi, książę Wiktor Emanuel przyjął francuską ofertę, zmieniając front (o tym, jak chwiejny to był sojusznik, Francuzi przekonali się podczas kolejnej wojny, gdy książę Wiktor Emanuel szybko zdradził Francję).
W latach 1998 i 2001 amerykańska firma Odysey Marine Exploration, zajmująca się poszukiwaniem głęboko zatopionych wraków, zlokalizowała wrak "Sussex" na głębokości 1000 metrów. Ze swoimi roszczeniami do spoczywającego na nim skarbu wystąpili Amerykanie (jako że sfinansowali ekspedycję), Brytyjczycy (statek był angielski) i Hiszpanie (wrak odnaleziono na hiszpańskich wodach terytorialnych). Nie rozstrzygnięto tego do dziś, a przyszłość wraku jest przedmiotem dyskusji między rządem brytyjskim, hiszpańskim a amerykańską firmą.

</doc>
<doc id="1461628" url="https://pl.wikipedia.org/wiki?curid=1461628" title="Strach (film 1963)">
Strach (film 1963)

Strach (oryg. "The Terror") – horror produkcji amerykańskiej z 1963. Film wyreżyserowali Roger Corman, Francis Ford Coppola, Monte Hellman, Jack Hill i Jack Nicholson, który również wystąpił w jednej z głównych ról.
Film należy do domeny publicznej z powodu braku praw autorskich.
Opis fabuły.
Akcja filmu dzieje się w 1806 roku i opowiada o zagubionym francuskim żołnierzu (Jack Nicholson) ocalonym przez dziwaczną młodą kobietę – Elaine (Sandra Knight), która wygląda jak Ilsa, żona barona (Boris Karloff), która zmarła 20 lat wcześniej.

</doc>
<doc id="1461631" url="https://pl.wikipedia.org/wiki?curid=1461631" title="Taras Łucenko">
Taras Łucenko

Taras Wołodymyrowycz Łucenko, ukr. Тарас Володимирович Луценко (ur. 1 lutego 1974 w Kijowie) – ukraiński piłkarz, grający na pozycji bramkarza, trener piłkarski.
Kariera piłkarska.
Kariera klubowa.
Wychowanek Dynama Kijów. Pierwszy trener Jewhen Rudakow. Karierę piłkarską zaczynał w Dynamie Kijów. W latach 1992-1995 grał w drugiej drużynie Dynama Kijów, z której został na rok wypożyczony do Nywy Winnica. Wrócił do Dynama i ponownie został zawodnikiem drugiej drużyny aż do 1999, kiedy odszedł do zespołu 2 ligi rosyjskiej Urałanu Elista, gdzie był podstawowym zawodnikiem. Po dwóch latach gry w Urałanie powrócił do Ukrainy, gdzie bronił barw klubu Zakarpattia Użhorod, w którym występował do roku 2005. Następnie przeniósł się ponownie do Dynama Kijów, tym razem do pierwszej drużyny. W Dynamie był przeważnie zmiennikiem bramkarzy. Po zakończeniu sezonu 2008/09 ukończył karierę piłkarską.
Kariera trenerska.
Bo zakończeniu kariery piłkarskiej od 2009 pracował na stanowisku trenera bramkarzy w drużynie rezerwowej Dynama Kijów.

</doc>
<doc id="1461635" url="https://pl.wikipedia.org/wiki?curid=1461635" title="Fanta">
Fanta

Fanta – napój gazowany o smaku owocowym produkowany przez The Coca-Cola Company.
Historia.
Jej receptura została opracowana w 1940 roku w III Rzeszy przez chemika Coca-Coli doktora Wolfganga Scheteliga, na polecenie Maxa Keitha, szefa niemieckiego oddziału Coca-Coli, gdy z powodu restrykcji związanych z II wojną światową w Niemczech zaczęło brakować głównych komponentów Coca-Coli. Początkowo składnikami Fanty były serwatka i miąższ jabłek, dopiero później receptura została zmieniona na dzisiejszą. Po wojnie amerykański oddział postanowił utrzymać produkcję Fanty i zaczął ją promować jako jeden ze swoich sztandarowych produktów.
Do Polski została wprowadzona w roku 1992.
Opakowania.
Fanta dostępna jest w opakowaniach typu PET o pojemności 0,5 l, 0,85 l, 1 l, 1,5 l, 2 l oraz od 2011 roku 2,5 l, w szklanych butelkach o pojemności 0,25 l i w puszkach o pojemności 0,33 l oraz 0,2 l.

</doc>
<doc id="1461638" url="https://pl.wikipedia.org/wiki?curid=1461638" title="Andrzej Kazanowski">
Andrzej Kazanowski

Andrzej Kazanowski herbu Grzymała (ur. ok. 1750, zm. 1797) − generał major milicji grodzieńskiej. 
Ożenił się z Zofią Dorotą Fryderyką von Thurn-Taxis-Radziwiłłową, której pierwszym mężem był Hieronim Wincenty Radziwiłł.
Pasierbem jego był syn Hieronima Wincentego Radziwiłła; Książę Dominik Hieronim Radziwiłł herbu Trąby (ur. 4 sierpnia 1786 w Białej Podlaskiej, zm. 11 listopada 1813 po odniesieniu rany w bitwie pod Hanau).
Andrzej Kazanowski zmarł w 1797 r.

</doc>
<doc id="1461639" url="https://pl.wikipedia.org/wiki?curid=1461639" title="Puchar Świata w lotach narciarskich 2008/2009">
Puchar Świata w lotach narciarskich 2008/2009

Sezon 2008/2009 Pucharu Świata w lotach narciarskich rozpoczął się 10 stycznia 2009 na skoczni Kulm w austriackim Tauplitz, a zakończył 22 marca 2009 na skoczni Letalnica w słoweńskiej Planicy. Była to część Pucharu Świata w skokach narciarskich 2008/2009.
Przed sezonem 2008/09 Pucharu Świata w skokach narciarskich przywrócono Małą Kryształową Kulę za loty narciarskie. Po raz ostatni to trofeum wręczono w sezonie 2000/01. Klasyfikacje pomiędzy tymi sezonami są więc nieoficjalne.

</doc>
<doc id="1461641" url="https://pl.wikipedia.org/wiki?curid=1461641" title="Alojzy Kewitsch">
Alojzy Kewitsch

Alojzy Kewitsch (Kiewicz) – organmistrz, fortepianmistrz oraz od ok. 1889 roku majster cechowy.
W 1897 sporządził kosztorys remontu organów w kościele ewangelicko-augsburskim w Warszawie. Od 1913 prowadził wytwórnię oraz skład pianin, fortepianów i fisharmonii w Warszawie przy ul. Marszałkowskiej 119. Od 1902 miał filię w Petersburgu przy ul. Wozniesienskiej 29, którą prowadził Leonard Kewitsch.
Od 1911 zatrudniał około 11 pracowników przy obrotach rocznych 20 000 rb. W ofercie wówczas posiadał m.in. pianina z płytą rezonansową "wiolonczelo". Wiele instrumentów z wytwórni Kewitsch zachowało się do dzisiaj w zbiorach prywatnych.

</doc>
<doc id="1461643" url="https://pl.wikipedia.org/wiki?curid=1461643" title="Chatka na Rogaczu">
Chatka na Rogaczu

Chatka na Rogaczu (Studenckie Schronisko Turystyczne „Rogacz”) – prywatne górskie schronisko turystyczne (dawnej chatka studencka) w Beskidzie Małym, u stóp Rogacza, na polanie Skleniec, na wysokości około 685 m n.p.m.
Historia.
Budynek jest dawną gajówką dóbr barona Adolfa von Klobusa. Samo schronisko powstało w latach 60. XX wieku dzięki staraniom Akademickiego Klubu Turystycznego „Gronie” w Katowicach. Jego oficjalne otwarcie nastąpiło 3 listopada 1968, a uczestniczył w nim m.in. rektor Uniwersytetu Śląskiego w Katowicach, profesor Kazimierz Popiołek. W 1971 obiekt kupiło Zrzeszenie Studentów Polskich. W 1973 schronisko uzyskało nowe ujęcie wody. W latach 1977–1982 opiekę nad nim sprawowało Studenckie Koło Przewodników Beskidzkich w Katowicach. W tym okresie nastąpiła jego rozbudowa. Było prowadzone przez Stowarzyszenie Miłośników SST „Na Rogaczu”. Obecnie prowadzone jest przez grupę miłośników tego miejsca SST ROGACZ sp. z o.o.
W latach 80. oraz 1992-1994 w Chatce organizowane były Festiwale Piosenki Turystycznej i Studenckiej. Tradycja imprez muzycznych jest cały czas żywa - regularnie odbywają się spotkania miłośników gór i muzyki. 
Warunki pobytu.
Chatka jest obiektem sezonowym, czynnym podczas wakacji oraz ferii, w weekendy (piątek-niedziela) oraz po uprzedniej rezerwacji. Oferuje następujące warunki bytowe:
Wewnątrz budynku znajduje się łazienka. Schronisko posiada podłączenie do sieci elektrycznej, centralne ogrzewanie oraz ciepłą wodę w wyznaczonych godzinach. W pobliżu schroniska funkcjonuje niewielki bufet oraz sklep spożywczy.
Szlaki turystyczne.
Schronisko położone jest przy szlaku turystycznym ze stacji kolejowej w Mikuszowicach (dojście ok. 0:45 h) na Magurkę Wilkowicką (0:45 h, z powrotem 0:30 h). Ze stacji Wilkowice-Bystra można dojść również czarnym „szlakiem chatkowym” (ok. 0:45 h). Spod schroniska rozciąga się panorama Beskidu Śląskiego z charakterystyczną sylwetką Skrzycznego.

</doc>
<doc id="1461644" url="https://pl.wikipedia.org/wiki?curid=1461644" title="Breath of Fire III">
Breath of Fire III

 – jRPG stworzony i wydany przez Capcom na konsolę Sony PlayStation. Pierwotnie wydany w Japonii w 1997, później w Ameryce Północnej i w wersji PAL w 1998. To trzecia gra wideo z serii "Breath of Fire", a zarazem pierwsza z nich osadzona w trójwymiarowym środowisku. W 2005 "Breath of Fire III" został wydany w Japonii na konsolę przenośną PlayStation Portable, wraz z angielską wersją wydaną ekskluzywnie w Europie w 2006.
Głównym bohaterem historii jest Ryu, młody chłopiec z tajemniczą zdolnością do transformacji w potężnego smoka. Ryu pragnie poznać prawdę o swym pochodzeniu oraz odnaleźć zagubionych przyjaciół, Rei i Teepo. Fabuła gry jest przedstawiona w dwóch częściach: pierwsza obejmuje historię Ryu jako dziecka, druga jego młodzieńcze lata.
Rozgrywka.
"Breath of Fire III" jest tradycyjnym jRPG, który wymaga od gracza ukończenia opartych na historii celów poprzez pokonywanie wrogich stworów w rozmaitych środowiskach fantasy.
Gra wprowadza do serii szereg nowych funkcji, w tym System Mistrzowski (eng. Master System) umożliwiający dowolnej z grywalnych postaci na praktyki pod nadzorem specyficznych NPC zwanych mistrzami (eng. masters), co pozwala na nauczenie ich nowych umiejętności i ma wpływ na ich statystyki. Kolejna funkcja, Wioska Wróżek (eng. Fairy Village), daje graczowi możliwość wpływania na rozwój małej miejscowości wróżek, które w zamian dają dostęp do specjalnych przedmiotów lub funkcji gry. Podczas podróżowania po mapie świata gracze mogą rozbić obóz, w którym poprzez odpoczynek można odzyskać punkty życia postaci, jak również porozmawiać bezpośrednio z każdym członkiem drużyny. Inne filary serii, takie jak wędkarstwo, wracają z nowym, poszerzonym interfejsem.
System prowadzenia walk.
Walki w "Breath of Fire III" występują losowo, gdy gracz podróżuje poprzez wrogie tereny lub lochy. Wykorzystywany turowy system walki pozwala na wprowadzenie polecenia na początku każdej z rund walki. Gracz może wybrać atak, obronę, wywołanie czarów, użycie przedmiotów lub ucieczkę z pola bitwy.

</doc>
<doc id="1461645" url="https://pl.wikipedia.org/wiki?curid=1461645" title="Katedra Świętego Józefa w Lipawie">
Katedra Świętego Józefa w Lipawie

Katedra Świętego Józefa (łot. "Svētā Jāzepa katedrālē") – katedra w Lipawie, główna świątynia diecezji lipawskiej kościoła rzymskokatolickiego na Łotwie. Została wybudowana latach 1894-1900.
Przy jej budowie wykorzystano fragment wcześniejszego kościoła konsekrowanego w 1762 roku.

</doc>
<doc id="1461647" url="https://pl.wikipedia.org/wiki?curid=1461647" title="Ted DiBiase Jr.">
Ted DiBiase Jr.

Theodore Marvin DiBiase Jr. (ur. 8 listopada 1982 w Clinton w stanie Missisipi) – amerykański wrestler występujący w federacji WWE, w rosterze SmackDown.
DiBiase zadebiutował na gali 8 lipca 2006 w World League Wrestling (WLW). 17 lutego 2007, wygrał wraz z bratem Fusion Pro Tag Team Championship. W lipcu 2007, DiBiase podpisał kontrakt z World Wrestling Entertainment (WWE) debiutując 4 sierpnia w Florida Championship Wrestling (FCW). W październiku DiBiase został członkiem Next Generation Hart Foundation. 18 grudnia 2007, DiBiase zdobył FCW Southern Heavyweight Championship.Na Night of Champions przegrał z Cody'im Rhodes'em o pas WWE Intercontinental Championship.
W WWE zadebiutował 26 maja 2008. Wraz z Cody Rhodesem został mistrzem WWE World Tag Team Champions.
W 2009 DiBiase zadebiutował jako aktor, wcielając się w główną rolę męską w filmie akcji "W cywilu 2".
Osiągnięcia.
Florida Championship Wrestling
Fusion Pro Wrestling
World Wrestling Entertainment

</doc>
<doc id="1461649" url="https://pl.wikipedia.org/wiki?curid=1461649" title="Defil">
Defil



</doc>
<doc id="1461652" url="https://pl.wikipedia.org/wiki?curid=1461652" title="Licz do dziesięciu">
Licz do dziesięciu



</doc>
<doc id="1461653" url="https://pl.wikipedia.org/wiki?curid=1461653" title="Licz do 10">
Licz do 10



</doc>
<doc id="1461657" url="https://pl.wikipedia.org/wiki?curid=1461657" title="Legwany">
Legwany



</doc>
<doc id="1461658" url="https://pl.wikipedia.org/wiki?curid=1461658" title="Magdeburg (1912)">
Magdeburg (1912)



</doc>
<doc id="1461659" url="https://pl.wikipedia.org/wiki?curid=1461659" title="Lieuwe van Aitzema">
Lieuwe van Aitzema

Lieuwe van Aitzema (ur. 19 listopada 1600 w Dokkum, zm. 23 lutego 1669 w Hadze) – holenderski dziejopis i urzędnik państwowy.
Życie i twórczość.
Pracował jako urzędnik państwowy. Przeszedł do historii dzięki sześciotomowemu dziełu, które dokumentuje powstanie niepodległego państwa holenderskiego pt. "Saken van Staet en Oorlog in ende omtrent de Verenigde Nederlanden" (1655). Wiele tez van Aitzema do dnia dzisiejszego zachowało swoją uniwersalność (pomimo pewnej stronniczości), będąc obecnie jednym z ważniejszych dzieł dziejopisarstwa holenderskiego.

</doc>
<doc id="1461660" url="https://pl.wikipedia.org/wiki?curid=1461660" title="Twierdzenie Morery">
Twierdzenie Morery

Twierdzenie Morery – twierdzenie analizy zespolonej mówiące, że jeśli funkcja formula_1 określona na pewnym obszarze formula_2 płaszczyzny zespolonej o wartościach zespolonych jest ciągła oraz jeżeli dla dowolnego trójkąta formula_3 całka krzywoliniowa po formula_4 z tej funkcji jest równa zeru, tj.
to funkcja ta jest holomorficzna w formula_2.
Twierdzenie Morery jest w pewnym sensie odwróceniem lematu Goursata (twierdzenia całkowego Cauchy’ego).
Przykłady zastosowań.
Granica jednostajnie zbieżnego ciągu funkcji holomorficznych formula_7 określonych na pewnym obszarze formula_2 płaszczyzny zespolonej jest holomorficzna.

</doc>
<doc id="1461662" url="https://pl.wikipedia.org/wiki?curid=1461662" title="Safet Sušić">
Safet Sušić

Safet Sušić (ur. 13 kwietnia 1955 w Zavidovići) – bośniacki piłkarz grający na pozycji ofensywnego pomocnika.
Kariera klubowa.
Sušić urodził się w bośniackim mieście Zavidovići. Karierę piłkarską rozpoczął w małym klubie FK Krivaja. W 1972 roku w wieku 17 lat został zawodnikiem jednego z czołowych bośniackich klubów, FK Sarajevo. W sezonie 1973/1974 zadebiutował w jego barwach w pierwszej lidze jugosłowiańskiej, a już w kolejnym był członkiem wyjściowej jedenastki swojego klubu. Z czasem stał się jednym z najskuteczniejszych zawodników klubu. W sezonie 1979/1980 strzelił 17 bramek w lidze i wraz z Dragoljubem Kosticiem z Napredaka Kruševac został królem strzelców, a FK Sarajevo zostało wicemistrzem kraju. W zespole z Sarajewa grał do jesieni 1982 roku, a łącznie wystąpił w nim 221 razy i strzelił 85 bramek.
Pod koniec 1982 roku Sušić odszedł z zespołu i wyjechał zagranicę. Trafił do Francji, gdzie podpisał kontrakt z zespołem Paris Saint-Germain. W rozgrywkach francuskiej Ligue 1 zadebiutował 18 grudnia w przegranym 0:1 domowym spotkaniu z AS Monaco. W barwach PSG stał się czwartym obcokrajowcem obok Holendra Keesa Kista, Argentyńczyka Osvaldo Ardilesa i Algierczyka Mustaphy Dahleba. Od czasu transferu zaczął występować w pierwszym składzie PSG i już w 1983 roku dotarł z tym klubem do finału Pucharu Francji. W nim klub z Paryża pokonał 3:2 FC Nantes, a Safet zdobył swoje pierwsze zagraniczne trofeum. W 1985 roku także wystąpił w finale krajowego pucharu, jednak Paryżanie ulegli 0:1 AS Monaco. W sezonie 1985/1986 przyczynił się do wywalczenia pierwszego w historii klubu z Parc des Princes mistrzostwa Francji. Z kolei w 1989 roku został z PSG wicemistrzem Francji. W 1991 roku po zdobyciu 10 goli w lidze opuścił Paris Saint-Germain i trafił do grającego w Ligue 2, Red Star 93 z podparyskiego Saint-Ouen. Po jednym sezonie gry w tym klubie zdecydował się zakończyć sportową karierę.
Kariera reprezentacyjna.
W reprezentacji Jugosławii Sušić zadebiutował 5 października 1977 roku w przegranym 3:4 towarzyskim spotkaniu z Węgrami. W 14. minucie tego meczu zdobył gola, a w 83. dołożył drugiego. W 1982 roku Miljan Miljanić powołał go do kadry na Mistrzostwa Świata w Hiszpanii. Tam wystąpił w trzech spotkaniach: z Irlandią Północną (0:0), z Hiszpanią (2:1) i z Hondurasem (2:1).
W 1984 roku Safet wystąpił na Euro 84. Tam, podobnie jak 2 lata wcześniej, był podstawowym zawodnikiem swojej drużyny i zagrał we wszystkich meczach, przegranych 0:2 z Belgią, 0:5 z Danią i 2:3 z Francją, jednak Jugosłowianie nie wyszli z grupy. Swój ostatni turniej w karierze rozegrał w 1990 roku. Wówczas na Mundialu we Włoszech grał w każdym meczu „Plavich”: z RFN (1:4), z Kolumbią (1:0), ze Zjednoczonymi Emiratami Arabskimi (4:1 i gol w 4. minucie meczu), w 1/8 finału z Hiszpanią (2:1 po dogrywce) oraz w ćwierćfinale z Argentyną (2:3 po rzutach karnych - wynik meczu 0:0). Ostatni mecz w kadrze narodowej rozegrał w listopadzie 1990 przeciwko Danią (2:0). Łącznie wystąpił w niej 54 razy i zdobył 21 goli.
W listopadzie 2003 roku z okazji 50. rocznicy utworzenia UEFA Sušić został wybrany najlepszym zawodnikiem w historii Bośni i Hercegowiny.
Kariera trenerska.
Po zakończeniu kariery piłkarskiej Sušić został trenerem. W sezonie 1994/1995 szkolił piłkarzy AS Cannes, z którymi awansował do Pucharu Intertoto. Następnie przez większą część dotychczasowej kariery trenerskiej prowadził zespoły z Turcji. W 1996 roku został trenerem İstanbulsporu i pracował tam przez dwa lata. Następnie w 2001 roku trafił do saudyjskiego Al-Hilal. W 2004 roku wrócił do Turcji. Najpierw przez rok trenował Konyaspor, a od 2005 do 2006 roku MKE Ankaragücü. Kolejnym prowadzonym przez Bośniaka klubem był Çaykur Rizespor. W okresie od 2006 roku do lata 2007 pozostawał bez pracy, ale następnie powrócił na stanowisko pierwszego trenera Rizesporu. Następnie w latach 2008–2009 był trenerem Ankarasporu. Od grudnia 2009 do grudnia 2014 roku był selekcjonerem Bośni i Hercegowiny.

</doc>
<doc id="1461663" url="https://pl.wikipedia.org/wiki?curid=1461663" title="Safet Susic">
Safet Susic



</doc>
<doc id="1461664" url="https://pl.wikipedia.org/wiki?curid=1461664" title="HMS Sussex">
HMS Sussex

Okręty Royal Navy o nazwie HMS „Sussex”, nazwa pochodzi od hrabstwa Sussex:

</doc>
<doc id="1461667" url="https://pl.wikipedia.org/wiki?curid=1461667" title="Hein van Aken">
Hein van Aken

Hein van Aken lub Hendrik van Aken (ur. w Brukseli, zm. przed 1330) – brabancki poeta, tłumacz i duchowny katolicki uznawany za epigona Jacoba van Maerlanta.
Był proboszczem w Kobeek-Loo koło Leuven. Jako pierwszy w Niderlandach przetłumaczył z języka francuskiego "Opowieść o Róży" Wilhelma z Lorris i Jana z Meun, w której dokonał usunięcia antykościelnych wypowiedzi z cz. II oraz skrócenia dłuższych fragmentów.
Wybrane dzieła.
Opracowano na podstawie źródłowego:
Akenowi przypisuje się również autorstwo następujących utworów:

</doc>
<doc id="1461668" url="https://pl.wikipedia.org/wiki?curid=1461668" title="Stary cmentarz żydowski w Gostyninie">
Stary cmentarz żydowski w Gostyninie

Stary cmentarz żydowski w Gostyninie – został założony w I połowie XVIII wieku i znajdował się w północno-zachodniej części miasta, najprawdopodobniej w okolicach dzisiejszego dworca. Data likwidacji kirkutu jak też jego dokładne położenie pozostają nieznane.

</doc>
<doc id="1461671" url="https://pl.wikipedia.org/wiki?curid=1461671" title="Nowy cmentarz żydowski w Gostyninie">
Nowy cmentarz żydowski w Gostyninie

Nowy cmentarz żydowski w Gostyninie – data jego założenia pozostaje nieznana, znajdował się w pobliżu drogi wiodącej do Kutna. Miał powierzchnię 0,83 ha. Został zdewastowany podczas II wojny światowej, jego pozostałości uległy zniszczeniu podczas budowy osiedla mieszkaniowego "Wspólna" w latach 70. XX wieku. Obecnie na jego miejscu znajduje się łąka.

</doc>
<doc id="1461676" url="https://pl.wikipedia.org/wiki?curid=1461676" title="Cuthbert Ottaway">
Cuthbert Ottaway

Cuthbert Ottaway (ur. 19 lipca 1850 w Dover, zm. 2 kwietnia 1878 w Londynie) - jeden z najbardziej utalentowanych piłkarzy lat 70. XIX wieku. 
Życiorys.
Był pierwszym kapitanem piłkarskiej reprezentacji Anglii. Wystąpił w pierwszym międzynarodowym meczu piłkarskim przeciwko reprezentacji Szkocji (1872). Ottaway był również krykiecistą. Zmarł w wieku 27 lat.

</doc>
<doc id="1461680" url="https://pl.wikipedia.org/wiki?curid=1461680" title="Abraham Alewijn">
Abraham Alewijn

Abraham Alewijn (ur. 1664, zm. 1721) – holenderski komediopisarz i kompozytor, leksykograf.
Od 1707 mieszkał w Batawii (Indie Holenderskie), gdzie był kupcem i urzędnikiem.
Zasłynął jako jeden z pierwszych twórców oper poważnych w Holandii, zyskał sławę dzięki
"Orpheus Hellevaart" ("Orfeusza zejście do piekieł"). Tworzył głównie dzieła komiczne. Jego najbardziej znanym utworem jest: "Latone of de verandering der Boeren in Kikvorschen" ("Latone, tudzież zmiana chłopów w żaby") z 1703, w której używał dialektu.

</doc>
<doc id="1461682" url="https://pl.wikipedia.org/wiki?curid=1461682" title="Pałac Ludwika Karola von Ballestrema w Kochcicach">
Pałac Ludwika Karola von Ballestrema w Kochcicach

Pałac Ludwika Karola von Ballestrema znajdujący się w miejscowości Kochcice w powiecie lublinieckim w województwie śląskim.
Historia.
Kochcice i przylegający do nich majątek ziemski zostały nabyte przez Franciszka von Ballestrema na przełomie XIX i XX wieku. Ofiarował je swojemu synowi, Karolowi Ludwikowi von Ballestremowi, na którego polecenie w latach 1903-1909 zbudowano pałac w stylu neobarokowym. Wokół pałacu założono park – od północy w typie angielskim z dwoma zarybionymi stawami i bogatym drzewostanem, a od południa w stylu francuskim. Ponadto zbudowano gorzelnię i stajnię dla 30 koni. Hrabia Ballestrem uciekł z Górnego Śląska w 1945 roku. Pałac trafia w ręce miejscowej ludności i żołnierzy radzieckich, zostaje ograbiony z dzieł sztuki i częściowo zniszczony. Do roku 1952 w pałacu mieścił się ośrodkiem kolonijnym. Do roku 1962 był ośrodkiem szkolenia Kadr Rolniczych. 
Czasy współczesne.
Od 20 marca 1963 roku w pałacu funkcjonuje Wojewódzki Ośrodek Rehabilitacji. Pałac jest zachowany w dobrym stanie. Dyrekcja Ośrodka została nagrodzona w 1992 roku Złotym Medalem Ministra Kultury i Sztuki za utrzymanie przypałacowego parku.
W sąsiedztwie parku znajduje się kilka budynków gospodarczych z lat 1902-1903.

</doc>
<doc id="1461684" url="https://pl.wikipedia.org/wiki?curid=1461684" title="Kapryśne lato">
Kapryśne lato

Kapryśne lato (czes. "Rozmarné léto") – czechosłowacki film komediowy z 1968 roku w reżyserii Jiříego Menzla, będący ekranizacją wydanego w 1926 opowiadania Vladislava Vančury pod tym samym tytułem.
Treść.
Trzech mężczyzn w co najmniej średnim wieku – właściciel rzecznego kąpieliska, emerytowany major i miejscowy kanonik – leniwie spędza czas na kąpielisku w podupadłym kurorcie. Kolejne dni płyną im na zażywaniu kąpieli, popijaniu piwa, koleżeńskich sporach i dyskusjach na wszelkie możliwe tematy. Ożywienie do ich życia wnosi przyjazd do miasteczka dwuosobowej trupy cyrkowej złożonej z magika-akrobaty i jego powabnej asystentki. Wszyscy trzej po swojemu kolejno zabiegają o jej względy, natomiast małżonka Antonina ulega oczarowaniu magikiem.
Nagrody.
Film zdobył Kryształowy Globus na festiwalu filmowym w Karlowych Warach, a także zdobył nagrodę publiczności na festiwalu w Pilźnie.

</doc>
<doc id="1461692" url="https://pl.wikipedia.org/wiki?curid=1461692" title="Eugen Steimle">
Eugen Steimle

Eugen Steimle (ur. 8 grudnia 1909 w Neubulach, zm. 9 października 1987 w Wilhelmsdorf) – SS-Standartenführer, dowódca Sonderkommanda 7a oraz zbrodniarz hitlerowski.
Steimle studiował historię i językoznawstwo na uniwersytecie w Tübingen i w Berlinie. W 1932 roku wstąpił do NSDAP (numer legitymacji 272.575) oraz w kwietniu 1936 do SD. We wrześniu 1936 został kierownikiem SD w Stuttgarcie. Od 7 września do 10 grudnia 1941 dowódca Sonderkommanda 7a działającego w ramach Einsatzgruppe B. Jego oddział wymordował ok. 500 Żydów. Od sierpnia 1942 do stycznia 1943 dowodził Sonderkommandem 4a, które wchodziło w skład Einsatzgruppe C. Następnie stał na czele Departamentu VIb w ramach RSHA.
Po wojnie sądzony w procesie Einsatzgruppen. Skazany został na karę śmierci przez powieszenie, którą następnie zamieniono na 20 lat. Zwolniony z więzienia został w roku 1954.

</doc>
<doc id="1461693" url="https://pl.wikipedia.org/wiki?curid=1461693" title="Bombus fragrans">
Bombus fragrans



</doc>
<doc id="1461695" url="https://pl.wikipedia.org/wiki?curid=1461695" title="Katedra Najświętszej Maryi Panny i św. Anny w Corku">
Katedra Najświętszej Maryi Panny i św. Anny w Corku

Katedra Najświętszej Maryi Panny i Świętej Anny w Corku (ang. Cathedral of St. Mary and St Anne, irl. Ardeaglais Naomh Muire) - główna świątynia diecezji Cork-Ross kościoła rzymskokatolickiego w Irlandii. Została wybudowana w 1808 w stylu neogotyckim. Po spaleniu w 1820, została odbudowana w 1828. Od 1958 siedziba biskupa Corku i Ross. Mieści się przy ulicy Roman Street.

</doc>
<doc id="1461696" url="https://pl.wikipedia.org/wiki?curid=1461696" title="Cmentarz żydowski w Komarowie-Osadzie">
Cmentarz żydowski w Komarowie-Osadzie

Cmentarz żydowski w Komarowie-Osadzie – został założony w I połowie XVIII wieku. Ma powierzchnię 0,8 ha i znajduje się w zachodniej części miejscowości. Został zdewastowany podczas II wojny światowej, proces ten był kontynuowany w okresie PRL. W 1998 roku kirkut został odrestaurowany staraniem Moritza Trosta – komarowskiego Żyda zamieszkałego w Niemczech. Do naszych czasów zachowało się kilkadziesiąt macew. W centralnej części nekropolii znajdują się groby ofiar Holocaustu.

</doc>
<doc id="1461705" url="https://pl.wikipedia.org/wiki?curid=1461705" title="Legwan z Fidżi">
Legwan z Fidżi



</doc>
<doc id="1461708" url="https://pl.wikipedia.org/wiki?curid=1461708" title="Agonised By Love">
Agonised By Love

Agonised by Love to polski zespół muzyczny poruszający się w gatunkach dark wave, new romantic. Nazwa zespołu została zaczerpnięta z utworu holenderskiej grupy Clan of Xymox.
Zespół powstał w 1997 roku w Białymstoku. Początkowo działał jako duet Rafał Tomaszczuk i Mariusz Gryciuk. W tym składzie w 2002 roku zostało zarejestrowane pierwsze demo „Blindness”, a w 2005 album „All of White Horizons”, wydany nakładem belgijskiej wytwórni Alfa Matrix i polskiej Alchera Visions. Album ukazał się także w limitowanej, dwupłytowej wersji, zawierającej remiksy wykonane m.in. przez Rotersand, God's Bow, Hungry Lucy.
Przed wydaniem drugiego albumu zespół opuścił Mariusz Gryciuk, dołączyli natomiast: Wojciech Pawłowski (gitara elektryczna), wcześniej muzyk koncertowy Agonised by Love, oraz Bartosz H_12 Hervy.

</doc>
<doc id="1461711" url="https://pl.wikipedia.org/wiki?curid=1461711" title="Wertfreiheit">
Wertfreiheit

Wertfreiheit (niem. "wolność od wartościowania") – zasada w metodologii Davida Hume’a, która w nauce nakazuje oddzielenie faktów od wartości. Od początku XX wieku szczególnie popularna w socjologii i ekonomii.
Postulat uwolnienia od wartościowania został wysunięty przez Maxa Webera w celu uniknięcia nierozwiązalnych sporów o podłożu ideologicznym.

</doc>
<doc id="1461712" url="https://pl.wikipedia.org/wiki?curid=1461712" title="Zbigniew Lewandowski (lekkoatleta)">
Zbigniew Lewandowski (lekkoatleta)

Zbigniew Lewandowski (ur. 9 lutego 1930 w Grodnie, zm. 1 listopada 2020) – polski lekkoatleta, skoczek wzwyż, mistrz, rekordzista i reprezentant Polski, nauczyciel akademicki.
Życiorys.
Był zawodnikiem wrocławskich klubów Budowlani (1949-1956), Gwardii (1957-1959) i Czarnych. 
Należał do tzw. "Wunderteamu". Dwukrotnie wystąpił na mistrzostwach Europy, w 1954 zajął 8. miejsce, z wynikiem 1,90 m, w 1958 był 13. z wynikiem 1,96 m. 22 razy reprezentował Polskę w meczach międzypaństwowych, odnosząc 5 zwycięstw. W 1954 został akademickim wicemistrzem świata, z wynikiem 1,99 m
Był czterokrotnym mistrzem Polski: w 1953, 1954, 1956 i 1957. Srebrny medal zdobył w 1952, a brązowy w 1960. W 1956 został halowym mistrzem Polski, w 1951 halowym wicemistrzem Polski. 
Siedem razy ustanawiał rekord Polski, od 1,97 m w 1954 do 2,05 m w 1957. Jako pierwszy Polak skoczył 2 metry wzwyż (12 maja 1957) oraz przekroczył tę wysokość (2,02 m w dniu 19.05.1957). Jego rekord życiowy wynosi 2,06 m.
W 1955 ukończył studia na Wydziale Lekarskim Akademii Medycznej we Wrocławiu, w 1967 obronił pracę doktorską, był pracownikiem Wyższej Szkoły Wychowania Fizycznego, następnie Akademii Wychowania Fizycznego we Wrocławiu, od sierpnia 1980 do lutego 1981 był prorektorem ds. dydaktyczno-wychowawczych, w latach 1985-1990 prorektorem ds. dydaktyki. Kierował Pracownią Higieny Wychowania Fizycznego i Sportu.
W latach 1978-1985 był prezesem AZS AWF Wrocław. W 1993 otrzymał Medal Kalos Kagathos.
Został pochowany 12 listopada 2020 na Cmentarzu Osobowickim we Wrocławiu.

</doc>
<doc id="1461719" url="https://pl.wikipedia.org/wiki?curid=1461719" title="Cmentarz żydowski w Hrubieszowie">
Cmentarz żydowski w Hrubieszowie

Cmentarz żydowski w Hrubieszowie – znajduje się u zbiegu ulic Kruczej i Targowej. Data jego powstania pozostaje nieznana. Ma powierzchnię 2,5 ha. 
W czasie II wojny światowej był miejscem masowych egzekucji. w czerwcu 1942 Niemcy rozstrzelali tam ok. 500 Żydów.
Hrubieszowskich Żydów upamiętnia Ściana Pamięci złożona ze 110 fragmentów macew (najstarsze pochodzą z XVII wieku). Ofiary Holocaustu upamiętnia też marmurowy pomnik wzniesiony z inicjatywy Abrama Sterna.

</doc>
<doc id="1461720" url="https://pl.wikipedia.org/wiki?curid=1461720" title="Zbigniew Lewandowski">
Zbigniew Lewandowski

Imię i nazwisko to nosili lub noszą m.in.:

</doc>
<doc id="1461721" url="https://pl.wikipedia.org/wiki?curid=1461721" title="Ton Traubego">
Ton Traubego

Ton Traubego (podwójny ton Traubego, objaw Traubego, ang. "Traube's double tone", "Traube's phenomenon", "Traube's sign") – głośne drganie wysłuchiwane nad tętnicą udową, w skurczu i rozkurczu; objaw spotykany w długotrwałej niedomykalności zastawki aortalnej. Ton jest bardzo głośny i krótkotrwały, porównywany jest do wystrzału z pistoletu. Objaw opisany po raz pierwszy przez Ludwiga Traubego (1818-1876) i jego współpracownika, Oscara Maximiliana Victora Fräntzla (1838-1894).

</doc>
<doc id="1461723" url="https://pl.wikipedia.org/wiki?curid=1461723" title="Andrzej Hahn">
Andrzej Hahn

Andrzej Hahn (ur. 6 grudnia 1954) – polski hokeista, grający na pozycji bramkarza.
Kariera klubowa.
W trakcie kariery określany pseudonimami "Muppet".

</doc>
<doc id="1461726" url="https://pl.wikipedia.org/wiki?curid=1461726" title="Jadwiga Sienieńska">
Jadwiga Sienieńska

Jadwiga Sienieńska, Kamieniecka z Oleska, herbu Dębno (ur. ok. 1500 – 1558) – hetmanowa i kasztelanowa lwowska.
Życiorys.
Córka Piotra Sienieńskiego z Oleska i Katarzyny z Buczackich (Mużyłów) h. Habdank.
Zbudowała ok. 1545 r. kościół parafialny pw. Matki Najświętszej w Olesku. Sprzedała swoją część Oleska Stanisławowi Żółkiewskiemu. 
Mężem jej został Marcin Kamieniecki herbu Pilawa – (zm. 15 marca 1530) – hetman polny koronny (1520–1528), od 1508 dworzanin królewski Zygmunta Starego, od 1511 podkomorzy sanocki, w latach 1520–1528, wojewoda podolski od 1515, po zmarłym bracie Janie kasztelanie lwowskim od 1512. 
Po ślubie mieszkała z mężem Marcinem Kamienieckim na zamku w Odrzykoniu koło Krosna. 
Miała z nim dzieci:
Była teściową Mikołaja Mniszcha (1484–1553) – przybyłego z Wielkich Kończyc z Moraw podkomorzego wielkiego koronnego – męża jej córki Barbary Mniszech z Kamienieckich (zm. ok. 1569).
Była babką Jerzego Mniszcha, wojewody sandomierskiego, i prababką Maryny Mniszchówny – carycy – żony cara Dymitra Samozwańca.

</doc>
<doc id="1461731" url="https://pl.wikipedia.org/wiki?curid=1461731" title="Mychajło Draj-Chmara">
Mychajło Draj-Chmara

Mychajło Opanasowycz Draj-Chmara, ukr. Миха́йло Опана́сович Драй-Хма́ра (ur. we wsi Mali Kaniwci, powiat Zołotonosza guberni połtawskiej, zm. 19 stycznia 1939 w łagrze na Kołymie) – ukraiński poeta neoklasyk, literaturoznawca, slawista, tłumacz. Jeden z przedstawicieli "rozstrzelanego odrodzenia".
Życiorys.
Ukończył szkołę podstawową w Zołotonoszy, a następnie kontynuował naukę w gimnazjum w Czerkasach. Błyskotliwa wiedza umożliwiła mu dostanie się do prestiżowego Kolegium Pawła Hałahana w Kijowie. Podczas lat nauki (1908-1910) wykazał się zdolnościami filologicznymi, opanował język francuski, niemiecki, łacinę oraz grekę.
W latach 1910–1915, studiował na wydziale historyczno-filologicznym Uniwersytetu Kijowskiego.
W 1912 r. pojechał w delegację Towarzystwa Słowiańskiego (oddział w Kijowie) za granicę, gdzie przedmiotem jego badań był chorwacki pisarz Andriej Kačić-Miošić. Mychajło Draj-Chmara pracował w bibliotekach i archiwach we Lwowie, Budapeszcie, Zagrzebiu, Belgradzie, Bukareszcie. Za cenną pracę naukową otrzymał złoty medal Towarzystwa. Był profesorem slawistyki uniwersytetu w Kamieńcu Podolskim, a także kierownikiem sekcji lingwistycznej katedry historii i ekonomii Podola (1918–1923).
W 1923 roku Draj-Chmara powrócił do Kijowa, gdzie objął posadę profesora literatury i filologii w Instytucie Medycznym. W tym okresie aktywnie współpracował z wieloma organizacjami o charakterze naukowo-badawczym i kulturalno-oświatowym.
W 1926 została wydana jego monografia – "Łesia Ukrainka. Życie i twórczość". Jako naukowiec-slawista, władający (według Oksany Aszer, jego córki) 19 językami, Draj-Chmara, dzięki swej pracy tłumacza, przyczynił się do rozwoju literatury ukraińskiej. Przekładał poezję Verlaine’a, Mallarmego, Maeterlinck’a, Bohdanowycza i innych. Niestety, wiele z jego tłumaczeń przepadło w wyniku działań NKWD.
Miał znaczący wkład w przygotowanie antologii poezji francuskiej. Jego pierwszy własny wiersz pojawił się w 1920 r., w Kamieńcu Podolskim w gazecie „Nowa dumka”. Pierwszy zbiór poezji Prorosteń, został wydany w Kijowie w wydawnictwie „Słowo”, 1926 r.
Po opublikowaniu sonetu "Łebedi" (Łabędzie), w którym cenzorzy dopatrzyli się w obrazie odważnie broniących jeziora łabędzi – porównania do neoklasyków, 1933 roku poetę pozbawiono możliwości pracy. Uwięziono go na okres trzech miesięcy, po czym został wypuszczony, lecz jednocześnie utracił pracę w Instytucie Językoznawstwa, zabroniono mu również wykładania w innych wyższych uczelniach. Wyrzucono go ze Stowarzyszenia Pracowników Naukowych. Najdotkliwszy jednak był zakaz wydawania prac oraz usunięcie jego dzieł z bibliotek.
5 września 1935 roku NKWD w Kijowie aresztowało Draj-Chmarę pod zarzutem terroryzmu. W związku z brakiem dowodów w jego sprawie, przeniesiono go do więzienia w Moskwie. 28 marca 1936 roku otrzymał wyrok 5 lat łagru. Wyrok odbywał w systemie łagrów Kołymy. W obozie Draj-Chmara pracował w kopalni lub przy wyszukiwaniu złota w lodowatej wodzie.
Od 17 kwietnia do 30 maja 1938 roku poeta przebywał w obozie Ortukan, w którym – według zeznań świadków – zgromadzono więźniów skazanych na śmierć.
27 kwietnia 1938 roku dodano mu jeszcze 10 lat wyroku za rzekomą działalność w antyradzieckiej organizacji oraz propagandę antyradziecką. Mychajło Draj-Chmara zmarł 19 stycznia 1939 roku. Okoliczności jego śmierci wciąż pozostają niewyjaśnione.
Poetycki świat Draj-Chmary
Draj-Chmara należał do "neoklasyków". Poetycki świat Draj-Chmary jest złożony, co uwarunkowane jest po części wpływem francuskiego symbolizmu (w głównej mierze Verlaine’a). Złożona symbolika to charakterystyczna cecha jego poezji.
Najczęściej używanymi obrazami był wiatr, symbolizujący wolność, postęp, impuls twórczy, które łączą się z niepokojem, tym, co niepojęte, przeczuciem gwałtownych zmian na gorsze.

</doc>
<doc id="1461740" url="https://pl.wikipedia.org/wiki?curid=1461740" title="Caius Cosades">
Caius Cosades



</doc>
<doc id="1461742" url="https://pl.wikipedia.org/wiki?curid=1461742" title="James Alfred Pearce">
James Alfred Pearce

James Alfred Pearce (ur. 14 grudnia 1805 w Alexandria, Wirginia, zm. 20 grudnia 1862 w Chestertown, Maryland) – polityk, prawnik i rolnik amerykański związany początkowo z Partią Wigów, a pod koniec życia z Partią Demokratyczną.
W dwóch różnych okresach z ramienia Partii Wigów był przedstawicielem drugiego okręgu wyborczego w stanie Maryland w Izbie Reprezentantów Stanów Zjednoczonych. W latach 1835–1839 zasiadał tam przez dwie dwuletnie kadencje Kongresu Stanów Zjednoczonych, a w latach 1841–1843 wrócił tam na kolejną dwuletnią kadencję.
Następnie w 1843 roku, również z ramienia Partii Wigów, został wybrany do Senatu Stanów Zjednoczonych. Skutecznie ubiegał się również o reelekcję w wyborach w latach 1849, 1855 i 1861, w tych ostatnich wyborach już jako kandydat Partii Demokratycznej. W sumie w senacie zasiadał od 1843 roku aż do śmierci w 1862 roku.

</doc>
<doc id="1461754" url="https://pl.wikipedia.org/wiki?curid=1461754" title="Minčol (Magura Orawska)">
Minčol (Magura Orawska)

Minčol (1394 m) – najwyższy szczyt w grupie górskiej Magury Orawskiej w Zewnętrznych Karpatach Zachodnich na Słowacji.
Położenie.
Minčol wznosi się w południowo-zachodniej części tych gór, wyznaczając zachodni kraniec wału Kubińskiej Hali (w szerszym pojęciu). Od właściwego masywu Kubińskiej Hali na wschodzie oddziela go szerokie, halne siodło Sedlo Kubínska hoľa (ok. 1310 m). W kierunku zachodnim od szczytu Minčola wybiega długie ramię górskie ze szczytami Rohoľa (1202 m), Hlasna Skala (993 m) i Pavláškova Skalka (928 m), opadające nad centrum wsi Zázrivá. W kierunku południowym od masywu Minčola wybiega kilka rozgałęziających się grzbietów, opadających łagodnie ku dolinie Orawy między Dolnym Kubinem a Wieliczną. Minčol stanowi również zwornik dla odgałęziającej się tu ku północy potężnej rosochy Paráča.
Szczyt Minčola, podobnie jak i cały grzbietowy fragment Kubińskiej Hali, charakteryzuje się surowymi warunkami klimatycznymi. Zimą są tu znaczne opady śniegu, z którego częste i wiejące z dużą prędkością północne wiatry formują potężne zaspy. Na drzewach tworzą się fantastyczne formy z lodowej szreni.
Na szczycie Minčola zamontowano dwa maszty z przekaźnikami radiowokomunikacyjnymi.
Flora i fauna.
Szczyt góry porasta rzadki las świerkowy, w którym przeważają świerki poprzerastane krzaczastymi formami jarząbu pospolitego. Świerki rosną tu w luźno rozrzuconych grupach, są niskie, zwykle pokaleczone przez szreń i okiść, często przybierają formy „sztandarowe”. W kierunku wschodnim spod samego prawie szczytu wzdłuż grzbietu opada łagodnie szeroka polana z licznymi borówczyskami.
Północno-zachodnie stoki masywu Minčola, opadające ku dolinie potoku Zázrivka, wchodzą w skład pasma ochronnego Parku Narodowego Mała Fatra. Górna część tych stoków, dość stroma, obejmująca fragment regla dolnego i regiel górny, porośnięta jest lasami bukowo-jodłowymi i świerkowymi o charakterze zbliżonym do pierwotnego. Wraz ze źródliskami potoku Zázrivka, gdzie występuje szereg chronionych gatunków flory, jest objęta ochroną w rezerwacie przyrody „Minčol”.
Północno-wschodnie stoki góry opadają w górnych partiach dość połogo ku źródliskom potoku Hruštínka. Nieprzepuszczalne podłoże sprawia, że zarówno polany, jak i las są miejscami podmokłe. Na wysokości ok. 1180 m znajduje się tu niewielki staw utworzony w misie dawnego osuwiska, chroniony od 1974 r. jako pomnik przyrody pod nazwą Puchmajerovej jazierko.
Turystyka.
Na szczyt góry wyprowadzają znakowane szlaki turystyczne:
Na szerokim grzbiecie, opadającym spod szczytu Minčola ku południowemu wschodowi, znajduje się dość ruchliwy Ośrodek narciarski Kubínska hoľa z kilkoma wyciągami narciarskimi, z których dwa wywożą narciarzy prawie na sam szczyt góry.

</doc>
<doc id="1461756" url="https://pl.wikipedia.org/wiki?curid=1461756" title="Janis Ksenakis">
Janis Ksenakis



</doc>
<doc id="1461757" url="https://pl.wikipedia.org/wiki?curid=1461757" title="Kameleony">
Kameleony



</doc>
<doc id="1461760" url="https://pl.wikipedia.org/wiki?curid=1461760" title="Prowincja rzymska">
Prowincja rzymska



</doc>
<doc id="1461767" url="https://pl.wikipedia.org/wiki?curid=1461767" title="Turcy Osmańscy">
Turcy Osmańscy



</doc>
<doc id="1461770" url="https://pl.wikipedia.org/wiki?curid=1461770" title="Krążowniki lekkie typu Magdeburg">
Krążowniki lekkie typu Magdeburg

Krążowniki lekkie typu Magdeburg − typ niemieckich krążowników lekkich, które weszły do służby w Kaiserliche Marine przed I wojną światową. Stępki pod wszystkie okręty położono w 1910 roku, zaś do linii weszły do końca 1912 roku. Były to pierwsze niemieckie krążowniki lekkie z pancerzem burtowym.
Z czterech okrętów typu "Magdeburg" jeden, SMS „Magdeburg”, zatonął na wschodnim Bałtyku w początkowej fazie wojny, drugi, SMS "Breslau", działał w składzie Eskadry Śródziemnomorskiej i po udanej ucieczce podniósł banderę turecką. Zatonął w 1918 roku podczas bitwy koło Imroz. Dwa pozostałe: SMS „Straßburg” i SMS „Stralsund” działały w składzie Hochseeflotte na Morzu Północnym oraz sił niemieckich na Morzu Bałtyckim i przetrwały wojnę. W ramach reparacji zostały przekazane marynarkom wojennym Francji i Włoch.
Opis konstrukcji.
Charakterystyka ogólna.
Krążowniki typu "Magdeburg" miały kadłub o długości całkowitej 138,7 m (136,0 m na konstrukcyjnej linii wodnej), szerokości 13,4 m i średnim zanurzeniu 5,1 m. Wyporność konstrukcyjna wynosiła według projektu 4570 ton, pełna 5587 ton. Jako pierwsze z niemieckich krążowników lekkich miały burtowy pas pancerny grubości do 60 mm, wykonany ze stali niklowej, rozciągający się na około 80% długości kadłuba. Pokład pancerny miał grubość maksymalną 60 mm, stanowisko dowodzenia pancerz o maksymalnej grubości 100 mm, zaś tarcze ochronne dział 50 mm.
Etatowa załoga każdego z okrętów wynosiła 18 oficerów oraz 336 podoficerów i marynarzy.
Urządzenia napędowe.
Krążowniki typu "Magdeburg" były napędzane turbinami parowymi, jednak każdy z nich otrzymał inny układ maszynowni: "Magdeburg" miał trzy turbiny Bergmann o łącznej mocy 29 904 KM napędzające trzy śruby; „Breslau” dwa zespoły turbin parowych AEG-Vulcan o łącznej mocy 33 482 KM i cztery śruby; „Straßburg” dwie turbiny Marine o łącznej mocy 33 742 KM i dwie śruby; „Stralsund” trzy turbiny Bergmann o łącznej mocy 35 515 KM i trzy śruby (podczas wojny środkowa turbina i wał napędowy zostały zdjęte, co zredukowało moc do około 25 000 KM).
Wartości prędkości maksymalnych dla każdego z krążowników wynosiły: „Magdeburg” 27,6 węzła, „Breslau” 27,5 węzła, „Straßburg” 28,2 węzła, „Stralsund” 28,2 węzła, zaś po przebudowie maszynowni 27 węzłów.
Wszystkie okręty miały po jedenaście kotłów parowych typu Marine, z których spaliny były odprowadzane przez cztery kominy.
Uzbrojenie.
Początkowe uzbrojenie okrętów typu "Magdeburg" składało się z dwunastu dział 10,5 cm SK L/45 na pojedynczych podstawach, dwóch podwodnych wyrzutni torpedowych kal. 500 mm oraz maksymalnie 120 min morskich. W 1915 roku "Straßburg", a rok później "Stralsund" zostały przezbrojone w siedem pojedynczych dział 15 cm SK L/45 i dwa działa przeciwlotnicze 8,8 cm Flak L/45. "Breslau", pływający pod banderą Imperium osmańskiego jako "Midilli" otrzymał w 1917 roku komplet ośmiu dział kal. 150 mm.
Służba.
SMS „Magdeburg”.
Położenie stępki w stoczni AG Weser w Bremie w roku 1910, wodowanie 13 maja 1911, w służbie od 2 sierpnia 1912 roku. Przed wybuchem wojny służył jako okręt szkolny specjalistów minerów. Po wybuchu wojny skierowany na Morze Bałtyckie, 26 sierpnia 1914 roku wszedł na skały koło wyspy Odensholm u wejścia do Zatoki Fińskiej. Ponieważ próby uratowania okrętu nie dały rezultatu, został on wysadzony przez własną załogę, aby uniknąć zdobycia go przez Rosjan.
SMS „Breslau”.
Położenie stępki w stoczni AG Vulcan Stettin w roku 1910, wodowanie 18 maja 1911, w służbie od 10 maja 1912 roku. W tym samym roku został wysłany na Morze Śródziemne, gdzie wraz z krążownikiem liniowym "Goeben" utworzył Eskadrę Śródziemnomorską Kaiserliche Marine. W pierwszych dniach wojny obydwa niemieckie okrętu uciekły pościgowi brytyjskiemu i dotarły do Konstantynopola. "Breslau", włączony do marynarki osmańskiej jako "Midilli" działał na Morzu Czarnym. 20 stycznia 1918 roku wraz z "Goebenem" (w służbie tureckiej jako "Yavuz Sultan Selim") zaatakował siły brytyjskie na Morzu Egejskim. Podczas bitwy koło wyspy Imroz zatonął po eksplozji pięciu min z nierozpoznanej zagrody minowej.
SMS „Straßburg”.
Położenie stępki w Kaiserliche Werft w Wilhelmshaven w roku 1910, wodowanie 24 sierpnia 1911, w służbie od 9 października 1912 roku. Wchodził w skład sił rozpoznawczych Hochseeflotte. 28 sierpnia 1914 roku wziął udział w bitwie koło Helgolandu, 16 grudnia tegoż roku w bombardowaniu Hartlepool. Od marca 1915 roku do końca wojny operował na Bałtyku, uczestnicząc między innymi w bitwie w Moonsundzie 17 października 1917 roku.
Po zakończeniu wojny został przekazany Włochom i wszedł w skład Regia Marina jako "Taranto". W dwudziestoleciu międzywojennym, po przezbrojeniu i remoncie, był wykorzystywany jako okręt szkolny. Podczas II wojny światowej, jako przestarzały, nie uczestniczył w działaniach floty. Po kapitulacji Włoch, 9 września 1943 roku samozatopiony w La Spezia, został później podniesiony i ponownie zatopiony podczas alianckiego nalotu bombowego 23 października 1943 roku. Jeszcze raz wydobyty przez Niemców, został ostatecznie zniszczony w kolejnym nalocie 23 września 1944 roku.
SMS „Stralsund”.
Położenie stępki w AG Weser w Bremie w roku 1910, wodowanie 4 listopada 1911, w służbie od 10 grudnia 1912 roku. Włączony do sił rozpoznawczych Hochseeflotte, odniósł nieznaczne uszkodzenia w bitwie koło Helgolandu 28 sierpnia 1914 roku. 16 grudnia 1914 roku prowadził rozpoznanie dla grupy krążowników liniowych ostrzeliwujących Scarborough. Brał również udział w bitwie na Dogger Bank 24 stycznia 1915 roku. Od wiosny 1915 roku działał na Bałtyku.
Po zakończeniu wojny „Stralsund” został przekazany Francji. Jako „Mulhouse” służył do czasu złomowania w Breście w 1935 roku.

</doc>
<doc id="1461772" url="https://pl.wikipedia.org/wiki?curid=1461772" title="Urim i tummim">
Urim i tummim



</doc>
<doc id="1461777" url="https://pl.wikipedia.org/wiki?curid=1461777" title="Krążowniki typu Magdeburg">
Krążowniki typu Magdeburg



</doc>
<doc id="1461783" url="https://pl.wikipedia.org/wiki?curid=1461783" title="Sedlo Príslop (Magura Orawska)">
Sedlo Príslop (Magura Orawska)

Sedlo Príslop (pol. "przełęcz Przysłop", 808 m n.p.m.) – wyraźna, ważna komunikacyjnie przełęcz w głównym grzbiecie Magury Orawskiej w Zewnętrznych Karpatach Zachodnich na Słowacji, oddzielająca wschodnią część tej grupy górskiej z Budínem od części środkowej z Kubińską Halą i Minčolem.
Przez siodło przełęczy przebiega droga krajowa nr 78 z Dolnego Kubina do Namiestowa oraz znakowany szlak turystyki pieszej. Południowe stoki przełęczy porasta las. Nieco poniżej wypływa z nich potok Račová. Stoki północne są bezleśne, wypływa na nich jeden ze źródłowych cieków potoku Hruštinka. Na przełęczy znajduje się zajazd.
W pobliżu drogowskazu turystycznego znajduje się niewielki głaz (bez tablicy), a tuż obok fragment samolotowego skrzydła. To pomnik poświęcony pamięci pilota Květoslava Topolnického, który zginął tu w katastrofie lotniczej 21 września 1976 r.

</doc>
<doc id="1461784" url="https://pl.wikipedia.org/wiki?curid=1461784" title="Grzechotniczek">
Grzechotniczek



</doc>
<doc id="1461796" url="https://pl.wikipedia.org/wiki?curid=1461796" title="Cerkiew „Sweta Nedelja” w Bataku">
Cerkiew „Sweta Nedelja” w Bataku

Cerkiew-mauzoleum „Sweta Nedelja” (bułg. "Църквата-костница „Света Неделя”") – prawosławna cerkiew w Bataku wybudowana w 1813, znana przede wszystkim jako miejsce pogromu mieszkańców osady, którzy w czasie powstania kwietniowego w 1876 bezskutecznie szukali w niej schronienia przed osmańskimi baszybuzukami. Po wyzwoleniu Bułgarii w 1878 zamieniona w mauzoleum, zaś w 1955 w muzeum.
Historia cerkwi.
Cerkiew „Sweta Nedelja” w Bataku została wybudowana w 1813 w ciągu 75 dni. Według legendy tak krótki czas budowy świątyni spowodowany był rozporządzeniem osmańskiego zarządcy (paszy) z Płowdiwu, które głosiło, że prace konstrukcyjne nie mogą przedłużyć się ponad okres trzech miesięcy. Mimo iż warunek wydawał się niemożliwy do spełnienia, dzięki ogromnemu wysiłkowi mieszkańców Bataka cerkiew została zbudowana przed terminem. Budynek miał wysokie kamienne ściany i kształtem przypominał niewielką twierdzę. Liturgie w świątyni były odprawiane w języku cerkiewnosłowiańskim, zaś kazania wygłaszano po bułgarsku.
W czasie powstania kwietniowego na początku maja 1876 Batak został oblężony przez 3-tysięczną armię turecką złożoną głównie z baszybuzuków. Po złamaniu oporu buntowników napastnicy dokonali pogromu miejscowej ludności, zabijając także tych, którzy schronienia szukali w cerkwi. Według różnych szacunków śmierć poniosło od 3 tys. do 5 tys. osób.
Po wyzwoleniu Bułgarii w 1878 cerkiew została zamieniona w mauzoleum. W jego wnętrzu złożono kości poległych, które spoczywają tam do dzisiaj. W 1955 w budynku otwarto Muzeum Państwowe, zaś w 1976 Muzeum Historyczne poświęcone bułgarskiemu odrodzeniu narodowemu, powstaniu kwietniowemu oraz wojnie rosyjsko-tureckiej. Obecnie zawiera ono ok. 500 eksponatów.

</doc>
<doc id="1461797" url="https://pl.wikipedia.org/wiki?curid=1461797" title="Śmierć autora">
Śmierć autora

Śmierć autora – esej teoretycznoliteracki Rolanda Barthes’a, opublikowany w 1967 roku, a zarazem postulat nawołujący do nieodczytywania tekstu literackiego przez pryzmat tzw. intencji autorskiej. W Polsce artykuł ukazał się po raz pierwszy w czasopiśmie "Teksty Drugie" w 1999 roku, autorem przekładu jest Michał Paweł Markowski.
W publikacji Barthes apelował, aby usunąć z dyskursu interpretacyjnego kategorię „autora”, rozumianą dotąd jako źródło niekłamanej wiedzy na temat prawidłowego odczytania dzieła. Według badacza autor nie jest „ojcem” i „właścicielem” tekstu. Stawiane często pytanie „Co autor miał na myśli?” uważał za bezzasadne, ponieważ w żadnym tekście nie jest zapisana intencja jego twórcy. Jego zdaniem zjawisko braku autora w tekście ma dwa źródła: pierwszym z nich jest ustalenie strukturalistów dotyczące istnienia podmiotów nadawczych w utworze literackim (oraz sformułowanie zasady nieutożsamiania podmiotu utworu z autorem), drugim natomiast jest charakter literatury współczesnej, która według Barthes’a powraca do swoich pierwotnych korzeni – dlatego też należy zastąpić słowo „autor” słowem „skryptor”. Jak sam pisze: "Wiemy już dziś, że tekst nie jest ciągłą sekwencją słów, za którymi kryłby się pojedynczy, „teologiczny” sens (przesłanie Autora-Boga), lecz wielowymiarową przestrzenią, w której stykają się i spierają rozmaite sposoby pisania, z których żaden nie posiada nadrzędnego znaczenia: tekst jest tkanką cytatów, pochodzących z nieskończenie wielu zakątków literatury".
Pojmowanie literatury, jako intertekstualnej przestrzeni wypełnionej cytatami i nawiązaniami, jest charakterystyczne dla postmodernizmu. Usunięcie kategorii autora przez Barthes’a jednocześnie podniosło rangę czytelnika, który stał się właściwym twórcą tekstu, poprzez interpretowanie go w trakcie procesu lektury.
Barthes już kilka lat później, bo w 1971 roku zrewidował swój postulat. W pracy pt. "Sade, Fourier, Loyola" pisze: "Rozkosz tekstu niesie ze sobą również przyjacielski powrót autora. Powracający autor nie jest oczywiście tym, którego zidentyfikowały instytucje (...), nie jest to nawet bohater biografii. Autor, który wychodzi ze swojego tekstu i wchodzi w nasze życie, nie posiada spójności; jest prostą wielością „czarowań”, miejscem kilku zapamiętanych szczegółów, a oprócz tego źródłem olśnień powieściowych. (...). To nie osoba (cywilna, moralna), to ciało".
Esej "Śmierć autora" przyczynił się znacznie do zmiany tradycyjnych poglądów na podmiotowość wpływając (przede wszystkim jako punkt wyjścia) na współczesną refleksję teoretycznoliteracką poświęconą statusowi „ja” tekstowego.

</doc>
<doc id="1461800" url="https://pl.wikipedia.org/wiki?curid=1461800" title="Batalion ON „Mazury II”">
Batalion ON „Mazury II”

II Mazurski Batalion Obrony Narodowej (batalion ON „Mazury II”) – pododdział piechoty Wojska Polskiego II RP.
Jednostka sformowana została w maju 1939, w Mławie, w składzie Warszawskiej Brygady ON według etatu batalionu ON typ IV. Dowództwo, pododdziały specjalne oraz trzy kompanie stacjonowały w Mławie.
Jednostką administracyjną i mobilizującą dla II Mazurskiego batalionu ON był 32 pułk piechoty w Twierdzy Modlin. Bezpośrednio po zakończeniu prac organizacyjnych batalion przystąpił do budowy umocnień na odcinku rzeka Mławka – wieś Dwukoły. 20 sierpnia żołnierze batalionu powołani zostali na ćwiczenia okresowe.
W kampanii wrześniowej walczył w składzie 20 Dywizji Piechoty (Armia „Modlin”). W dniach 1–3 września uczestniczył w bitwie pod Mławą, a następnie w obronie Warszawy (Odcinek Warszawa-Wschód, pododcinek Południowo-Wschodni).

</doc>
<doc id="1461801" url="https://pl.wikipedia.org/wiki?curid=1461801" title="Fausto Gardini">
Fausto Gardini

Fausto Gardini (ur. 8 marca 1930 w Mediolanie, zm. 17 września 2008 w Forte dei Marmi) – włoski tenisista, zwycięzca międzynarodowych mistrzostw Włoch, reprezentant w Pucharze Davisa.
Pierwsze sukcesy Gardini osiągał już jako junior, zdobywając u schyłku lat 40. XX wieku dwukrotnie mistrzostwo Włoch juniorów w deblu. Partnerował mu rówieśnik Gianni Clerici, który nie zrobił później wielkiej zawodniczej kariery, ale zyskał sławę jako dziennikarz tenisowy.
Od początku lat 50. Gardini należał do ścisłej czołówki włoskich graczy. W latach 1951–1952 był w IV rundzie, a w 1953 w ćwierćfinale międzynarodowych mistrzostw Francji. W 1951 wyeliminował m.in. Polaka Władysława Skoneckiego, by ulec Amerykaninowi Dickowi Savittowi. Rok później za sprawą Włocha z paryskimi kortami pożegnał się po pięciosetowym pojedynku Australijczyk Ken Rosewall (już w 1953 triumfator zarówno w grze pojedynczej, jak i podwójnej tego turnieju), a Gardini przegrał z najwyżej rozstawionym Jaroslavem Drobnym. W 1953 Gardiniego rozstawiono w mistrzostwach Francji z numerem 8 i zdołał on wreszcie awansować do najlepszej ósemki, gdzie od włoskiego gracza lepszy okazał się ponownie Jaroslav Drobný.
W 1953 Gardini doszedł do finału międzynarodowych mistrzostw Niemiec, ale w decydującym meczu dość łatwo uległ Amerykaninowi Budge’owi Patty’emu 3:6, 2:6, 3:6. Największy sukces w seniorskiej karierze Włoch zanotował w 1955, kiedy przed własną publicznością triumfował w międzynarodowych mistrzostwach Włoch w Rzymie. Zwycięstwo odniósł w niezwykłych okolicznościach; jego przeciwnikiem był dobrze mu znany rodak Giuseppe Merlo, z którym wielokrotnie toczył zacięte mecze. Tym razem Merlo, słynący z nietypowego uchwytu rakiety i specyficznego sposobu serwowania, nie wytrzymał trudów spotkania i będąc dość bliskim wygranej, zmuszony był poddać mecz z powodu gwałtownych skurczy mięśni. Krecz nastąpił przy stanie 6:1, 1:6, 3:6, 6:6 (na pierwszym miejscu wynik Gardiniego).
Fausto Gardini zapisał też na swoim koncie bogatą kartę reprezentacyjną. W zespole narodowym w Pucharze Davisa występował w latach 1952–1963, wyłącznie w grze pojedynczej, wygrywając 29 pojedynków i przegrywając 9. Wspólnie z takimi znakomitościami jak Nicola Pietrangeli i Orlando Sirola tworzył jedną z silniejszych ekip w dziejach włoskiego tenisa, a zarazem czołową reprezentację Europy tamtego okresu. W 1952 Gardini był w składzie reprezentacji, która najpierw wygrała rywalizację europejską, w międzystrefowym półfinale pokonała Indie i dopiero w spotkaniu z Amerykanami, którego stawką było prawo zagrania z broniącą trofeum Australią, uległa wyraźnie 0:5; Gardini uległ wówczas w pięciu setach Vicowi Seixasowi i w czterech setach Tony’emu Trabertowi. Również w 1955 Włosi awansowali do finału międzystrefowego, tym razem ulegając – również 0:5 – Australijczykom (Gardini grał tylko pierwszego dnia rywalizacji, przegrywając z Lew Hoadem). Wreszcie w 1961 reprezentacja Włoch awansowała szczebel wyżej, w finale międzystrefowym pokonując Amerykanów; Gardini przegrał wówczas z Jonem Douglasem, ale pokonał Whitneya Reeda. W spotkaniu z Australią w Melbourne, już bezpośrednio o Puchar Davisa, miejsce Gardiniego w grze pojedynczej zajął Sirola, który jednak punktu nie zdobył ani w singlu, ani w deblu; ponieważ swoje mecze przegrał też Pietrangeli (w tym debel w parze z Sirolą), trofeum pozostało przy ekipie Harry’ego Hopmana.
W 1962 Włosi, ponownie z Gardinim w składzie, zakończyli swój udział w Pucharze Davisa już na etapie finału strefy europejskiej (porażka ze Szwedami), a rok później w spotkaniu II rundy strefy europejskiej z Hiszpanią. Ten mecz okazał się pożegnaniem Gardiniego z reprezentacją w charakterze zawodnika; ostatni mecz Włoch przegrał ze znanym Hiszpanem Manuelem Santaną. W ciągu jedenastu lat (chociaż grał tylko w sześciu edycjach) w meczach reprezentacyjnych Gardini odniósł zwycięstwa m.in. nad Brytyjczykami Mottramem i Sangsterem, Duńczykami Nielsenem i Ulrichem, Szwedami Davidsonem, Bergelinem i Schmidtem (przegrał natomiast w 1962 z Lundqvistem), Węgrem Istvánem Gulyásem.
W latach 1973–1975 Gardini pełnił funkcję niegrającego kapitana reprezentacji w Pucharze Davisa. Przyszło mu prowadzić kolejne silne pokolenie włoskich graczy – Adriano Panattę, Paolo Bertolucciego, Corrado Barazzuttiego, Antonio Zugarellego. Tenisiści ci w 1976, zaledwie rok po odejściu Gardiniego z funkcji kapitana, sięgnęli pod wodzą Nicoli Pietrangelego po jedyny w historii włoskiego tenisa Puchar Davisa.
Gardini był graczem wysokim (o przydomku „Pająk”), praworęcznym. Podobnie jak większość rodaków specjalizował się w grze na kortach ziemnych.

</doc>
<doc id="1461805" url="https://pl.wikipedia.org/wiki?curid=1461805" title="False flag">
False flag

False flag lub false flag operation (dosł. "fałszywa flaga"), "działania pod obcą banderą" – tajna operacja prowadzona w celu wprowadzenia w błąd, stworzenia wrażenia, że dana grupa, naród, państwo itp. jest rzekomo odpowiedzialna za pewne działania. Operacja false flag ma sprawiać wrażenie, że została przeprowadzona przez tych, których ma zdyskredytować. 
Nazwa wywodzi się z militarnej koncepcji false colors, czyli operacji wykonanej w obcych barwach narodowych. Operacje "false flag" nie są ograniczone do działań wojennych, ale mogą występować również w czasie pokoju. Często celem jest obarczenie winą kogoś innego, np. wrogiego państwa, organizacji albo grupy etnicznej.
Przykłady akcji „false flag”.
W przeddzień wybuchu II wojny światowej Niemcy w ramach operacji Himmler przeprowadziły prowokację gliwicką.
Innym przykładem jest zaplanowana w 1962 roku operacja Northwoods. Zakładała przeprowadzenie przez CIA lub inne agencje rządowe ataków terrorystycznych w miastach USA; ataki te miały zwiększyć publiczne poparcie dla planowanej wojny przeciwko Fidelowi Castro na Kubie. Zawarte w planach operacji porwanie samolotu oraz zamachy, obwiniające przy pomocy fałszywych dowodów rząd Kuby, miały stanowić pretekst dla Stanów Zjednoczonych. Nigdy nie została oficjalnie zatwierdzona ani wykonana.

</doc>
<doc id="1461807" url="https://pl.wikipedia.org/wiki?curid=1461807" title="Cerkiew Sweta Nedelja">
Cerkiew Sweta Nedelja



</doc>
<doc id="1461810" url="https://pl.wikipedia.org/wiki?curid=1461810" title="Zimna Kawa">
Zimna Kawa

Zimna Kawa – osada kaszubska w Polsce położona w województwie pomorskim, w powiecie chojnickim, w gminie Brusy. 
Miejscowość wchodzi w skład sołectwa Przymuszewo.
W latach 1975–1998 miejscowość administracyjnie należała do województwa bydgoskiego.

</doc>
<doc id="1461811" url="https://pl.wikipedia.org/wiki?curid=1461811" title="Draj-chmara">
Draj-chmara



</doc>
<doc id="1461814" url="https://pl.wikipedia.org/wiki?curid=1461814" title="Pływająca populacja">
Pływająca populacja



</doc>
<doc id="1461819" url="https://pl.wikipedia.org/wiki?curid=1461819" title="Richard Bennett Carmichael">
Richard Bennett Carmichael

Richard Bennett Carmichael (ur. 25 grudnia 1807, zm. 21 października 1884) – amerykański polityk i prawnik.
Życiorys.
Urodzony 25 grudnia 1807 roku Carmichael rozpoczął studia na Dickinson College w Carlisle w Pensylwanii. W 1828 roku ukończył studia prawnicze na Uniwersytecie Princeton. W 1830 roku został przyjęty do palestry i rozpoczął praktykę prawniczą w rodzinnym hrabstwie Queen Anne’s w Maryland.
W latach 1833–1835 przez jedną kadencję Kongresu Stanów Zjednoczonych był przedstawicielem drugiego okręgu wyborczego w stanie Maryland w Izbie Reprezentantów Stanów Zjednoczonych.
W latach 1858–1864 był sędzią sądu okręgowego obejmującego swoją jurysdykcją geograficzną obszar hrabstw Kent, Queen Anne’s, Caroline i Talbot. Na początku wojny secesyjnej, w listopadzie 1861 roku, władze federalne aresztowały trzy osoby i oskarżyły je o nielegalną próbę wpływania na wynik wyborów poprzez zakłócanie porządku na wiecu wyborczym prowadzonym przez unionistów i próbowały postawić je przed sądem, któremu przewodniczył Carmichael.
Będąc przeciwnym takim przypadkowym aresztowaniom i ograniczaniu swobód obywatelskich, sędzia Carmichael nakazał postawić przed ławą przysięgłych wszystkie osoby, które dokonały lub pomagały przy takich aresztowaniach. W rezultacie sekretarz stanu Stanów Zjednoczonych, William Henry Seward, wydał nakaz aresztowania sędziego Carmichaela. Oddziały federalne wkroczyły do sądu sędziego Carmichaela 27 maja 1862 roku, pobito go kolbami pistoletów i zaaresztowano.
Następnie sędzia Carmichael został zabrany do Fortu McHenry w Baltimore. Kolejne sześć miesięcy spędził w rozmaitych więzieniach. Nigdy nie został postawiony przed sądem i ostatecznie został bezwarunkowo zwolniony 4 grudnia 1862 roku.
Po wojnie secesyjnej Carmichael zasiadał w stanowym parlamencie w Maryland. Zmarł 21 października 1884 roku.

</doc>
<doc id="1461827" url="https://pl.wikipedia.org/wiki?curid=1461827" title="Grzechotniki">
Grzechotniki



</doc>
<doc id="1461829" url="https://pl.wikipedia.org/wiki?curid=1461829" title="Euromed">
Euromed

Euromed – jest nazwą handlową kolei dużych prędkości AVE w Hiszpanii. Technika i design odpowiadają w większości AVE. Modyfikacji poddane zostały wózki, tak aby dostosować je z linią szerokotorową i część elektrycznych komponentów. Pantografy korzystają z 3000 V prądu stałego, w związku z tym, maksymalna moc jednostki jest mniejsza i wynosi 7000 kW, przy prędkości maksymalnej 220 km/h oraz 25000 V, 50 Hz prądu zmiennego. Prędkości pociągów na trasach przekracza 250 km/h. Pociągi z serii "Euromed" zostały wyprodukowane przez francuski koncern GEC-Alsthom. Pociąg składa się z dwóch głowic napędowych przy końcach pociągu, trzech wagonów z oznaczeniem "Preferente", które oferują 112 miejsc siedzących, jednego wagonu z kawiarnią i czterech wagonów w klasie turystycznej, w których może podróżować 213 podróżnych.
Dnia 16 czerwca 1997 r., miała miejsce inauguracja świadczenia usług przez pociągi Euromedu, obecnie pociągi te są eksploatowane przez hiszpańskiego przewoźnika Renfe w korytarzu Morza Śródziemnego, pomiędzy miastami: Barcelona, Tarragona, Castellón de la Plana, Walencja i Alicante, łącznie 523 km.
Schemat linii:
 Barcelona-Sants
 Tarragona
 Castellón de la Plana
 València-Nord
 Alicante-Terminal
Dane techniczne:

</doc>
<doc id="1461831" url="https://pl.wikipedia.org/wiki?curid=1461831" title="Sobór Zaśnięcia Matki Bożej w Helsinkach">
Sobór Zaśnięcia Matki Bożej w Helsinkach

Sobór Uspieński (fiń. "Uspenskin katedraali", szw. "Uspenskij-katedralen", ros. "Успенский собор") – prawosławny sobór katedralny w Helsinkach, główna świątynia Fińskiego Kościoła Prawosławnego.
Świątynia została wybudowana w 1868 według projektu rosyjskiego architekta Aleksieja Gornostajewa. Zlokalizowana w historycznej dzielnicy Helsinek – Katajanokka. Posiada złote kopuły i czerwoną fasadę, reprezentuje przykład rosyjskich wpływów w Finlandii. Jest to największy sobór w tzw. Zachodniej Europie.

</doc>
<doc id="1461832" url="https://pl.wikipedia.org/wiki?curid=1461832" title="Arto Härkönen">
Arto Härkönen

Arto Härkönen (ur. 31 stycznia 1959 w Helsinkach) – fiński lekkoatleta specjalizujący rzucie oszczepem
Złoty medalista olimpijski z Los Angeles (1984) – wygrał rzutem na odległość 86,76 m. Zajął 5. miejsce na mistrzostwach Europy w 1982 w Atenach. Na mistrzostwach świata w 1983 w Helsinkach nie wszedł do finału. Mistrz Finlandii z 1982. 
Rekord życiowy: 92,40 (1 lipca 1984, Pihtipudas).

</doc>
<doc id="1461836" url="https://pl.wikipedia.org/wiki?curid=1461836" title="Benedict Joseph Semmes">
Benedict Joseph Semmes

Benedict Joseph Semmes (ur. 1 listopada 1789, zm. 10 lutego 1863) – amerykańskipolityk, lekarz i rolnik.
W latach 1829-1833 przez dwie dwuletnie kadencje Kongresu Stanów Zjednoczonych był przedstawicielem drugiego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1461837" url="https://pl.wikipedia.org/wiki?curid=1461837" title="Michał Glinka">
Michał Glinka



</doc>
<doc id="1461841" url="https://pl.wikipedia.org/wiki?curid=1461841" title="Michaił Glinka">
Michaił Glinka

Michaił Iwanowicz Glinka (ros. "Михаил Иванович Глинка", ur. w koło Smoleńska, zm. w Berlinie) – rosyjski kompozytor.
Życiorys.
Pochodzenie.
Prapradziadem Michaiła był polski szlachcic z rodu Glinków herbu Trzaska (Glinki w Ziemi Łomżyńskiej) – Wiktoryn Władysław Glinka. Po utracie Smoleńska przez Polskę, w 1654 W.W. Glinka pozostał w majątku, przyjął poddaństwo rosyjskie i przeszedł na prawosławie. Carskie władze zachowały mu przywileje szlacheckie w tym herb Trzaska oraz nadania królewskie.
Zainteresowania w okresie młodzieńczym kierowały Michaiła Glinkę ku naukom przyrodniczym, geografii i podróżom. W czasach licealnych zetknął się z Puszkinem i z dekabrystami, co skupiło na nim uwagę policji. Musiał więc porzucić chęć kariery dyplomatycznej. Pracował przez cztery lata w Urzędzie Komunikacji. Wykształcenie muzyczne Glinki było wielostronne, ale też mało systematyczne. Pobierał prywatne lekcje kompozycji, kontrapunktu, fortepianu (m.in. u Johna Fielda) i skrzypiec. Regularne 2-letnie studia kompozycji podjął dopiero w wieku 29 lat. Pobierał również lekcje śpiewu u w Petersburgu. Uważany był za znawcę sztuki bel canto, znał bogaty repertuar pieśni włoskich i francuskich. Występował również śpiewając własne pieśni, komponowane nierzadko na spotkaniach towarzyskich.
W Petersburgu przebywał do 1830 roku. Prowadził wówczas bogate życie towarzyskie, obracał się w kręgu Puszkina (był kolegą z klasy jego młodszego brata Lwa), M. Szymanowskiej, poznał też Mickiewicza. W 1830 roku wyruszył w podróż po Europie, przez Berlin, Szwajcarię, do Włoch. Przebywał tam trzy lata i poznawał styl włoskiego bel canto, poznał też Belliniego i Donizettiego. Następnie podjął regularne studia kompozycji w Berlinie u S. Dehna.
Po powrocie do kraju wykrystalizowała się idea opery narodowej Glinki. W latach 1834–1842 powstały jego dwie najważniejsze opery: "Życie za cara (Iwan Susanin)" oraz "Rusłan i Ludmiła". W tych latach powstały też najpiękniejsze pieśni do słów Puszkina.
W latach 40. Glinka przebywał w Paryżu, gdzie poznał Berlioza, a następnie w Hiszpanii. Powstały tam dwie uwertury symfoniczne o melodyce hiszpańskiej.
Na przełomie lat 40 i 50. kompozytor przebywał w Warszawie, gdzie obracał się w kręgu Kurpińskiego i Lipińskiego. Powstała wtedy uwertura „Kamarinskaja” która stała się wzorem dla kolejnych kompozytorów szkoły rosyjskiej. W latach 50 pisał w Paryżu swoją symfonię kozacką „Taras Bulba”, która pozostała niedokończona.
Wrócił po raz ostatni na kilka lat do Petersburga gdzie przebywał w kręgu Dargomyżskiego i Bałakiriewa. Zainteresował się wówczas muzyką cerkiewną. Pojechał ponownie do Berlina do swojego profesora, aby zgłębić tajniki polifonii i skal kościelnych. Studiował dzieła wokalne Palestriny i Bacha. Nie wrócił już do kraju.
Zmarł w roku 1857 w wieku 53 lat, przeziębiwszy się po koncercie, gdy wychodził z dusznej sali.
Znaczenie.
Kompozytor jest uważany za twórcę narodowej opery rosyjskiej, łączącego w niej tradycyjny folklor Rusi i patriotyzm z nowymi prądami w muzyce zachodniej Europy. Twórczość Michaiła Glinki była inspiracją dla grupy rosyjskich kompozytorów nazwanej Potężną gromadką. „Życie za cara” wystawiono 7 lutego 1940 na scenie berlińskiej Staatsoper w ramach niemiecko-radzieckiej współpracy kulturalnej, będącej wynikiem zawartego pół roku wcześniej paktu Ribbentrop-Mołotow.
Glinka a hymn Rosji.
W latach 1990/1991–2000 oficjalnym hymnem Rosji była tzw. "Pieśń Patriotyczna", napisana przez Michaiła Glinkę w 1833 roku pod tytułem "«Motif de chant national» dla orkiestry symfonicznej." Wykonywano tylko tę pompatyczną melodię, urzędowego tekstu nie napisano.
Jednakże według docenta K. Nikitina z Konserwatorium Petersburgskiego utwór bazuje ściśle na średniowiecznym polskim hymnie religijnym „Kryste, dniu naszei światłości”. Z kolei zdaniem historyka Sergieja Makina kompozytor mógł raczej rozważać użycie tej muzyki w operze Życie za cara (Iwan Susanin) – do instrumentalnej charakterystyki polskich interwentów. Stąd zapis znalazł się w rękopisach kompozytora. Ale w operze ta muzyka nigdy nie zabrzmiała, pozostając tylko utworem symfonicznym". "
Jako wariant hymnu był rozważany również końcowy chór z opery „Iwan Susanin” „Sławsia, ty, Ruś moja”, który często jest mylony z „Pieśnią Patriotyczną”, chociaż te dwa utwory mają zupełnie odróżniające się melodie i tempo.
Wkrótce po publikacji artykułów Nikitina i Makina i braku tekstu w Rosji zastąpiono "Pieśń Patriotyczną", przywracając stary hymn radziecki autorstwa Aleksandra Aleksandrowa z 1943 roku, za to z całkiem odmiennym tekstem poety Sergiusza Michałkowa.

</doc>
<doc id="1461850" url="https://pl.wikipedia.org/wiki?curid=1461850" title="Jose Battle Perdomo">
Jose Battle Perdomo



</doc>
<doc id="1461855" url="https://pl.wikipedia.org/wiki?curid=1461855" title="LOLCODE">
LOLCODE

LOLCODE – ezoteryczny język programowania zainspirowany językiem pidgin English, używanym w fenomenie internetowym LOLCAT. Język został stworzony w 2007 r. przez Adama Lindsaya, pracownika Wydziału Informatyki Lancaster University.
Język nie ma jeszcze dokładnie zdefiniowanej składni i semantyki. Mimo to istnieje już kilka działających interpreterów i kompilatorów.
Struktura języka i przykłady.
LOLCODE jest napisany w mocno skróconym angielskim internetowym slangu i osoby, które go rozumieją, potrafią często zrozumieć zasadę działania programów bez doświadczenia programistycznego. Poniżej przykład programu Hello world oraz programu wypisującego zawartość pliku.
Przykład 1:
Przykład 2:
W tym przykładzie zastosowana została komenda otworzenia pliku (PLZ OPEN FILE „NAZWA”? – „Proszę otwórz plik „NAZWA”?) oraz zwracanie wyjątków (AWSUM THX – „Świetne, dzięki!” i O NOES – „O nie!”).
Inne komendy to:
Przykład 3:
Powyższy program wypisuje liczby od 1 do 10 (został napisany według specyfikacji w wersji 1.0). Ten sam program można zapisać (według specyfikacji 1.2) w następujący sposób:
Wsparcie.
Obsługa LOLCODE została dodana do wirtualnej maszyny Parrot.
Istnieje oparty na platformie .NET kompilator LOLCODE, napisany przez Nicka Johnsona. Został wyróżniony podczas organizowanych przez Microsoft seminariów TechED 2007 Conference w Australii.

</doc>
<doc id="1461856" url="https://pl.wikipedia.org/wiki?curid=1461856" title="Ezetrol">
Ezetrol



</doc>
<doc id="1461858" url="https://pl.wikipedia.org/wiki?curid=1461858" title="Galeria Focus Park w Zielonej Górze">
Galeria Focus Park w Zielonej Górze

Galeria Focus Mall "Polska Wełna" – największe pod względem powierzchni wynajmowanej centrum handlowo-rozrywkowe w Zielonej Górze. Jego powierzchnia całkowita wynosi 48 tys. m² (nie licząc budynków wciąż czekających na modernizację - docelowo cały kompleks ma stanowić 117 tys. m²), z których 29,1 tys. m² przeznaczono pod handel i usługi, a 18 tys. m² na multipleks (Cinema City) i wewnętrzne ciągi komunikacyjne. W zielonogórskim Focus Parku znajduje się muzeum przemysłu włókienniczego, 111 sklepów oraz 1 supermarket marki Carrefour w segmencie premium otwarty 8.11.2017 r., 10 kawiarni; barów i restauracji, fitness club oraz 9 sal kinowych o amfiteatralnym układzie widowni (w sumie 1300 foteli). Na zewnątrz obiektu przygotowano także parking dla 600 samochodów. 
Centrum otwarte zostało 17 września 2008 r. Jego inwestorem i deweloperem jest firma Parkridge Retail Poland, która specjalizuje się w adaptowaniu starych obiektów poprzemysłowych w nowoczesne galerie handlowo-rozrywkowe. Dotychczasowa wartość inwestycji: 66 mln euro.
Na terenie dawnej "Polskiej Wełny" (zanim powstało centrum handlowe) był kręcony film Baśń o ludziach stąd.

</doc>
<doc id="1461862" url="https://pl.wikipedia.org/wiki?curid=1461862" title="Czarna propaganda">
Czarna propaganda

Czarna propaganda – forma propagandy, która ma sprawiać wrażenie, że została stworzona przez tych, których ma zdyskredytować. 
Przykładem takich działań w czasie II wojny światowej były fałszerstwa niemieckich pism urzędowych dokonywane przez polski ruch oporu (Akcja N) czy niemiecka ulotka napisana w języku polskim w czasie powstania warszawskiego z rzekomym „rozkazem” generała Tadeusza Bora-Komorowskiego: 

</doc>
<doc id="1461863" url="https://pl.wikipedia.org/wiki?curid=1461863" title="Sobór św. Symeona w Brześciu">
Sobór św. Symeona w Brześciu

Sobór św. Symeona Słupnika – prawosławny sobór katedralny w Brześciu, główna świątynia eparchii brzeskiej i kobryńskiej Egzarchatu Białoruskiego Patriarchatu Moskiewskiego; cerkiew zbudowana w 2. połowie XIX wieku, znajdująca się w Brześciu na rogu ulic Marksa i Maszerawa.
Historia.
Przyklasztorna cerkiew św. Szymona Słupnika była na początku XIX wieku jedyną świątynią prawosławną w Brześciu. Drewniana budowla wielokrotnie padała ofiarą pożarów.
8 listopada 1815 monaster ponownie stanął w płomieniach, które dosięgły cerkiew i inne budynki. W 1819 pożar całkowicie zniszczył klasztor, co doprowadziło do jego zamknięcia w 1824. 
W związku z radykalną reorganizacją przestrzenną wywołaną budową twierdzy przez władze rosyjskie, podjęto decyzję o wzniesieniu cerkwi prawosławnej w nowym centrum miasta.
Cerkiew zaprojektowano na początku lat sześćdziesiątych XIX stulecia jako świątynię trójnawową, o pięciu kopułach umieszczonych na ośmiobocznych bębnach. Miała zastąpić cerkwie, które znajdowały się na terenie zajętym przez twierdzę brzeską. 
Budowę murowanej świątyni rozpoczęto w 1862. Prace budowlane były prowadzone przez różnych mistrzów. Żelazne kraty i poręcze odlano w fabryce „Braci Evansów” w Warszawie. W stanie surowym obiekt był gotowy w 1865. Sobór poświęcił biskup brzeski Ignacy. 
7 listopada 1865 do nowej cerkwi przeniesiono relikwie św. Atanazego.

</doc>
<doc id="1461864" url="https://pl.wikipedia.org/wiki?curid=1461864" title="Katedra Zwiastowania Matki Bożej w Atenach">
Katedra Zwiastowania Matki Bożej w Atenach

Katedra Zwiastowania Matki Bożej (gr. "Καθεδρικός Ιερός Ναός Ευαγγελισμού της Θεοτόκου"), znana także jako Katedra Metropolitalna – katedra prawosławna w Atenach, główna świątynia Greckiego Kościoła Prawosławnego, siedziba arcybiskupa Aten i całej Grecji. 
Jest to trójnawowa bazylika, z kopułą. Jej budowę rozpoczęto w Boże Narodzenie 1842 z inicjatywy króla Ottona von Wittelsbach i królowej Amelii von Oldenburg. Prócz ułożenia kamienia węgielnego, fundatorzy zadecydowali o zniszczeniu 72 świątyń bizantyńskich, używając ich elementów do budowy katedry – miejsca przyszłych uroczystości koronacyjnych i pogrzebowych władców. Dzieło zakończono w 1863, czyli wkrótce po detronizacji Ottona. 
Nad placem, przed świątynią, znajduje się pomnik arcybiskupa Damaskina.
Obecnie świątynia jest remontowana.

</doc>
<doc id="1461865" url="https://pl.wikipedia.org/wiki?curid=1461865" title="Streptase">
Streptase



</doc>
<doc id="1461867" url="https://pl.wikipedia.org/wiki?curid=1461867" title="Aleksander Borodin">
Aleksander Borodin



</doc>
<doc id="1461869" url="https://pl.wikipedia.org/wiki?curid=1461869" title="Lek fibrynolityczny">
Lek fibrynolityczny



</doc>
<doc id="1461875" url="https://pl.wikipedia.org/wiki?curid=1461875" title="Sobór św. Mikołaja w Brześciu">
Sobór św. Mikołaja w Brześciu

Cerkiew św. Mikołaja (Sobór Świętego Mikołaja, biał.: Царква Святога Міколы, Сабор Святога Мікалая) – świątynia prawosławna znajdująca się na terenie Twierdzy Brzeskiej, zbudowana w II połowie XIX wieku, w latach dwudziestych XX w. kościół garnizonowy św. Kazimierza, po 1991 odbudowana jako cerkiew. 
Historia.
Świątynię zaprojektował w stylu bizantyjsko-ruskim rosyjski architekt Dawid Grimm; stanęła na terenie dawnego klasztoru augustianów w Brześciu, który zburzono pod budowę twierdzy brzeskiej. Budowa trwała dziewiętnaście lat (1860–1879). Świątynia służyła żołnierzom rosyjskim jako cerkiew garnizonowa. 
Po włączeniu Brześcia do Polski na mocy traktatu ryskiego, cerkiew przekazano Kościołowi katolickiemu – umieszczono w niej świątynię wojskową, znaną jako kościół garnizonowy św. Kazimierza. Obiekt przebudowano, dostosowując go do nowej roli, we wnętrzu umieszczono freski związane z historią polskiego oręża, m.in. bitwą pod Wiedniem i wojną polsko-bolszewicką. 
Gdy w 1939 Brześć zajęły wojska radzieckie obiekt ponownie zmienił przeznaczenie – ulokowano w nim klub oficerski. Podczas wojny niemiecko-sowieckiej lat 1941–1944 budynek uległ zniszczeniu. Odbudowano go dopiero po 1991 z przeznaczeniem na cerkiew.
Dolna cerkiew w soborze została wyświęcona 11 sierpnia 2012 r. pod wezwaniem św. Jana Rycerza.

</doc>
<doc id="1461877" url="https://pl.wikipedia.org/wiki?curid=1461877" title="Wierzbna (herb szlachecki)">
Wierzbna (herb szlachecki)

Wierzbna, Wierzbno – polski herb szlachecki.
Opis herbu.
W polu błękitnym, dzielonym na pół złotą belką, 6 złotych lilii.
Klejnot: złota kolumna z koroną, przebita strzałą pod kątem od spodu do góry.
Labry: błękitne podbite złotem.
Według Kulikowskiego klejnotem jest złota kolumna (bez korony), przeszyta srebrną strzałą w skos.
Herbowni.
Brantalski, Gronowski, Grynfar , Łaszczyński, Pawłowski, Rydzyński, Słonczyński, Wierzbna, Wierzbnowski, Wierzwiński
Lista sporządzona została na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.

</doc>
<doc id="1461879" url="https://pl.wikipedia.org/wiki?curid=1461879" title="Aleksander Głazunow">
Aleksander Głazunow



</doc>
<doc id="1461881" url="https://pl.wikipedia.org/wiki?curid=1461881" title="Wieże">
Wieże

Wieże – polski herb szlachecki.
Opis herbu.
W polu błękitnem; na zielonej ziemi, dwie kwadratowe ceglane wieże, o szpiczastych dachach i trzech oknach. Klejnot: trzy pióra strusie.
Herbowni.
Lista sporządzona została na podstawie wiarygodnych źródeł, zwłaszcza klasycznych i współczesnych herbarzy. Zwracamy jednak uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Podkreślamy także, że identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Pełna lista herbownych nie jest dziś możliwa do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego Akt Dawnych w Warszawie, gdzie przechowywana była większość dokumentów staropolskich). Lista nazwisk znajdująca się w artykule pochodzi z "Herbarza polskiego" Tadeusza Gajla:
Rody śląskie: Raszyc (Raszycki), Welczek, Osiński (Osyński), Boreński (Boryński), Kozłowski, Wieprzewski (Weprowski, Wieprzowski).
Inne rody: Barutwierdzki, Bejnarowicz, Bejnary, Bojnarowicz, Boreński, Boryński, Kalmowski, Łaniewski, Nadecki, Nidecki, Pełczowski, Raszyc, Raszycki, Ratomski, Resica, Reszyca, Rezica, Rezicza, Wołk, Wołk-Karaczewski.

</doc>
<doc id="1461882" url="https://pl.wikipedia.org/wiki?curid=1461882" title="Paul Thomas (pisarz)">
Paul Thomas (pisarz)

Paul Thomas (ur. 1951) – nowozelandzki pisarz, dziennikarz i scenarzysta. 
Życiorys.
Urodził się w Harrogate (Wielka Brytania). Studiował na Uniwersytecie Auckland.
Thomas jest autorem powieści kryminalnych, pisze też o sporcie. Akcja jego utworów rozgrywa się przeważnie w Australii bądź Nowej Zelandii. Powieści pisane są z dużą dawką humoru, szczególnie seria, w której pojawia się Tito Ihaka, maoryski detektyw, działający w Auckland. W powieściach tych Thomas szkicuje szeroką panoramę społeczną współczesnego Auckland.
Jego powieść "Inside Dope" w 1995 r. została wyróżniona australijską nagrodą im. Neda Kelly’ego za najlepszą powieść kryminalną.
Mieszka i pracuje w Wellington.

</doc>
<doc id="1461883" url="https://pl.wikipedia.org/wiki?curid=1461883" title="Mikołaj Gogol">
Mikołaj Gogol



</doc>
<doc id="1461884" url="https://pl.wikipedia.org/wiki?curid=1461884" title="Wukry">
Wukry

Wukry – herb szlachecki
Opis herbu.
W polu czerwonem; w dolnej części herbu trzy belki srebrne, ku dołowi coraz krótsze. Nad nimi dwa księżyce złote ustawione jakby w koło, pomiędzy nimi krzyż maltański złoty bez jednego ramienia. Klejnot: pięć piór strusich.
Herbowni.
Bakowiecki-Mokosiej, Denisko, Gorajski, Matfiejewski, Mokosiej, Nowosielski, Szybiński, Wujek, Wukry, Wysoczański.

</doc>
<doc id="1461889" url="https://pl.wikipedia.org/wiki?curid=1461889" title="Motorola 68882">
Motorola 68882



</doc>
<doc id="1461890" url="https://pl.wikipedia.org/wiki?curid=1461890" title="Og">
Og

Og – amorycki władca Baszanu wymieniony w Biblii.
Og był królem Baszanu (dzisiejsza arabska nazwa Hauran). Kraj ten obejmował płaskowyż obejmujący północną część Zajordania na wschód od jeziora Genezaret. Ziemie te słynęły ze znakomitych pastwisk.
Według relacji biblijnej księgi Liczb Og na czele swego wojska zaatakował Mojżesza, rozgramiającego właśnie armię Sychona, który odmówił pozwolenia na przejście Izraelitów przez swoje ziemie. Nie zdążył jednak nadejść z odsieczą i na równi z Sychonem poniósł klęskę w bitwie pod Edrei. Izraelici zdobyli jego miasta i wymordowali bogatych mieszkańców. Og zginął w walce. Odnaleziono jego łoże, które świadczyło o potężnych rozmiarach swego właściciela (4 łokcie szerokości i 9 łokci długości).
Izraelici zajęli królestwo Sychona oraz Gilead, czyli tereny od potoku Arnon do miejscowości Jazer i dalej do potoku Jabbok obszar Gileadu południowego i od Jabboku do Jarmuku obszar Gileadu północnego. Królestwo Sychona i południowy Gilead otrzymały dwa pokolenia Rubena i Gada, natomiast nieco później druga połowa pokolenia Manassesa, która wyemigrowała z zachodniego brzegu Jordanu, otrzymała Gilead na północy ().
W rzeczywistości jednak Izraelici nigdy nie okupowali terytorium Baszanu. Teksty biblijne mówiące o podboju Baszanu, należącego do legendarnego króla Oga, ilustrują jedynie roszczenia Izraelitów do tych terenów. Król ten należy do legendarnych pierwotnych mieszkańców zamieszkujących tereny Palestyny i Transjordanii, Refaitów, którzy z kolei należą do Nefilimów, czyli gigantów (; ). Dopiero król Izraela, Dawid i jego dowódcy pokonali ostatnich potomków Refaitów, więc król Og nie może należeć do ostatnich Refaitów (; ; ).

</doc>
<doc id="1461892" url="https://pl.wikipedia.org/wiki?curid=1461892" title="Blok Wschodni">
Blok Wschodni



</doc>
<doc id="1461894" url="https://pl.wikipedia.org/wiki?curid=1461894" title="Kraje demokracji ludowej">
Kraje demokracji ludowej



</doc>
<doc id="1461897" url="https://pl.wikipedia.org/wiki?curid=1461897" title="UAZ-69">
UAZ-69



</doc>
<doc id="1461899" url="https://pl.wikipedia.org/wiki?curid=1461899" title="Kaźko IV słupski">
Kaźko IV słupski



</doc>
<doc id="1461900" url="https://pl.wikipedia.org/wiki?curid=1461900" title="Mieczysław Tomczak">
Mieczysław Tomczak

Mieczysław Tomczak, ps. "Henryk Rondo", "Gustaw Tyński" (ur. 2 października 1886 w Łagiewnikach w pow. Koło, zm. 1949 w Łodzi) – poseł Sejmu Ustawodawczego w latach 1919–1922, wiceprezydent Pabianic, działacz polityczny i społeczny.
Życiorys.
Urodził się w robotniczej rodzinie, jako syn Andrzeja i Marii z d. Śmigielskiej. Ukończył szkołę ludową w Pabianicach, a następnie pracował jako tkacz.
Od 1905 działacz Narodowego Związku Robotniczego (NZR). W 1907 zastępca Naczelnika Organizacji Bojowej NZR. Od 1907 współpracował z PPS – Frakcją Rewolucyjną. W latach 1915–1918 członek POW. W 1919 wybrany na posła do Sejmu Ustawodawczego z listy NZR. Prezes Związku Strzeleckiego w Pabianicach (1925–1929). W 1926 był radnym miejskim w Pabianicach. W 1928 kandydował do Rady Miejskiej z Narodowego Bloku Pracy i został wiceprezydentem Pabianic (do 1933). Wchodził także w skład Rady Miejskiego Uniwersytetu Powszechnego. W 1932 był przewodniczącym Rady Nadzorczej Spółdzielczego Stowarzyszenia Spożywców „Społem” w Pabianicach. Pełnił też funkcję prezesa pabianickiej Ligi Morskiej i Kolonialnej (1935).
Od połowy lat 30. działacz, wiceprzewodniczący Narodowego Stronnictwa Pracy (NSP). W czasie wojny w konspiracji. Po 1946 członek Rady Naczelnej Stronnictwa Pracy (SP).

</doc>
<doc id="1461901" url="https://pl.wikipedia.org/wiki?curid=1461901" title="Kościół Najświętszej Marii Panny w Rakowie">
Kościół Najświętszej Marii Panny w Rakowie

Kościół Najświętszej Marii Panny w Rakowie (biał. Касцёл Найсвяцейшай Дзевы Марыі) – rakowski kościół rzymskokatolicki powstały na początku XX wieku położony w pobliżu rzeki Isłocz.
Opis.
Kościół zbudowano w miejscu wzniesionego w 1686 roku kościoła dominikanów p.w. Zesłania Ducha Świętego, który ufundował Hieronim Sangszko i jego żona Konstancja Teodora z Sapiehów Sanguszko. Obecnie istniejącą świątynię zaprojektowano w stylu modnego na początku XX wieku neogotyku – jako materiał budowlany posłużyła nieotynkowana żółta cegła. 18 maja 1904 r. ks. Eustachy Karpowicz poświęcił kamień węgielny pod budowę budynku. Kościół stanął na skraju miasta, niedaleko rzeki Isłocz – w stanie surowym był gotowy już w 1906 roku. Kościół został poświęcony 1 października 1906 roku i uroczyście otwarty 14 października 1906 roku. 
W czasach radzieckich świątynia mieściła magazyn zboża i maszyn rolniczych, zniszczono wówczas kościelne organy oraz pomnik niepoległości znajdujący się przed budynkiem. W 1995 obiekt został zwrócony katolikom. 
Wewnątrz kościoła znajdują się neogotyckie ołtarze. Świątynia jest słynna na całą Mińszczyznę z cudownego obrazu Matki Boskiej z Dzieciątkiem w srebrnych sukienkach i koronach – w okresie Białoruskiej SRR wizerunek był ukrywany poza kościołem.

</doc>
<doc id="1461903" url="https://pl.wikipedia.org/wiki?curid=1461903" title="PVOD">
PVOD



</doc>
<doc id="1461906" url="https://pl.wikipedia.org/wiki?curid=1461906" title="Aleksander Gribojedow">
Aleksander Gribojedow



</doc>
<doc id="1461908" url="https://pl.wikipedia.org/wiki?curid=1461908" title="Cerkiew Przemienienia Pańskiego w Rakowie">
Cerkiew Przemienienia Pańskiego w Rakowie

Cerkiew Przemienienia Pańskiego (biał. "Царква Праабражэння Гасподняга") – prawosławna cerkiew parafialna w Rakowie, w dekanacie rakowskim eparchii mołodeczańskiej Egzarchatu Białoruskiego Patriarchatu Moskiewskiego. Do 1866 kościół rzymskokatolicki Ducha Świętego i klasztor Dominikanów. 
Historia.
W 1793 na miejscu starej drewnianej świątyni z połowy XV wieku wybudowano murowany kościół, którego architektura łączyła elementy baroku i klasycyzmu. Na budowę kościoła środki wyłożyli m.in. książę Sanguszko, bractwo św. Anny i lokalni parafianie. W ramach represji po powstaniu styczniowym władze carskie przekazały świątynię prawosławnym – w 1866 przebudowano ją na cerkiew, dobudowując m.in. charakterystyczną kopułę. Również w II połowie XIX wieku przed cerkwią stanęła dwupiętrowa brama. 
Wewnątrz świątyni znajduje się bogato zdobiony ikonostas oraz ikony Matki Bożej, św. Anny, Joachima i Przemienienia Pańskiego – wszystkie w pozłacanych sukniach.

</doc>
<doc id="1461909" url="https://pl.wikipedia.org/wiki?curid=1461909" title="Kościół św. Anny w Rakowie">
Kościół św. Anny w Rakowie

Kościół św. Anny w Rakowie (biał. "Касцёл Св. Ганны") – kościół rzymskokatolicki w Rakowie znajdujący się na lokalnym cmentarzu zbudowany ok. 1830.
Na cmentarzu pochowani są m.in. muzyk Michał Hruszwicki, Krystyna Drucka-Lubecka, córka Hieronima Druckiego-Lubeckiego, Franciszek i Jadwiga Witkowscy, rodzice Służebnicy Bożej Marii Witkowskiej, proboszczowie rakowscy ks. Eustachy Karpowicz, ks. Jan Tokarski, ks. Dymitr Baryło.

</doc>
<doc id="1461912" url="https://pl.wikipedia.org/wiki?curid=1461912" title="Cmentarz katolicki w Rakowie">
Cmentarz katolicki w Rakowie

Cmentarz katolicki w Rakowie (biał. Каталіцкія могілкі) – katolicka nekropolia znajdująca się w Rakowie na Mińszczyźnie, jeden z najlepiej zachowanych cmentarzy katolickich na Białorusi.
Cmentarz założono na początku XIX wieku wraz z budową kościoła św. Anny, który znajduje się na jego terenie. Na cmentarzu pochowani są przedstawiciele związanego z Rakowem rodu Zdziechowskich, członkowie rodziny Witkowskich oraz polski kompozytor Michał Hruszwicki. Do najciekawszych zabytków należą kaplica cmentarna Marii i Krystyny Druckich-Lubeckich – ostatnia została zastrzelona podczas nielegalnego przekraczenia granicy radziecko-polskiej pod Cieleszewiczami w 1921.
W ściany klasycystycznej świątyni wbudowano epitafia rodziny Zdziechowskich, m.in. Fortunata (1861) i Edmunda (1900). Na cmentarzu pochowany jest również Wawrzyniec Malawski, zmarły w łagrach radzieckich na Sołowkach.

</doc>
<doc id="1461915" url="https://pl.wikipedia.org/wiki?curid=1461915" title="Polscy poeci">
Polscy poeci



</doc>
<doc id="1461916" url="https://pl.wikipedia.org/wiki?curid=1461916" title="Blokery receptora aldosteronowego">
Blokery receptora aldosteronowego

Blokery receptora aldosteronowego, antagonisty aldosteronu, antagonisty receptora aldosteronowego, diuretyki oszczędzające potas – grupa diuretyków działających przez blokowanie receptora dla aldosteronu. Leki te zmniejszają niekorzystne efekty wywierane przez aldosteron: wzmożoną retencję sodu i wody, utratę potasu i magnezu z moczem, pobudzanie włóknienia mięśnia sercowego.
Należą do nich:
Pierwsze dwa stosowane są w lecznictwie.

</doc>
<doc id="1461924" url="https://pl.wikipedia.org/wiki?curid=1461924" title="John Madden">
John Madden



</doc>
<doc id="1461925" url="https://pl.wikipedia.org/wiki?curid=1461925" title="John Madden (futbolista)">
John Madden (futbolista)

John Earl Madden (ur. 10 kwietnia 1936 w Austin w stanie Minnesota, zm. 28 grudnia 2021 w Pleasanton w stanie Kalifornia) – amerykański zawodnik, trener i komentator futbolu amerykańskiego w lidze National Football League. Od jego nazwiska pochodzi nazwa popularnej serii gier komputerowych "Madden NFL" ukazująca się od 1988 roku. Za swoje osiągnięcia jako trener w 2006 roku został wybrany do Pro Football Hall of Fame.
Życiorys.
Kariera trenerska.
Karierę trenerską w National Football League (NFL) rozpoczął w 1967 jako trener zawodników grających na pozycji linebackerów w drużynie Oakland Raiders. Po dwóch latach został mianowany głównym trenerem tej drużyny. Miał wówczas 32 lata i był najmłodszym trenerem w lidze NFL. W pierwszym sezonie, prowadzona przez Maddena drużyna Oakland Raiders wygrała 12 meczów, zremisowała jeden i przegrała również jeden, w ten sposób zdobywając mistrzostwo dywizji zachodniej ligi American Football League. Za to osiągnięcie Madden został wybrany trenerem roku.
W sumie Madden trenował Oakland Raiders przez 10 sezonów. W tym czasie trenowana przez niego drużyna odniosła 103 zwycięstwa, 32 porażki i 7 remisów. Siedmiokrotnie zdobyła mistrzostwo Dywizji Zachodniej, w tym pięć razy z rzędu w sezonach 1972–1976. Pod wodzą Maddena, Okland Raiders ośmiokrotnie zakwalifikowali się do fazy playoffs. Największy sukces odnieśli w sezonie 1976, gdy pokonując drużynę Minnesota Vikings 32-14 w finale Super Bowl XI zdobyli mistrzostwo ligi NFL.
Lata późniejsze.
Po zakończeniu kariery trenerskiej zajął się między innymi komentowaniem meczów futbolu amerykańskiego w telewizji. Był między innymi wieloletnim komentatorem w programie "Monday Night Football". Potem komentował mecze w programie Sunday Night Football na kanale NBC
Słynął między innymi z tego, że od 1979 nie podróżował samolotem. Na wszystkie mecze jeździł specjalnie dostosowanym do swoich potrzeb autobusem.

</doc>
<doc id="1461926" url="https://pl.wikipedia.org/wiki?curid=1461926" title="Ulica Brzozowa w Warszawie">
Ulica Brzozowa w Warszawie

Ulica Brzozowa – ulica znajdująca się na Starym Mieście w Warszawie, biegnąca od ul. Celnej do ul. Mostowej.
Historia.
Ulica Brzozowa od XV wieku jest ulicą Starej Warszawy. Nazwa, nadana oficjalnie w 1770, pochodzi od brzóz rosnących na cmentarzu szpitala św. Łazarza znajdującym się u zbiegu z Mostową. Dawniej była zwana "Podwalną", ze względu na jej położenie pod murami obronnymi miasta, oraz "Między Spichlerzami" - od spichlerzy znajdujących się po stronie parzystej ulicy.
Z jednej strony zabudowana była oficynami kamienic rynkowych strony wschodniej. Po drugiej stronie na przełomie XVI i XVII wieku znajdowały się dworki drewniane oraz charakterystyczne dzielnice składów towarowych pełniące głównie funkcję spichlerzy do przechowywania zboża. Wznoszone były przez kupców takich jak: Baryczkowie, Gizowie, Karbowie, Strubiczowie. Ulicę zamieszkiwali rzemieślnicy oraz staromiejscy handlarze. Wiek XIX przyniósł przemiany demograficzne i architektoniczne. Domy w tym okresie były często przekształcane, zaś ich lokatorami stali się liczni Żydzi. Przy budowie stojących tam domów wykorzystano starsze relikty murów obronnych.
W związku z przesunięciem się w XVIII wieku na wschód koryta Wisły spichrze znajdujące się pomiędzy ulicami Brzozową i Bugaj nie mogły już dłużej pełnić swych gospodarczych funkcji i zostały przekształcone na budynki mieszkalne. Na przełomie XIX i XX wieku domy traciły historyczny wystrój, zaś brak regulacji dotyczących wysokości budynków sprawiał, że obok siebie stały nadbudowane, liczące pięć czy siedem kondygnacji „niebotyki“.
W dwudziestoleciu międzywojennym przebudowano dawny spichlerz Strubiczów w dom profesorski według projektu Kazimierza Tołłoczki. W 1944 roku został zniszczony, odbudowano go w latach 1959–1962.
W roku 1923 na stokach Gnojnej góry wybudowano zespół gmachów Pocztowej Kasy Oszczędności, zaprojektowany przez Mariana Lalewicza. Gigantyczny kompleks nosił adres Brzozowa 2/4, Bugaj 3 i 5.
Okres 1939–1945 nie przyniósł przy ulicy wielkich zniszczeń, jednak podjęcie odbudowy domów dopiero w roku 1959 sprawiło, że niezabezpieczone 15 lat wypalone wcześniej obiekty nadawały się już tylko do rozbiórki i rekonstrukcji. Odbudowa nie była zbyt wierna: wprowadzono liczne zmiany w wyglądzie domów i ukształtowaniu ich fasad.
W 1773 roku powołano Komisję Edukacji Narodowej. Biura tejże komisji znajdowały się częściowo w domu przy ulicy Brzozowej, ale także w pałacu Krasińskich i w pomieszczeniach przy Bibliotece Załuskich.
W 1965 założenie urbanistyczne ulicy zostało wpisane do rejestru zabytków.

</doc>
<doc id="1461927" url="https://pl.wikipedia.org/wiki?curid=1461927" title="Przymus atutowy złożony przeciwko ochronie">
Przymus atutowy złożony przeciwko ochronie



</doc>
<doc id="1461928" url="https://pl.wikipedia.org/wiki?curid=1461928" title="Fundusz Pracy">
Fundusz Pracy

Fundusz Pracy – powstała w 1933 roku w Polsce instytucja, której celem było łagodzenie skutków bezrobocia. W 1935 roku został połączony z Funduszem Pomocy Bezrobotnym. Jego dochody stanowiła składka w wysokości 2% pensji pobieranej od pracowników i pracodawców, z opłat od rent i zaopatrzeń oraz z dodatków do niektórych podatków pośrednich czynszów i biletów. 
Fundusz Pracy został powołany ponownie po zakończeniu II wojny światowej. Głównym jego zadaniem były szkolenia zawodowe. Za czasów PRL-u został zlikwidowany, a jego obowiązki przejął fundusz interwencyjny. Był wówczas dotowany z budżetu, a zadaniem jego było zapewnianie miejsc pracy.
Od 1989 roku funduszowi przywrócono dawną nazwę. Od 1991 pozostaje pod jurysdykcją ministerstwa pracy, ma charakter funduszu celowego. Jego budżet stanowią składki obowiązkowe płacone przez pracodawców oraz osoby nieprowadzące działalności rolniczej, dotacji oraz dochodów prowadzonej przez niego działalności gospodarczej, oprocentowania depozytów i udziału w spółkach. Środki te są rozdysponowywane przez urzędy pracy w formie zasiłków dla bezrobotnych, prac interwencyjnych, robót publicznych, szkolenie i przekwalifikowywanie bezrobotnych, rozwój poradnictwa zawodowego oraz na rozwój systemów informatycznych i badania rynku pracy.

</doc>
<doc id="1461929" url="https://pl.wikipedia.org/wiki?curid=1461929" title="HH 211-mm">
HH 211-mm

HH 211-mm – młoda gwiazda znajdująca się w gromadzie IC 348 położonej ok. 1000 lat świetlnych od Ziemi w gwiazdozbiorze Perseusza.
Szybko wirująca HH 211-mm otoczona jest chmurą pyłową. W 2008 w dżetach gwiazdy wydobywających się z chmury pyłowej odkryto molekuły OH.

</doc>
<doc id="1461930" url="https://pl.wikipedia.org/wiki?curid=1461930" title="Marian Gołębiewski">
Marian Gołębiewski



</doc>
<doc id="1461934" url="https://pl.wikipedia.org/wiki?curid=1461934" title="Gołębiewska">
Gołębiewska



</doc>
<doc id="1461936" url="https://pl.wikipedia.org/wiki?curid=1461936" title="Ulica Celna w Warszawie">
Ulica Celna w Warszawie

Ulica Celna w Warszawie – ulica warszawskiego Starego Miasta, biegnąca od Rynku Starego Miasta i ul. Jezuickiej do ul. Brzozowej.
Obecna nazwa, nadana w 1833, nawiązuje do Komory Celnej znajdującej się w tamtym czasie u wylotu ulicy Bugaj.
Historia.
Utworzona w końcu XIII wieku jako bardzo wąska droga prowadząca do furty w murach miejskich. Pod koniec XIV stulecia u wylotu ulicy wybudowana została brama włączona w ciąg murów obronnych miasta, zwana Bramą Gnojną, od pobliskiego wysypiska śmieci – Gnojnej Góry. Stąd ulica nosiła dawniej nazwę "Gnojna" lub "Gnojowa". Staromiejskie wysypisko śmieci zostało obłożone darniną i obsiane trawą w 1774. Po tym okresie funkcjonowało też określenie "Zielona Góra". Wysypisko zostało zamknięte w 1844.
W następnych latach ulica została poszerzona i wydłużona aż do ul. Bugaj, i biegła po stoku dawnego wysypiska, gdzie wybudowano drewniane schody.
Zachodnia część ulicy uzyskała zabudowę już u schyłku średniowiecza; były to jednak oficyny i boczne elewacje kamienic przyporządkowanych numeracji ulic Brzozowej i Jezuickiej.
W roku 1833 wyburzono średniowieczną Bramę Gnojną, zaś w 1835 rozebrano część zabudowań przy południowej pierzei, co pozwoliło na poszerzenie ulicy.
W roku 1923 Gnojna Góra została zabudowana zespołem domów Pocztowej Kasy Oszczędności, projektu Mariana Lalewicza. Wschodni odcinek Celnej został wtedy ukształtowany jako ciąg monumentalnych schodów między budynkami.
W 1944 zabudowa ulicy została wypalona, i częściowo zburzona; zespół gmachów Pocztowej Kasy Oszczędności po wojnie został rozebrany, zaś ulica skrócona do ul. Brzozowej.
Otoczenie.
Przy ulicy zachował się relikt dawnej Bramy Gnojnej wybudowanej pod koniec XIV wieku. Miała ona postać prostokątnej wieży z przejazdem.
Fragment muru wtopiony w ścianę przylegającej do ul. Celnej kamienicy Patrycjuszowskiej Burbachów przy ul. Brzozowej 5 został odsłonięty i wyeksponowany w latach 1956–1957. Wraz z nim odsłonięto i częściowo zrekonstruowano wylot dawnej uliczki podmurnej, przesklepionej w XVI wieku.

</doc>
<doc id="1461937" url="https://pl.wikipedia.org/wiki?curid=1461937" title="Bannack">
Bannack

Bannack – opuszczone miasto (ang. "ghost town") w hrabstwie Beaverhead, w stanie Montana, położone nad rzeką Beaverhead, około 20 kilometrów powyżej miejsca, w którym Beaverhead wpada do rzeki Red Rock na południe od Dillon.
Historia.
Założone w roku 1862 i nazwane od plemienia indiańskiego Banoków miasto, było pierwszym miejscem odkrycia złóż złota w Montanie w roku 1862. W roku 1864 krótko było stolicą Terytorium Montany, zanim stolicą uczyniono Virginia City. Bannack dość długo istniało jako miasto górnicze, aczkolwiek liczebność mieszkańców nieustannie zmniejszała się, aż w roku 1970 opuścili je ostatni.
W okresie prosperity, Bannack liczyło ponad dziesięć tysięcy mieszkańców. Znajdowały się tu trzy hotele, trzy piekarnie, trzy kuźnie, dwie stajnie, dwa targowiska rzeźnicze, sklep spożywczy, restauracja, browar, sala biliardowa, i cztery saloony. Chociaż wszystkie te budowle wzniesiono z bali drewnianych, niektóre z nich miały ozdobne frontony.
Miejscowy szeryf, Henry Plummer, był – jak mówiono – szefem gangu odpowiedzialnego za niemal sto zabójstw; 22 ludzi zostało powieszonych wraz z nim przez straż obywatelską za rzekome zbrodnie, bez przewodu sądowego. Ostatni z powieszonych winien był jedynie wyrażenia zdania, że być może wszyscy poprzednicy byli niewinni.
Do dnia dzisiejszego przetrwało sześćdziesiąt historycznych drewnianych budowli w Bannack, wiele w zupełnie dobrym stanie i nadających się do zwiedzania. Dzisiaj miejsce to, od roku 1961 zwane "Bannack Historic District", jest oznakowane jako National Historic Landmark. Nosi miano "Parku stanowego Bannack".

</doc>
<doc id="1461938" url="https://pl.wikipedia.org/wiki?curid=1461938" title="Brue">
Brue

Brue (dawna nazwa The Ivel) – rzeka na równinie Somerset Levels w Anglii, w hrabstwie Somerset, dystryktach South Somerset, Sedgemoor. Źródło znajduje się niedaleko Brewham, następnie płynie przez Castle Cary i równinę Somerset Levels, przepływając m.in. przez Glastonbury. Wzdłuż rzeki znajdują się bunkry z okresu II wojny światowej. Żeglowna na ostatnim trzykilometrowym odcinku.

</doc>
<doc id="1461941" url="https://pl.wikipedia.org/wiki?curid=1461941" title="George Halas">
George Halas

George Stanley Halas (ur. 2 lutego 1895 w Chicago, Illinois, zm. 31 października 1983) – zawodnik, trener, właściciel, manager i promotor futbolu amerykańskiego związany z drużyną Chicago Bears.
Był założycielem drużyny futbolu amerykańskiego Decatur Staleys i w 1920 roku uczestniczył w spotkaniu organizatorskim pierwszej zawodowej ligi futbolu amerykańskiego, jakie miało miejsce w Canton w stanie Ohio. Z ligą NFL związany był aż do śmierci w 1983 roku.
Najbardziej znany jako główny trener zespołu Chicago Bears, który prowadził przez 40 sezonów i z którym zdobył 6 tytułów mistrzowskich. Jako trener w swojej karierze odniósł 324 zwycięstwa, w tym 318 w sezonie zasadniczym, co przez wiele lat było rekordem.
Za swoje osiągnięcia w 1963 roku został wybrany do Pro Football Hall of Fame. Od jego nazwiska pochodzi nazwa trofeum dla najlepszej drużyny Konferencji NFC, George S. Halas Trophy.

</doc>
<doc id="1461942" url="https://pl.wikipedia.org/wiki?curid=1461942" title="Parafia św. Jadwigi">
Parafia św. Jadwigi

Parafie pod wezwaniem św. Jadwigi Śląskiej
Parafie pod wezwaniem św. Jadwigi Królowej 

</doc>
<doc id="1461943" url="https://pl.wikipedia.org/wiki?curid=1461943" title="Decatur Staley's">
Decatur Staley's



</doc>
<doc id="1461947" url="https://pl.wikipedia.org/wiki?curid=1461947" title="Kościół św. Bartłomieja">
Kościół św. Bartłomieja



</doc>
<doc id="1461949" url="https://pl.wikipedia.org/wiki?curid=1461949" title="Cerkiew św. Aleksandra Newskiego">
Cerkiew św. Aleksandra Newskiego

Świątynie pod wezwaniem św. Aleksandra Newskiego:

</doc>
<doc id="1461951" url="https://pl.wikipedia.org/wiki?curid=1461951" title="Ulica Stara w Warszawie">
Ulica Stara w Warszawie

Ulica Stara – ulica na Nowym Mieście w Warszawie.
Historia.
Ulica stanowi relikt dwóch prostopadłych względem siebie ulic wytyczonych już podczas lokacji Nowego Miasta po roku 1408, kiedy to książę mazowiecki Janusz I Starszy nadał przywilej lokacyjny Nowej Warszawie. Odcinek wiodący od Rynku Nowego Miasta zwany był ulicą Tkaczy lub Dominikańską, i prowadził do ul. Rybaki. Odchodziła od niej ślepa uliczka zwana Zatylną lub Tylną, z racji położenia na tyłach zabudowy stojącej w pierzei Rynku Nowego Miasta, kończąca się na gruntach należących do zakonu Dominikanów z ulicy Freta.
Obecna nazwa – Stara – została nadana w roku 1701 dla obu prostopadłych względem siebie ulic, jednak połączenie do ul. Mostowej zostało przebite dopiero w roku 1910, po wcześniejszym uregulowaniu. Cała zabudowa ulicy, poza wzniesionymi w okresie powojennym budynkami Państwowego Zespołu Ognisk Wychowawczych (nr 4), jest przyporządkowana numeracji innych ulic.
W czasie powstania warszawskiego, od 12 sierpnia 1944 w budynku przy ul. Starej 6 znajdowały się stanowiska bojowe batalionu AL nr 3.

</doc>
<doc id="1461952" url="https://pl.wikipedia.org/wiki?curid=1461952" title="Kościół Zmartwychwstania Pańskiego">
Kościół Zmartwychwstania Pańskiego

Świątynie pod wezwaniem Zmartwychwstania Pańskiego:

</doc>
<doc id="1461954" url="https://pl.wikipedia.org/wiki?curid=1461954" title="Normatens">
Normatens



</doc>
<doc id="1461961" url="https://pl.wikipedia.org/wiki?curid=1461961" title="Rubin Okotie">
Rubin Okotie

Rubin Rafael Okotie (ur. 6 czerwca 1987 w Karaczi) – austriacki piłkarz pochodzenia nigeryjskiego grający na pozycji napastnika.
Jego ojciec jest Nigeryjczykiem a matka Austriaczką. Posiada trzy obywatelstwa nigeryjskie, pakistańskie i austriackie. Pierwsze cztery lata swojego życia spędził w Hiszpanii w Barcelonie. Występował na Mistrzostwach Świata U-21 w piłce nożnej w 2007.
W 2008 zadebiutował w seniorskiej kadrze Austrii.

</doc>
<doc id="1461962" url="https://pl.wikipedia.org/wiki?curid=1461962" title="EGazety">
EGazety

eGazety sp. z o.o. – polskie przedsiębiorstwo handlu detalicznego z siedzibą w Warszawie, zajmujące się sprzedażą prasy w formie elektronicznej.
Spółka eGazety została założona w lutym 2005. Początkowo działała pod firmą Analizy Finansowe sp. z o.o., jednak w maju 2005 zmieniła nazwę na obecną. Pośrednio należy do brytyjskiej grupy Mecom.
Według raportu Money.pl, eGazety wraz z Nexto i e-Kioskiem należą do trójki największych dystrybutorów cyfrowych wydań prasy w Polsce, a ich łączna miesięczna sprzedaż wynosi około 270 tys. egzemplarzy. Ten sam raport zwraca jednak uwagę, że sprzedaż tradycyjnych, papierowych wydań gazet w lutym 2008 wyniosła 120 mln egzemplarzy.
Firma, podobnie jak jej konkurenci, rozprowadza e-gazety w plikach o własnym formacie, opartym na PDF. Do ich odczytania niezbędne jest zainstalowanie oprogramowania dostarczonego przez dystrybutora, które działa w systemach operacyjnych: Microsoft Windows, Mac OS oraz iOS.

</doc>
<doc id="1461963" url="https://pl.wikipedia.org/wiki?curid=1461963" title="Wskaźnik Sokołowa-Lyona">
Wskaźnik Sokołowa-Lyona



</doc>
<doc id="1461965" url="https://pl.wikipedia.org/wiki?curid=1461965" title="Lek hipotensyjny">
Lek hipotensyjny



</doc>
<doc id="1461981" url="https://pl.wikipedia.org/wiki?curid=1461981" title="Henryk Modrzewski">
Henryk Modrzewski

Henryk Modrzewski, właśc. Henryk Zasacki (ur. 12 maja 1897 w Kańczudze k. Przeworska, zm. 4 października 1965 w Łodzi) – polski aktor teatralny i filmowy, reżyser teatralny, pedagog.
Życiorys.
Absolwent "Miejskiej Szkoły Dramatycznej" w Krakowie z 1922 roku. W 1935 roku uzyskał tytuł doktora filozofii na Uniwersytecie im. Jana Kazimierza we Lwowie. Studiował także na wydziale reżyserii Państwowego Instytutu Sztuki Teatralnej. Od 1949 roku do śmierci był profesorem wydziału aktorskiego w łódzkiej szkole filmowej. W filmie fabularnym debiutował w 1938 roku, miał na swoim koncie około ponad 30 drugoplanowych ról filmowych. Pochowany na Cmentarzu Komunalnym na Dołach w Łodzi.

</doc>
<doc id="1461982" url="https://pl.wikipedia.org/wiki?curid=1461982" title="Ulica Rybaki w Warszawie">
Ulica Rybaki w Warszawie

Ulica Rybaki – jedna z ulic warszawskiego Nowego Miasta biegnąca od ul. Boleść do zbiegu ul. Sanguszki i ul. Wójtowskiej. Obecnie trakt spacerowy.
Historia.
Nazwa ulicy pochodzi od znanej już w okresie średniowiecza i istniejącej do XVI wieku osady rybackiej zwanej "Piscatoria". Jej lokalizacja pokrywa się mniej więcej z przebiegiem obecnej ulicy Rybaki. Nazwa ulicy była wymieniana w aktach miejskich jako "Piscatorium (Piscatoria) platea, Platea Navegii, Rybicka i Ku Rybakom".
Na przełomie XVIII i XIX wieku przy ulicy znajdowało się około 50 posesji, jednak jej zabudowa składała się z luźno rozrzuconych, drewnianych domostw, często niszczonych przez wylewy Wisły i trawionych pożarami.
Zabudowaniom mieszkalnym towarzyszyły też budynki gospodarcze oraz wodne młyny. 
W latach 1819–1820 pod adresem Rybaki 8 A wybudowano zabudowania rzeźni według projektu Hilarego Szpilowskiego i Karola Galle. Była to już druga rzeźnia pod tym adresem. Pierwsza, należąca do Skarbu Królestwa Kongresowego, powstała ok. roku 1790 na gruntach Biernackiego (tzw. Biernatczyzna, „szlachtuz”) i spaliła się w roku 1814.
W roku 1907 przy ulicy wybudowano fabrykę ekstraktów garbarskich "Quebracho", zlokalizowaną na posesji u zbiegu z ul. Boleść.
W roku 1925 pod nr 32 powstał budynek Szkoły Powszechnej nr 3 im. Emilii Plater zaprojektowany przez Ludwika Panczakiewicza. W latach 1930–1931 pod nr 35 wzniesiono dom mieszkalny Polskiej Wytwórni Papierów Wartościowych projektu Stanisława Szcześniaka – jedyna zachowana do dziś pozostałość dawnej ulicy pod tą nazwą. Istnieje też Brama Mostowa, niemal od początku istnienia nosząca numer Rybaki 2. Po II wojnie światowej adres budynku zmieniono na Boleść 2. 
W latach 1938–1939 pod nr 14/16 wzniesiono Dom Polaków z Zagranicy im. Marszałka Józefa Piłsudskiego.
Pozostała zabudowa ulicy uległa zniszczeniu w roku 1944 podczas ciężkich walk o pobliski gmach Polskiej Wytwórni Papierów Wartościowych i nie została już odbudowana; będące długo ruiną zabudowania fabryki "Quebracho" ostatecznie wyburzono w latach sześćdziesiątych XX wieku, zaś samą ulicę przekształcono w trakt spacerowy.

</doc>
<doc id="1461983" url="https://pl.wikipedia.org/wiki?curid=1461983" title="Hexapolis">
Hexapolis



</doc>
<doc id="1461985" url="https://pl.wikipedia.org/wiki?curid=1461985" title="Instrukcja asemblerowa">
Instrukcja asemblerowa

Instrukcja asemblerowa – instrukcja umożliwiająca w określonej implementacji języka wysokiego poziomu, tworzenie fragmentów kodu źródłowego w języku asemblera.
Zastosowanie instrukcji asemblerowej.
Instrukcja asemblerowa jest specjalną instrukcją wprowadzoną, przez autorów niektórych implementacji języków wysokiego poziomu, w celu umożliwienia programowania hybrydowego: "dany język wysokiego poziomu" – "asembler". Taki sposób programowania jest stosowany przede wszystkim, w celu optymalizacji kodu wynikowego, szczególnie pod kątem wybranych fragmentów, mających istotny wpływ na wydajność wygenerowanego programu. Ponadto umożliwia programiście korzystanie z pewnych specyficznych cech konkretnego systemu komputerowego.
Instrukcja asemblera w językach programowania.
Turbo Pascal.
W implementacji języka Pascal firmy Borland, tzn. systemach programowania Borlnad/Turbo Pascal, wprowadzono możliwość programowania fragmentów kodu w asemblerze wewnętrznym, wzorowanym na dostępnym w tym pakiecie Turbo Asemblerze.
Instrukcja asemblera wewnętrznego ma postać:
 ["etykieta":]["przedrostki"]["operacje"]["operandy"]
Etykieta jest traktowana tak, jak etykieta w Pascalu, tzn., wymaga deklaracji w sekcji codice_1.
Instrukcja o powyższej postaci może być użyta:
 asm
 "instrukcje asemblera"
 end
 [function | procedure] "identyfikator"[("parametry")][:"typ_rezultatu"]; assembler;
 asm
 "instrukcje asemblera"
 end;
Turbo C.
Również w systemach programowania w języku C firmy Borland, tzn. pakietu Turbo C, wprowadzono możliwość stosowania asemblera wewnętrznego. W tym przypadku programowanie hybrydowe: "C-asembler"; polega na zastosowaniu instrukcji asemblerowej o postaci:
 asm "instr_asemblera_1" [;"instr_asemblera_2" [; …]]
Jak widać w powyższym przykładnie odstąpiono tu od zasady zawartej w języku C, że średnik jest terminatorem instrukcji. Dla instrukcji asemblerowej średnik jest separatorem kolejnych instrukcji asemblera zapisanych w jednym wierszu, a znak nowej linii jest terminatorem instrukcji codice_2. Oznacza to, że jeżeli w kolejnym wierszu maja wystąpić następne instrukcje asemblera, wymagane jest wprowadzenie nowej instrukcji asemblerowej słowem codice_2.
Forth.
Forth jest językiem zaliczanym w literaturze przedmiotu do tzw. asemblerowych języków wysokiego poziomu. Można w nim stosować programowanie hybrydowe: "Forth-asembler". Typowymi słowami umożliwiającymi takie programowanie są: codice_4. Żaden standard jednak nie określa identyfikacji tych słów, co wynika z faktu, iż nie są to słowa predefiniowane przez język, lecz słowa definiowane zwykle przez implementację, za pomocą odpowiedniego kompilatora, jako rozszerzenie, zgodne z idą rozszerzalności tego języka. Innym rozwiązaniem jest zastosowanie pseudoasemblerowych rozkazów języka Forth zdefiniowanych w wielu implantacjach w podsłowniku codice_5.

</doc>
<doc id="1461987" url="https://pl.wikipedia.org/wiki?curid=1461987" title="Doce">
Doce



</doc>
<doc id="1461989" url="https://pl.wikipedia.org/wiki?curid=1461989" title="Eksces">
Eksces

Prawo:
Matematyka:

</doc>
<doc id="1461994" url="https://pl.wikipedia.org/wiki?curid=1461994" title="Model Driven Architecture">
Model Driven Architecture

Model Driven Architecture, MDA – określenie z dziedziny inżynierii oprogramowania, określające zbiór metod porządkujących proces tworzenia systemów komputerowych opartych na budowie modeli i ich transformacji. Koncepcja MDA opracowana została przez grupę OMG.

</doc>
<doc id="1461996" url="https://pl.wikipedia.org/wiki?curid=1461996" title="Milovan Glišić">
Milovan Glišić

Milovan Glišić (ur. 6 stycznia 1847, zm. 1 lutego 1908 w Dubrowniku) – serbski pisarz, dramaturg i teoretyk literacki.
W młodości zaangażowany w działalność niepodległościową na rzecz wyzwolenia Serbii spod tureckiego panowania. Pisał głównie realistyczne opowiadania, w których, posługując się formą satyry, ukazywał serbską wieś, a przede wszystkim życie biedoty bezwzględnie wykorzystywanej przez administrację i ziemian. Opowiadania opierał często na ludowych podaniach.
W krytyczny sposób odnosił się do wielu negatywnych zjawisk społecznych, m.in. szerzącego się i rujnującego chłopów lichwiarstwa, chciwości kupców i właścicieli ziemskich, ignorancji urzędników i kleru.

</doc>
<doc id="1461997" url="https://pl.wikipedia.org/wiki?curid=1461997" title="Parafia Wniebowstąpienia Pańskiego">
Parafia Wniebowstąpienia Pańskiego

Parafie pod wezwaniem Wniebowstąpienia Pańskiego

</doc>
<doc id="1462001" url="https://pl.wikipedia.org/wiki?curid=1462001" title="Christiane Vulpius">
Christiane Vulpius

Christiane von Goethe (właściwie Johanna Christiana Sophie von Goethe z domu Vulpius; ur. 1 czerwca 1765 w Weimarze, zm. 6 czerwca 1816 tamże) – kochanka, a następnie żona Goethego.
Życiorys.
Pochodziła ze zubożałej rodziny – ojciec, urodzony w wykształconej rodzinie, po przerwaniu studiów prawniczych pracował jako kopista w archiwum weimarskim, matka wywodziła się ze środowiska rzemieślniczego. Dzieciństwo spędziła w ubóstwie i już we wczesnej młodości podjęła pracę zarobkową jako pomocnica modystki.
J.W. Goethe znał trudne położenie Vulpiusów z racji stanowisk urzędowych, które piastował w niewielkim Weimarze. Latem 1788 r. poznał Christiane, gdy ta w parku zwróciła się do niego o pomoc dla brata. Szybko doszło do gwałtownego romansu, którego owoc – syn August – urodził się ponad rok później. Czwórka kolejnych dzieci zmarła w niemowlęctwie.
Mimo sporej różnicy wieku i kolosalnej różnicy w wykształceniu i pozycji towarzyskiej oraz dezaprobaty ze strony otoczenia, para ta stworzyła szczęśliwy związek, o czym świadczą liczne utwory poety, w tym erotyki poświęcone wybrance. Na poślubienie jej Goethe zdecydował się jednak dopiero po 18 latach wspólnego pożycia w nieformalnym związku i to w trakcie zawieruchy wojennej (19 października 1806, kościół św. Jakuba). W oficjalnym wprowadzeniu żony do towarzystwa pomogła mu – bez większego zapału – Johanna Schopenhauer, powszechnie szanowana dama i matka filozofa Arthura Schopenhauera. Prawdziwej akceptacji wyższych sfer Christane nie udało się jednak nigdy uzyskać i niemal całe swoje dorosłe życie, również jako prawowita małżonka, spędziła ona w położonym na uboczu domku ogrodowym artysty.
Jak wynika z jej korespondencji z Goethem oraz współczesnych relacji, Christiane Vulpius była osobą o wesołym usposobieniu, energiczną, praktyczną i rozsądną, a także – mimo widocznego braku wykształcenia – bystrą i nie pozbawioną wyczucia estetycznego. Interesowała się teatrem i z powodzeniem prowadziła dom wielkiego literata, sama pozostając zawsze za kulisami.
Zmarła po ciężkiej chorobie nerek i została pochowana na cmentarzu św. Jakuba w Weimarze. Sławny małżonek nie zjawił się na pogrzebie. Jej grób przez kilkadziesiąt lat uchodził za zaginiony, odnaleziony w 1888 r. po gruntownej kwerendzie archiwalnej, przykryto stosowną płytą kamienną.

</doc>
<doc id="1462003" url="https://pl.wikipedia.org/wiki?curid=1462003" title="Parafia św. Wawrzyńca">
Parafia św. Wawrzyńca

Parafie pod wezwaniem św. Wawrzyńca

</doc>
<doc id="1462008" url="https://pl.wikipedia.org/wiki?curid=1462008" title="Kładka Złotnicka">
Kładka Złotnicka

Kładka Złotnicka – most dla pieszych i rowerzystów we Wrocławiu o konstrukcji wantowej nad Bystrzycą łączący osiedla Leśnicę i Złotniki.
Kładka posiada konstrukcję stalową, dwuprzęsłową. Pomost wykonany z blachy, nawierzchnia bitumiczna.
Drewniana konstrukcja znajdująca się w tym samym miejscu została zniszczona w roku 1997 przez powódź. Przed II wojną światową istniał w tym miejscu most, który jednak nie został odbudowany.

</doc>
<doc id="1462011" url="https://pl.wikipedia.org/wiki?curid=1462011" title="Ulica Dawna w Warszawie">
Ulica Dawna w Warszawie

Ulica Dawna – jedna z ulic warszawskiego Starego Miasta, biegnąca od ulicy Brzozowej do ul. Jezuickiej.
Historia.
Ulica Dawna została wytyczona zapewne pod koniec XVI wieku; po raz pierwszy wzmiankowana w roku 1743 jako "między tyłami Kanoniów y Szkołami Jezuickimi na Gnojową Górę idąca", obecna nazwa została nadana w roku 1772. 
Jednak wcześniej teren ulicy był przedmiotem sądowego sporu, ponieważ kapituła kolegiaty Świętego Jana samowolnie zabudowała ulicę Dawną od strony ul. Jezuickiej domem proboszcza kolegiaty, z pozostawieniem przejścia pod arkadą mieszczącą się w kondygnacji przyziemia.
Rozstrzygnięciem sporu było wydzierżawienie ulicy kanonikom z zastrzeżeniem, że muszą udostępniać przejście przez bramę pod arkadą, jednak w późniejszych latach była ślepym zaułkiem: po roku 1831 koniec ulicy zajęły budynki gospodarcze, zaś na początku XX wieku arkada była zabudowana pomieszczeniem mieszczącym sklep.
Od założenia miasta Starej Warszawy do 1844 pomiędzy wylotem Dawnej i Celnej a Wisłą funkcjonowało wysypisko śmieci – Góra Gnojna.
W roku 1944 cała zabudowa ulicy została spalona; wszystkie domy odbudowano w latach 1958–1960 wraz z przywróceniem arkadowej bramy i wylotu na ul. Jezuicką.
Otoczenie.
Cała zabudowa przy Dawnej jest przyporządkowana numeracji innych ulic:

</doc>
<doc id="1462013" url="https://pl.wikipedia.org/wiki?curid=1462013" title="Wojskowa Komenda Uzupełnień w Radomiu">
Wojskowa Komenda Uzupełnień w Radomiu



</doc>
<doc id="1462016" url="https://pl.wikipedia.org/wiki?curid=1462016" title="Port morski Wolin">
Port morski Wolin

Port morski Wolin – port morski położony na wschodnim brzegu wyspy Wolin, nad cieśniną Dziwną.
W porcie Wolin dokonywane były przeładunki głównie zboża oraz okresowo elementów budowlanych i innych. Dla przeładunków zboża najkorzystniejszy jest istniejący elewator z nabrzeżem (obecnie wyłączone z eksploatacji). Dla nabrzeża Przeładunkowego Południowego – problem stanowi brak poprawnego rozwiązania komunikacyjnego.
Port znajduje się nad morskimi wodami wewnętrznymi. 
Granice portu zostały ustalone w 2021 roku. Port morski został formalnie ustanowiony w 1963 roku.
Połączenia.
Cieśniną Dziwną przechodzi morski tor wodny łączący Zalew Kamieński z Zalewem Szczecińskim. Natomiast przez Zalew Szczeciński przechodzi morski tor wodny łączący Szczecin ze Świnoujściem. Morski port rybacki w Wolinie ma stosunkowo dobre warunki naturalne i techniczne, aby stać się ośrodkiem żeglarstwa zalewowo-morskiego o zasięgu regionalnym i ponadregionalnym.
Port ma powiązania:
Infrastruktura.
Miejsca postoju w porcie są przydzielone następująco: przy nabrzeżu Północno-Zachodnim stoją barki, jednostki pasażerskie i jachty; przy nabrzeżu Postojowym Rybackim – łodzie rybackie, a przy nabrzeżu Przeładunkowym stoją doraźnie jednostki towarowe (barki).
Port w Wolinie wymaga modernizacji i rozbudowy jako tzw. mały port do obsługi: żeglugi towarowej, pasażerskiej, jachtowej i rybołówstwa. Z uwagi na obecny stan techniczny wymaga polepszenia parametrów technicznych torów podejściowych (prace pogłębiarskie, modernizacja oznakowania nawigacyjnego w celu zapewnienia bezpieczeństwa ruchu statków zwłaszcza w porze nocnej).
Warunki nawigacyjne.
Do portu w Wolinie prowadzą dwa tory podejściowe: północny i południowy. Północny tor podejściowy od strony Dziwnowa i Kamienia Pomorskiego ma następujące wymiary: szerokość w dnie – 50 m, głębokość – 2,0 m. Południowy tor podejściowy prowadzący z Zalewu Szczecińskiego, od pławy północnego wschodu, do północnego mostu drogowego w Wolinie ma głębokość 2,5 m, szerokość w dnie – 50 m. W rejonie portu rybackiego w Wolinie istnieje obrotnica o średnicy 200 m, przy głębokości 3,5 m. Obecny stan techniczny i parametry torów podejściowych są dostosowane do bieżących potrzeb żeglugi.
W porcie Wolin obowiązują następujące zasady ruchu statków:
Ruch statków przez miasto związany jest z trzema mostami łączącymi brzegi Dziwny. Pierwszy jest drogowym mostem obrotowym; jego wysokość (w pozycji zamkniętej dla żeglugi) od lustra wody przy jej średnim stanie wynosi ok. 3,1 m (w pozycji otwartej – bez ograniczeń). Drugi most jest częścią drogi ekspresowej S3, a jego wysokość od lustra wody przy jej średnim stanie wynosi 12,05 m. Trzeci jest mostem kolejowym stałym o wysokości od lustra wody przy jej średnim stanie 12,44 m. Wszelkie sprawy dotyczące otwierania mostu obrotowego należy obecnie uzgadniać z Urzędem Miejskim w Wolinie.
Zakaz wędkowania.
W okresie od 1 lipca do 30 sierpnia na obszarze portu na odcinku od elewatora do północnej granicy działki nr 57/8 obowiązuje zakaz wędkowania.

</doc>
<doc id="1462018" url="https://pl.wikipedia.org/wiki?curid=1462018" title="Sylimaryna">
Sylimaryna

Sylimaryna – wykorzystywany w lecznictwie kompleks związków pochodzenia roślinnego, pozyskiwany z łupin nasiennych ostropestu plamistego, składający się przede wszystkim z flawonoliganów: sylibiny, izosylibiny, sylikrystyny i sylidianiny oraz flawonoidu – taksyfoliny. Zawartość sylimaryny w surowcu roślinnym wynosi 2-3%, z czego ok. 50% stanowi sylibina, a jest zależna od pochodzenia materiału biologicznego i sposobu ekstrakcji. Sylimaryna nie rozpuszcza się w wodzie, za to jest dobrze rozpuszczalna w octanie etylu i acetonie.
Działanie.
Sylimaryna wykazuje działanie przeciwzapalne, antyoksydacyjne, rozkurczowe, detoksykujące, żółciotwórcze i żółciopędne, stabilizuje strukturę błon komórkowych, obniża stężenie cholesterolu we krwi i hamuje wytrącanie się blaszek miażdżycowych, chroni wątrobę przed szkodliwym działaniem trucizn, między innymi mykotoksyn muchomora sromotnikowego, hamuje podziały komórek nowotworowych, zapobiega marskości wątroby, zapobiega wytrącaniu się złogów i kamieni żółciowych.
Sylibina jest składnikiem o największej aktywności biologicznej, a jej zawartość w stosowanych preparatach wynosi ok. 20-40%. Jednak ze względu na słabą rozpuszczalność w wodzie charakteryzuje się małą dostępnością biologiczną.
Wiele przeprowadzonych badań wskazuje na pozytywne działanie ekstraktów z ostropestu plamistego w leczeniu ostrych i przewlekłych chorób wątroby, w tym m.in. w niealkoholowej chorobie stłuszczeniowej wątroby (NAFLD). Preparaty te, nawet przy dużych dawkach charakteryzują się dobrą tolerancją i brakiem istotnych działań niepożądanych.
Dawkowanie.
Sylimaryna, aby była skuteczna musi być zażywana przez długi czas (minimum miesiąc). Należy ją spożywać doustnie, w dawce 150–200 mg dziennie, najlepiej przez pół roku.

</doc>
<doc id="1462023" url="https://pl.wikipedia.org/wiki?curid=1462023" title="Theo Bos (kolarz)">
Theo Bos (kolarz)

Théo Bos (ur. 22 sierpnia 1983 w Hierden) – holenderski kolarz torowy i szosowy, multimedalista mistrzostw świata, srebrny medalista olimpijski, rekordzista świata na dystansie 200 metrów ze startu lotnego.
W 2006 zdobył dwa tytuły mistrza świata - w sprincie oraz w keirinie. Pod koniec grudnia 2006 Bos, czasem 9.772, pobił jedenastoletni rekord świata na 200 metrów ze startu lotnego, należący wcześniej do Curta Harnetta. Tego samego roku został sportowcem roku w Holandii.
W roku 2008 firma rowerowa Koga-Miyata ukończyła projekt roweru dla Théo Bosa pod nazwą "Kimera", którego opracowanie kosztowało 500 000 €.

</doc>
<doc id="1462024" url="https://pl.wikipedia.org/wiki?curid=1462024" title="Aborcja w Bułgarii">
Aborcja w Bułgarii

Aborcja w Bułgarii – aborcja została zalegalizowana w Bułgarii 27 kwietnia 1956 roku, na mocy zarządzenia ministerstwa zdrowia wprowadzającego aborcję na żądanie w pierwszych dwunastu tygodniach ciąży pod warunkiem że co najmniej sześć miesięcy upłynęło od poprzedniej aborcji.
Wobec spadku liczby urodzeń władze komunistyczne zaostrzyły te przepisy w 1968 roku. Zabroniono wówczas wykonywania aborcji kobietom bezdzietnym z wyjątkiem poważnych względów medycznych i społecznych. Kobietom z dwójką lub trójką dzieci odradzano aborcję. W przypadku, gdy środki perswazji okazały się nieskuteczne, można było jednak przerwać ciążę.
Ograniczenia te nie obwiązywały gdy:
W kwietniu 1973 roku restrykcje te rozszerzono zabraniając wykonywania aborcji kobietom bezdzietnym lub tylko z jednym dzieckiem.
Przepis nie dotyczył sytuacji gdy:
W roku następnym ponownie zliberalizowano prawo wprowadzając aborcje na żądanie dla kobiet niezamężnych w pierwszych dziesięciu tygodniach ciąży.
1 lutego 1990 roku przyjęto obecnie obowiązujące ustawodawstwo.
Przewiduje ono aborcję na żądanie:

</doc>
<doc id="1462026" url="https://pl.wikipedia.org/wiki?curid=1462026" title="Kochanek (film)">
Kochanek (film)

Kochanek (fr. "L'Amant") – francusko-brytyjsko-wietnamski melodramat erotyczny z 1992 roku, zrealizowany przez Jean-Jacques’a Annauda na podstawie powieści Marguerite Duras.
Treść.
Francuskie Indochiny w okresie międzywojennym. Pochodząca ze zubożałej francuskiej rodziny 15-letnia uczennica z Sajgonu zakochuje się w przypadkowo poznanym 32-letnim Chińczyku. Oboje spotykają się w wynajętym pokoju, lecz ich związek, choć namiętny, nie ma przyszłości ze względu na nietolerowane ówcześnie różnice. Pochodzący z zamożnej rodziny partner jest zaręczony z bogatą Chinką; matka dziewczyny początkowo gwałtownie ją potępia, lecz ze względu na trudności finansowe rodziny (którą kochanek córki wspomaga), później milcząco toleruje ten związek. Ostatecznie mężczyzna zawiera odpowiednie dla swego statusu małżeństwo, a dziewczyna wraz z rodziną wyjeżdża do Francji.

</doc>
<doc id="1462029" url="https://pl.wikipedia.org/wiki?curid=1462029" title="Ialysos">
Ialysos



</doc>
<doc id="1462030" url="https://pl.wikipedia.org/wiki?curid=1462030" title="Centralny Związek Osadników Wojskowych">
Centralny Związek Osadników Wojskowych

Centralny Związek Osadników Wojskowych (CZOW) – związek powołany w marcu 1922 r. w Warszawie przez osadników wojskowych na Kresach Wschodnich, którzy osiedli tam na mocy ustawy o nadaniu ziemi żołnierzom Wojska Polskiego.
Podczas zjazdu założycielskiego w Warszawie obradowali przedstawiciele 27 powiatów objętych akcją osadnictwa. W chwili powstania liczył sobie 1472 członków (30% wszystkich osadników). W 1925 r. członkostwo w związku poszerzono na osadników cywilnych, a w 1929 r. CZOW przemianowano na Związek Osadników (ZOS), którego statut uchwalono w 1936 r. Prezesem związku był Wiktor Zygmunt Przedpełski.
W 1930 r. większość członków powiatowych zarządów ZOS popierała Józefa Piłsudskiego i BBWR oraz postulowała współpracę z rządem. Aktywne były również Stronnictwo Narodowe (m.in. gen. Marian Januszajtis-Żegota osiadły w powiecie krzemienieckim) oraz PSL „Piast”.
Członkowie związku organizowali samopomoc, pozyskiwali środki finansowe od banków i od państwa na wsparcie osadniczej gospodarki. Organizowano kursy rolnicze. Na Wołyniu funkcjonowało około 40 Kas Stefczyka – spółdzielni oszczędnościowo-pożyczkowych dla drobnych rolników.
W 1937 r. ZOS obejmował swoim zasięgiem około 800 osad (ognisk) wojskowych. Posiadał 6 Rad Wojewódzkich Związku, m.in. w Łucku. Wartość społecznego majątku osadników wyceniano wówczas na około 2 mln zł i z każdym rokiem kwota ta ulegała zwiększeniu.
W 1939 r. na Wołyniu mieszkało około 17 700 osadników wojskowych i cywilnych w ponad 3500 osadach.

</doc>
<doc id="1462031" url="https://pl.wikipedia.org/wiki?curid=1462031" title="Parafia Trójcy Świętej">
Parafia Trójcy Świętej

Parafie pod wezwaniem Trójcy Świętej

</doc>
<doc id="1462032" url="https://pl.wikipedia.org/wiki?curid=1462032" title="CZOW">
CZOW



</doc>
<doc id="1462033" url="https://pl.wikipedia.org/wiki?curid=1462033" title="Związek Osadników">
Związek Osadników



</doc>
<doc id="1462034" url="https://pl.wikipedia.org/wiki?curid=1462034" title="ZOS">
ZOS



</doc>
<doc id="1462038" url="https://pl.wikipedia.org/wiki?curid=1462038" title="Montivipera bornmuelleri">
Montivipera bornmuelleri

Montivipera bornmuelleri – gatunek jadowitego węża z rodziny żmijowatych (Viperidae). Występuje na Wzgórzach Golan, w Libanie i Syrii. Nie wyróżnia się obecnie podgatunków.
Morfologia.
Żmija osiąga maksymalnie 75 cm długości, zazwyczaj jest jednak mniejsza. W niektórych populacjach samce przerastają samice. W Mt. Liban w Libanie samice osiągały maksymalnie 47,3 cm, samce natomiast 53,8 cm. Długość ogona stanowi od 7 do 10% całkowitej długości ciała.
Występowanie.
Wzgórza Golan, południowy Liban i Syria.
Status.
Gatunek ten IUCN klasyfikuje jako zagrożony (endangered). "V. bornmuelleri" staje w obliczu wysokiego ryzyka wyginięcia na wolności, ponieważ rozległość obszaru jej występowania jest mniejsza niż 20000 km2, a populacje są bardzo rozczłonkowane, egzystując w nie więcej niż 10 miejscach. Poza tym obserwuje się ciągły spadek liczebności lub też tylko wnioskuje o nim albo przewiduje go, w zależności od jakości siedliska.

</doc>
<doc id="1462039" url="https://pl.wikipedia.org/wiki?curid=1462039" title="Hoffa (film)">
Hoffa (film)

Hoffa – amerykańsko-francuski film kryminalny z 1992 roku.
Główne role.
i inni
Fabuła.
James R. Hoffa był przywódcą związkowym i szefem związków zawodowych kierowców ciężarówek. Karierę zaczął już w latach 30. W połowie lat 50. Hoffa został oskarżony o powiązania z mafią i sprzeniewierzenie pieniędzy związkowych. W 1975 roku Hoffa znika w niewyjaśnionych okolicznościach. Film opowiada o Hoffie z perspektywy przyjaciela Bobby’ego Ciaro.

</doc>
<doc id="1462041" url="https://pl.wikipedia.org/wiki?curid=1462041" title="Chondron">
Chondron

Chondron – zasadochłonne terytorium chrzęstne. Jest to jednostka strukturalna tkanki chrzęstnej. Chondron obejmuje grupę izogeniczną – 2-5 chondrocytów w jamce chrzęstnej (wspólna torebka) oraz otaczającą ją substancję podstawową – chondromukoid i włókna białkowe. Pomiędzy chondronami znajduje się substancja międzyterytorialna.

</doc>
<doc id="1462045" url="https://pl.wikipedia.org/wiki?curid=1462045" title="Pekao Open">
Pekao Open

Pekao Szczecin Open – męski turniej tenisowy rozgrywany co roku we wrześniu w Szczecinie należący do cyklu ATP Challenger Tour. Turniej jest organizowany od 1993, najpierw jako cykl satelitarny z pulą nagród 25 000 dolarów amerykańskich, a od 1996 jako challenger. Od 1997 roku pula nagród Pekao Open wynosi 150 000 $ (125 000 $ puli nagród + gościnne, czyli bezpłatne zakwaterowanie i wyżywienie zawodników).
W turnieju głównym rywalizuje 32 graczy, w tym czwórka z dzikimi kartami, a 32 tenisistów walczy w eliminacjach o 4 miejsca w turnieju głównym. W turnieju deblowym gra 16 par.
Turniej został uznany w latach 2002, 2016 i 2019 za najlepszego challengera świata.
W Pekao Open 2008 po raz pierwszy w historii turnieju dwóch Polaków (Łukasz Kubot i Jerzy Janowicz) dotarło do półfinału singla.

</doc>
<doc id="1462047" url="https://pl.wikipedia.org/wiki?curid=1462047" title="Mistrzostwa Świata Strongman 1995">
Mistrzostwa Świata Strongman 1995

Mistrzostwa Świata Strongman 1995 – doroczne, indywidualne zawody siłaczy.
Rundy kwalifikacyjne.
WYNIKI KWALIFIKACJI
Data: 1995 r.
Do finału kwalifikuje się dwóch najlepszych zawodników z każdej grupy.
Grupa 1
Grupa 2
Grupa 3
Grupa 4
Grupa 5
Finał.
FINAŁ - WYNIKI SZCZEGÓŁOWE
Data: 1995 r.
Miejsce: 

</doc>
<doc id="1462048" url="https://pl.wikipedia.org/wiki?curid=1462048" title="Azja (prowincja)">
Azja (prowincja)



</doc>
<doc id="1462050" url="https://pl.wikipedia.org/wiki?curid=1462050" title="Królowie mambo">
Królowie mambo

Królowie mambo – amerykańsko-francuski film obyczajowy z 1992 roku na podstawie powieści Oscara Hijuelosa.
Główne role.
i inni
Opis fabuły.
Lata 50. Dwaj bracia Cezar i Nestor wyemigrowali z Hawany do Nowego Jorku w celu zrobienia kariery muzycznej. W dzień próbują dostosować się do rzeczywistości. Nocą razem z zespołem grają kubańskie mambo.
Nagrody i nominacje.
Oscary za rok 1992
Złote Globy 1992

</doc>
<doc id="1462055" url="https://pl.wikipedia.org/wiki?curid=1462055" title="Parafia św. Franciszka">
Parafia św. Franciszka

Parafie pod wezwaniem św. Franciszka

</doc>
<doc id="1462057" url="https://pl.wikipedia.org/wiki?curid=1462057" title="North Greenwich">
North Greenwich

North Greenwich – podziemna stacja metra w Londynie, położona w dzielnicy Greenwich, w bezpośrednim sąsiedztwie The O2. Została otwarta jako część nowego odcinka Jubilee Line w 1999 roku. Jej głównym projektantem był Will Alsop. Perony zostały wyposażone w drzwi automatyczne, uniemożliwiające wejście na tory, gdy nie ma na nich pociągu. Rocznie ze stacji korzysta ok. 17,3 mln pasażerów. Leży na granicy drugiej i trzeciej strefy biletowej.

</doc>
<doc id="1462061" url="https://pl.wikipedia.org/wiki?curid=1462061" title="Wspaniali bracia Baker">
Wspaniali bracia Baker

Wspaniali bracia Baker (oryg. "The Fabulous Baker Boys") – film produkcji amerykańskiej z 1989 roku w reżyserii Stevena Klovsa.
Opis fabuły.
Film opowiada o dwóch braciach (granych przez Jeffa i Beau Bridgesów), którzy występują jako duet pianistyczny w małych klubach w Seattle. Bracia zatrudniają piosenkarkę (Michelle Pfeiffer), aby urozmaicić swoje występy. Pojawienie się pięknej wokalistki wywołuje napięcia między rodzeństwem.
Film osadzony jest w teraźniejszości, jednak wygląd, nastrój i dialogi odwołują się do amerykańskich filmów z lat 40.

</doc>
<doc id="1462062" url="https://pl.wikipedia.org/wiki?curid=1462062" title="Liberator (film)">
Liberator (film)

Liberator (ang. "Under Siege") – amerykańsko-francuski film sensacyjny z 1992 roku.
Fabuła.
Casey Ryback, były komandos przebywa na okręcie USS Missouri (BB-63) jako kucharz. Załoga przygotowuje się do obchodów urodzin kapitana, na których zagra zespół Williama Strannixa, a z tortu wyskoczy dziewczyna "Playboya". Tak naprawdę Strannix to były agent CIA. Razem z drugim oficerem Krillem planują zabić admirała, przejąć przewożony pod pokładem tajny ładunek nuklearny i w ten sposób szantażować prezydenta USA.

</doc>
<doc id="1462066" url="https://pl.wikipedia.org/wiki?curid=1462066" title="Maciej Paweł Możdżeniewski">
Maciej Paweł Możdżeniewski

Maciej Paweł Możdżeniewski (ur. 24 lutego 1747, zm. 5 kwietnia 1819), duchowny katolicki, wyświęcony na księdza w 1771, biskup pomocniczy łucko-żytomierski od 1815, konsekrowany w 1817.
Bibliografia

</doc>
<doc id="1462067" url="https://pl.wikipedia.org/wiki?curid=1462067" title="The History Channel">
The History Channel



</doc>
<doc id="1462069" url="https://pl.wikipedia.org/wiki?curid=1462069" title="Piotr Sienieński">
Piotr Sienieński

Piotr Sienieński, lub Piotr Oleski z Sienna herbu Dębno (zm. między 1506 – 1510) – polski szlachcic, właściciel części Oleska, prapradziad carowej Maryny Mniszchównej.
Życiorys.
Urodził się w rodzinie Jana z Sienna i Oleska, starosty sandomierskiego. Matką jego była Barbara Wątróbka, córka Klemensa ze Strzelec zwanego Wątróbką herbu Oksza (herb szlachecki), wdowa po Janie Kmicie z Wiśnicza zw. "Tępym". Wraz ze swoimi braćmi używał nazwiska "Oleski" (od dóbr Olesko).
Miał czterech braci Dobiesława, Zygmunta, Jana, Pawła Sienieńskiego. Jego rodzina stała się jedną ze znamienitszych na południowo-wschodnich Kresach I Rzeczypospolitej. Jego żoną była Katarzyna z Buczackich (Mużyłów) h. Habdank. Z nią miał córkę Jadwigę Sienieńską Kamieniecka, Ossolińska, (ur. 1558) z Oleska herbu Dębno. Hetmanowa sprzedała swoją część Oleska Stanisławowi Żółkiewskiemu i zamieszkała z mężem Marcinem Kamienieckim na zamku w Odrzykoniu koło Krosna. 
Był prapradziadkiem carowej Maryny Mniszchównej oraz bratankiem Jakuba z Sienna, arcybiskupa gnieźnieńskiego i prymasa Polski.
Z czterech braci Jana Sienieńskiego dwóch zostało duchownymi; Dobiesław Sienieński (zm. po 1477) był kanonikiem gnieźnieńskim oraz dziekanem kieleckim i radomskim, Zygmunt Sienieński (zm. ok. 1500) był kanonikiem krakowskim i archidiakonem zawichojskim. Trzeci brat Paweł Sienieński z Oleska, Sienna i Złoczowa (zm. przed 1498) był podkomorzym lwowskim, czwarty brat Jan Sienieński (Oleski) (zm. między 1510 - 1513) był kasztelanem małogoskim i podkomorzym sandomierskim.
Wańko Łahodowski z Pohorelec i Stanimirza herbu Korczak, w 1475 dziedzic części "Miryszczowa", w 1494 wraz ze żoną Anną sprzedali Jasionów pod Oleskiem Piotrowi Oleskiemu za 300 grzywien.

</doc>
<doc id="1462070" url="https://pl.wikipedia.org/wiki?curid=1462070" title="Mikołaj Polewoj">
Mikołaj Polewoj



</doc>
<doc id="1462072" url="https://pl.wikipedia.org/wiki?curid=1462072" title="Zsolt Szabó">
Zsolt Szabó

Zsolt Szabó (ur. 7 czerwca 1975) – węgierski profesjonalny strongman.
 w roku 2008.
Życiorys.
Zsolt Szabó zadebiutował w zawodach siłaczy w 2004 r.
Mieszka w Földes.
Wymiary:

</doc>
<doc id="1462073" url="https://pl.wikipedia.org/wiki?curid=1462073" title="Carlo Lievore">
Carlo Lievore

Carlo Lievore (ur. 10 listopada 1937 w Vicenzy, zm. 9 października 2002 w Turynie) – włoski lekkoatleta specjalizujący się w rzucie oszczepem.
Jedyny w historii włoski rekordzista świata w rzucie oszczepem – Podczas mityngu w Mediolanie 1 czerwca 1961 uzyskał wynik 86,74. Dwukrotny olimpijczyk – startował w Rzymie (1960) i Tokio (1964). Trzy razy startował w mistrzostwach Europy (1958, 1962, 1969) jednak nie odniósł tamże większych sukcesów. Mistrz Włoch z 1960, 1961, 1964 i 1969.
Pracował jako policjant w Turynie. Brat Giovanniego.

</doc>
<doc id="1462075" url="https://pl.wikipedia.org/wiki?curid=1462075" title="The History Channel HD">
The History Channel HD



</doc>
<doc id="1462077" url="https://pl.wikipedia.org/wiki?curid=1462077" title="Boļeslavs Sloskāns">
Boļeslavs Sloskāns

Boļeslavs Sloskāns (ur. 31 sierpnia 1893, zm. 18 kwietnia 1981) – łotewski duchowny katolicki, wyświęcony na księdza w 1917, od 1926 biskup tytularny Cillium i administrator diecezji:mohylewskiej i mińskiej, w 1930 aresztowany i zesłany na Syberię. Zwolniony w 1933, od 1933 do 1944 mieszkał na Łotwie, od 1944 do śmierci w Belgii, od 1952 wizytator apostolski dla katolików białoruskich w Europie Zachodniej, w 2000 rozpoczął się jego proces beatyfikacyjny, a 20 grudnia 2004 został ogłoszony dekret o heroiczności cnót.

</doc>
<doc id="1462080" url="https://pl.wikipedia.org/wiki?curid=1462080" title="Ganoidei">
Ganoidei



</doc>
<doc id="1462089" url="https://pl.wikipedia.org/wiki?curid=1462089" title="The Commitments">
The Commitments

The Commitments – brytyjsko-irlandzko-amerykańska tragikomedia z 1991 roku na podstawie powieści Roddy’ego Doyle’a.
Główne role.
i inni
Fabuła.
Dublin, dzielnica robotnicza. Jimmy Rabbitte jest menedżerem muzykujących kolegów, grających na jarmarkach i weselach. Postanawia założyć własny zespół, który odniesie wielki sukces. Po anonsie w prasie i setkach przesłuchań udaje mu się. W skład zespołu „The Commitments” wchodzą: gitarzyści Derek i Outspan, grający na trąbce Joey, oraz wokalista o potężnym głosie, Deco. Podczas pierwszego spotkania grupy Jimmy przedstawia trzy dziewczyny śpiewające w chórku - Imeldę, Bernie i Natalie. Grają amerykańskie soulowe hity lat 60. Zaczynają odnosić sukcesy, grają w pubach gdzie mają wierną publiczność. W miarę wzrostu popularności dochodzi do spięć. Mimo to Jimmy walczy o utrzymanie zespołu. Szansą jest przyjazd do Dublina Wilsona Picketta.
Nagrody i nominacje.
Oscary za rok 1991
Złote Globy 1991
Nagrody BAFTA 1991

</doc>
<doc id="1462093" url="https://pl.wikipedia.org/wiki?curid=1462093" title="Lista Agricoli">
Lista Agricoli

Lista Agricoli – fragment przedmowy do fińskiego tłumaczenia psałterza z 1551 roku autorstwa ewangelickiego biskupa Agricoli.
Lista Agricoli stanowi rymowany opis przedchrześcijańskich bóstw fińskich. Autor wymienia 24 istoty nadprzyrodzone. 11 z nich to bóstwa z krainy Häme (południowo-zachodnia Finlandia), 13 to bóstwa z krainy Keralia (obecnie Rosja). Przez długi czas lista była jedynym źródłem informacji o pierwotnych wierzeniach Finów.

</doc>
<doc id="1462097" url="https://pl.wikipedia.org/wiki?curid=1462097" title="Canning Town (stacja metra)">
Canning Town (stacja metra)

Canning Town – naziemna stacja metra w Londynie i Docklands Light Railway (DLR), położona w dzielnicy Newham. Powstała w 1847 jako stacja kolejowa. W 1994 zawitały na niej również składy DLR, a pięć lat później także metra (Jubilee Line). W 2006 kolejowa część stacji została zamknięta. Planowana jest jej przebudowa, aby w przyszłości mogła posłużyć nowej linii DLR. Z metra na stacji korzysta ok. 8,1 mln pasażerów rocznie. Należy do trzeciej strefy biletowej.

</doc>
<doc id="1462100" url="https://pl.wikipedia.org/wiki?curid=1462100" title="Ivica Šurjak">
Ivica Šurjak

Ivica Šurjak, właśc. Ivan Šurjak (ur. 23 marca 1953 w Splicie) – piłkarz chorwacki grający na pozycji napastnika.
Kariera klubowa.
Šurjak urodził się w chorwackim mieście Split. Karierę piłkarską rozpoczął w tamtejszym klubie Hajduk Split. Po występach w drużynach juniorskich w 1971 roku awansował do kadry pierwszej drużyny Hajduka i w jego barwach zadebiutował w pierwszej lidze jugosłowiańskiej. W swoim pierwszym sezonie strzelił 6 goli i wywalczył swój pierwszy sukces – zdobył Puchar Jugosławii. Sezon później grał już w podstawowej jedenastce Hajduka. W 1973 roku ponownie sięgnął po krajowy puchar, podobnie jak rok później. W 1974] roku został po raz pierwszy w karierze mistrzem kraju. W następnym roku Ivica wraz z Hajdukiem obronił tytuł mistrzowski. W 1976 i 1977 roku był zdobywcą jugosłowiańskiego pucharu, a w 1979 po raz trzeci mistrzem jugosłowiańskiej ligi. W zespole ze Splitu grał do końca sezonu 1980/1981, a łącznie wystąpił w nim 272 razy i strzelił 52 bramki.
Latem 1981 Šurjak przeszedł do francuskiego Paris Saint-Germain. W PSG występował w pierwszym składzie i w całym sezonie 1981/1982 strzelił 11 goli w Ligue 1, będąc najlepszym strzelcem swojego klubu. Z paryskim klubem zdobył Puchar Francji- wystąpił w wygranym po serii rzutów karnych finale z AS Saint-Étienne.
W 1982 roku Šurjak odszedł z PSG i został piłkarzem włoskiego Udinese Calcio. Był tam drugim obcokrajowcem obok Brazylijczyka Edinho. Przez rok zdobył jedną bramkę w Serie A, a cały sezon 1983/1984 opuścił z powodu kontuzji. Latem 1984 został piłkarzem hiszpańskiego Realu Saragossa. Tam grał rok zaliczając cztery trafienia w Primera Division. W 1985 roku otrzymał oferty z Realu Madryt i New York Cosmos, ale zdecydował się zakończyć piłkarską karierę.
Kariera reprezentacyjna.
W reprezentacji Jugosławii Šurjak zadebiutował 21 października 1973 roku w zremisowanym 0:0 spotkaniu z Hiszpanią. Już w swoim drugim meczu w reprezentacji zdobył gola – w grudniu 1973 w potyczce z Grecją (4:2). W 1974 roku Miljan Miljanić powołał go do kadry na Mistrzostwa Świata w RFN. Tam Ivica wystąpił we wszystkich sześciu spotkaniach swojej drużyny: z Brazylią (0:0), z Zairem (9:0 i gol w 18. minucie), ze Szkocją (1:1), z RFN (0:2), z Polską (1:2) i ze Szwecją (1:2 i gol w 27. minucie).
W 1976 roku Ivica wystąpił na Euro 76. Tam, podobnie jak 2 lata wcześniej, był podstawowym zawodnikiem swojej drużyny i zagrał we wszystkich meczach: ćwierćfinałach z Walią (2:0, 1:1), półfinale z RFN (2:4 po dogrywce) i meczu o 3. miejsce z Holandią (2:3 po dogrywce). Jego ostatnim turniejem w karierze był Mundial w Hiszpanii. Zagrał w nim, znów jako podstawowy zawodnik, we wszystkich trzech spotkaniach „Plavich”: z Irlandią Północną (0:0), z Hiszpanią (1:2) i z Hondurasem (1:0). Ten trzeci mecz był zarazem jego ostatnim w reprezentacji narodowej. Łącznie wystąpił w niej 54 razy i zdobył 10 goli.

</doc>
<doc id="1462102" url="https://pl.wikipedia.org/wiki?curid=1462102" title="Ivica Surjak">
Ivica Surjak



</doc>
<doc id="1462105" url="https://pl.wikipedia.org/wiki?curid=1462105" title="Experiments in Violent Light">
Experiments in Violent Light

Experiments in Violent Light – pierwszy album studyjny polsko-brytyjskiego duetu FlyKKiller.

</doc>
<doc id="1462106" url="https://pl.wikipedia.org/wiki?curid=1462106" title="Beau Bridges">
Beau Bridges

Beau Bridges, właśc. Lloyd Vernet Bridges III (ur. 9 grudnia 1941 w Los Angeles) – amerykański aktor. Laureat dwóch Złotych Globów, trzech nagród Emmy i Grammy. Jest starszym bratem aktora Jeffa i synem aktora Lloyda Bridgesa. Jego rodzina miała korzenie angielskie, szkockie, irlandzkie, szwajcarskie i niemieckie.

</doc>
<doc id="1462107" url="https://pl.wikipedia.org/wiki?curid=1462107" title="Przymus Slavenburga">
Przymus Slavenburga

Przymus Slavenburga - w brydżu przymus w którym jeden z obrońców staje w sytuacji przymusowej w dwóch kolorach, ale może zrzucić z ręki (podbić) zagranego atuta.
Rozgrywając S gra 7♣ po ataku damą karo. Bierze pierwszą lewę królem w stole i gra atuty dwa razy, a następnie karo do asa i przebija ostatnie karo z ręki damą trefl w dziadku. Gracz E ma w tym momencie w ręce ♠Wxxx ♥Dxx ♦- ♣97 - zrzucenie blotki w kolorze starszym wyrabia rozgrywającemu ten kolor, gracz E musi więc podbić damę trefl małym atutem. Rozgrywający musi prawidłowo ocenić zaistniałą sytuację i zdecydować się na zagranie na impas waleta pik grając małego pika do dziewiątki.
Interesującym aspektem przymusu Slavenburga jest to, że obrońca może udawać, iż stoi w takiej sytuacji przymusowej i tym zagraniem psychologicznym skierować rozgrywającego w złą stronę. Przy takim układzie kart jak po lewej stronie, kontrakt, wist i przebieg pierwszych lew jest taki sam jak w pierwszym przykładzie. W momencie kiedy S przebija przegrywające karo w stole, E nie stoi w sytuacji przymusowej i może bezpiecznie odrzucić pika ale w takiej sytuacji rozgrywający bez problemu weźmie resztę lew przy spadającym walecie pik. Dobry obrońca E podbije w tej sytuacji trefla, pomimo że nie znajduje się w przymusie fałszując w ten sposób dla rozgrywającego prawdziwy rozkład kart.

</doc>
<doc id="1462108" url="https://pl.wikipedia.org/wiki?curid=1462108" title="Paweł Florenski">
Paweł Florenski



</doc>
<doc id="1462110" url="https://pl.wikipedia.org/wiki?curid=1462110" title="Wielki Kanion (film)">
Wielki Kanion (film)

Wielki Kanion (ang. "Grand Canyon") – amerykańska tragikomedia z 1991 roku w reżyserii Lawrence'a Kasdana.
Główne role.
i inni
Opis fabuły.
Mack jest prawnikiem zajmującym się sprawami emigracyjnymi. Pewnego dnia, wracając z meczu koszykówki, gubi się w nieznanej okolicy, na dodatek psuje mu się samochód. Wzywa pomoc drogową. Czekając na nią, zostaje zaczepiony przez czarnoskórych bandytów, ale ratuje go Simon - kierowca pomocy drogowej, również czarnoskóry. Jest to początek nowej przyjaźni.
Nagrody i nominacje.
Oscary za rok 1991
Złote Globy 1991
MFF w Berlinie 1992

</doc>
<doc id="1462112" url="https://pl.wikipedia.org/wiki?curid=1462112" title="Embraer Legacy 500">
Embraer Legacy 500

Embraer Legacy 500 – brazylijski samolot biznesowy krótkiego i średniego zasięgu. Samolot będzie mógł zabierać na swój pokład maksymalnie 10 osób, cena samolotu będzie wynosić 18 mln USD. Prace nad samolotem rozpoczęły się w październiku 2007 roku. Embraer zaprojektował samolot tak aby jego kabina była większa niż u konkurentów. Legacy 500 to dłuższa wersja Embraera Legacy 450. Samolot ma mieć bardzo przestronną kabinę i niezwykle nowoczesny kokpit. Embraer Legacy 450 i 500 rozpoczęły serie Embraera MSJ (Mid-Size Jet), rozpoczęto już zgłaszanie zamówień na obydwa samoloty. W połowie sierpnia 2014 roku brazylijski urząd lotnictwa cywilnego certyfikował samolot.

</doc>
<doc id="1462113" url="https://pl.wikipedia.org/wiki?curid=1462113" title="Pawieł Florenski">
Pawieł Florenski



</doc>
<doc id="1462115" url="https://pl.wikipedia.org/wiki?curid=1462115" title="Mikołaj Gumilow">
Mikołaj Gumilow



</doc>
<doc id="1462117" url="https://pl.wikipedia.org/wiki?curid=1462117" title="Za Cukrownią">
Za Cukrownią

Za Cukrownią – mieszkaniowo-przemysłowa dzielnica Lublina.
Urbanistyka.
Dzielnica ta ma charakter mieszkaniowo-przemysłowy, mieszkania to przeważnie domy jednorodzinne i kamienice. Znajdowała się tam Cukrownia „Lublin”. Na jej terenie w 2014 powstał stadion miejski, który stał się elementem szerszej sportowej infrastruktury wzdłuż śródmiejskiego odcinka Bystrzycy. Na terenach zajmowanych przez Lubelski Klub Jeździecki planowano budowę toru wyścigów konnych.
Administracja.
Granice administracyjne określa statut dzielnicy uchwalony 19 lutego 2009. Granice Za Cukrownią tworzą: od północy Bystrzyca, od wschodu Czerniejówka, od południa tory PKP, a od zachodu ul. Nadbystrzycka – Bystrzyca. Takie granice dzielnicy sprawiają, że w skład dzielnicy wchodzą również Piaski.
Powierzchnia dzielnicy wynosi 2,43 km². Według stanu na 30 czerwca 2018 na pobyt stały na Za Cukrownią były zarejestrowane 3443 osoby.

</doc>
<doc id="1462126" url="https://pl.wikipedia.org/wiki?curid=1462126" title="Bliźnięta (gwiazdozbiór)">
Bliźnięta (gwiazdozbiór)



</doc>
<doc id="1462128" url="https://pl.wikipedia.org/wiki?curid=1462128" title="Paweł Nikołajewicz Fiłonow">
Paweł Nikołajewicz Fiłonow



</doc>
<doc id="1462129" url="https://pl.wikipedia.org/wiki?curid=1462129" title="Byk (gwiazdozbiór)">
Byk (gwiazdozbiór)



</doc>
<doc id="1462132" url="https://pl.wikipedia.org/wiki?curid=1462132" title="Centaur (gwiazdozbiór)">
Centaur (gwiazdozbiór)



</doc>
<doc id="1462133" url="https://pl.wikipedia.org/wiki?curid=1462133" title="Cyrkiel (gwiazdozbiór)">
Cyrkiel (gwiazdozbiór)



</doc>
<doc id="1462134" url="https://pl.wikipedia.org/wiki?curid=1462134" title="Aleksander Bestużew">
Aleksander Bestużew



</doc>
<doc id="1462137" url="https://pl.wikipedia.org/wiki?curid=1462137" title="Delfin (gwiazdozbiór)">
Delfin (gwiazdozbiór)



</doc>
<doc id="1462139" url="https://pl.wikipedia.org/wiki?curid=1462139" title="Przebudzenia">
Przebudzenia

Przebudzenia – amerykański film obyczajowy z 1990 roku na podstawie książki Olivera Sacksa.
Główne role.
i inni
Opis fabuły.
Bronx, lato roku 1969. Do szpitala psychiatrycznego trafia dr Malcolm Sayer. Jego pacjentami są ofiary epidemii śpiączkowego zapalenia mózgu z lat 20. Od kilkudziesięciu lat pozostają w stanie katatonii, nie mają najmniejszego kontaktu z otoczeniem. Pielęgniarki traktują ich jak manekiny. Dr Sayer przez przypadek odkrywa, jak im pomóc. Prowadzi eksperymentalną terapię. Jeden z pacjentów, Leonard Lowe, czyni zaskakujące postępy. Niedługo potem pojawiają się jednak nieoczekiwane komplikacje.
Nagrody i nominacje.
Oscary za rok 1990
Złote Globy 1990

</doc>
<doc id="1462140" url="https://pl.wikipedia.org/wiki?curid=1462140" title="Yrjö Nikkanen">
Yrjö Nikkanen

Jouko Yrjö Nikkanen (ur. 31 grudnia 1914 w Kanneljärvi, zm. 18 listopada 1985 w Suoniemi) – fiński lekkoatleta specjalizujący się w rzucie oszczepem.
Wicemistrz olimpijski z Berlina (1936). Dwukrotny rekordzista świata w rzucie oszczepem. 25 sierpnia 1938 uzyskał wynik 77,87 m, a 16 października tego roku na stadionie w Kotka rzucił 78,70 m – rezultat ten pozostał rekordem świata przez kolejne 15 lat. Dwukrotnie był wicemistrzem Europy: w Paryżu w 1938 i w Oslo w 1946.

</doc>
<doc id="1462143" url="https://pl.wikipedia.org/wiki?curid=1462143" title="Feniks (gwiazdozbiór)">
Feniks (gwiazdozbiór)



</doc>
<doc id="1462144" url="https://pl.wikipedia.org/wiki?curid=1462144" title="Biała propaganda">
Biała propaganda

Biała propaganda jest to rodzaj propagandy, który podaje prawdziwe źródło pochodzenia informacji. Przykładem takich działań może być wystąpienie prominentnych członków rządu w telewizji, exposé premiera czy plakat nawołujący do walki w obronie ojczyzny.

</doc>
<doc id="1462150" url="https://pl.wikipedia.org/wiki?curid=1462150" title="Hoduciszki (gmina)">
Hoduciszki (gmina)

Gmina Hoduciszki (lit. "Adutiškio seniūnija") – gmina w rejonie święciańskim okręgu wileńskiego na Litwie.

</doc>
<doc id="1462151" url="https://pl.wikipedia.org/wiki?curid=1462151" title="Aleksander Skriabin">
Aleksander Skriabin



</doc>
<doc id="1462152" url="https://pl.wikipedia.org/wiki?curid=1462152" title="Góra Stołowa (gwiazdozbiór)">
Góra Stołowa (gwiazdozbiór)



</doc>
<doc id="1462153" url="https://pl.wikipedia.org/wiki?curid=1462153" title="Cerkliszki (gmina)">
Cerkliszki (gmina)

Gmina Cerkliszki (lit. "Cirkliškio seniūnija") gmina w rejonie święciańskim okręgu wileńskiego na Litwie.

</doc>
<doc id="1462155" url="https://pl.wikipedia.org/wiki?curid=1462155" title="Herkules (gwiazdozbiór)">
Herkules (gwiazdozbiór)



</doc>
<doc id="1462157" url="https://pl.wikipedia.org/wiki?curid=1462157" title="Tadeusz Szetela (polityk)">
Tadeusz Szetela (polityk)

Tadeusz Szetela (ur. 16 lutego 1901 w Dobrzechowie, zm. 8 kwietnia 1983 tamże) – polski działacz ludowy, poseł na Sejm II RP IV kadencji.
Życiorys.
Ukończył cztery klasy ówczesnej galicyjskiej szkoły wiejskiej, jednak przez całe życie dokształcał się samodzielnie. Poza prowadzeniem gospodarstwa rolnego w Dobrzechowie poświęcił się działalności społeczno-gospodarczej i częściowo politycznej. W 1921 był współzałożycielem Koła Młodzieży Wiejskiej w Dobrzechowie, działaczem miejscowego kółka rolniczego i ochotniczej straży pożarnej (w 1924 został naczelnikiem). Należał również do Polskiego Stronnictwa Ludowego „Piast”. Po utworzeniu gmin zbiorowych został wójtem gminy Strzyżów (1935–1941). Został też wybrany posłem na Sejm II Rzeczypospolitej IV kadencji (1935–1938) z listy BBWR. 
Pełnił funkcję prezesa wojewódzkiego zarządu Związku Młodzieży Wiejskiej we Lwowie (od 1925), wiceprezesa okręgowego Towarzystwa Rolniczego, radcy Izby Rolniczej we Lwowie, a 9 czerwca 1937 płk Adam Koc mianował go przewodniczącym okręgowych organizacji wiejskich Obozu Zjednoczenia Narodowego we Lwowie. Po reorganizacji struktur w lutym 1938 wyznaczony wiceprzewodniczącym okręgu lwowskiego OZN. 
W chwili wkroczenia Niemców do Strzyżowa i podczas okupacji pełnił funkcje wójta. W 1941, nie chcąc składać przysięgi lojalności wobec okupanta, złożył rezygnację z urzędu. Był krótko więziony z powodu donosu. Do końca okupacji hitlerowskiej współpracował z ruchem oporu, lecz żadnych funkcji nie pełnił. 
Po zakończeniu II wojny światowej pracował początkowo społecznie w spółdzielczych organizacjach rolniczych. Był współzałożycielem Towarzystwa Miłośników Ziemi Strzyżowskiej. Po przejściu na „chłopską emeryturę” poświęcił czas badaniom historii swej rodzinnej wsi Dobrzechów i okolicy. Tak powstały dwie monografie: "Dzieje Dobrzechowa. Opowieść o rodzinnej wsi" (1981) i "Zarys dziejów Kożuchowa" (wydana po śmierci autora w 1985).
Pochowany na cmentarzu w Dobrzechowie.

</doc>
<doc id="1462161" url="https://pl.wikipedia.org/wiki?curid=1462161" title="Kasyno internetowe">
Kasyno internetowe

Kasyno internetowe (online) – internetowy system gier hazardowych, czyli wszystkich gier pieniężnych, w których o wygranej decyduje los. Kasyna internetowe działają w zbliżony sposób do kasyn tradycyjnych.
Gra odbywa się przez przeglądarkę (stronę internetową) lub aplikację (którą można pobrać na stronie danego kasyna). Można posługiwać się wirtualnymi żetonami lub kryptowalutami. Z kasyn internetowych mogą korzystać wyłącznie osoby pełnoletnie.
W Polsce na mocy nowelizacji Ustawy o grach hazardowych, zwanej ustawą hazardową jedynym legalnym kasynem internetowym jest Total Casino, którego operatorem jest Totalizator Sportowy.
Gdzie szukać pomocy w walce z uzależnieniem?
Niemal każde kasyno podaje listę stron, należących do organizacji walczących ze szkodliwym hazardem. Należy do nich np. Gambles Anonymous Polska Anonimowi Hazardziści. Organizacje oferują wsparcie psychologiczne, porady dla gracza i jego bliskich oraz pomoc w identyfikacji uzależnienia. Wystarczy napisać maila lub zadzwonić!

</doc>
<doc id="1462162" url="https://pl.wikipedia.org/wiki?curid=1462162" title="Indianin (gwiazdozbiór)">
Indianin (gwiazdozbiór)



</doc>
<doc id="1462163" url="https://pl.wikipedia.org/wiki?curid=1462163" title="Wielki kanion">
Wielki kanion



</doc>
<doc id="1462164" url="https://pl.wikipedia.org/wiki?curid=1462164" title="Jaszczurka (gwiazdozbiór)">
Jaszczurka (gwiazdozbiór)



</doc>
<doc id="1462165" url="https://pl.wikipedia.org/wiki?curid=1462165" title="Jednorożec (gwiazdozbiór)">
Jednorożec (gwiazdozbiór)



</doc>
<doc id="1462166" url="https://pl.wikipedia.org/wiki?curid=1462166" title="Mikołaj Miaskowski">
Mikołaj Miaskowski



</doc>
<doc id="1462167" url="https://pl.wikipedia.org/wiki?curid=1462167" title="Kameleon (gwiazdozbiór)">
Kameleon (gwiazdozbiór)



</doc>
<doc id="1462169" url="https://pl.wikipedia.org/wiki?curid=1462169" title="Kasjopeja (gwiazdozbiór)">
Kasjopeja (gwiazdozbiór)



</doc>
<doc id="1462172" url="https://pl.wikipedia.org/wiki?curid=1462172" title="Koziorożec (gwiazdozbiór)">
Koziorożec (gwiazdozbiór)



</doc>
<doc id="1462175" url="https://pl.wikipedia.org/wiki?curid=1462175" title="Kruk (gwiazdozbiór)">
Kruk (gwiazdozbiór)



</doc>
<doc id="1462177" url="https://pl.wikipedia.org/wiki?curid=1462177" title="Krzyż Południa (gwiazdozbiór)">
Krzyż Południa (gwiazdozbiór)



</doc>
<doc id="1462178" url="https://pl.wikipedia.org/wiki?curid=1462178" title="Kwadrant Ścienny (gwiazdozbiór)">
Kwadrant Ścienny (gwiazdozbiór)



</doc>
<doc id="1462179" url="https://pl.wikipedia.org/wiki?curid=1462179" title="Cyrano de Bergerac (film 1990)">
Cyrano de Bergerac (film 1990)

Cyrano de Bergerac – francuska komedia przygodowa z 1990 roku na podstawie sztuki Edmonda Rostanda.
Treść.
Cyrano de Bergerac jest oficerem królewskich muszkieterów, a zarazem utalentowanym artystą - poetą, aktorem i mówcą. Zakochuje się w pięknej Roxanne. Nie wyznaje jej jednak swojego uczucia, ponieważ posiada zbyt duży nos, będący dla niego źródłem kompleksów. Tymczasem Roxanne zakochuje się w jego podwładnym, przystojnym Christianie.
Główne role.
i inni
Nagrody i nominacje.
Oscary za rok 1990

</doc>
<doc id="1462180" url="https://pl.wikipedia.org/wiki?curid=1462180" title="Corso Unione Sovietica">
Corso Unione Sovietica

Corso Unione Sovietica – jedna z głównych ulic Turynu. Arteria zaczyna się na południowych obrzeżach centrum miasta i prowadzi w kierunku południowych. W pobliżu Corso Unione Sovietica znajduje się stadion olimpijski, Palasport Olimpico oraz zakłady Fiat Mirafiori. Kontynuacją Corso jest droga SS23.

</doc>
<doc id="1462181" url="https://pl.wikipedia.org/wiki?curid=1462181" title="Lew (gwiazdozbiór)">
Lew (gwiazdozbiór)



</doc>
<doc id="1462182" url="https://pl.wikipedia.org/wiki?curid=1462182" title="Lisek (gwiazdozbiór)">
Lisek (gwiazdozbiór)



</doc>
<doc id="1462183" url="https://pl.wikipedia.org/wiki?curid=1462183" title="Dobiesław Sienieński">
Dobiesław Sienieński

Dobiesław Sienieński, Dobiesław z Sienna herbu Dębno (ur. w Siennie, zm. po 1477) – kanonik gnieźnieński oraz dziekan kielecki i radomski.
Urodził się w rodzinie Jana z Sienna i Oleska Jana Otha de Przeperow, Jana z Chotcza herbu Dębno, (zm. przed 1477) – podkomorzego przemyskiego, starosty sandomierskiego, kasztelana lwowskiego, wojewody ruskiego.
Matką jego była Barbara Wątróbka, córka Klemensa ze Strzelec zwanego Wątróbką herbu Oksza.
Dziadkiem jego był Dobiesław z Oleśnicy i z Sienna, wojewoda sandomierski, a babką Katarzyna Goraj-córka Dymitra z Goraja herbu Korczak.
W 1464 - Dobiesław z Sienna wraz z bratem Janem Sienieński i stryjem Andrzejem Sienieńskim podpisał akt konfederacji lwowsko-żydaczowskiej, wymierzonej przeciwko staroście ruskiemu Andrzejowi Odrowążowi ze Sprowy,
Miał czterech braci: Piotra Zygmunta, Jana, Pawła Sienieńskiego. Z tych braci jeszcze jeden brat został duchownym – Zygmunt Sienieński (zm. ok. 1500), kanonik krakowski oraz archidiakon zawichojski. Drugi brat Paweł Sienieński z Oleska, Sienna i Złoczowa (zm. przed 1498 był podkomorzym lwowskim. Trzeci brat Jan Sienieński (kasztelan małogoski) (Oleski), (zm. między 1510 - 1513) – podkomorzy sandomierski oraz rycerz Piotr Sienieński z Oleska (zm. między 1506 – 1510).
Jego rodzina stała się jedną ze znamienitszych na południowo-wschodnich Kresach I Rzeczypospolitej.

</doc>
<doc id="1462186" url="https://pl.wikipedia.org/wiki?curid=1462186" title="LOPP">
LOPP



</doc>
<doc id="1462187" url="https://pl.wikipedia.org/wiki?curid=1462187" title="Lutnia (gwiazdozbiór)">
Lutnia (gwiazdozbiór)



</doc>
<doc id="1462188" url="https://pl.wikipedia.org/wiki?curid=1462188" title="Mikroskop (gwiazdozbiór)">
Mikroskop (gwiazdozbiór)



</doc>
<doc id="1462189" url="https://pl.wikipedia.org/wiki?curid=1462189" title="Mucha (gwiazdozbiór)">
Mucha (gwiazdozbiór)



</doc>
<doc id="1462190" url="https://pl.wikipedia.org/wiki?curid=1462190" title="Oktant (gwiazdozbiór)">
Oktant (gwiazdozbiór)



</doc>
<doc id="1462191" url="https://pl.wikipedia.org/wiki?curid=1462191" title="Orion (gwiazdozbiór)">
Orion (gwiazdozbiór)



</doc>
<doc id="1462192" url="https://pl.wikipedia.org/wiki?curid=1462192" title="Orzeł (gwiazdozbiór)">
Orzeł (gwiazdozbiór)



</doc>
<doc id="1462195" url="https://pl.wikipedia.org/wiki?curid=1462195" title="Sobór św. Jerzego w Prizrenie">
Sobór św. Jerzego w Prizrenie

Sobór św. Jerzego (serb. Саборни храм Светог великомученика Георгија) – prawosławny sobór w Prizrenie, dawna siedziba biskupa eparchii raszko-prizreńskiej (obejmującej terytorium Kosowa) Serbskiego Kościoła Prawosławnego. Została wybudowana w 1856. W 2004, w czasie antyserbskich zamieszek została zniszczona przez Albańczyków. 
Obecnie został odbudowany, jednak nadal pozostaje zamknięty i pod ochroną kosowskiej policji. Po zniszczeniu cerkwi siedzibą biskupa został monaster Gračanica.

</doc>
<doc id="1462197" url="https://pl.wikipedia.org/wiki?curid=1462197" title="Ołtarz (gwiazdozbiór)">
Ołtarz (gwiazdozbiór)



</doc>
<doc id="1462199" url="https://pl.wikipedia.org/wiki?curid=1462199" title="Norma Rae">
Norma Rae

Norma Rae - film obyczajowy z 1979 w reżyserii Martina Ritta.
Film opowiada historię kobiety z małego miasteczka na południu USA, która angażuje się w związki zawodowe w fabryce bawełny, gdzie pracuje.
Nagrody.
Oscary za rok 1979
Złote Globy 1979
MFF w Cannes 1979

</doc>
<doc id="1462200" url="https://pl.wikipedia.org/wiki?curid=1462200" title="Panna (gwiazdozbiór)">
Panna (gwiazdozbiór)



</doc>
<doc id="1462201" url="https://pl.wikipedia.org/wiki?curid=1462201" title="Pegaz (gwiazdozbiór)">
Pegaz (gwiazdozbiór)



</doc>
<doc id="1462203" url="https://pl.wikipedia.org/wiki?curid=1462203" title="Perseusz (gwiazdozbiór)">
Perseusz (gwiazdozbiór)



</doc>
<doc id="1462205" url="https://pl.wikipedia.org/wiki?curid=1462205" title="Szara propaganda">
Szara propaganda

Szara propaganda – rodzaj propagandy, która charakteryzuje się tym, że źródło jej pochodzenia jest dla odbiorcy nieznane i może się on jedynie domyślać jej pochodzenia. Przykładem takich działań są działania brytyjskiego Komitetu Propagandy Podziemnej (Underground Propaganda Committee, UPC) w czasie II wojny światowej polegające na rozprzestrzenianiu plotek o rzekomej nowej brytyjskiej broni umożliwiającej podpalenie morza.

</doc>
<doc id="1462206" url="https://pl.wikipedia.org/wiki?curid=1462206" title="Pompa (gwiazdozbiór)">
Pompa (gwiazdozbiór)



</doc>
<doc id="1462208" url="https://pl.wikipedia.org/wiki?curid=1462208" title="Psy Gończe (gwiazdozbiór)">
Psy Gończe (gwiazdozbiór)



</doc>
<doc id="1462210" url="https://pl.wikipedia.org/wiki?curid=1462210" title="Rak (gwiazdozbiór)">
Rak (gwiazdozbiór)



</doc>
<doc id="1462211" url="https://pl.wikipedia.org/wiki?curid=1462211" title="Rufa (gwiazdozbiór)">
Rufa (gwiazdozbiór)



</doc>
<doc id="1462213" url="https://pl.wikipedia.org/wiki?curid=1462213" title="Ryby (gwiazdozbiór)">
Ryby (gwiazdozbiór)



</doc>
<doc id="1462214" url="https://pl.wikipedia.org/wiki?curid=1462214" title="Rylec (gwiazdozbiór)">
Rylec (gwiazdozbiór)



</doc>
<doc id="1462215" url="https://pl.wikipedia.org/wiki?curid=1462215" title="Ryś (gwiazdozbiór)">
Ryś (gwiazdozbiór)



</doc>
<doc id="1462217" url="https://pl.wikipedia.org/wiki?curid=1462217" title="Rzeźbiarz (gwiazdozbiór)">
Rzeźbiarz (gwiazdozbiór)



</doc>
<doc id="1462218" url="https://pl.wikipedia.org/wiki?curid=1462218" title="Sekstant (gwiazdozbiór)">
Sekstant (gwiazdozbiór)



</doc>
<doc id="1462221" url="https://pl.wikipedia.org/wiki?curid=1462221" title="Sieć (gwiazdozbiór)">
Sieć (gwiazdozbiór)



</doc>
<doc id="1462222" url="https://pl.wikipedia.org/wiki?curid=1462222" title="Skorpion (gwiazdozbiór)">
Skorpion (gwiazdozbiór)



</doc>
<doc id="1462224" url="https://pl.wikipedia.org/wiki?curid=1462224" title="Smok (gwiazdozbiór)">
Smok (gwiazdozbiór)



</doc>
<doc id="1462225" url="https://pl.wikipedia.org/wiki?curid=1462225" title="Strzała (gwiazdozbiór)">
Strzała (gwiazdozbiór)



</doc>
<doc id="1462226" url="https://pl.wikipedia.org/wiki?curid=1462226" title="Strzelec (gwiazdozbiór)">
Strzelec (gwiazdozbiór)



</doc>
<doc id="1462229" url="https://pl.wikipedia.org/wiki?curid=1462229" title="Piotr Zdunek">
Piotr Zdunek

Piotr Zdunek (ur. 8 lutego 1968 w Łodzi) – polski hokeista, reprezentant Polski.
Zawodnik grający na pozycji napastnika. Wychowanek Łódzkiego Klubu Sportowego.
W swojej karierze reprezentował ponadto barwy klubów: Zagłębie Sosnowiec, Towimor Toruń, Unia Oświęcim, Naprzód Janów, GKS Katowice, TKH Toruń, GKS Tychy, Orlik Opole, KTH Krynica oraz szwedzkiego Söderhamn.
Reprezentant kraju (koszulkę z „orzełkiem” na piersi przywdziewał 80 razy), uczestnik 7 turniejów o mistrzostwo świata.
Od sierpnia 2014 trener drużyny ŁKH Łódź.

</doc>
<doc id="1462233" url="https://pl.wikipedia.org/wiki?curid=1462233" title="Trójkąt (gwiazdozbiór)">
Trójkąt (gwiazdozbiór)



</doc>
<doc id="1462240" url="https://pl.wikipedia.org/wiki?curid=1462240" title="Wieloryb (gwiazdozbiór)">
Wieloryb (gwiazdozbiór)



</doc>
<doc id="1462241" url="https://pl.wikipedia.org/wiki?curid=1462241" title="Wilk (gwiazdozbiór)">
Wilk (gwiazdozbiór)



</doc>
<doc id="1462243" url="https://pl.wikipedia.org/wiki?curid=1462243" title="Wolarz (gwiazdozbiór)">
Wolarz (gwiazdozbiór)



</doc>
<doc id="1462245" url="https://pl.wikipedia.org/wiki?curid=1462245" title="Walery Gromadzki">
Walery Gromadzki

Walery Gromadzki (ur. 1835 w powiecie włodzimierskim, zm. 15 października 1917 w Sławucie) – polski duchowny katolicki, zesłaniec, proboszcz w Tomsku.
Życiorys.
Urodzony w rodzinie ziemiańskiej, był synem Jana herbu własnego i Wiktorii z Niecewiczów; jego starszym bratem był Aleksander Grzegorz, astronom, który w wieku 45 wstąpił do zakonu jezuitów i pięć lat później został księdzem. Walery Gromadzki drogę kapłańską wybrał wcześniej niż brat; kształcił się w szkołach w Łucku i w Równem, a w 1859 ukończył seminarium duchowne w Żytomierzu i przyjął święcenia kapłańskie. Pracował jako wikariusz w Horochowie. Tamże w lutym 1861 został aresztowany i niebawem zesłany na Syberię, gdzie spędził niemal 40 lat. Początkowo za sprawą generał-gubernatora Duhamela sprawował opiekę duszpasterską nad katolikami w Omsku; otoczył też opieką zesłanych powstańców.
Od 1869 przebywał w Tomsku, gdzie w 1883 powierzono mu probostwo parafii katolickiej. Podjął próbę uczynienia z tej miejscowości ośrodka życia religijnego, kulturalnego, narodowego i społecznego. W tym też celu założył przy parafii pierwszą polską bibliotekę w Tomsku. W 1893 obok czytelni parafialnej powstała druga polska biblioteka, prowadzona przez działaczy tajnego stowarzyszenia młodzieżowego, studentów Mieczysława Wiercińskiego i Olgierda Grzegorzewskiego. W prowadzeniu obu bibliotek aktywni byli bracia Aleksander i Adolf Macieszowie. Wiele czasu Gromadzki spędzał na objazdach swojej rozległej, bo liczącej 18 tysięcy mil kwadratowych parafii. Powołał do życia szereg oddziałów Towarzystwa Dobroczynności. Inicjował budowę bądź odnawianie obiektów sakralnych, m.in. w Omsku, Tomsku, Spasku.
W 1899 ks. Gromadzki osiadł w Żytomierzu. Pełnił m.in. obowiązki prokuratora seminaryjnego, prowadził też pracę duszpasterską w okolicznych osadach. Doprowadził do powstania pierwszego na ziemiach ukraińskich kościoła w stylu zakopiańskim — w Nowym Zawodzie. Ostatnie lata życia spędził na Wołyniu w Sławucie jako kapelan księcia Romana Sanguszki. Zmarł w Sławucie jesienią 1917, dwa tygodnie przed napadem żołnierzy rosyjskich na majątek i morderstwem Sanguszki.

</doc>
<doc id="1462247" url="https://pl.wikipedia.org/wiki?curid=1462247" title="Wąż (gwiazdozbiór)">
Wąż (gwiazdozbiór)



</doc>
<doc id="1462248" url="https://pl.wikipedia.org/wiki?curid=1462248" title="Węgielnica (gwiazdozbiór)">
Węgielnica (gwiazdozbiór)



</doc>
<doc id="1462250" url="https://pl.wikipedia.org/wiki?curid=1462250" title="Wężownik (gwiazdozbiór)">
Wężownik (gwiazdozbiór)



</doc>
<doc id="1462254" url="https://pl.wikipedia.org/wiki?curid=1462254" title="Zegar (gwiazdozbiór)">
Zegar (gwiazdozbiór)



</doc>
<doc id="1462255" url="https://pl.wikipedia.org/wiki?curid=1462255" title="Łabędź (gwiazdozbiór)">
Łabędź (gwiazdozbiór)



</doc>
<doc id="1462262" url="https://pl.wikipedia.org/wiki?curid=1462262" title="Katedra Sioni w Tbilisi">
Katedra Sioni w Tbilisi

Katedra Sioni (gruz. სიონის ტაძარი, "Sionis Tadzari") – katedra na Starym Mieście w stolicy Gruzji, Tbilisi. Jest jedną z najważniejszych świątyń Gruzińskiego Kościoła Prawosławnego. Do 2004 znajdowała się tam siedziba patriarchy Eliasza II, przeniesiona do soboru Trójcy Świętej.
Historia.
Według legendy pierwszą świątynię chrześcijańską wzniósł na tym samym miejscu w V wieku król Kartli Wachtang I Gorgasali. Budowę kolejnej zapoczątkował w latach 570–580 Eristawi („gruzińska głowa narodu”) Guaram Kurapalati, a zakończył Eristawi Adarnese w roku 620. Wedle legendy obaj zasłużeni szlachcice zostali pochowani w katedrze. Jej nazwa wywodzi się od góry Syjon w Jerozolimie. Od czasu powstania, katedra była wielokrotnie niszczona i odbudowywana, dlatego nie można jej uznać za dzieło jednej epoki. Obecna konstrukcja pochodzi z przełomu XI i XII wieku (z późniejszymi zmianami). Uważa się, że została zrekonstruowana w roku 1122 przez króla Dawida IV Budowniczego. Podczas najazdu Mongołów w 1226, katedra ponownie została zniszczona na polecenie Dżalala Ed Dina, jednak szybko została odbudowana. Kolejnego zniszczenia doznała w roku 1386 podczas ataku wojska Tamerlana — odbudowana została podczas rządów (1412–1442) króla Aleksandra I Wielkiego. Katedra doznała zniszczenia w XVII wieku w czasie perskiego ataku; arcybiskup Elizeusz (Elise Saginaszwili) odbudował ją w 1657, ale w 1668 trzęsienie ziemi uszkodziło ponownie odnowiony budynek. Restauracji świątyni dokonał Wachtang VI w roku 1710, dokonując przy okazji zmian w dachu świątyni. Po raz ostatni katedra doznała zniszczenia w 1795 gdy szach Persji Agha Mohammad Chan Kadżar zrównał z ziemią Tbilisi. W XIX wieku była poddawana wielokrotnym naprawom. W latach 1980–1983 płytki katedry zostały częściowo odnowione, a w północnej części została dobudowana krypta króla Wachtanga I Gorgasali.
Opis.
Kształt katedry to niemal archetyp tradycyjnej gruzińskiej świątyni. Centralna konstrukcja na planie zbliżonym do kwadratu ma wysunięte ramiona nadające jej formę krzyża. Całość wieńczy kopuła na wysokim wielobocznym bębnie (odrestaurowana w 1657). Za budulec posłużył żółty tuf wulkaniczny z leżącego na południowy zachód miasta Bolnisi. Napis na północnej ścianie podaje datę wybudowania oraz wspomina królewicza Wachtanga VI, który wzniósł kopułę i dach monasteru. Są tu dwie dzwonnice, pierwsza znajdująca się w północnej części katedry, wybudowana została w XV wieku przez króla Aleksandra I Wielkiego. Druga zaś, powstała w 1812, znajdująca się od zachodniej strony monasteru, jest jedną z pierwszych budowli w stylu rosyjskiego klasycyzmu w Tbilisi. W latach 1850–1860 powstały freski autorstwa rosyjskiego malarza Grigorija Gagarina. Najlepiej zachowały się w sanktuarium, te w nawie poczerniały i w 2012 były restaurowane. Również w XIX wieku powstał nowy ikonostas, który zastąpił stary drewniany, spalony podczas perskiego najazdu z 1795. Wszystkie 16 okien są ozdobnie oprawione.
W katedrze przechowywany jest krzyż świętej Nino, uznawany za najcenniejszą relikwię Gruzińskiego Kościoła Prawosławnego, dzięki której król Mirian III wprowadził w Gruzji chrześcijaństwo. Replikę krucyfiksu można zobaczyć na ścianie na lewo od ikonostasu. Oryginał też znajduje się w świątyni, ale nie można go oglądać. W katedrze przechowywany jest także cudotwórczy kamień, który przyniósł z pielgrzymki do Jerozolimy mnich Dawid z Garedży – jeden z tzw. Trzynastu Ojców Syryjskich, którzy w VI wieku krzewili chrześcijaństwo. Co roku z okazji odpustu, kamień jest uroczyście przenoszony do założonego przez mnicha monastyru Dawit Garedża.

</doc>
<doc id="1462267" url="https://pl.wikipedia.org/wiki?curid=1462267" title="Migrate">
Migrate

„Migrate” jest piosenką napisaną przez Mariah Carey.

</doc>
<doc id="1462273" url="https://pl.wikipedia.org/wiki?curid=1462273" title="Placówka wywiadowcza KOP nr 10">
Placówka wywiadowcza KOP nr 10

Placówka wywiadowcza nr 10 KOP – organ wykonawczy wywiadu Korpusu Ochrony Pogranicza. 
Formowanie i zmiany organizacyjne.
Została utworzona 15 listopada 1931, a jej siedziba mieściła się w Tarnopolu. Pod względem wyszkolenia wojskowego podlegała dowódcy Brygady KOP „Podole”.
Jednostką administracyjną dla placówki nr 10 był batalion KOP „Skałat”. 
Placówka podlegała Ekspozyturze Nr 5 Oddziału II SG we Lwowie.
Z dniem 1 grudnia 1936 roku placówka wywiadowcza KOP nr 8 przejęła od placówki wywiadowczej KOP nr 10 teren powiatu krzemienieckiego.
W 1939 roku placówka wywiadowcza KOP nr 10 nadal podlegała szefowi ekspozytury Oddziału II nr 5 „Lwów” i stacjonowała w Tarnopolu.
Dekonspiracja struktur.
W 1939 roku całość archiwum placówki wywiadowczej nr 10 KOP przejęło NKWD, grupa operacyjna NKWD w Tarnopolu znalazła wiele list agentury czynnej i wyeliminowanej, teczek personalnych i pracy agentów oraz konfidentów polskiego wywiadu i kontrwywiadu. Naraziło to kilkaset osób na dotkliwe represje.
Na podstawie tych list ujawniono:
Poza niejawnymi kadrami polskiego wywiadu w archiwum tym odnaleziono również:
Grupa operacyjna NKWD w Tarnopolu na podstawie materiałów archiwum placówki wywiadowczej nr 10 oraz danych agenturalnych do 20 listopada 1939 roku namierzyła i aresztowała w samym tylko Tarnopolu - 60 agentów, konfidentów i właścicieli mieszkań konspiracyjnych. 
Od osób aresztowanych w czasie śledztwa uzyskano zeznania o strukturze organów wywiadu i kontrwywiadu RP oraz o agentach i konfidentach wywiadu polskiego. Osobami tymi byli m.in. agent Ekspozytury nr 5 Koryto, Władysław Augustyniak i Marian Litwiński.
Obsada personalna.
Obsada personalna w marcu 1939 roku:

</doc>
<doc id="1462274" url="https://pl.wikipedia.org/wiki?curid=1462274" title="Segue 1">
Segue 1

Segue 1 – karłowata galaktyka sferoidalna znajdująca się w halo Drogi Mlecznej w odległości około 75 tys. lat świetlnych od Ziemi. Jest jedną z około dwudziestu karłowatych galaktyk satelitarnych towarzyszących Drodze Mlecznej. Jest najbardziej zdominowana przez ciemną materię ze wszystkich znanych galaktyk karłowatych.
Została odkryta w 2006 roku w programie "Sloan Extension for Galactic Understanding and Exploration (SEGUE)" będącym częścią programu Sloan Digital Sky Survey przez zespół naukowców pod kierownictwem Belokurova, astronoma z University of Cambridge. Segue 1 została początkowo uznana za gromadę kulistą. Z pierwszych obserwacji wynikało, że wszystkie gwiazdy poruszają się razem i są grupą podobnych gwiazd, które zostały wyrwane z pobliskiej, bogatej w gwiazdy galaktyki karłowatej SagDEG.
Późniejsze badania dowiodły, że jest to bardzo mała i ultraciemna galaktyka karłowata. Ocenia się, że świeci miliard razy słabiej od naszej galaktyki. Do września 2008 zauważono w niej 24 gwiazdy, a jej siłę grawitacji oceniono na ponad 1000 razy większą, niż sugerowała jej widoczna masa i jasność. W 2011 roku korzystając z teleskopu Keck II obserwowano już około 1000 gwiazd. Jednak szacowana całkowita masa galaktyki wynosi aż 600 tys. mas Słońca, co wskazuje, że Segue 1 jest 3400 razy bardziej masywna, niż wynika to z obserwacji wizualnych. Oznacza to, że Segue 1 jest wypełniona ciemną materią.
Gwiazdy znalezione w Segue 1 są wyjątkowo stare. Wskazuje na to znikoma liczba zawartych w nich metali. Zbadano pod tym kątem sześć gwiazd teleskopem Kecka i jedną przy użyciu Very Large Telescope. Trzy ze zbadanych gwiazd okazały się zawierać ponad 2500 razy mniej żelaza niż Słońce. W naszej galaktyce jest znanych mniej niż 30 takich gwiazd. Dlatego te prymitywne gwiazdy znalezione w Segue 1 są tak wyjątkowe.

</doc>
<doc id="1462276" url="https://pl.wikipedia.org/wiki?curid=1462276" title="Ulica Tytusa Chałubińskiego w Warszawie">
Ulica Tytusa Chałubińskiego w Warszawie

Ulica Tytusa Chałubińskiego – ulica w dzielnicach Śródmieście i Ochota w Warszawie, biegnąca od ul. Koszykowej do Alej Jerozolimskich.
Historia.
Ulica została zaprojektowana w 1871 i wytyczona w 1881. Początkowo nosiła nazwę "Teodora", na cześć carskiego namiestnika Teodora Berga. Obecną nazwę nadano w październiku 1916.
Na odcinku ulicy między ul. Hożą (później ul. Wspólną) a ul. Nowogrodzką rozciągały się tereny założonego w 1870 Ogrodu Pomologicznego. Naprzeciwko, na miejscu dawnego folwarku świętokrzyskiego należącego do księży misjonarzy w latach 1897–1902 powstał kompleks Szpitala Dzieciątka Jezus wybudowany według projektu Józefa Piusa Dziekońskiego, wypełniający kwartał ulic Lindleya (wtedy Żelazna) – Oczki (Wspólna) – Chałubińskiego (Teodora) – Nowogrodzka. W 1902 u zbiegu z obecną ul. Oczki wybudowano budynek Anatomicum według projektu Antoniego Jabłońskiego-Jasieńczyka.
W 1911 według projektu Józefa Napoleona Czerwińskiego i Wacława Heppena pod numerem 13 u zbiegu z Alejami Jerozolimskimi zbudowano wielką kamienicę rodziny Burchardów, rozebraną w 1973 pod pretekstem konieczności budowy estakady przy Dworcu Centralnym.
W okresie międzywojennym ulica Chałubińskiego stała się wraz z al. Niepodległości odcinkiem planowanej trasy N-S, która miała biec od ul. Marymonckiej przez Powązki, Śródmieście, Chałubińskiego, Pole Mokotowskie, przedłużoną ulicę Włodarzewską (obecna al. Niepodległości do Puławskiej). Dzięki tym planom w 1930 na Chałubińskiego poprowadzono linię tramwajową. W okresie międzywojennym przy ulicy powstało kilka reprezentacyjnych obiektów: Gmach Ministerstwa Komunikacji, gmach Dowództwa Korpusu Ochrony Pogranicza oraz siedziba Warszawskiej Szkoły Pielęgniarek.
W latach okupacji zabudowa ulicy nie poniosła większych zniszczeń, jednak w okresie powojennym w związku z jej poszerzeniem rozebrano kilka kamienic.
W latach 1947–1950 przy ulicy wzniesiono gmach Informacji Wojskowej (Ministerstwa Obrony Narodowej) zaprojektowany przez Marka Leykama (nr 3a). W latach 1948–1950 gmach Ministerstwa Komunikacji został rozbudowany przez Bohdana Pniewskiego.
W 1956 na wydzielonym torowisku ułożono i oddano do eksploatacji tory tramwajowe. W 1957 roku, po likwidacji przystanku Warszawa Marszałkowska EKD, pomiędzy ulicami Chałubińskiego i Emilii Plater znajdował się przystanek końcowy WKD − Warszawa Chałubińskiego WKD.

</doc>
<doc id="1462277" url="https://pl.wikipedia.org/wiki?curid=1462277" title="Ministerstwo Oświaty i Wychowania">
Ministerstwo Oświaty i Wychowania



</doc>
<doc id="1462278" url="https://pl.wikipedia.org/wiki?curid=1462278" title="Katedra Patriarchalna w Bukareszcie">
Katedra Patriarchalna w Bukareszcie

Katedra Patriarchalna (rum. "Catedrala Patriarhală din Bucureşti") – główna świątynia Rumuńskiego Kościoła Prawosławnego, wybudowana w latach 1656–1658 w Bukareszcie. 
Patronami katedry są cesarz Konstantyn i jego matka św. Helena. Przechowywane są w niej relikwie patrona Bukaresztu św. Demetriusza Nowego.
Historia.
Cerkiew konsekrował w 1658 patriarcha Antiochii Makary III. 8 czerwca 1668 hospodar Radu Leon ustanowił świątynię siedzibą metropolity, przy czym biskup rezydował przy niej już od 1661. Remonty katedry odbyły się w latach 1792-1799, 1834-1839, 1932-1935, 1960-1962, w 1989 i w latach 2000-2001.

</doc>
<doc id="1462280" url="https://pl.wikipedia.org/wiki?curid=1462280" title="Marian Wojciechowski (żołnierz)">
Marian Wojciechowski (żołnierz)

Marian Wojciechowski (ur. 1951 w Lubaczowie) – pułkownik dyplomowany Wojska Polskiego.

</doc>
<doc id="1462282" url="https://pl.wikipedia.org/wiki?curid=1462282" title="Go Girl">
Go Girl

„Go Girl” – jest to buzz-singiel promujący trzeci studyjny album Fantasy Ride (z 2009 roku) amerykańskiej piosenkarki Ciary.

</doc>
<doc id="1462283" url="https://pl.wikipedia.org/wiki?curid=1462283" title="Marian Wojciechowski">
Marian Wojciechowski



</doc>
<doc id="1462285" url="https://pl.wikipedia.org/wiki?curid=1462285" title="Kościół św. Alberta">
Kościół św. Alberta

Świątynie pod wezwaniem św. Alberta:

</doc>
<doc id="1462286" url="https://pl.wikipedia.org/wiki?curid=1462286" title="Stan metastabilny">
Stan metastabilny



</doc>
<doc id="1462287" url="https://pl.wikipedia.org/wiki?curid=1462287" title="Krzysztof Klenczon i Trzy Korony">
Krzysztof Klenczon i Trzy Korony

Krzysztof Klenczon i Trzy Korony – płyta długogrająca polskiego zespołu rockowego Trzy Korony, wydana w czerwcu 1972 roku.
Geneza.
W styczniu 1970 roku Krzysztof Klenczon na skutek różnic artystycznych opuścił Czerwone Gitary i założył niezależny zespół Trzy Korony. W pierwszym składzie zespołu znaleźli się ponadto: Grzegorz Andrian, Ryszard Klenczon (kuzyn Krzysztofa) i Marek Ślazyk. Po kilku miesiącach Ślazyka zastąpił Piotr Stajkowski i w takim składzie grupa nagrała swoją pierwszą i, jak się okazało, jedyną płytę długogrającą (XL/SXL 0779). Rok później Klenczon wyemigrował do USA, a Trzy Korony, z nową wokalistką Marią Głuchowską, zakończyły działalność.
Płyta zyskała sobie miano obowiązkowej pozycji w kanonie polskiego rocka, a piosenka „10 w skali Beauforta” jest dziś jednym z najbardziej znanych utworów Krzysztofa Klenczona.
Album ukazał się po raz pierwszy na cd w 1993 roku nakładem Polskich Nagrań. Wydanie zawierało 3 nagrania bonusowe i miało zmienioną okładkę. Kolejna reedycja pojawiła się w roku 2000, kiedy to wydawnictwo "Yesterday" wydało album bez bonusów razem z solową płytą Klenczona "Powiedz stary gdzieś ty był" z 1978 r.
Lista utworów.
Strona A
Strona B
Reedycja:

</doc>
<doc id="1462291" url="https://pl.wikipedia.org/wiki?curid=1462291" title="Fojba">
Fojba

Fojba – typ krasowej jaskini występującej w regionie Kras na pograniczu Włoch, Słowenii i Chorwacji.

</doc>
<doc id="1462292" url="https://pl.wikipedia.org/wiki?curid=1462292" title="Bazylika św. Wojciecha w Buffalo">
Bazylika św. Wojciecha w Buffalo

Bazylika św. Wojciecha w Buffalo w stanie Nowy Jork, ang. "St. Adalbert's Basilica" – kościół katolicki zbudowany w latach 1890-1891, obecnie nieużytkowana. Pod koniec września 2011, parafia św. Wojciecha została wcielona do parafii św. Jana Kantego w Buffalo.

</doc>
<doc id="1462299" url="https://pl.wikipedia.org/wiki?curid=1462299" title="Ryba Latająca (gwiazdozbiór)">
Ryba Latająca (gwiazdozbiór)



</doc>
<doc id="1462301" url="https://pl.wikipedia.org/wiki?curid=1462301" title="Stepped on My J'z">
Stepped on My J'z

„Stepped on My J'z” – singiel amerykańskiego rapera Nelly’ego z gościnnym udziałem Ciary.

</doc>
<doc id="1462303" url="https://pl.wikipedia.org/wiki?curid=1462303" title="Samodzielny Referat Sytuacyjny „Niemcy”">
Samodzielny Referat Sytuacyjny „Niemcy”

Samodzielny Referat Sytuacyjny „Niemcy” (Samodzielny Referat Sytuacyjny „N”) – komórka organizacyjna Oddziału II Sztabu Generalnego WP.
Został utworzony w kwietniu 1939 jako ogniwo skupiające całość aktualnych informacji o stanie niemieckich sił wojennych, przewidywany był początkowo dopiero na okres wojny.
Referat ten opracowywał codzienne i tygodniowe komunikaty informacyjne dla Generalnego Inspektoratu Sił Zbrojnych, szefa Sztabu Głównego, Ministerstwa Spraw Wojskowych, Ministerstwa Spraw Zagranicznych, dowództwa Marynarki Wojennej, dowództw utworzonych armii i grup operacyjnych oraz na użytek wewnętrzny Oddziału II; plany poszukiwania wiadomości, stosowanie do sytuacji; specjalne referaty tematyczne w związku z bieżącą sytuacją.
Od połowy czerwca 1939, odbywały się w obecności szefa sztabu codzienne odprawy informacyjne, na których kierownik Samodzielnego Referatu Sytuacyjnego „N” referował komunikat wywiadowczy. Wnioski z codziennych sytuacji szef sztabu opracowywał samodzielnie i referował naczelnemu wodzowi.

</doc>
<doc id="1462304" url="https://pl.wikipedia.org/wiki?curid=1462304" title="SRI">
SRI



</doc>
<doc id="1462305" url="https://pl.wikipedia.org/wiki?curid=1462305" title="Tadeusz Szetela">
Tadeusz Szetela



</doc>
<doc id="1462309" url="https://pl.wikipedia.org/wiki?curid=1462309" title="Piąta Armia (Stany Zjednoczone)">
Piąta Armia (Stany Zjednoczone)



</doc>
<doc id="1462310" url="https://pl.wikipedia.org/wiki?curid=1462310" title="Samodzielny Referat Sytuacyjny &quot;N&quot;">
Samodzielny Referat Sytuacyjny &quot;N&quot;



</doc>
<doc id="1462311" url="https://pl.wikipedia.org/wiki?curid=1462311" title="Jure Jerković">
Jure Jerković



</doc>
<doc id="1462312" url="https://pl.wikipedia.org/wiki?curid=1462312" title="Klemens Ochrydzki">
Klemens Ochrydzki



</doc>
<doc id="1462313" url="https://pl.wikipedia.org/wiki?curid=1462313" title="See You Again (Rock Mafia Remix)">
See You Again (Rock Mafia Remix)



</doc>
<doc id="1462318" url="https://pl.wikipedia.org/wiki?curid=1462318" title="Kizomba">
Kizomba

Kizomba – gatunek muzyki oraz styl tańca stworzony w Angoli, który zyskał popularność w Portugalii, a później na parkietach pozostałych krajów europejskich. W piosenkach, śpiewanych głównie w języku portugalskim, ale również w ostatnim czasie we francuskim i angielskim.
Kizomba narodziła się w Angoli pod koniec lat 70. XX wieku. Jest połączeniem semby (prekursora samby) wraz z muzyką zouk z Karaibów Francuskich. Widać też w niej wpływy z innych krajów portugalskojęzycznych.
Muzyka.
Delikatna, romantyczna nuta przeplata się z rytmami afrykańskimi. Składa się z fraz, w skład których wchodzi osiem bitów. Kizomba jest dość często uważana za rodzaj muzyki portugalskiej nie tylko ze względu na język, ale i jej popularność wśród Portugalczyków.
Kizomba portugalska różni się muzycznie od kizomby angolskiej, co wymaga od tancerzy dostosowania się do rytmu. Poza rytmem inne jest instrumentarium i tempo utworów.
Taniec.
Kizombę tańczy się w zmysłowy, delikatny sposób, w bliskim kontakcie między partnerami. Przez większość czasu występuje kontakt pomiędzy klatkami piersiowymi, a stopy całością stykają się z podłogą. W Europie częściej jest tańczona do muzyki z gatunku ghetto zouk charakteryzującej się mocniejszym elektronicznym bitem.
W Polsce zyskuje popularność obok bardziej znanych tańców socjalowych takich jak salsa i bachata. W większych miastach regularnie odbywają się kursy oraz imprezy dedykowane kizombie lub w połączeniu z wcześniej wspomnianymi gatunkami.

</doc>
<doc id="1462319" url="https://pl.wikipedia.org/wiki?curid=1462319" title="Babylon A.D.">
Babylon A.D.



</doc>
<doc id="1462320" url="https://pl.wikipedia.org/wiki?curid=1462320" title="Akaśa">
Akaśa

Akasza, Akaśa (dewanagari आकाश, trl. Ākāśa, ang. Akasha) – słowo pochodzące z sanskrytu oznaczające "eter" rozpatrywany w dwóch znaczeniach: w sensie mitologicznym i jako jeden z żywiołów. Eter jest piątym, podstawowym elementem, który obejmuje pozostałe cztery żywioły:  vata – powietrze, ap – woda, agni – ogień i prithivi – ziemia.
Akasza w kulturze.
Termin Akasza pojawiał się w każdej starożytnej kulturze i duchowej tradycji jako Księga Życia, w której zapisywane są wszelkie wydarzenia, myśli i czyny. Wierzono, że poprzez odpowiednie przygotowanie się i dostrojenie do wibracji akaszy, można się z nią połączyć by pozyskiwać informacje. W czasach nowożytnych podobno dostęp do jej zapisów miał żyjący w pierwszej połowie XX wieku Edgar Cayce. W stanie transu otrzymywał rozbudowane przekazy z tego pola, dzięki którym zdobył ogromne zasługi w dziedzinie medycyny. Z akaszy korzystał również filozof Rudolf Steiner czy medium Helena Bławatska.
Rzekomo z powodu przyspieszonego rozwoju świadomości, którego ludzkość aktualnie jest świadkiem, wiele osób jest otwartych na pozyskiwanie informacji z tego elementu. Osoby rozwinięte duchowo oferują konsultacje służąc jako łącznik między polem akaszy a poszukującym informacji człowiekiem.
Akasza w ezoteryce.
Według ezoteryków Akasza jest polem pamięci wszechświata, z którego można czerpać wspomnienia należące do wszystkich ludzi żyjących na Ziemi oraz każdego istnienia (ezoteryczna brać zakłada, że istnienie jest przynależne wszystkiemu co istnieje np. minerałom, roślinom, a nawet planetom). Ten niewidzialny zapis ma sięgać zarówno do przeszłości, dziejącej się teraźniejszości jak i przyszłości. Nie ma jednak dowodów na posiadanie takich możliwości przez ludzi. 
Hinduizm.
W hinduizmie akaśa znaczy podstawę i esencję budowy wszystkich rzeczy w świecie materialnym; najmniejszy materialny element stworzony z materii świata astralnego. Jest jednym z podstawowych żywiołów w koncepcji pięciu żywiołów indyjskich "panćamahabhuta". Jego główną cechą jest "śabda" (w piśmie dewanagari – „dźwięk”).
W języku hindi akaśa oznacza niebo (w sensie fizycznym, czyli nieboskłon).
Buddyzm.
Akasza, Akaśa oznacza przestrzeń, której istnieją dwa rodzaje:

</doc>
<doc id="1462321" url="https://pl.wikipedia.org/wiki?curid=1462321" title="Monastyr Michajłowski o Złotych Kopułach">
Monastyr Michajłowski o Złotych Kopułach

Monastyr Michajłowski o Złotych Kopułach () – prawosławny zespół klasztorny w Kijowie. Cerkiew katedralna (główna świątynia) Kościoła Prawosławnego Ukrainy.
Pierwotny, niezachowany kompleks budynków sakralnych został zbudowany przez Światopełka II i rozbudowywany w XVIII wieku. Składał się z budynków monasteru, soboru św. Michała Archanioła, dzwonnicy (1716–1719), refektarza z cerkwią św. Jana Teologa (1713) oraz Bramy Ekonomicznej (1760). W latach 1934–1937 zburzony na mocy decyzji Biura Politycznego KC Komunistycznej Partii (bolszewików) Ukrainy. Po 1991 i uzyskaniu niepodległości przez Ukrainę klasztor odbudowano.
Historia.
Według kronik ruskich pierwsza świątynia na tym miejscu została założona przez metropolitę kijowskiego Michała na miejscu wcześniejszej świątyni pogańskiej. Drewniany monaster ufundował książę Izasław, natomiast jego syn Światopełk nakazał budowę świątyni murowanej (1108–1113) jako wotum dziękczynne za zwycięstwo w walkach z Połowcami (1111). Był to pierwszy obiekt sakralny na Rusi, którego kopuły zostały pokryte złotem.
Monaster poniósł straty w czasie najazdu Mongołów w 1240, kiedy najeźdźcy zrabowali wyposażenie klasztornej cerkwi i złoto z kopuł obiektu. Kolejne dwa stulecia były okresem stagnacji; dopiero około 1496 na terenie monasteru podjęto prace budowlane, które powiększyły wielkość budynków. Szczególnego rozmachu prace nabrały za czasów ihumena Hioba (1619–1620). Również wsparcie finansowe ze strony hetmanów kozackich pozwoliło na dokonanie w I połowie XVII wieku znaczących zmian: budowy nowego monasteru, pomieszczeń dla pielgrzymów oraz przebudowy wcześniejszych obiektów w stylu barokowym. Do jednej istniejącej kopuły dobudowano dalszych sześć. Zachowano jednak wystrój wnętrza w stylu bizantyjskim. Monaster stał się, dzięki relikwiom św. Barbary, jednym z ważniejszych miejsc pielgrzymkowych na Ukrainie. 
Mimo sekularyzacji części majątków ziemskich monasteru w XVIII wieku obiekt należał do najbogatszych klasztorów w Imperium Rosyjskim, liczył 240 mnichów. 
Po przewrocie bolszewickim (rewolucji październikowej) i sowietyzacji Ukrainy, w 1922 monaster został zamknięty dla wiernych. W latach 30. XX wieku został uznany przez komisję powołaną przez władze stalinowskie za zabytek baroku kozackiego, a nie obiekt sięgający czasów Rusi Kijowskiej, i przez to zbyt mało cenny, by finansować jego konserwację. Udało się uratować z niego jedynie część wyposażenia soboru św. Michała, w tym 45 metrów kwadratowych mozaiki w stylu bizantyjskim. Usunięte mozaiki trafiły do różnych placówek muzealnych Kijowa i Moskwy. Rozbiórkę całego kompleksu ukończono w latach 1934–1936 przy użyciu dynamitu. Na miejscu monasteru miał stanąć zespół nowych obiektów rządowych, jednak ukończono jedynie budowę części z nich – dzisiejszego Ministerstwa Spraw Zagranicznych Ukrainy oraz kilku obiektów sportowych. Z oryginalnego zespołu architektonicznego pozostał jedynie refektarz (w 1963 uznany za zabytek kultury). 
Monaster został odbudowany w latach 1997–1998, otwarty dla wiernych w rok później. W 2000 ukończono prace związane z ponowną dekoracją wnętrza.
W soborze św. Michała Archanioła w lutym 2014 r. urządzono szpital polowy dla rannych w protestach trwających od listopada 2013 na Placu Niepodległości.
W grudniu 2018 r. sobór św. Michała Archanioła stał się główną świątynią Kościoła Prawosławnego Ukrainy. 

</doc>
<doc id="1462322" url="https://pl.wikipedia.org/wiki?curid=1462322" title="Cerkiew Bracka w Brześciu nad Bugiem">
Cerkiew Bracka w Brześciu nad Bugiem

Cerkiew Bracka, inaczej zwana cerkwią św. Mikołaja – pochodząca z początku XX wieku świątynia prawosławna znajdująca się w Brześciu przy ulicy Sowieckiej 10.
Cerkiew zbudowano w 1905 w stylu pseudoruskim. W 1945 władze radzieckie odebrały wiernym obiekt, przekształcając go w archiwum miejskie, jednak po 1991 cerkiew zwrócono prawosławnym.
Charakterystycznym elementem świątyni jest wysoka ośmioboczna wieża-dzwonnica, którą przykrywa dach z malutką kopułą. Dach cerkwi zwieńczony jest pięcioma kopułami na ośmiobocznych bębnach.

</doc>
<doc id="1462331" url="https://pl.wikipedia.org/wiki?curid=1462331" title="Józef Augustyn Koppa">
Józef Augustyn Koppa

Józef Augustyn Koppa (ur. 1891 w Hajdukach, Chorzów, data śmierci nieznana) - nauczyciel Szkoły Powszechnej na Klimzowcu - dzielnicy Królewskiej Huty (obecnie Chorzów). Na zebraniu założycielskim KS Ruch wybrany został na pierwszego prezesa klubu. Funkcję piastował od 20 kwietnia do 7 lipca 1920, kiedy zmuszony był ustąpić ze stanowiska. Powodem rezygnacji było służbowe przeniesienie na placówkę do Koźla.

</doc>
<doc id="1462334" url="https://pl.wikipedia.org/wiki?curid=1462334" title="ComPAN-8">
ComPAN-8



</doc>
<doc id="1462338" url="https://pl.wikipedia.org/wiki?curid=1462338" title="Angel (singel Natashy Bedingfield)">
Angel (singel Natashy Bedingfield)

Angel – piosenka pop stworzona przez LaShawna Danielsa, Emile'a Dernsta, Rodneya Jerkinsa, Johnsona Crystala oraz Ricka Love na trzeci album studyjny Natashy Bedingfield, "Pocketful of Sunshine" (2008). Wyprodukowany przez Darkchilda, utwór wydany został jako trzeci singel promujący krążek dnia 11 sierpnia 2008 w Stanach Zjednoczonych.
Informacje o singlu.
Po sukcesach poprzednich singli artystki "Love like This" oraz "Pocketful of Sunshine" na amerykańskich listach przebojów, Bedingfield wydała na tamtejszy rynek muzyczny trzeci utwór promujący longplay. Kompozycja "Angel" miała premierę dnia 11 sierpnia 2008 w systemie airplay. Kilka tygodni po premierze piosenka stała się najczęściej granym utworem w amerykańskich stacjach radiowych.
Po raz pierwszy utwór został zaprezentowany publicznie dnia 5 września 2008 podczas gali "NFL Opening Kickoff 2008" w Columbus Circle, w Nowym Jorku. Występ transmitowany był na żywo w telewizji NBC. Dnia 18 września 2008 Natasha pojawiła się w amerykańskiej edycji programu "Mam talent!", America's Got Talent. W celach promocyjnych "Angel" znalazł się na trackliście gry Wii, "Boogie SuperStar".
Teledysk.
Wyreżyserowany przez Phila Griffina, teledysk do singla miał premierę dnia 10 września 2008 za pośrednictwem oficjalnej strony internetowej stacji telewizyjnej VH1 "Vh1.com". Klip przedstawia artystkę przechadzającą się po wymalowanych pomieszczeniach w wielu awangardowych strojach. W videoclipie wykorzystane zostały efekty specjalne, by ukazać powieloną Bedingfield jako anioła. Podczas trwania teledysku ukazane są także ujęcia śpiewającej przy mikrofonie artystki wraz ze swoim zespołem. Klip zyskał przychylność zarówno krytyków muzycznych jak i fanów artystki.

</doc>
<doc id="1462339" url="https://pl.wikipedia.org/wiki?curid=1462339" title="9 Batalion Strzelców Flandryjskich">
9 Batalion Strzelców Flandryjskich

9 Batalion Strzelców Flandryjskich (ang. "9th Polish Flanders Rifle Battalion") – pododdział piechoty Polskich Sił Zbrojnych.
Formowanie i zmiany organizacyjne.
Batalion rozpoczęto formować w dniu 5 listopada 1943 roku na bazie żołnierzy 2 i 3 batalionów strzelców 1 Dywizji Grenadierów i kilku oficerów 1 batalionu strzelców podhalańskich oraz żołnierzy z 14 pułku kawalerii pancernej, szwadronu sztabowego 1 DPanc. kompanii przeciwpancernej 1 DGren. 3 szwadronu żandarmerii i wpływających uzupełnień z K.U. nr 1. Wszedł w skład formowanej od 5 listopada 1943 roku 3 Brygady Strzelców z 1 Dywizji Pancernej gen. Stanisława Maczka.
Swoje święto obchodził batalion 19 kwietnia, w rocznicę sześciodniowego boju nad kanałem Kiisten w 1945.
Za kampanię 1944–1945 we Francji, Belgii, Holandii i Niemczech batalion został odznaczony Srebrnym Krzyżem Orderu Virtuti Militari (nr 13312) oraz belgijskim Krzyżem Wojennym (Croix de Guerre) z palmą
Działania bojowe batalionu.
9 batalion strzelców został przetransportowany z Wielkiej Brytanii do Francji w pierwszych dniach sierpnia 1944 roku. Statek przewożący batalion ppłk. dr Zdzisława Szydłowskiego zakotwiczył przy wybrzeżu Francji 1 sierpnia o 17:.00. 1 kompania strzelców płynęła transportem z 24 pułkiem ułanów. Pododdziały zaczęły schodzić na wybrzeże 2 sierpnia o 16:00. Stratami zakończył się poranny wyładunek sprzętu następnego dnia. Jedna z fal zmyła z barki transporter opancerzony Carrier i armatę przeciwpancerną. 3 sierpnia o 15:00 dowódca batalionu zameldował gotowości oddziału do dalszych działań. 
Bitwa w Normandii
Batalion ześrodkował się w Magny-en-Bessin. 7 i 8 sierpnia 1944 wykonał marsz w kierunku frontu w ugrupowaniu 3 Brygady Strzelców osiągnął miejscowości Verrieres. 8 sierpnia wieczorem był w gotowości do wykonania nocnego natarcia na wskazane przedmioty terenowe. O świcie 9 sierpnia zajął podstawy wyjściowe na skraju lasu na południe Saint-Aignan-de Cramesnil w pobliżu stanowisk 8 batalionu strzelców. Następnie w godzinach południowych zajął miejscowość Cauvicourt, w której prowadził walki w obronie zdobytych pozycji, wsparty IV dywizjonem 1 pułku artylerii ppanc. 10 sierpnia 9 batalion strzelców podporządkowano 10 BKPanc. Objął stanowiska obronne, obok 10 pułku dragonów broniącego się w Estrees-la-Campagne, obydwie jednostki wspierał IV/1 pappanc. O godz. 20.00 9 batalion strzelców ze wsparciem ogniowym 10 psk i pułków artylerii dywizyjnej przeprowadził natarcie na Soignolles-wzg. 111, które opanował i wspólnie z IV dywizjonem zajął na nim obronę. W dniu 11 sierpnia batalion odparł kilka kontrataków nieprzyjaciela na swoje pozycje, utrzymując je. Nocą 11/12 sierpnia 1944 roku batalion został zluzowany przez kanadyjską 9 BP z 3 DP i odszedł na wypoczynek . Straty batalionu to: 19 poległych 208 rannych i 16 zaginionych. Po niepowodzeniu natarcia 3 BS w godzinach popołudniowych w dniu 14 sierpnia, został wprowadzony do I rzutu odwodowy 9 bs wzmocniony 2 szwadronem 24 puł. W ślad za patrolem bsp w godzinach nocnych do nie bronionej miejscowości Fontanine-le Pin wkroczył 9 bs. 15 sierpnia w godzinach porannych 9 baon opanował wzg. 206 biorąc do niewoli 25 jeńców. Wysunięte plutony rozpoznawcze 9 bs i 24 puł. zdobyły miejscowość Ussy . Nocą 15/16 sierpnia 9 bs przejął przyczółek na rzece Dives w rejonie miejscowości Jort od 10 psk. Na przyczółku pozostał w obronie do dnia 17 sierpnia. Od godzin porannych 17 sierpnia strzelcy 9 batalionu oczyszczali z niedobitków wroga las Bois-le-Courcy i rejon wzg. 120. W godzinach wieczornych 9 baon osiągnął wzg. 159 dołączając do 1 pułku pancernego . 18 sierpnia większością sił batalion zajął wzg. 259 w miejsce przesuniętego batalionu podhalańskiego. 19 sierpnia batalion zluzował część bspodh. na wzg. 258. 19 sierpnia w godzinach wieczornych 9 bs wraz z IV dywizjonem 1 pappanc. przemieścił się w walce na wzg. 262. W okresie od 19 do 22 sierpnia batalion prowadził obronę w ciężkich warunkach w całkowitym okrążeniu i pod ciągłym ostrzałem odpierając kilka niemieckich natarć. 21 sierpnia w godzinach wieczornych do stanowisk obrony na wzg. 262 (Maczuga), w tym 9 batalionu strzelców dotarły oddziały kanadyjskiej 4 DPanc. transportując zaopatrzenie i umożliwiając nawiązanie łączności z zapleczem, ewakuację rannych i jeńców. Na południową cześć wzg. 262 (Maczuga) został przesunięty 9 bs o godz. 17.50 wzmacniając obronę okrężną 1 pułku pancernego i 24 pułku ułanów oraz I dywizjonu samobieżnego 1 pappanc. tworzących zgrupowanie 10 BKPanc. 23 sierpnia batalion odchodzi na odpoczynek na zaplecze frontu.
Pościg we Francji i Belgii
Od dnia 29 sierpnia 1944 roku od godzin wieczornych batalion podjął marsz i pościg w ramach 3 BS. 3 września w godzinach przedpołudniowych batalion przekroczył Sommę, przez przeprawę i pozycje 8 batalionu strzelców, a następnie obchodząc Abbeville od południowego wschodu. Przeprowadził szturm na miasto, zdobywając je wspólnie z batalionem podhalańskim w godzinach południowych. 6 września prowadzące natarcie czołowe pułki pancerne: 10 psk, 2 pancerny i 1 pancerny dotarły do przedmieść Ypres, z powodu silnej obrony ppanc do natarcia na miasto został wprowadzony 9 bs. Z uwagi na nieustępliwą obronę do natarcia na Ypres weszła cała 3 BS. Walki o miasto trwały całą noc o świcie 7 września batalion zajął rynek, miasto zostało oczyszczone z wojsk niemieckich. Po południu tego dnia batalion kontynuował pościg i jako czołowy batalion 3 BS, zdobył w ciężkiej walce miasto Roulers, przy wsparciu bsp, które oczyszczono o świcie 8 września. 11 września batalion osiągnął w ramach macierzystej 3 BS Gandawę, luzując oddziały brytyjskiej 7 DPanc. 12 i 13 września 9 bs w walkach opanował północną część Gandawy wypierając wroga w kierunku rzeki Lieve.
Walki na pograniczu belgijsko-holenderskim
Od 16 września 1944 roku 9 bs w ramach 3 BS prowadził natarcie w kierunku Axel wspierany przez 3 szwadron 10 psk, IV dywizjon 1 pappanc. oraz przy wsparciu artyleryjskim 2 pamot. Natarcie zostało zatrzymane na skutek silnej obrony nieprzyjaciela i licznych przeszkód wodnych, w tym zalewów. W dniu 17 i 18 września prowadzono walki obronne na zajętych przedmieściach i podejściach do Axel. 19 września batalion podzielony na trzy grupy szturmowe uderzył na Axel, współdziałał w walce z 8 bs. Następnie 9 batalion z 10 psk podjął dalsze natarcie w kierunku północnym na Terneuzen. Od świtu 20 września oddział wydzielony batalionu nacierał w kierunku portu Terneuzen i opanował go w południe. W godzinach południowych całością sił 9 bs dotarł do Skaldy. Batalion w tych walkach wsparty był przez 1 pappanc. (bez dwóch dywizjonów) wieczorem zajął Henstdijk. Dwa oddziały wydzielone 9 batalionu: OW „K” mjr. Stępnia tj. 4 kompania z 1 szwadronem 1 ppanc. uderzyły na Sluiskil opanowując dużą fabrykę i wypierając z niej wroga. OW „Ł” kpt. Łabno tj. 3 kompania, część kompanii wsparcia batalionu i 2 szwadron 10 psk oczyszczały i osłaniały rejon portu Terneuzen . Od 21 do 27 września batalion na opanowanym w walkach terenie prowadził działania oczyszczające i wypoczywał. 29 września 1944 roku 9 bs wsparty szwadronem ułanów 24 pułku prowadził natarcie w I rzucie 3 BS w kierunku Merxplas. W ciężkich walkach opanował południowy skraj fabryki Dépôt de Mendicite. Nazajutrz 30 września wczesnym porankiem 9 batalion ze wsparciem szwadronów ułanów prowadził dalsze natarcie. W godzinach południowych zdobył w walce Merxplas. W godzinach popołudniowych strzelcy zajęli przeprawy opanowane przez 10 psk w kierunku na Zondereigen i Barrle Nassau . 1 i 2 października batalion prowadził działania obronne zabezpieczając natarcie pozostałych sił brygady. 3 października został wprowadzony do natarcia 9 bs zdobywając wspólnie z 8 bs i czołgami 1 pułku pancernego w godzinach wieczornych i nocnych Baarle Nassau . 4 października w godzinach wieczornych 9 batalion wspólnie z 1 pułkiem pancernym zdobył las na północ od opanowanego Baarle Nassau. Batalion odpierał niemieckie kontrataki. 5 października od godz. 11, 9 bs w zgrupowaniu 10 BKPanc. rozpoczął natarcie w kierunku Alphen. O godzinie 19 po ciężkiej walce wspólnie z 2 pułkiem pancernym miasto zdobył. Następnie od 6 do 26 października wraz z całą dywizją batalion przeszedł do obrony zajętego terenu . 27 października 1944 r. 9 bs wspólnie z dywizjonem przeciwpancernym 1 pappanc. w ugrupowaniu 3 BS o godz. 10. 30 rozpoczął natarcie na kompleks leśny Hetzand. W godzinach nocnych 27/28 października batalion oczyścił z broniących się oddziałów wroga lesiste wzgórza Alphense Bergen. 28 października 9 batalion prowadził natarcie w kierunku Bredy w ramach 3 BS. Wieczorem i nocą 28/29 października stoczył ciężki bój o Ginneken przedmieście Bredy. Rano 29 października 9 batalion strzelców ze współdziałającym 1 szwadronem pancernym 2 pułku wspierał pozostałe bataliony 3 BS szturmując centrum Bredy. W dniu 3 listopada o godz. 8.30 na odcinku 10 BKPanc. 9 batalion z I dywizjonem samobieżnym 1 pappanc. i dwoma plutonami saperów sforsował kanał Mark na wysokości miejscowości Den Hout i lasu Vraggelse Heide siłami jednej kompanii. Silny ogień artylerii niemieckiej na przeprawę spowodował zniszczenie członu przeprawowego. Wsparcie lotnictwa taktycznego zniszczyło stanowiska ogniowe wroga. O godz. 12.00 na przyczółek przeprawiły się pozostałe kompanie, a saperzy wybudowali most Bayle'a klasy 40. 9 batalion zdobył osadę Vrachelen. 4 listopada 9 bs wspólnie z 24 pułkiem ułanów (bez 1 i 2 szwadronów) prowadził natarcie i opanował Terheijden. W godzinach popołudniowych grupa bojowa "Szydłowski" tj. 9 bs, 24 puł (bez dwóch szwadronów) i I/1pappanc. opanowała Wagenberg . 5 listopada 9 batalion wzmocniony bateriami ciągnioną i samobieżną 1 pappanc., plutonem ciężkich moździerzy 1 szwadronu ckm oraz brytyjskim plutonem czołgów "Crocodile" został wprowadzony do I rzutu 3 BS. O godz. 10.00 po przygotowaniu artyleryjskim, przystąpił do natarcia. Zdobył w walce stację kolejową Zwaluwe oraz miejscowość Binnen Moerdijk. Dalszy ruch był utrudniony przez liczne zalewy, przeszkody terenowe i zaminowania dróg i przydroży. Poprzedzony nawałą ogniową batalion usiłował zdobyć ufortyfikowane przedmoście Moerdijk, lecz w ogniu obrony natarcie nie powiodło się. Z uwagi na warunki terenowe i zatopienie polderów przez Niemców natarcie zostało zatrzymane na dzień 7 listopada oraz noc 7/8 listopada. Toczono walki patroli i rozpoznawano teren. 8 listopada batalion poruszając się za czołgami 24 puł. jedną kompanią wsparł natarcie ułanów na Moerdijk. W godzinach wieczornych i nocnych batalion wziął udział w trwającym boju o zdobycie miasta. Ostatecznie 9 listopada rano miasto zostało zdobyte i oczyszczone z wroga . 
Obrona i dozorowanie odcinka frontu nad Mozą 
Od 9 listopada do 19 grudnia 1944 r. 9 batalion strzelców rotacyjnie dozorował odcinek Mozy. Żołnierze batalionu wypoczywali, przebywali na urlopach, szkoleniach, pozostali pobierali nowy sprzęt i wyposażenie oraz naprawiali niesprawny. Przybywały uzupełnienia żołnierzy, ponadto grupy kombatantów batalionu uczestniczyły w uroczystościach otrzymując odznaczenia i awanse. Z uwagi na poszerzenie odcinka obrony od dnia 21 grudnia 1944 r. w pasie działania dywizji znalazł się niemiecki przyczółek na wyspie Kapelsche Veer. W dniu 31 grudnia 1945 roku dwie kompanie strzeleckie wzmocnione pionierami, moździerzami przeprowadziły natarcie na wyspę Kapelsche Veer rozpoznanie bojem nie przyniosło sukcesu. W dniu 7 stycznia 1945 roku ponowną likwidację przyczółka usiłował przeprowadzić cały 9 batalion przy wsparciu artylerii dywizyjnej i korpusu . Dwukrotne natarcia przeprowadzone przed światem i o godz. 18 .00 zakończyły się fiaskiem. Zacięte walki w obu natarciach nie przyniosły powodzenia, straty batalionu to: 45 poległych, ok. 120 rannych i 30 zaginionych żołnierzy. Dalsze działania obronne i dozorowe na placówkach nad Mozą oraz szkoleniowe batalion prowadził do 7 kwietnia 1945 roku. 
Walki we wschodniej Holandii i w Niemczech 
W dniach 7-9 kwietnia 1945 roku 9 batalion strzelców wykonał marsz z okolic Bredy w kierunku frontu. Po osiągnięciu 9 kwietnia rejonu Goor został zadysponowany do wsparcia 10 BKPanc. Jedna z kompanii strzeleckich batalionu 12 kwietnia od strony sąsiedniej kanadyjskiej 4 DPanc. opanowała przedmoście na rzece Ems w rejonie Haren, umożliwiając 10 kompanii saperów budowę mostu. 14 kwietnia o godz. 16.30 9 bs wsparty ogniem z miejsca 3 szwadronu 24 puł i współdziałając z 10 kompanią saperów na łodziach szturmowych podjął nieudaną próbę sforsowania Küsten Kanal. Ponowione w nocy o 2.30 i rano o 7.30 próby forsowania załamały się ze stratami dla batalionu, następne dni pozostawał w obronie nad kanałem. O godz. 10.30 po uderzeniu lotnictwa taktycznego i silnym przygotowaniu artyleryjskim, na łodziach szturmowych obsługiwanych przez 10 kompanię saperów, batalion sforsował kanał i uchwycił przyczółek przy wsparciu bezpośrednim z miejsca wydzielonych 1 szwadronów czołgów z 1 ppanc. i 24 puł. zza kanału. Następnie przyczółek został poszerzony przy wsparciu bezpośrednim przeprawionego przez kanał 3 szwadronu 24 puł. 21 kwietnia 9 bs został podzielony na dwie części, dwie kompanie weszły w skład grupy bojowej ppłk. Dowbora, pozostała część kontynuowała walki w składzie grupy bojowej ppłk. Stefanowicza. Batalion działając w składzie tych dwóch grup oczyścił obszar na północ i północny wschód od Pappenburga i osiągnął rubież Kolinghorst, Ihrhove . W dniach 23-24 kwietnia batalion prowadził działania oczyszczające w widłach rzeki Ems i Leda. Od 30 kwietnia batalion ponownie działał w składzie 10 BKPanc. podzielony na dwie części wraz z czołowymi grupami bojowymi: mjr. Gutowskiego w składzie 2 ppanc, szwadron 10 p drag., dwie kompanie 9 bs i IV dywizjonu 1 pappanc.; ppłk. Stefanowicza w składzie 1 ppanc. i 9 bs (bez dwóch kompanii). Zgrupowanie mjr. Gutowskiego 30 kwietnia czołowymi pododdziałami opanowało Logabirum, a 1 maja obie kompanie ze wsparciem 1 i 2 szwadronów 2 pułku opanowały Hesel, a w godzinach popołudniowych las Staatsforst na wschód od miasta. Również w dniu 1 maja 1945 roku kompanie 9 bs wraz z czołgami 1 pułku ppłk. Stefanowicza opanowały Normoor, Filsum . W nocy 1/2 maja kompania strzelecka 9 batalionu wraz z 3 szwadronem 2 ppanc. zajęła Remels, luzując 2 kompanię 8 bs. 2 maja 9 bs(bez trzech kompanii) wsparty kilkoma czołgami opanował przeprawę przez Nord Georgsfehner Kanal pomiędzy Filsum, a Hollen. Następnie batalion (bez jednej kompanii) został skoncentrowany w Selverde, gdzie osłaniał budowę mostu przez saperów. Jedna z kompanii nadal wspierała 1 ppanc. w zgrupowaniu płk. dypl. Grudzińskiego. 4 maja całością sił 9 batalion w godzinach popołudniowych przygotował się do uderzenia z rejonu Astederfeld w kierunku Neuenburg. Jednak z uwagi na zapowiedź przerwania działań bojowych w dniu następnym, natarcie wstrzymano. Od godz. 8.00 dnia 5 maja 1945 roku nastąpiło wstrzymanie działań bojowych z uwagi na kapitulację wojsk niemieckich .
Strzelcy flandryjscy po wojnie.
5 maja 1945 roku 9 batalion strzelców zajął jako garnizon okupacyjny miasto Jever, wraz z dowództwem i KG 10 BKPanc. Działania okupacyjne na tym terenie batalion pełnił do 20 maja 1945 roku. Zadaniem jego było oczyszczanie terenu z niedobitków, rozbrajanie osób i terenu z broni i amunicji, wyłapywanie przebranych żołnierzy i funkcjonariuszy hitlerowskich, egzekwowanie zarządzeń i warunków kapitulacji w tym ustalonej godziny policyjnej. W trakcie walk we Francji, Belgii, Holandii i na terenie Niemiec z szeregów batalionu poległo 219 żołnierzy, 726 zostało rannych. Utracono jako zniszczonych 1 samochód opancerzony, 24 pojazdy gąsienicowe, 5 dział, 6 miotaczy ognia, 36 motocykli. Wzięto do niewoli 2560 jeńców. Otrzymano odznaczeń polskich: 27 Krzyży VM Vkl, 262 KW, 74 KZ z M, zagranicznych: 1 DSO, 1 MC, 2 MM, 2 Croix de Guerre i inne .
Strzelcy flandryjscy.
Dowódcy kompanii dowodzenia
Dowódcy 1 kompanii strzeleckiej
Dowódcy 2 kompanii strzeleckiej
Dowódcy 3 kompanii strzeleckiej
Dowódcy 4 kompanii strzeleckiej
Dowódcy kompanii wsparcia
Symbole batalionu.
Sztandar 
Sztandar ufundowany został przez społeczeństwo szkockiego miasta Galashiels. Matką chrzestną była kierowniczka miejscowej szkoły i inicjatorka ufundowania sztandaru, p. Eleonora Sutherland. 22 czerwca 1946 r. sztandar odebrany został przez delegację batalionu. Ceremonia poświęcenia i wręczenia sztandaru odbyła się 9 lipca 1946 r. w Leer (Ostfriesland).
Strona lewa: 
Na tarczach: herby Szkocji, Normandii, Flandrii i Holandii. Na czerwonym tle miejsca najważniejszych bitew batalionu.
Obecnie sztandar eksponowany jest w Instytucie Polskim i Muzeum im. gen. Sikorskiego w Londynie.
Odznaka pamiątkowa
Odznaka wykonana w metalu, fragmenty złocone, srebrzone i oksydowane oraz emaliowane; Dominującym elementem odznaki jest stylizowany orzeł. W lewe skrzydło orła wkomponowany szyszak ze skrzydłem husarski. Na dole inicjały jednostki 9 B SF przedzielone tarczą z herbem Belgii. Tarcza oksydowana na stare srebro. Korona orła i napis złocone. Tło tarczy herbowej - seledynowo - złociste, lew - czarny. 
Odznaka specjalna: Książę Karol Koburg, hrabia Flandrii, 1 lipca 1945 nadał batalionowi, wraz z tytułem „Strzelców Flandryjskich” – sznury naramienne, tzw. "Fourragere" w kolorach belgijskiego Krzyża Wojennego (czerwony przetykany zieloną nitką). Żołnierze nosili je na prawym naramienniku munduru. 10 sierpnia 1945 r. w Neu Arenberg proporzec batalionu udekorowany został Croix de Guerre 1940 avec Palme i odznaką Fourragers.
Proporczyk żółto-granatowy z paskiem granatowo-żółtym pośrodku.
Tradycje.
22 kwietnia 1992 na podstawie decyzji Nr 12/MON ministra obrony narodowej 89 Pułk Zmechanizowany przyjął dziedzictwo tradycji 9 Batalionu Strzelców Flandryjskich i 8 Batalionu Strzelców.
Z dniem 30 maja 2008 2 batalion czołgów 34 Brygady Kawalerii Pancernej im. hetmana wielkiego koronnego Jana Zamoyskiego przejął dziedzictwo tradycji 9 Batalionu Strzelców Flandryjskich i nazwę wyróżniającą „Flandryjski”.

</doc>
<doc id="1462340" url="https://pl.wikipedia.org/wiki?curid=1462340" title="9 Batalion Strzelców Karpackich">
9 Batalion Strzelców Karpackich

9 Boloński Batalion Strzelców Karpackich (9 bsk) – pododdział piechoty Polskich Sił Zbrojnych.
Historia batalionu.
9 Batalion Strzelców Karpackich został sformowany po raz pierwszy wiosną 1942 roku, w Palestynie, w składzie 3 Brygady Strzelców Karpackich. Podstawą formowania był rozkaz Ldz. 2440/A/I/tjn./42 dowódcy Wojska Polskiego na Środkowym Wschodzie z 23 maja 1942 roku i rozkaz Ldz. 53/59/Og. Org./tjn./42 dowódcy Dywizji Strzelców Karpackich z 30 maja 1942 roku. W listopadzie 1942 roku batalion został rozformowany.
Po raz drugi 9 Batalion Strzelców Karpackich został sformowany pod koniec 1944 roku we Włoszech również w składzie 3 Brygady Strzelców Karpackich. W kwietniu 1945 roku walczył w bitwie o Bolonię.
21 kwietnia 1945 o godz. 6.00 do centrum Bolonii jako pierwszy wkroczył oddział wydzielony 9 Batalionu Strzelców Karpackich pod dowództwem mjr. Józefa Różańskiego. Piętnaście minut później na najwyższej wieży miasta Torre di Asinelli zawieszona została polska flaga . O godzinie 8.00 do miasta weszli Amerykanie z 5 Armii. O tempie posuwania się świadczy odległość przebyta w ostatniej fazie: Polacy mieli do przebycia 50 km, a Amerykanie zaledwie 20 km. 2 Korpus Polski przez 13 dni wiązał walką trzy doborowe dywizje niemieckie (26-tą pancerną oraz 1. i 4. spadochronowe), brawurowo forsując cztery rzeki i dziewięć kanałów, umocnionych pod względem inżynieryjnym i zażarcie bronionych.
Przełamanie frontu pod Bolonią i wyzwolenie tego miasta miało decydujące znaczenie dla zadania Niemcom ostatecznej klęski na froncie włoskim. Oddziały 2 Korpusu Polskiego wkroczyły do Bolonii witane owacyjnie przez miejscową ludność. Z rozkazu dowódcy 8 Armii Polacy pozostali w tym rejonie nie biorąc już udziału w dalszym pościgu.
9 Batalionowi Strzelców Karpackich nadano uroczyście miano Bolońskiego, a 17 dowódców otrzymało honorowe obywatelstwo miasta. Senat Bolonii wręczył też żołnierzom polskim 215 specjalnie wybitych medali pamiątkowych z napisem "Al liberatori che primi entrarono in Bologna 21 Aprile 1945 – per benemerenza" ("Oswobodzicielom, którzy pierwsi weszli do Bolonii 21 kwietnia 1945 – w dowód zasługi").
Po wojnie batalion, będąc w składzie wojsk okupacyjnych, pełnił między innymi służbę wartowniczą. W lutym 1946 ochraniał obiekty wojskowe w rejonie Falconara.
W 1946 roku batalion został przetransportowany z Włoch do Wielkiej Brytanii i tam w 1947 roku rozformowany.
Symbole batalionu.
Sztandar&lt;br&gt;
Sztandar, ufundowany przez mieszkańców Bolonii, uniwersytet i kardynała Mussali Rocca di Corngliano wreczono batalionowi 21 kwietnia 1946 roku w Bolonii. Sztandar przekazał podesta miasta Giuseppe Dorra, a wręczył go gen. Anders.
Na stronie głównej w centrum znajduje się wizerunek Matki Boskiej Częstochowskiej w wieńcu laurowym i prostokątnej ramie. W czterech rogach wyhaftowano odznaki pamiątkowe batalionu. Na ramionach krzyża kawalerskiego umieszczono nazwy wyzwalanych przez 9 batalion, miast włoskich. Strona odwrotna na stronie odwrotnej,w rogach płata: w lewym górnym - odznaka pamiątkowa 3 Dywizji Strzelców Karpackich, w lewym dolnym - odznaka honorowa 2 Korpusu, w prawym górnym - herb Bolonii, w prawym dolnym - herb San Pietro.
Obecnie sztandar eksponowany jest w Instytucie Polskim i Muzeum im. gen. Sikorskiego w Londynie.
Odznaka&lt;br&gt;
Zatwierdzona w Dzienniku Rozkazów dowódcy 2 Korpusu nr 25, poz. 35 z 23 marca 1946 roku. Wykonana w białym metalu, emaliowana; stanowi kompozycję stylizowanego orła w locie i tarczy z herbem Bolonii. W górnej części tarczy napis 9 B. S. K. - 21. IV 1945. Pozostała część tarczy podzielona na cztery pola, na których znajdują się szarfy z napisem Libertas i krzyże. Orzeł wykonany z białego metalu, herb emaliowany: tarcza emalia biała, szarfy – emalia niebieska, krzyże – emalia czerwona, nad krzyżami złote pasy. Odznakę noszono na beretach w odległości 5 cm od orzełka, po jego lewej stronie. Noszona była również na górnej lewej kieszeni munduru, jako odznaka pamiątkowa mocowana nakrętką.
Wykonywała ją firma F. M. Lorioli, Milano - Roma.

</doc>
<doc id="1462345" url="https://pl.wikipedia.org/wiki?curid=1462345" title="Hliboka">
Hliboka

Hliboka (ukr. Глибока, "Hłyboka"; rum. "Adâncata") – osiedle typu miejskiego na Ukrainie, w obwodzie czerniowieckim, siedziba administracyjna rejonu hlibockiego
Znajduje tu się stacja kolejowa Hłyboka-Bukowynśka, położona na linii Czerniowce – Suczawa.
Historia.
Wzmiankowane w 1438 roku miasto wchodziło najpierw w skład Hospodarstwa Mołdawskiego, a potem Imperium Osmańskiemu. Po osłabieniu Turcji i stopniowej utracie przez nią kontroli nad terenami lennymi, w tym Mołdawią, przyłączone zostało w 1775 wraz z Bukowiną do Galicji, a więc terenów zaanektowanych przez Austrię w wyniku I rozbioru Polski. 
Po rozpadzie państwa Habsburgów w wyniku I wojny światowej weszło w 1919 w skład Rumunii. W 1940 anektowane przez ZSRR (w konsekwencji ustaleń paktu Ribbentrop-Mołotow). W latach 1941–1945 ponownie w Rumunii, po II wojnie weszło w skład Ukraińskiej Republiki ZSRR. 
W 1945 roku zaczęto wydawać gazetę.
Od 1991 należy do niepodległej Ukrainy.
W 2013 liczyło 9466 mieszkańców.

</doc>
<doc id="1462350" url="https://pl.wikipedia.org/wiki?curid=1462350" title="Szkoła Podstawowa w Czaszynie">
Szkoła Podstawowa w Czaszynie

Szkoła Podstawowa w Czaszynie – publiczna szkoła podstawowa założona w 1876 roku. Obecnie (2019) do szkoły uczęszcza 131 uczniów w 8 klasach (oddziałach) oraz oddziale przedszkolnym.
Historia szkoły.
W dniach 20–22 maja 1763 r. za panowania króla Augusta III odbył się we Lwowie synod, w którym uczestniczył biskup przemyski Wacław Sierakowski. Synod uchwalił zakładanie szkółek przy wszystkich lepiej zaopatrzonych probostwach. Szkółki te miały być utrzymywane z dochodów wspomnianych probostw, a nauczycieli miano sprowadzać ze szkół wyższych. W programie planowano naukę katechizmu, czytania i pisania oraz służenia do mszy. Na miejscowych proboszczach spoczywał obowiązek wizytowania tych szkół co najmniej 2 razy w ciągu roku.
Uchwały synodu lwowskiego nie od razu zaowocowały w Czaszynie, gdyż nie było tutaj kościoła rzymskokatolickiego. Nie mniej zaczęto uczyć po wiejskich chatach, przeważnie w miesiącach zimowych, gdyż latem dzieci pracowały w gospodarstwie. Dopiero 113 lat po uchwałach synodu w Czaszynie powstała pierwsza szkoła. Zorganizowana została jako samodzielna jednostka w 1876 roku w budynku położonym niedaleko karczmy u prywatnego właściciela o przezwisku "Pisarz". Budynek ten mieścił jedną izbę przeznaczoną do zajęć lekcyjnych. 
Kolejna szkoła została zbudowana w górnej części wsi obok cerkwi w 1885 roku. Budynek tej drewnianej szkoły miał również jedną izbę lekcyjną. Owa szkoła z czasem okazała się za mała, ze względu na wzrastającą liczbę uczniów.
W roku 1906 wysiłkiem całej wsi wybudowano w górnej części Czaszyna szkołę murowaną – dwuizbową. Już w 1913 roku i ten budynek okazał się niewystarczający w związku z tym przemianowano czytelnię Kółka Rolniczego mieszczącą się w dolnej części wsi na pierwszą szkołę polską. Budynek ten był zbudowany z drewna, pokryty blachą, mieścił w sobie jedną izbę lekcyjną i mieszkanie dla nauczyciela. Ten budynek służył jako szkoła do roku 1934.
W 1934 roku powstała nowa murowana szkoła polska. Budynek był pokryty blachą, posiadał dwie obszerne izby lekcyjne i mieszkanie dla nauczyciela. Zajęcia szkolne odbywały się w tym budynku szkolnym do roku 1961.
Już w roku 1956 przystąpiono do budowy nowego obiektu szkolnego 8–klasowego (na zdjęciu). Budową szkoły zajęło się Sanockie Przedsiębiorstwo Budowlane, przy wydatnej pomocy mieszkańców w czynie społecznym. Uroczystość oddania do użytku nowego budynku szkoły działającego do dziś nastąpiła w styczniu 1961 r. Od momentu oddania szkoły czyniono starania o sukcesywne wyposażenie obiektu w potrzebne pomoce naukowe.
W roku 2000 oddano do użytku nowoczesną halę sportową znajdującą się przy szkole, największą w Gminie Zagórz.

</doc>
<doc id="1462354" url="https://pl.wikipedia.org/wiki?curid=1462354" title="Akasza">
Akasza



</doc>
<doc id="1462355" url="https://pl.wikipedia.org/wiki?curid=1462355" title="Ivan Graziani">
Ivan Graziani

Ivan Graziani (ur. 6 października 1945, zm. 1 stycznia 1997) – włoski piosenkarz i kompozytor muzyki pop.
Od dzieciństwa grał na gitarze i perkusji. Studiował malarstwo i ukończył Akademię Sztuk Pięknych w Urbino.

</doc>
<doc id="1462356" url="https://pl.wikipedia.org/wiki?curid=1462356" title="Sobór św. Mikołaja w Bielcach">
Sobór św. Mikołaja w Bielcach

Sobór św. Mikołaja (rum. Biserica Sfântul Nicolae) – cerkiew prawosławna w Bielcach, wzniesiona w 1795 z inicjatywy Georgija Panaite według projektu austriackiego architekta Antona Weissmanna na planie wydłużonego prostokąta, z zachowaniem klasycystycznej prostoty form i harmonii.

</doc>
<doc id="1462358" url="https://pl.wikipedia.org/wiki?curid=1462358" title="Ulica Dowcip w Warszawie">
Ulica Dowcip w Warszawie

Ulica Dowcip – ślepo kończąca się ulica w Warszawie odchodząca od ul. Czackiego.
Historia.
Ulica została przeprowadzona w latach 1882–1884 na posesji Adolfa Szmidta przy ul. Czackiego i nazwana "Dowcip" z racji sprytnego wykorzystania zapisu hipotecznego dającego prawo do widoku na ogród księży misjonarzy, zlokalizowany po wschodniej stronie ulicy Mazowieckiej. Zapis ów przysługiwał posesji przy Mazowieckiej 8, zamykającej zaułek. 
Zabudowę ulicy w czasie jej wytyczenia stanowiły cztery kamienice wybudowane według projektu Józefa Piusa Dziekońskiego, przyporządkowane numeracji ul. Czackiego. Ponieważ Adolf Szmidt nie był w stanie spłacić dużego kredytu zaciągniętego na ich budowę, zostały one wystawione na licytację. Jedną z nich nabył minister spraw zagranicznych II Rzeczypospolitej, Eustachy Kajetan książę Sapieha.
Cała dawna zabudowa ulicy została zniszczona w okresie 1939–1945. W okresie powojennym ulicę obudowano współczesnymi domami.
W 2018 pod nr 4, w budynku należącym dawniej do Telekomunikacji Polskiej, otwarto Kapsuła Hostel – największy w Warszawie hotel kapsułowy.

</doc>
<doc id="1462360" url="https://pl.wikipedia.org/wiki?curid=1462360" title="Zygmunt Sienieński">
Zygmunt Sienieński

Zygmunt Sienieński z Sienna herbu Dębno (zm. ok. 1500) – kanonik krakowski i archidiakon zawichojski, właściciel części Oleska, rycerz. 
Urodził się w rodzinie Jana z Sienna, Jana Otha de Przeperow, Jana z Chotczy (ur. w Siennie, zm. przed 1477) – podkomorzego przemyskiego, starosty sandomierskiego, kasztelana lwowskiego.
Matką jego była Barbara Wątróbka – córka Klemensa ze Strzelec, zwanego Wątróbką - herbu Oksza wdowa po Janie Kmicie z Wiśnicza zw. "Tępym". Wraz ze swoimi braćmi używał nazwiska "Oleski" (od dóbr Olesko). 
Dziadkiem jego był Dobiesław z Oleśnicy i z Sienna, wojewoda sandomierski, a babką Katarzyna, córka Dymitra z Goraja herbu Korczak.
Był bratankiem Jakuba z Sienna, arcybiskupa gnieźnieńskiego i prymasa Polski.
Miał czterech braci: Dobiesława, Piotra, Jana, Pawła Sienieńskiego.
Z czterech braci Piotra Sienieńskiego jeszcze jeden został duchownym - Dobiesław (zm. po 1477), który został kanonikiem gnieźnieńskim oraz dziekanem kieleckim i radomskim. Drugi brat Piotr z Sienna, (zm. między 1506 – 1510) prapradziad carowej Maryny Mniszchównej. Trzeci brat Paweł z Oleska, Sienna i Złoczowa (zm. przed 1498 był podkomorzym lwowskim. Czwarty brat Jan (Oleski), Jan z Sienna i Oleska (? – zm. między 1510 - 1513) – był podkomorzym sandomierskim.
Jego rodzina stała się jedną ze znamienitszych na Kresach Wschodnich I Rzeczypospolitej.

</doc>
<doc id="1462363" url="https://pl.wikipedia.org/wiki?curid=1462363" title="Gorski Kotar">
Gorski Kotar

Gorski Kotar – górzysty region w Chorwacji, położony między miastami Karlovac i Rijeka. Ponad 60% obszaru pokryte jest lasami, stąd też region zwany jest "zielonymi płucami Chorwacji" lub "chorwacką Szwajcarią". Region przecina trasa europejska E65 łącząca Budapeszt i Zagrzeb z portem w Rijece.
Geografia.
Gorski kotar jest położony na płaskowyżu krasowym rozciągającym się na długości 35 km o średniej wysokości 800 m. Najwyższymi szczytami są Bjelolasica (1534 m n.p.m.) oraz Risnjak (1528 m.). Płaskowyż oddziela nadmorskie tereny o klimacie śródziemnomorskim od kontynentalnej głębi kraju. Południowa granica z Liką przebiega wzdłuż drogi Jasenak – Novi Vinodolski. Na północy rzeka Kupa jest granicą między Gorskim kotarem a słoweńską Bela krajiną.
Popularnym obiektem turystycznym jest także Lokvarsko jezero położone w pobliżu wsi Lokve. Jezioro, siódme pod względem wielkości w Chorwacji, pełni funkcje rekreacyjne i wędkarskie.
Demografia.
Administracyjnie region leży w żupanii primorsko-gorskiej i karlowackiej. Głównymi miastami regionu są Delnice, Čabar, Ogulin i Vrbovsko.
Gęstość zaludnienia jest niewielka (ok. 22 osób/km²), ale i tak spora jak na górskie tereny Chorwacji. Lingwistycznie region jest bardzo zróżnicowany, można tu usłyszeć wszystkie 3 dialekty języka chorwackiego.
W niektórych częściach regionu występuje mniejszość serbska, zwłaszcza w okolicach miasta Vrbovsko, gdzie stanowi 36% populacji.

</doc>
<doc id="1462368" url="https://pl.wikipedia.org/wiki?curid=1462368" title="Stay Down (singel Mary Jane Blige)">
Stay Down (singel Mary Jane Blige)

„Stay Down” – singel amerykańskiej piosenkarki R&amp;B Mary Jane Blige.

</doc>
<doc id="1462379" url="https://pl.wikipedia.org/wiki?curid=1462379" title="Willem Cornelisz Duyster">
Willem Cornelisz Duyster

Willem Cornelisz Duyster (wym. ; ur. 30 sierpnia 1599 w Amsterdamie, zm. 31 stycznia 1635 tamże) - holenderski malarz. 
Malował sceny rodzajowe i portrety, często w swoich dziełach przedstawiał żołnierzy, zwykle podczas zabawy, gier lub zalotów. Osiągnął znaczną biegłość w przedstawianiu tekstyliów i różnic psychologicznych pomiędzy prezentowanymi postaciami. Jego karierę przerwała przedwczesna śmierć w czasie epidemii dżumy w 1635.

</doc>
<doc id="1462383" url="https://pl.wikipedia.org/wiki?curid=1462383" title="Jewgienij Krawczenko">
Jewgienij Krawczenko

Jewgienij Wasiliewicz Krawczenko, ros. Евгений Васильевич Кравченко (ur. w 1892, zm. 6 lutego 1957 w Gauting) – rosyjski wojskowy (pułkownik), emigracyjny wydawca i działacz wojskowo-kombatancki, dowódca jednego z ochotniczych pułków kozackich w służbie niemieckiej, a następnie komendant sztabu Sił Zbrojnych Komitetu Wyzwolenia Narodów Rosji podczas II wojny światowej.
Ukończył sumski korpus kadetów, zaś w 1912 r. nikołajewską szkołę kawaleryjską. Służył w 1 jekaterinodarskim pułku kawalerii Kozaków kubańskich, dochodząc do stopnia podesauła. Brał udział w I wojnie światowej. Był odznaczony m.in. Orderem Św. Włodzimierza 4 klasy. Po rewolucji bolszewickiej w październiku 1917 r., powrócił na Kubań, gdzie wstąpił do wojsk Kozaków kubańskich walczących z bolszewikami. Brał udział w I Kubańskim (Lodowym) Marszu w szeregach 1 pułku kawalerii Kozaków kubańskich jako dowódca sotni junkierskiej. Następnie został zastępcą dowódcy pułku. Jednocześnie był oficerem-instruktorem w kubańskiej szkole wojskowej w Jekaterinodarze. W poł. listopada 1920 r. wraz z resztkami wojsk białych ewakuował się z Krymu na wyspę Lemnos. Zamieszkał w Królestwie SHS. Jesienią 1925 r. wykładał w kubańskiej aleksiejewskiej szkole wojskowej w Bułgarii i jednocześnie był zastępcą dowódcy sotni szkoleniowej. Awansował na pułkownika. Następnie przeniósł się do Grenoble. Był członkiem Stowarzyszenia Gallipojczyków. Od 1932 r. przewodniczył Stowarzyszeniu Sumskiego Korpusu Kadetów. W II poł. lat 30. ukończył wyższe kursy wojskowo-naukowe prowadzone w Paryżu przez gen. Nikołaja N. Gołowina, po czym był zastępcą prowadzącego kursy. W latach 1938-1939 redagował w Paryżu wojskowy miesięcznik "Армия и Флот". W okresie II wojny światowej współpracował z Niemcami, zostając dowódcą jednego z ochotniczych pułków kozackich w służbie Wehrmachtu. Od końca 1944 r. był komendantem sztabu Sił Zbrojnych Komitetu Wyzwolenia Narodów Rosji. Po zakończeniu wojny zamieszkał w zachodnich Niemczech, gdzie był naczelnikiem 2 oddziału Rosyjskiego Związku Ogólnowojskowego. Sprawował też funkcję przedstawiciela atamana Kozaków kubańskich w Niemczech. Zmarł w sanatorium w Gauting 5 lutego 1957 r.
Linki zewnętrzne.
Biografia płk. Jewgienija W. Krawczenki (jęz. rosyjski)

</doc>
<doc id="1462384" url="https://pl.wikipedia.org/wiki?curid=1462384" title="Stay Down">
Stay Down



</doc>
<doc id="1462386" url="https://pl.wikipedia.org/wiki?curid=1462386" title="U880D">
U880D

U880 – 8-bitowy mikroprocesor produkowany w NRD będący bliską kopią Z80.
Procesor był także produkowany przez ZSRR. Przykładowo 80A-CPU MME 9107 to 80A-CPU MME w obudowie ceramicznej produkcji ZSRR. Fabryka Angstrem (Ангстрем) z Zielenogradu (Москва, Зеленоград) zamawiała procesory bez obudowy w MME, a potem wypuszczała jako procesor 80A-CPU MME 9107. Było to przed wdrożeniem do produkcji własnego procesora zgodnego z Z80 – T34VM1 i КМ1858VM1.
Wersje procesora.
80A-CPU MME.
80A-CPU MME w obudowie plastikowej PDIP40 to produkt eksportowy MME. Jest to zasadniczo odpowiednik procesora Z80A o częstotliwości 4 MHz, w technologii 3 µm. Wersja jest równoważna UA880.
Producent.
Producentem procesorów z tej serii była firma VEB Mikroelektronik „Karl Marx” z Erfurt (dawne NRD)
Zastosowanie.
Stosowany jako zmiennik Z80 w krajach socjalistycznych. W Polsce m.in. w komputerach Meritum, Elwro 800 Junior lub MIK CA80.

</doc>
<doc id="1462387" url="https://pl.wikipedia.org/wiki?curid=1462387" title="Vincent Perez">
Vincent Perez



</doc>
<doc id="1462388" url="https://pl.wikipedia.org/wiki?curid=1462388" title="Kościół św. Wacława">
Kościół św. Wacława

Niektóre kościoły pod wezwaniem św. Wacława:

</doc>
<doc id="1462393" url="https://pl.wikipedia.org/wiki?curid=1462393" title="Nuno Claro">
Nuno Claro

Nuno Claro Simôes Coimbra (ur. 7 stycznia 1977 w Tondela) - portugalski piłkarz występujący na pozycji bramkarza. Od 2013 jest zawodnikiem rumuńskiego ACS Poli Timișoara.

</doc>
<doc id="1462396" url="https://pl.wikipedia.org/wiki?curid=1462396" title="Przejście – Koncert">
Przejście – Koncert

Przejście – Koncert – dwupłytowe wydawnictwo zespołu Przejście (DVD i CD), nagrane 15 października 2005 w Ośrodku Inicjatyw Artystycznych w Łodzi. Na koncercie pojawiają się goście: Mirko Fernandez Sanchez, Rafael Alfaro Alvarado oraz Maciej Tubis.

</doc>
<doc id="1462397" url="https://pl.wikipedia.org/wiki?curid=1462397" title="Cerkiew św. Klemensa z Ochrydy w Skopju">
Cerkiew św. Klemensa z Ochrydy w Skopju

Cerkiew św. Klemensa z Ochrydy w Skopju (mac. "Свети Климент Охридски") – główna świątynia Macedońskiego Kościoła Prawosławnego w Skopju, zaprojektowana przez architekta Slavko Brezovskiego.
Opis.
Nowoczesna cerkiew została wybudowana w latach 1972–1990. Jej konsekracja nastąpiła w 1150 rocznicę urodzin patrona – św. Klemensa z Ochrydy.

</doc>
<doc id="1462400" url="https://pl.wikipedia.org/wiki?curid=1462400" title="23 Dywizja Piechoty (III Rzesza)">
23 Dywizja Piechoty (III Rzesza)

23 (Brandenburska) Dywizja Piechoty – niemiecka dywizja z czasów II wojny światowej, sformowana na mocy rozkazu z dnia 15 października 1935, miejsce stacjonowania sztabu Poczdam. Na mocy rozkazu z dnia 15 października 1935 roku otrzymała oficjalną nazwę 23 Dywizja Piechoty. Stacjonowała w III Okręgu Wojskowym.
Jednostka brała niewielki udział w wojnie z Polską. W 1941 brała udział w kampanii wschodniej docierając pod Moskwę. Wykrwawioną dywizję skierowano do Francji w celu odbudowy. Na mocy rozkazu OKH z 2 lipca 1942 roku rozpoczęto przeformowywać jednostkę w 26. Dywizję Pancerną. 
23 Dywizja Piechoty została reaktywowana 23 października 1942 r. w Danii i Poczdamie. Walczyła na froncie wschodnim do końca wojny.
Struktura organizacyjna.
9., 67. i 68. pułk piechoty, 23. pułk artylerii, I./59. pułk artylerii ciężkiej, 23. batalion pionierów, 23. oddział rozpoznawczy, 23. oddział przeciwpancerny, 23. oddział łączności, 23. polowy batalion zapasowy;
9., 67., 68. pułk grenadierów, 23. pułk artylerii, 23. batalion pionierów, 23. batalion fizylierów, 23. oddział przeciwpancerny, 23. oddział łączności, 23. polowy batalion zapasowy; 
9., 67. pułk grenadierów i 68. pułk fizylierów, 23. pułk artylerii, 23. batalion pionierów, 23. batalion fizylierów, 23. oddział przeciwpancerny, 23. oddział łączności, 23. polowy batalion zapasowy;

</doc>
<doc id="1462402" url="https://pl.wikipedia.org/wiki?curid=1462402" title="57. Turniej Czterech Skoczni">
57. Turniej Czterech Skoczni

57. Turniej Czterech Skoczni (niem. "57. Vierschanzentournee") – edycja Turnieju Czterech Skoczni, przeprowadzona w sezonie 2008/2009 na skoczniach w Niemczech i Austrii, w ramach Pucharu Świata w skokach narciarskich.
Początek turnieju nastąpił 28 grudnia 2008, podczas serii kwalifikacyjnej do konkursu na skoczni w Oberstdorfie, który odbył się dzień później. Następnie, 1 stycznia 2009 rozegrano konkurs w Garmisch-Partenkirchen, 4 stycznia w Innsbrucku oraz 6 stycznia w Bischofshofen.
Pierwszy konkurs wygrał Simon Ammann, natomiast w trzech kolejnych triumfował Wolfgang Loitzl, który odniósł także zwycięstwo w klasyfikacji łącznej Turnieju Czterech Skoczni. Na drugim miejscu w TCS uplasował się Ammann, a na trzecim - Gregor Schlierenzauer.
W Turnieju Czterech Skoczni rywalizacja w pierwszej serii toczyła się systemem KO, a w drugiej serii zawodnicy rywalizowali tak, jak podczas innych zawodów Pucharu Świata.
Legenda:
Oberstdorf.
Data: 29 grudnia 2008
Godzina: 16.30 
Państwo: 
Skocznia: Schattenbergschanze
Punkt konstrukcyjny: 120 m
Rozmiar skoczni (HS): 137 m
Rekord skoczni: Sigurd Pettersen (29.12.2003) – 143,5 m
Garmisch-Partenkirchen.
Data: 1 stycznia 2009
Godzina: 13.45 
Państwo: 
Skocznia: Große Olympiaschanze
Punkt konstrukcyjny: 125 m
Rozmiar skoczni (HS): 140 m
Rekord skoczni: Gregor Schlierenzauer (1.01.2008) – 141 m
Innsbruck.
Data: 4 stycznia 2009
Godzina: 13.45 
Państwo: 
Skocznia: Bergisel
Punkt konstrukcyjny: 120 m
Rozmiar skoczni (HS): 130 m
Rekord skoczni: Adam Małysz (11.09.2004) – 136 m
Bischofshofen.
Data: 6 stycznia 2009
Godzina: 16.45
Państwo: 
Skocznia: Paul-Ausserleitner-Schanze
Punkt konstrukcyjny: 125 m
Rozmiar skoczni (HS): 140 m
Rekord skoczni: Gregor Schlierenzauer (5.01.2008) – 145 m

</doc>
<doc id="1462406" url="https://pl.wikipedia.org/wiki?curid=1462406" title="Christopher Foy">
Christopher Foy



</doc>
<doc id="1462408" url="https://pl.wikipedia.org/wiki?curid=1462408" title="What’s New Scooby Doo?">
What’s New Scooby Doo?



</doc>
<doc id="1462409" url="https://pl.wikipedia.org/wiki?curid=1462409" title="Pinchas (syn Eleazara)">
Pinchas (syn Eleazara)

Pinchas syn Eleazara, gr. "Φινεες (Finees)""," łac. "Phinees", cs. "Prawiednyj Finiejes, pierwoswiaszczennik Izrailskij" – prorok opisany na kartach Starego Testamenu. Po śmierci swego ojca Eleazara objął urząd arcykapłana. Pochodził z miasta Gabata.
Prorokując wybrał następcę Jozuego, którym według jego słów został Juda. Był zabójcą Kozbi.

</doc>
<doc id="1462410" url="https://pl.wikipedia.org/wiki?curid=1462410" title="Paweł Sienieński">
Paweł Sienieński

 
Paweł Sienieński z Oleska, z Sienna, i Złoczowa (zm. przed 1498) herbu Dębno – podkomorzy lwowski (1478-1493), właściciel części Oleska, rycerz. 
Urodził się w rodzinie Jana z Sienna, Jana Otha de Przeperow, Jana z Chotczy (ur. w Siennie, zm. przed 1477) – podkomorzego przemyskiego, starosty sandomierskiego, kasztelana lwowskiego, wojewody ruskiego,
Matką jego była-Barbara Wątróbka, córka Klemensa ze Strzelec zwanego Wątróbką herbu Oksza (herb szlachecki) wdowa po Janie Kmicie z Wiśnicza zw. "Tępym". Wraz ze swoimi braćmi używał nazwiska "Oleski" (od dóbr Olesko. 
Dziadkiem jego był Dobiesław z Oleśnicy i z Sienna, wojewoda sandomierski, a babką; Katarzyna, córka Dymitra z Goraja herbu Korczak
Był bratankiem Jakuba z Sienna, arcybiskupa gnieźnieńskiego i prymasa Polski.
Miał czterech braci Dobiesława, Piotra, Jana, Pawła Sienieńskiego
Z czterech braci dwóch zostało duchownymi; Dobiesław Sienieński (zm. po 1477) - był kanonikiem gnieźnieńskim oraz dziekanem kieleckim i radomskim, a Zygmunt Sienieński (zm. ok. 1500) - był kanonikiem krakowskim i archidiakonem zawichojskim. Trzeci brat Jan Sienieński (kasztelan małogoski) (Oleski), Jan z Sienna i Oleska (? – zm. między 1510 - 1513) – podkomorzy sandomierski i czwarty brat; Piotr Sienieński, z Oleska (zm. między 1506 – 1510) prapradziad carowej Maryny Mniszchównej. Jego rodzina stała się jedną ze znamienitszych na południowo-wschodnich Kresach I Rzeczypospolitej. 
Wywód genealogiczny.
Bibliografia: 

</doc>
<doc id="1462420" url="https://pl.wikipedia.org/wiki?curid=1462420" title="Mikotoksyny">
Mikotoksyny



</doc>
<doc id="1462422" url="https://pl.wikipedia.org/wiki?curid=1462422" title="Tlenek amfoteryczny">
Tlenek amfoteryczny



</doc>
<doc id="1462424" url="https://pl.wikipedia.org/wiki?curid=1462424" title="Siły Zbrojne Bułgarii">
Siły Zbrojne Bułgarii

Siły zbrojne Bułgarii (bułgarski "Българска армия") składają się z wojsk lądowych, wojsk powietrznych i marynarki wojennej. Od 1 stycznia 2008 jest to armia zawodowa, choć siły powietrzne i marynarka wojenna przeszły na zawodowstwo już w 2006 r.
Wojska bułgarskie w 2014 roku liczyły 35 tys. żołnierzy zawodowych oraz 302,5 tys. rezerwistów. Według rankingu "Global Firepower" (2014) bułgarskie siły zbrojne stanowią 70. siłę militarną na świecie, z rocznym budżetem na cele obronne w wysokości 700 mln dolarów (USD).
W 2004 r. Bułgaria wstąpiła do NATO. Bułgaria wcześniej zaczęła reformę sił zbrojnych polegająca na zmniejszeniu stanu jej liczebności (w 1989 r. armia bułgarska liczyła 120 tys. żołnierzy) oraz na wymianie sprzętu. Jego zdecydowana większość jest pochodzenia radzieckiego.
Patronem sił zbrojnych jest św. Jerzy, a świętem wojska jest 6 maja.

</doc>
<doc id="1462425" url="https://pl.wikipedia.org/wiki?curid=1462425" title="Gabriel Yared">
Gabriel Yared

Gabriel Yared, arab. جبرائيل يارد (ur. 7 października 1949) – libański kompozytor najlepiej znany z tworzenia muzyki filmowej do francuskich i amerykańskich filmów.
Zasiadał w jury konkursu głównego na 70. MFF w Cannes (2017).

</doc>
<doc id="1462428" url="https://pl.wikipedia.org/wiki?curid=1462428" title="Wólka Okopska (stacja kolejowa)">
Wólka Okopska (stacja kolejowa)

Wólka Okopska – stacja kolejowa w Wólce Okopskiej, w województwie lubelskim, w Polsce. Znajduje się tu 1 peron.

</doc>
<doc id="1462430" url="https://pl.wikipedia.org/wiki?curid=1462430" title="Turniej Nordycki 2009">
Turniej Nordycki 2009

Turniej Nordycki 2009 to 13. edycja Turnieju Nordyckiego (Skandynawskiego) w historii skoków narciarskich. Po raz pierwszy w ramach turnieju rozegrany był konkurs lotów. Po raz pierwszy też nie odbyły się zawody w Oslo – Holmenkollen. Zawody turnieju zostały rozegrane na czterech różnych skoczniach – w Lahti, Kuopio, Lillehammer i Vikersund.

</doc>
<doc id="1462431" url="https://pl.wikipedia.org/wiki?curid=1462431" title="Swiatosław Gołubincew">
Swiatosław Gołubincew

Swiatosław Wsiewołodowicz Gołubincew, ros. Святослав Всеволодович Голубинцев (ur. ok. 1897, zm. 15 czerwca lub 22 lipca 1985 w São Paulo) – rosyjski wojskowy (sztabsrotmistrz), oficer armii paragwajskiej w okresie międzywojennym, emigracyjny pisarz, publicysta i działacz kombatancki, oficer Rosyjskiego Korpusu Ochronnego podczas II wojny światowej.
Ukończył orłowski, a następnie nikołajewski korpus kadetów, zaś w 1917 r. nikołajewską szkołę kawaleryjską. Służył w stopniu korneta w 11 iziumskim pułku huzarów. W 1918 r. wstąpił do wojsk Kozaków dońskich walczących z bolszewikami. Służył w lejbgwardii pułku kozackiego. Doszedł do stopnia sztabsrotmistrza. W połowie listopada 1920 r. wraz z resztkami wojsk białych ewakuował się z Krymu do Gallipoli, a następnie wyspę Limnos. Następnie we francuskim Maroku wstąpił do Legii Cudzoziemskiej. W 1922 r. wyjechał do Argentyny, a następnie Paragwaju. Służył w stopniu kapitana w armii paragwajskiej. Brał udział w wojnie domowej po stronie sił rządowych. W 1930 r. zamieszkał w Brazylii. Pracował jako sekretarz naczelnika departamentu policji. Stał na czele Rosyjskiego Związku Oficerskiego w Brazylii, wchodzącego w skład Rosyjskiego Związku Ogólnowojskowego. Po zajęciu Jugosławii przez wojska niemieckie w kwietniu 1941 r., przyjechał do okupowanego kraju i wstąpił do nowo formowanego Rosyjskiego Korpusu Ochronnego. Po zakończeniu wojny powrócił do Brazylii, gdzie został zastępcą przewodniczącego stowarzyszenia kadeckiego w São Paulo. Był autorem wspomnień z okresu paragwajskiego, a także artykułów w rosyjskiej prasie emigracyjnej.

</doc>
<doc id="1462435" url="https://pl.wikipedia.org/wiki?curid=1462435" title="Riot">
Riot



</doc>
<doc id="1462436" url="https://pl.wikipedia.org/wiki?curid=1462436" title="Cerkiew Opieki Matki Bożej w Olsztynie">
Cerkiew Opieki Matki Bożej w Olsztynie

Cerkiew pod wezwaniem Opieki Matki Bożej – prawosławna cerkiew parafialna w Olsztynie. Należy do dekanatu Olsztyn diecezji białostocko-gdańskiej Polskiego Autokefalicznego Kościoła Prawosławnego.
Olsztyńska cerkiew prawosławna to dawna kaplica Kościoła Ewangelicko-Augsburskiego przy Alei Wojska Polskiego. Wybudowana w latach 1903–1904 według projektu architekta Paula Christiana Zerocha w stylu neogotyckim, murowana, jednonawowa. Elewację kaplicy zdobiły sterczyny oraz profile ceglane z zielonej glazury. Od 25 grudnia 1946 odprawiane były w kaplicy nabożeństwa prawosławne, w roku następnym obiekt został świątynią parafialną. W związku z tym świątynię wyposażono w ikonostas (przywieziony przez przesiedleńców), usunięto organy i wybudowano kopułki z krzyżami w miejscu pinakli. W latach 90. XX w. w oknach cerkwi wstawiono witraże.
Początkowo przy cerkwi znajdował się założony w 1886 cmentarz (od 1947 służący parafii prawosławnej), jednak w 1972 został zlikwidowany – na jego miejscu urządzono park miejski.
W 2001 obok świątyni ustawiono drewniany krzyż upamiętniający akcję „Wisła”.
Cerkiew jest dostępna dla zwiedzających w niedzielę w okolicach godzin 9:15–9:45.
Świątynię wpisano do rejestru zabytków 27 lutego 1988 pod nr 1716.

</doc>
<doc id="1462440" url="https://pl.wikipedia.org/wiki?curid=1462440" title="Lefebryzm">
Lefebryzm



</doc>
<doc id="1462444" url="https://pl.wikipedia.org/wiki?curid=1462444" title="Akasha">
Akasha



</doc>
<doc id="1462445" url="https://pl.wikipedia.org/wiki?curid=1462445" title="Port lotniczy Paro">
Port lotniczy Paro

Port lotniczy Paro (IATA: PBH, ICAO: VQPR) – międzynarodowy port lotniczy położony 6 km od Paro. Jest jedynym międzynarodowym portem lotniczym w Bhutanie.

</doc>
<doc id="1462446" url="https://pl.wikipedia.org/wiki?curid=1462446" title="Kleń jugosłowiański">
Kleń jugosłowiański

Kleń jugosłowiański, kleń iliryjski ("Squalius illyricus") – gatunek słodkowodnej ryby z rodziny karpiowatych (Cyprinidae).
Występowanie.
Dalmacja – rzeki Krka i Cetina.
Opis.
Osiąga do 25 cm długości. Żywi się bezkręgowcami. Gatunek zagrożony z powodu niszczenia środowiska, zanieczyszczeń oraz wypierania przez gatunki obce.

</doc>
<doc id="1462448" url="https://pl.wikipedia.org/wiki?curid=1462448" title="Port Hajfa">
Port Hajfa

Port Hajfa (hebr. נמל חיפה) (UN/LOCODE: ILHFA) – międzynarodowy port morski położony w mieście Hajfa, w naturalnej Zatoce Hajfy we wschodniej części Morza Śródziemnego. Jest to największy z trzech międzynarodowych portów morskich Izraela. Przez cały rok obsługuje statki towarowe i pasażerskie. W porcie przeładowuje się 22 mln t towarów rocznie. Port jest zarządzany przez spółkę "Haifa Port Ltd.", z siedzibą w Hajfie.
Historia.
Od prehistorycznych czasów Zatoka Hajfy była naturalnym schronieniem dla żeglarzy. Gdy w 1100 krzyżowcy zdobyli Hajfę, stała się ona ważnym miastem portowym wschodniej części Morza Śródziemnego. W 1265 Hajfę zdobyli i zniszczyli Mamelucy i od tego czasu miasto pozostawało w stanie ruiny do XVII wieku, a na pierwszy plan wysunęła się wówczas pobliska Akka. Port w Hajfie do XVIII wieku miał reputację siedziby piratów.
W 1761 beduiński władca Akki, Daher el-Omar zdobył Hajfę. Miasto zostało wówczas odbudowane w nowym miejscu, z nowymi murami obronnymi. Po śmierci El-Omara w 1775 miasto pozostawało pod władzą Imperium Osmańskiego do 1918.
Punktem zwrotnym w historii Hajfy okazało się osiedlenie w mieście w 1868 niemieckich chrześcijan z ruchu "Tempelgesellschaft". Utworzyli oni w Hajfie niemiecką kolonię, przy której powstała elektrownia, fabryki i linia kolejowa łącząca miasto z Akką, Nazaretem i Tyberiadą. Był to kluczowy moment w modernizacji miasta. Jednak pierwszą osobą, która doceniła znaczenie portu w Hajfie był Theodor Herzl (twórca ruchu syjonistycznego), który w 1898 odwiedził Hajfę. W swojej książce „"Altneuland"” zawarł on proroczy opis miasta.
Budowa nowoczesnego portu morskiego rozpoczęła się w 1922. W wyniku prac melioracyjnych pozyskano grunty pod budowę biur portowych i magazynów. 31 października 1933 odbyła się uroczystość oficjalnego otwarcia portu, w której przewodniczył brytyjski komisarz mandatu Palestyny, gen. sir Arthur Grenfell Wauchope. Port umożliwił rozwój Hajfy, która bardzo szybko rozwinęła się w nowoczesne przemysłowe miasto będące ważnym punktem przeładunku ropy naftowej. Liczba mieszkańców miasta wynosiła w 1936 100 tys. osób.
W okresie międzywojennym Żydzi traktowali port jako bramę dla tysięcy imigrantów napływających do Palestyny. Po zakończeniu II wojny światowej w Palestynie nasiliły się walki pomiędzy Żydami a Arabami. Skala starć powoli przybierała rozmiary wojny domowej. Rząd brytyjski zdawał sobie sprawę, że sytuacja w mandacie Palestyny wymyka się spod kontroli, dlatego 2 kwietnia 1947 oficjalnie przekazał sprawę Palestyny do ONZ. 29 listopada 1947 Zgromadzenie Ogólne Organizacji Narodów Zjednoczonych przyjęło Rezolucję nr 181 w sprawie podziału Palestyny. Hajfę uznano za część równiny przybrzeżnej, którą przyznano państwu żydowskiemu.
Żydzi uznali Hajfę za strategiczne miasto portowe, które odgrywa kluczową rolę w sprawowaniu kontroli nad całą Galileą. Dlatego uznano przejęcie kontroli nad miastem za jeden z najważniejszych celów wojny domowej 1947–1948. Brytyjczycy wycofali swój kontyngent wojskowy z Hajfy 21 kwietnia 1948. Żydowska Hagana w całkowitej tajemnicy przegrupowała swoje brygady i tego samego dnia z zaskoczenia zaatakowała miasto. Po dwóch dniach walk 23 kwietnia 1948 Żydzi opanowali Hajfę.
Po 1948 port w Hajfie stał się jednym z najważniejszych punktów, do którego docierali żydowscy imigranci z całego świata, tłumnie przybywający do nowo proklamowanego państwa Izrael. Port służył Izraelowi jako brama do reszty świata, pomógł rozwinąć się państwu żydowskiemu w gospodarczą potęgę Bliskiego Wschodu.
W lutym 2005 rząd po przeprowadzeniu reformy strukturalnej izraelskiego przemysłu portowego, utworzył niezależne przedsiębiorstwo "Haifa Port Ltd.".
W 2010 roku oddano do użytku nowy terminal kontenerowy Carmel, mogący przyjmować przy wybrzeżu o długości 700 m dwa kontenerowce do 15 300 TEU. Swoją pełną sprawność nowy terminal uzyskał w połowie 2011 roku. W 2015 roku rozpoczęto pracę na kolejnym terminalem, Haifa Bay. W wyniku przetargu jego operatorem została chińska grupa Shanghai International Port Group (SIPG). Terminal został ukończony w 2021 roku.
W styczniu 2020 rząd Izraela podjął decyzję o prywatyzacji portu. Ma go przejąć indyjskie przedsiębiorstwo Adani Ports oraz izraelska grupa Gadot, zajmująca się logistyką i chemikaliami. Wartość transakcji wynosi 4,1 mld szekli. Planowana data zakończenia negocjacji to 27 listopada 2022.
Katastrofy i incydenty.
Port był widownią dwóch morskich incydentów:
Nawigacja.
Przed wejściem do portu znajduje się kotwicowisko, dające w Zatoce Hajfy bezpieczne schronienie dla statków nawet w najcięższe zimowe sztormy. Nad zatoką góruje góra Karmel (546 m n.p.m.), na której w 1864 wybudowano latarnię morską Har Carmel.
Przy wchodzeniu do portu obowiązuje korzystanie z pomocy pilota, który wchodzi na pokład statków w odległości około 1 mili morskiej od falochronu portowego. W porcie dostępne są 3 holowniki typu „Voith”.
Struktura portu.
Port Hajfa obejmuje rozległy obszar i ma trzy główne porty:
Historyczny port.
Historyczny port stanowi główną część Portu Hajfa. Port jest chroniony dwoma falochronami: głównym północno-zachodnim o długości 2 826 m i drugim wschodnim o długości 765 m. Szerokość kanału wejściowego pomiędzy falochronami wynosi 183 m. Kanał ma głębokość 13,8 m. Długość wszystkich nabrzeży wynosi 3 330 m
Lista portowych nabrzeży:
Nowoczesny terminal pasażerski może obsłużyć 600 tys. pasażerów rocznie. Wewnątrz terminalu znajduje się poczekalnia, sklepy, bar szybkiej obsługi i różne punkty usługowe. Do portu w Hajfie zawijają dwa typy statków pasażerskich. Są to typowe statki rejsowe oraz wycieczkowce, które zatrzymują się w Hajfie na 1–2 dni. Nabrzeże terminalu pasażerskiego umożliwia jednoczesne zacumowanie trzech statków pasażerskich obok siebie. Przy terminalu znajduje się stacja kolejowa Hajfa Merkaz-ha-Szemona, dworzec autobusowy oraz przebiegają główne drogi miasta.
Na terenie historycznego portu znajduje się także terminal zbożowy o nominalnej pojemności 90 tys. t. Silos jest zarządzany przez spółkę "„Dagon” Israel Granaries Company Ltd.".
Przeładunek towarów w Porcie Hajfa (w tysiącach ton):
Wschodni terminal kontenerowy.
Największy terminal kontenerowy Izraela (przeładowuje 65% kontenerów w kraju) jest usytuowany przy nabrzeżu Hof-Shemen. Zajmuje on powierzchnię 400 000 m². Długość nabrzeża wynosi 960 m, a głębokość kanału 14 m. Terminal może obsługiwać statki Panamax o ładowności 35 t. W 2005 port w Hajfie obsłużył 1 123 000 kontenerów, a wydajność żurawi portowych wynosiła 22–25 ruchów na godzinę.
Lista portowych nabrzeży:
Przeładunek kontenerów w Porcie Hajfa (w tysiącach kontenerów):
Strefa Kiszon.
Port Kiszon leży we wschodniej części portu Hajfy przy rzece Kiszon. Port jest chroniony przez dwa falochrony o długościach 600 m i 350 m. Główny kanał ma długość 1045 m, szerokość 80 m (jest planowane poszerzenie do 120 m) i głębokość 12 m. Aktualnie trwają prace projektowe i budowlane przy rozbudowie wschodniej części Portu Kiszon. Nowe nabrzeża będą miały długość 580 m i powierzchnię 20 ha. Z dodatkowych obiektów znajdują się tutaj przystań rybacka oraz marina dla jachtów. Przy rzece Kiszon utworzono park, który jest wykorzystywany w celach rekreacyjnych i turystyczno-sportowych przez cały rok.
Port Hajfa specjalizuje się w przeładunku i magazynowaniu różnorodnych substancji chemicznych i ropy naftowej. Większość prac przeładunkowych prowadzi się na terminalach północnym i południowym:
Duże tankowce są rozładowywane na redzie portu, przy zakotwiczonej specjalnej instalacji portowej. Ropa naftowa rozładowana na redzie jest przetłaczana podwodnym rurociągiem do zbiorników w porcie.
Lista portowych nabrzeży:
Przeładunek chemikaliów w Porcie Hajfa (w tysiącach ton):
Stocznia.
W porcie znajduje się stocznia, która zajmuje nabrzeże o długości 900 m. Stocznia dysponuje dwoma dokami pływającymi o pojemności 20 000 t. i 1 100 t. Urządzenia nabrzeżne posiadają zdolność wyciągania na brzeg statków do 60 t. Głębokość kanału przy stoczni wynosi 11,5 m.
Port wojenny.
W porcie znajduje się baza marynarki wojennej. Jest to główna baza flotylli okrętów podwodnych. Dodatkowo stacjonuje tutaj "3 Flotylla" okrętów rakietowych i "Jednostka 914" łodzi patrolowych. Głównym zadaniem bazy jest zapewnienie bezpieczeństwa szlaków żeglugowych Izraela. Prowadząc rutynowe zadania bojowe związane z utrzymywaniem bezpieczeństwa żeglugi, okręty z bazy w Hajfie ćwiczą z pozostałymi jednostkami Marynarki Wojennej Izraela.
W Porcie Hajfy znajduje się także główna baza szkoleniowa izraelskiej marynarki. Baza szkoleniowa składa się ze szkoły oficerskiej, szkoły dowodzenia morskiego, szkoły podwodniaków, szkoły rakietowców, szkoły technicznej i szkoły morskiego patrolu. Kadeci podczas szkolenia przechodzą praktyki na okrętach wojennych bazujących w bazie. W zależności od rodzaju kursu praktyki trwają od 7 tygodni do 20 miesięcy.
Statystyka.
Przez Port Hajfa przechodzi około 30 milionów ton towarów rocznie. Każdego roku przez port eksportuje się na cały świat dziesiątki tysięcy kontenerów z meblami, żywnością, odzieżą i innymi produktami izraelskimi. Przeciętnie każdego dnia eksportuje się sześć kontenerów z bromem (rocznie ponad 2000). Wśród towarów eksportowanych znajdują się także substancje niebezpieczne oraz broń. W porcie rozładowuje się ropę naftową i inne chemikalia, które następnie przechowuje się w zbiornikach na terenie portu. Urządzenia portowe są obsługiwane przez ponad tysiąc pracowników, jednak okresowo przy obsłudze licznych statków pasażerskich na terenie portu może znajdować się nawet do pięciu tysięcy pracowników.
Udział procentowy towarów przeładowywanych w Porcie Hajfa (dane za 2006):
W 2007 przedsiębiorstwo "Haifa Port Ltd." uzyskało przychód w wysokości 900 mln NIS i zysk 140 mln NIS. W 2019 roku przychody wyniosły 746 mln, zyski 155 mln, a zysk operacyjny 87,6 mln NIS.
W 2020 roku w porcie przeładowano 1,47 mln TEU kontenerów, o 6% więcej niż w poprzednim rekordowym 2018.
Komunikacja.
W bezpośrednim sąsiedztwie portu znajdują się dwie stacje kolejowe Rakewet Jisra’el: Hajfa Merkaz-ha-Szemona i Hajfa Bat Gallim. Przy porcie znajduje się także port lotniczy Hajfa, a obok przebiegają droga ekspresowa nr 4 (Netiw ha-Asara–Kefar Rosz ha-Nikra) i autostrada nr 22 .
Przedsiębiorstwa armatorskie.
Z portu w Hajfie korzystają następujące przedsiębiorstwa żeglugowe:

</doc>
<doc id="1462450" url="https://pl.wikipedia.org/wiki?curid=1462450" title="Bobyrec">
Bobyrec

Bobyrec, kleniek ("Petroleuciscus borysthenicus") – gatunek słodkowodnej ryby karpiokształtnej z rodziny karpiowatych (Cyprinidae).
Występowanie.
Grecja, Bułgaria, Rumunia, Mołdawia, Ukraina, Rosja, Gruzja i Turcja. Żyje w jeziorach położonych niedaleko wybrzeża i w wolno płynących nizinnych rzekach.
Opis.
Osiąga 15–35 (maksymalnie 40) cm długości. Żywi się głównie owadami i ich larwami, planktonem, zoobentosem i glonami.

</doc>
<doc id="1462454" url="https://pl.wikipedia.org/wiki?curid=1462454" title="Kleń kaukaski">
Kleń kaukaski

Kleń kaukaski ("Squalius aphipsi") – gatunek słodkowodnej ryby z rodziny karpiowatych (Cyprinidae).
Występowanie.
Rosja. Dopływy dolnych partii rzeki Kubań.

</doc>
<doc id="1462455" url="https://pl.wikipedia.org/wiki?curid=1462455" title="Rzymski dyktator">
Rzymski dyktator



</doc>
<doc id="1462458" url="https://pl.wikipedia.org/wiki?curid=1462458" title="24 Dywizja Piechoty (III Rzesza)">
24 Dywizja Piechoty (III Rzesza)

24 (Saksońska) Dywizja Piechoty - niemiecka dywizja z czasów II wojny światowej, sformowana na mocy rozkazu z dnia 15 października 1935 roku, miejsce stacjonowania sztabu Chemnitz. Stacjonowała w IV Okręgu Wojskowym.
Struktura organizacyjna.
31., 32. i 102. pułk piechoty, 24. pułk artylerii, I./60. pułk artylerii ciężkiej, 24. batalion pionierów, 24. oddział rozpoznawczy, 24. oddział przeciwpancerny, 24. oddział łączności, 24. polowy batalion zapasowy;
31. pułk grenadierów, 32. pułk fizylierów, 102. pułk grenadierów, 24. pułk artylerii, I./ 60. pułku artylerii ciężkiej, 24. batalion pionierów, 24. batalion fizylierów, 24. oddział przeciwpancerny, 24. oddział łączności, 24. polowy batalion zapasowy;
Dowódcy dywizji.
Generalleutnant Werner Kienitz 15 X 1935 – 1 IX 1938;
Generalleutnant Sigismund von Förster 1 IX 1938 – 1 XI 1938;
Generalleutnant Friedrich Olbricht 1 XI 1938 – 15 II 1940;
Generalleutnant Justin von Obernitz 15 II 1940 – 14 VI 1940;
Generalleutnant Hans von Tettau 14 VI 1940 – 23 II 1943;
Generalleutnant Kurt Versock 23 II 1943 – 28 II 1944;
Generalleutnant Hans Freiherr von Falkenstein 28 II 1944 – 3 VI 1944;
Szlak bojowy.
Dywizja wzięła udział w ataku na Polskę. Wchodziła w skład 8 Armii. Podczas Polskiego zwrotu zaczepnego nad Bzurą broniła Głowna i Łowicza. Odparła atak Wielkopolskiej Brygady Kawalerii na Głowno. Polska 16 Dywizja Piechoty 11 września rano zaatakowała Łowicz. W nocy zdobyła go, wypierając Niemców na 3 km od miasta. Niemcy kontratakowali, ponownie zajmując miasto. Polacy zaatakowali jeszcze raz. Zdobyli połowę Łowicza, ale wycofali się na wieść o nadchodzącej kolumnie niemieckich czołgów i samochodów pancernych. Później dywizja przekroczyła Bzurę atakując polskie tyły.

</doc>
<doc id="1462459" url="https://pl.wikipedia.org/wiki?curid=1462459" title="Kołtyniany (gmina)">
Kołtyniany (gmina)

Gmina Kołtyniany (lit. "Kaltanėnų seniūnija") - gmina w rejonie święciańskim okręgu wileńskiego na Litwie.

</doc>
<doc id="1462461" url="https://pl.wikipedia.org/wiki?curid=1462461" title="Australian Light Horse">
Australian Light Horse

Australian Light Horse (dosłownie „Australijska Lekka Kawaleria”) – australijskie oddziały wojskowe łączące cechy jazdy i dragonów walczące w wojnach burskich i w I wojnie światowej. Kawaleria australijska używała wyhodowanych w Nowej Południowej Walii wysoce wytrzymałych na trudy, szybkich i zwrotnych walerów, koni, które sprawdziły się zwłaszcza na półwyspie Synaj, wytrzymując bez wody 36-godzinne rajdy przez pustynię i zadowalając się kilogramem obroku dziennie. W czasie I wojny światowej aż 160 tysięcy tych koni zostało przetransportowanych na Bliski Wschód, gdzie walczyły oddziały Light Horse wchodzące w skład korpusu ANZAC. 
Współcześnie nazwa „Australian Light Horse” jest noszona przez niektóre zmechanizowane jednostki armii australijskiej wyposażone w transportery ASLAV.

</doc>
<doc id="1462462" url="https://pl.wikipedia.org/wiki?curid=1462462" title="Jelec adriatycki">
Jelec adriatycki

Jelec adriatycki ("Squalius svallize") – gatunek ryby z rodziny karpiowatych (Cyprinidae).
Występowanie.
Szybko płynące rzeki Dalmacji, Hercegowiny i Albanii. Pływa w pobliżu powierzchni wody.
Opis.
Osiąga do 20 cm długości standardowej.

</doc>
<doc id="1462465" url="https://pl.wikipedia.org/wiki?curid=1462465" title="Loudness war">
Loudness war

Loudness war () – tendencja we współczesnym przemyśle muzycznym, aby nagrywać, produkować i dystrybuować nagrania o coraz większej głośności i kompresji dynamiki. Celem takich zabiegów jest postrzeganie nagrań jako wyróżniających się wobec innych.
Kompresja dynamiki sprawia, że sztucznie zwiększa się pod względem natężenia dźwięki z pułapu najcichszych, przez co ogólnie cały utwór brzmi o wiele głośniej, nie ma już mowy o jakiejkolwiek naturalności brzmienia instrumentów.
Przy porównaniu dwóch nagrań o różnych poziomach prawdopodobne jest, że to głośniejsze zostanie ocenione jako brzmiące „lepiej i wyraźniej”. Wiąże się to ze sposobem, w jaki ludzkie ucho odbiera różne poziomy ciśnienia akustycznego: umiejętność rozróżniania zmian częstotliwości dźwięku zmienia się wraz ze zmianami w ciśnieniu akustycznym. Im bardziej to ciśnienie wzrasta, tym więcej niskich i wysokich dźwięków człowiek jest w stanie rozpoznać.
Podniesienie ogólnej głośności nagrania prowadzi do powstania utworów, które są maksymalnie głośne od początku do końca. Poziom głośności zostaje więc spłaszczony, a muzyka ma niewielki zakres dynamiki (tzn. małą różnicę między głośnymi i cichymi fragmentami). Mały zakres dynamiki sprawia, że słuchanie takich utworów staje się męczące. Dostrzegają to przedstawiciele przemysłu muzycznego np. inżynierowie dźwięku Doug Sax, Geoff Emerick. Powiększanie głośności utworów skrytykował też Bob Dylan, który stwierdził: "Słucha się tych nowych płyt i są okropne, dźwięk je całkowicie przykrywa. Nie można niczego rozróżnić: ani wokalisty, niczego – zupełnie jak szum.".
Ta sama technika (kompresja dynamiki) jest stosowana we wszystkich reklamach radiowych i telewizyjnych (reklamy są w odbiorze przez słuch kilka razy głośniejsze od filmów).
Drugim możliwym efektem jest zniekształcenie dźwięku, określane jako przesterowanie (ang. "clipping"). Medium cyfrowe nie może wygenerować sygnału większego niż jego pełna skala, dlatego też, jeśli poziom sygnału zostanie podwyższony powyżej tej granicy, fala dźwiękowa zostaje przycięta.
Albumy.
Przykłady albumów, na których zjawisko jest szczególnie słyszalne:

</doc>
<doc id="1462466" url="https://pl.wikipedia.org/wiki?curid=1462466" title="Jürgen Roelandts">
Jürgen Roelandts

Jürgen Roelandts (ur. 2 lipca 1985 w Asse) – belgijski kolarz szosowy, zawodnik należącej do dywizji UCI WorldTeams drużyny BMC Racing Team. Mistrz Belgii w wyścigu ze startu wspólnego (2008).
Etapowy zwycięzca Tour de Pologne, w zawodowym peletonie od 2008 roku.

</doc>
<doc id="1462468" url="https://pl.wikipedia.org/wiki?curid=1462468" title="Jelec chorwacki">
Jelec chorwacki

Jelec chorwacki ("Telestes polylepis") – gatunek ryby z rodziny karpiowatych. Nie ma znaczenia gospodarczego.
Występowanie.
Chorwacja – dorzecze Dunaju. Występował w wodach szybko płynących i w czystych jeziorach o piaszczystym lub żwirowatym dnie. Według danych IUCN potwierdzono jego występowanie w jednym tylko cieku – Stanicka Jaruga.
Opis.
Osiąga 15–20 (maksymalnie 25) cm długości. Biologia tego gatunku jest słabo poznana. Przebywa głównie przy dnie.

</doc>
<doc id="1462470" url="https://pl.wikipedia.org/wiki?curid=1462470" title="Jose Joaquin Rojas Gil">
Jose Joaquin Rojas Gil



</doc>
<doc id="1462471" url="https://pl.wikipedia.org/wiki?curid=1462471" title="Walerij Sokołenko">
Walerij Sokołenko



</doc>
<doc id="1462473" url="https://pl.wikipedia.org/wiki?curid=1462473" title="Tomasz Biernacki (dyrygent)">
Tomasz Biernacki (dyrygent)

Tomasz Biernacki (ur. 5 lipca 1974 w Krakowie) – polski dyrygent.

</doc>
<doc id="1462474" url="https://pl.wikipedia.org/wiki?curid=1462474" title="José Joaquin Rojas Gil">
José Joaquin Rojas Gil



</doc>
<doc id="1462477" url="https://pl.wikipedia.org/wiki?curid=1462477" title="Jelec nadkamiennik">
Jelec nadkamiennik

Jelec nadkamiennik ("Telestes souffia") – gatunek ryby z rodziny karpiowatych.
Występowanie.
Dorzecza rzek: Rodan, Var, górnego i środkowego Dunaju, górnego Renu, oraz północne Włochy.
Żyje stadnie w głębszych partiach strumieni i rzek.
Opis.
Ciało wydłużone, walcowate, o długości do 25 cm. Otwór gębowy w położeniu dolnym. Boki srebrzyste, wzdłuż nich biegnie szeroka, ciemna smuga, poniżej której są widoczne pomarańczowe otwory linii nabocznej.
Odżywianie.
Zjada plankton i bentos.
Rozród.
Trze się w szybkim nurcie na kamienistym dnie. W tym okresie widoczna jest wysypka tarłowa, a pomarańczowa barwa linii nabocznej staje się wyjątkowo intensywna.

</doc>
<doc id="1462479" url="https://pl.wikipedia.org/wiki?curid=1462479" title="Kaduk (Nowy Sącz)">
Kaduk (Nowy Sącz)

Kaduk – osiedle w Nowym Sączu, w południowej części miasta. Graniczy z osiedlami: Wólki, Szujskiego, Nawojowska, Zawada i Dąbrówka.
W obecnych granicach od 1990 roku.
W skład osiedla wchodzą: dawne przedmieście Kaduk (od 1906) i Dąbrówka Niemiecka, włączona w 1923 roku w granice miasta (obecnie ul. Grunwaldzka).
Nazwa osiedla Kaduk (Na Kaduku) ma związek ze staropolskim prawem kaduka (o dobrach bezdziedzicznych) ale "kaduk" oznacza też diabła.

</doc>
<doc id="1462480" url="https://pl.wikipedia.org/wiki?curid=1462480" title="25 Dywizja Piechoty (III Rzesza)">
25 Dywizja Piechoty (III Rzesza)

25 (Wirtemberska) Dywizja Piechoty – niemiecka dywizja z czasów II wojny światowej, sformowana na mocy rozkazu z 15 października 1935 roku, miejsce stacjonowania sztabu Ludwigsburg. Stacjonowała w V Okręgu Wojskowym. Od 15 listopada 1940 roku w macierzystych garnizonach rozpoczęto przeformowywać jednostkę w 25 Dywizję Piechoty Zmotoryzowanej.
23 czerwca 1943 roku jednostkę przemianowano na 25 Dywizję Grenadierów Pancernych.
Struktura organizacyjna.
13., 35. i 119. pułki piechoty, 25 pułk artylerii, I/61 pułku artylerii ciężkiej, 25 batalion pionierów, 25 oddział rozpoznawczy, 25 oddział przeciwpancerny, 25 oddział łączności, 25 polowy batalion zapasowy;
Dowódcy dywizji.
Generalleutnant Hubert Schaller – Kalide 10 IV 1936 – 12 X 1936;
Generalleutnant Christian Hausen 12 X 1936 – 15 X 1940;
Generalleutnant Heinrich Clößner 15 X 1940 – XI 1940;
Generalmajor Sigfrid Henrici 15 I 1942 - 4 II 1942;
Generalleutnant Anton Grasser od 4 II 1942

</doc>
<doc id="1462484" url="https://pl.wikipedia.org/wiki?curid=1462484" title="Katedra Saint Chad’s w Birmingham">
Katedra Saint Chad’s w Birmingham

Katedra Saint Chad’s w Birmingham (ang. "St Chad's Cathedral") – główna świątynia archidiecezji Birmingham kościoła rzymskokatolickiego. Jest to neogotycka budowla wybudowana w latach 1839–1841, zaprojektowana przez architekta Augustusa Welby Northmore Pugina. Godność katedry posiada od 1850. Ustanowiona przez papieża Piusa XII bazyliką mniejszą w 1941 roku.

</doc>
<doc id="1462485" url="https://pl.wikipedia.org/wiki?curid=1462485" title="Andrzej Odrowąż">
Andrzej Odrowąż

Andrzej Odrowąż ze Sprowy (zm. 1 maja 1465 roku) – starosta generalny ruski w latach 1450-1464, starosta podolski, wojewoda ruski (1452-1465), wojewoda podolski (1456). Zarządca Sędziszowa Małopolskiego od 1455 roku. Założyciel Kościoła Bernardynów we Lwowie (1460). 
Był bratem Jana Odrowąża (zm. 1485) - wojewody podolskiego i ruskiego jednego ze znaczniejszych możnowładców małopolskich i Małgorzaty Odrowąż poślubionej przez Stanisława z Dynowa. 
Syn Piotra Odrowąża (zm. 6 września 1450 w bitwie pod Krasną koło Vaslui) - wojewody ruskiego, starosty lwowskiego, samborskiego i halickiego. 
Wnuk Dobiesława Odrowąża (zm. 1433) - podkomorzego ruskiego.
Żoną Andrzeja Odrowąża była ostatnia Księżniczka Mazowiecka Anna Odrowąż.
W 1460 roku Andrzej Odrowąż ze Sprowy, wojewoda Rusi, dał wieś klasztorowi w Mogile. Zakonnicy jednak tę wieś zamienili na Opatkowice. Wojewoda wyprosił tę zamianę u króla Kazimierza IV Jagiellończyka, pod warunkiem, że zakon będzie odprawiał co rok mszę świętą za dusze rodziców króla Kazimierza - Władysława i Zofii. 
W roku 1463 do Kamieńca pogranicznego na Rusi posłał król Andrzeja Odrowąża, który znakomicie wywiązał się z zadania poselskiego. 
Skonfliktowany ze szlachtą Rusi Czerwonej, która zarzucała mu i jego bratu Janowi w 300 pozwach wiele nadużyć, w związku z którymi razem z miastem Lwów zawiązała w grudniu 1464 roku konfederację przeciwko Odrowążom.
Bezpośrednio po śmierci Andrzeja Odrowąża powstał anonimowy wiersz w języku łacińskim "O funesta dies nostri miserabilis evi", upamiętniający zmarłego.
Zobacz też.
 

</doc>
<doc id="1462486" url="https://pl.wikipedia.org/wiki?curid=1462486" title="Stanisław Kęsik">
Stanisław Kęsik

Stanisław Kęsik (ur. 11 maja 1958 w Ciechanowie, zm. 12 maja 2021 tamże) – polski poeta, działacz społeczny, polityk i samorządowiec.
W latach 2000–2010 dyrektor Centrum Kultury i Sztuki w Ciechanowie. W latach 2018–2021 wicestarosta powiatu ciechanowskiego.
Życiorys.
Dzieciństwo spędził w rodzinnej wsi, Ościsłowie, gdzie uczęszczał do szkoły podstawowej. Następnie ukończył Technikum Mechaniczne w Ursusie. Absolwent Wydziału Prawa i Administracji Uniwersytetu Warszawskiego oraz Podyplomowego Studium Zarządzania Kulturą i Oświatą. Pracował w ciechanowskim "Transbudzie", Jednostce Wojskowej, Urzędzie Wojewódzkim, Wojewódzkim Inspektoracie Ochrony Środowiska, od 1 grudnia 2000 do 1 grudnia 2010 był dyrektorem Centrum Kultury i Sztuki w Ciechanowie. Następnie pracował w DPS „Kombatant” w Ciechanowie. Od 21 listopada 2018 pełnił funkcję wicestarosty powiatu ciechanowskiego.
W latach 1986–2000 był prezesem Klubu Pracy Twórczej w Ciechanowie, skarbnikiem Zarządu Ciechanowskiego Oddziału Związku Literatów Polskich, a następnie skarbnikiem Związku Literatów na Mazowszu (2009–2018). Członek wielu stowarzyszeń m.in. Academia Europaea Sarbieviana, Stowarzyszenia Akademia Kultury oraz Ludowego Zespołu Artystycznego „Ciechanów” (tancerz). Od 17 lutego 2018 był przewodniczącym Ciechanowskiego Bezpartyjnego Ugrupowania Wyborczego.
W latach 2002–2010 był radnym miasta Ciechanowa, członkiem Komisji Rozwoju Gospodarczego i Budżetu oraz Komisji Kultury, Oświaty i Sportu. W 2010 roku został radnym powiatu ciechanowskiego.
Zmarł nagle, w wieku 63 lat.
Twórczość.
Jako poeta wydał pięć tomików wierszy. był redaktorem i współautorem kilkunastu książek – almanachów poetyckich i opracowań literackich. Jego wiersze tłumaczone były na język angielski, litewski, ukraiński, węgierski i wietnamski. Wielokrotnie nagradzany, m.in. w 1993 otrzymał nagrodę Polcul ufundowaną przez fundację popierania niezależnej kultury polskiej z siedzibą w Sydney.

</doc>
<doc id="1462490" url="https://pl.wikipedia.org/wiki?curid=1462490" title="China Open 2008 (mężczyźni)">
China Open 2008 (mężczyźni)

China Open 2008 – tenisowy turniej ATP z cyklu China Open rozgrywany w dniach 22–28 września 2008 roku w Pekinie na kortach twardych o puli nagród 524 000 dolarów amerykańskich.

</doc>
<doc id="1462491" url="https://pl.wikipedia.org/wiki?curid=1462491" title="Amerykańskie Towarzystwo Biblijne">
Amerykańskie Towarzystwo Biblijne

Amerykańskie Towarzystwo Biblijne (, "ABS") – organizacja założona w roku 1816 z już istniejących lokalnych towarzystw biblijnych w celu wydawania, rozpowszechniania i tłumaczenia tekstu Biblii. Jest członkiem założycielem Zjednoczonych Towarzystw Biblijnych. Główna siedziba ABS znajduje się w Nowym Jorku.
Działalność.
Amerykańskie Towarzystwo Biblijne jako pierwsze rozpowszechniało Biblie, umieszczając je w hotelach oraz dostarczając podróżnym. Jako pierwsze w roku 1835 opracowało Biblię dla niewidomych. W roku 1860 dostarczało Biblie firmie "Pony Express Rider" dla podróżujących dyliżansami przez Stany Zjednoczone. Opracowało kieszonkowe wydania Biblii dla żołnierzy biorących udział w wojnie secesyjnej (1861–1865). Od 1948 roku przygotowuje oparte na Biblii programy telewizyjne i radiowe. Od 1957 roku wydaje dźwiękowe nagrania Biblii, początkowo na płytach winylowych. Są one dostępne w 44 językach.
Amerykańskie Towarzystwo Biblijne publikuje głównie tłumaczenia Good News Bible oraz Contemporary English Version. Przekład "Good News Bible" opublikowany w 1966 roku tylko w pierwszym roku sprzedał się w ilości ponad 7,7 miliona egzemplarzy.
ABS stawia sobie za cel dotrzeć do osób na całym świecie, które w inny sposób nie miałyby dostępu do Biblii. Rozprowadza egzemplarze Biblie wśród:
American Bible Union (1850–1883).
Towarzystwo Biblijne American Bible Union powstało w roku 1850 w wyniku sporu wewnątrz Amerykańskiego Towarzystwa Biblijnego. Baptyści należący do ATB chcieli, aby Towarzystwo opracowało przekład Nowego Testamentu, który ich zdaniem dokładniej odzwierciedlałyby tekst oryginalny. Jednym z powodów konfliktu było tłumaczenie greckiego słowa βαπτιζω ("baptizo" – „chrzcić”, „zanurzyć”). Większość angielskich przekładów dokonuje transliteracji terminu greckiego bez jego tłumaczenia.
Kompletny przekład Nowego Testamentu opublikowano w roku 1862, a wydanie drugie poprawione w 1865 ("The New Testament of our Lord and Savior Jesus Christ"). Następnie w latach 1856–1884 opublikowano także serię tomów Starego Testamentu. W roku 1883 American Bible Union zaprzestało działalności, którą kontynuowali amerykańscy baptyści. W roku 1891 wydano zrewidowane wydanie Nowego Testamentu (miało ono dwie wersje – w jednym termin "baptizo" tłumaczono jako „zanurzyć”, a w drugim pozostawiono transliterację). W roku 1912 ukazało się kompletne wydanie Pisma Świętego przygotowane przez American Bible Union ("The Holy Bible Containing the Old and New Testaments, An Improved Edition").

</doc>
<doc id="1462502" url="https://pl.wikipedia.org/wiki?curid=1462502" title="Juda">
Juda



</doc>
<doc id="1462507" url="https://pl.wikipedia.org/wiki?curid=1462507" title="Archikatedra św. Andrzeja w Glasgow">
Archikatedra św. Andrzeja w Glasgow

Archikatedra św. Andrzeja w Glasgow (ang. St. Andrew's Cathedral, Glasgow) – główna świątynia archidiecezji Glasgow kościoła rzymskokatolickiego. Mieści się na rogu ulic Clyde Street i Fox Lane.
Jest to neogotycka (Perpendicular Style) budowla wybudowana w latach 1814-1817, zaprojektowana przez architekta Jamesa Gillespie Grahama. Godność katedry posiada od 1889. Wybudowana na planie prostokąta na betonowym fundamencie. Mur ciosowy z kremowego piaskowca. Okna ze spiczastymi łukami i sztukateriami.

</doc>
<doc id="1462513" url="https://pl.wikipedia.org/wiki?curid=1462513" title="Gillette">
Gillette

Gillette – marka maszynek i innych akcesoriów do golenia należąca do Procter &amp; Gamble. Gillette była jedną z kilku marek należących do koncernu The Gillette Company, który w 2005 roku został przejęty przez Procter &amp; Gamble.
The Gillette Company została założona w 1901 roku przez Kinga C. Gillette’a. Siedziba przedsiębiorstwa mieściła się w Bostonie w stanie Massachusetts w Stanach Zjednoczonych.
W Polsce zakład produkujący wyroby firmy Gillette i należący do grupy P&amp;G znajduje się w Łodzi, powstał w latach 90. XX w. przez wykupienie dawnego polskiego producenta Wizametu. W 2004 roku rozpoczęto budowę nowego zakładu w łódzkim Nowym Józefowie.
Krytyka.
Według informacji podanych w 2009 roku przez brytyjski dziennik "Daily Mail" koszt produkcji ostrza Fusion wynosi £0.05, natomiast cena sprzedaży £2.43 co daje ponad 4750% przebicia. M.in. z tego powodu ceny produktów grupy P&amp;G stały się przedmiotem śledztwa Office of Fair Trading.

</doc>
<doc id="1462514" url="https://pl.wikipedia.org/wiki?curid=1462514" title="China Open 2008 (kobiety)">
China Open 2008 (kobiety)

Tenisowy turniej WTA China Open 2008 odbył się w dniach 15 - 22 września w stolicy Chin Pekinie na kortach twardych. Pula nagród wyniosła 600 000 dolarów amerykańskich.

</doc>
<doc id="1462516" url="https://pl.wikipedia.org/wiki?curid=1462516" title="Hsieh Yu-hsing">
Hsieh Yu-hsing

Hsieh Yu-hsing (chin. trad. 謝裕興, chin. upr. 谢裕兴, pinyin "Xiè Yùxīng"; ur. 23 lipca 1983 roku) – tajwański badmintonista. Zakwalifikował się do Letnich Igrzysk Olimpijskich 2008 odbywających się w Pekinie. W pierwszym meczu pokonał Irańczyka Kaveha Mehrabiego (21:16, 21:12), następnie Wietnamczyka Nguyễn Tiến Minh (21:16, 15:21, 21:15). W 1/8 finału w trzysetowym pojedynku wygrał z Wong Choong Hannem z Malezji (14:21, 21:17, 21:18). W ćwierćfinale przegrał z Chińczykiem Chen Jinem, zajmując ostatecznie 5. miejsce.

</doc>
<doc id="1462517" url="https://pl.wikipedia.org/wiki?curid=1462517" title="Gillette Company">
Gillette Company



</doc>
<doc id="1462519" url="https://pl.wikipedia.org/wiki?curid=1462519" title="Herb gminy Czarnożyły">
Herb gminy Czarnożyły

Herb gminy Czarnożyły przedstawia na tarczy dzielonej w słup błękitno-czerwonej strzemię złote, pod którym jedenaście gwiazd złotych w półokrąg; z nich środkowa nieco większa od pozostałych.
Złote strzemię oraz niebiesko-czerwone barwy nawiązują do herbu rodowego Strzemię Brzostowskich – dawnych właścicieli Czarnożył. Adam Brzostowski (1722-1790) – czołowy przedstawiciel tego rodu wstawił się jako pionier postępu rolniczego na ziemi wieluńskiej i w całej ówczesnej Rzeczypospolitej. Stosował nowatorskie metody uprawy roli, siewu i hodowli zwierząt. Wprowadził obowiązek nauczania dzieci wiejskich. Nawiązanie do tradycji rodu Brzostowskich upamiętnia ich zasługi gospodarcze i obywatelskie.
Gwiazdy symbolizują jedenaście sołectw wchodzących w skład gminy: Czarnożyły, Emanuelina, Gromadzice, Kąty, Łagiewniki, Opojowice, Platoń, Raczyn, Staw, Stawek, Wydrzyn. Większa z gwiazd oznacza wieś gminną – Czarnożyły.
Herb Gminy Czarnożyły został przyjęty Uchwałą Rady Gminy Czarnożyły z dnia 30 czerwca 2005 r. Jest on wizytówką oraz symbolem jednoczącym społeczność gminną.

</doc>
<doc id="1462522" url="https://pl.wikipedia.org/wiki?curid=1462522" title="Yu-Hsing Hsieh">
Yu-Hsing Hsieh



</doc>
<doc id="1462525" url="https://pl.wikipedia.org/wiki?curid=1462525" title="Łabonary (gmina)">
Łabonary (gmina)

Gmina Łabonary (lit. "Labanoro seniūnija") - gmina w rejonie święciańskim okręgu wileńskiego na Litwie.

</doc>
<doc id="1462529" url="https://pl.wikipedia.org/wiki?curid=1462529" title="Mikołaj Rimski-Korsakow">
Mikołaj Rimski-Korsakow



</doc>
<doc id="1462534" url="https://pl.wikipedia.org/wiki?curid=1462534" title="Viva Macau">
Viva Macau

Viva Macau () – nieistniejąca chińska linia lotnicza z siedzibą w Makau. Głównym węzłem był port lotniczy Makau.

</doc>
<doc id="1462538" url="https://pl.wikipedia.org/wiki?curid=1462538" title="Hansol Korea Open Tennis Championships 2008">
Hansol Korea Open Tennis Championships 2008

Tenisowy turniej WTA Hansol Korea Open Tennis Championships 2008 odbył się w dniach 22 – 28 września w stolicy Korei Południowej Seulu na kortach twardych. Pula nagród wyniosła 145 000 dolarów amerykańskich.

</doc>
<doc id="1462540" url="https://pl.wikipedia.org/wiki?curid=1462540" title="Jednostki pancerne Wojska Polskiego">
Jednostki pancerne Wojska Polskiego

Jednostki pancerne Wojska Polskiego – spis polskich jednostek pancernych: ich geneza, struktura organizacyjna; podległość i przeformowania.
Jednostki broni pancernych II RP.
Pułki pancerne
Bataliony pancerne
Batalion był jednostką wojskową „czasu P”, spełniającą zadania mobilizacyjne wobec oddziałów i pododdziałów broni pancernej „czasu W”. Mobilizował przede wszystkim dywizjony pancerne i samodzielne kompanie czołgów rozpoznawczych.
Jednostki pancerne na froncie wschodnim.
Korpus pancerny
Brygady pancerne:
Pułki czołgów
Jednostki pancerne Sił Zbrojnych RP.
Brygady pancerne.
Pozostałe jednostki

</doc>
<doc id="1462541" url="https://pl.wikipedia.org/wiki?curid=1462541" title="Be with you">
Be with you

Be with you – trzeci debiutancki singiel Triinu Kivilaan. Po sukcesie singla Fallen kojeny, trzeci singel Triinu trafił na półki sklepowe 14 listopada.
Teledysk do tego utworu został nakręcony na początku października, natomiast jego premiera miała miejsce 18 października.

</doc>
<doc id="1462544" url="https://pl.wikipedia.org/wiki?curid=1462544" title="Monumental">
Monumental

Monumental – stacja metra w Barcelonie, na linii 2. Stacja została otwarta w 1995.

</doc>
<doc id="1462546" url="https://pl.wikipedia.org/wiki?curid=1462546" title="Miliusz Bałakirew">
Miliusz Bałakirew



</doc>
<doc id="1462547" url="https://pl.wikipedia.org/wiki?curid=1462547" title="Ludvig Levin Jacobson">
Ludvig Levin Jacobson

Ludvig Levin Jacobson (ur. 10 stycznia 1783 w Kopenhadze, zm. 29 sierpnia 1843 tamże) – duński anatom.
Urodził się w rodzinie złotników. Uczęszczał do niemieckiej szkoły w Sztokholmie, gdzie zamieszkała jego rodzina po wielkim pożarze Kopenhagi w 1795 roku. Od 1800 roku uczył się w szkole chirurgicznej w Kopenhadze. Ukończył ją w 1804 roku, w 1806 roku został rezydentem, od 1806 roku wykładał chemię a w latach 1807-1809 uczył także w szkole weterynarii. Służył jako lekarz podczas wojny w 1807 roku, gdy Brytyjczycy zaatakowali Kopenhagę, i od 1811 roku był lekarzem wojskowym. Zajmował się także anatomią: około 1809 roku opisał narząd znany dziś jako narząd Jacobsona. W 1811 roku wyjechał do Paryża, gdzie prowadził prace z dziedziny anatomii porównawczej u Cuviera. W 1813 roku przedstawił pierwszy opis nerwu Jacobsona (gałęzi bębenkowej nerwu językowo-gardłowego). Od 1814 roku praktykował z powrotem w Kopenhadze. Zmarł na dur brzuszny w 1843 roku.

</doc>
<doc id="1462548" url="https://pl.wikipedia.org/wiki?curid=1462548" title="Yrjo Nikkanen">
Yrjo Nikkanen



</doc>
<doc id="1462549" url="https://pl.wikipedia.org/wiki?curid=1462549" title="Yrjoe Nikkanen">
Yrjoe Nikkanen



</doc>
<doc id="1462550" url="https://pl.wikipedia.org/wiki?curid=1462550" title="Zsolt Szabo">
Zsolt Szabo



</doc>
<doc id="1462552" url="https://pl.wikipedia.org/wiki?curid=1462552" title="Sagrada Família (stacja metra)">
Sagrada Família (stacja metra)

Sagrada Família – stacja metra w Barcelonie, na linii 2 i 5. Stacja położona jest w pobliżu katedry Sagrada Família. Stacja została otwarta w 1970.

</doc>
<doc id="1462553" url="https://pl.wikipedia.org/wiki?curid=1462553" title="Mikołaj Łobaczewski">
Mikołaj Łobaczewski



</doc>
<doc id="1462556" url="https://pl.wikipedia.org/wiki?curid=1462556" title="Alicia Sacramone">
Alicia Sacramone

Alicia Marie Sacramone (ur. 3 grudnia 1987 w Bostonie w Massachusetts), amerykańska gimnastyczka, wicemistrzyni olimpijska w wieloboju drużynowym.
Wczesna kariera.
W wieku trzech lat zaczęła uczęszczać na zajęcia taneczne, a pięć lat później, w 1996 roku, rozpoczęła trening gimnastyczny. Rozwojem jej kariery zajęli się rumuńscy trenerzy Mikhai i Silvia Brestyan.
W 2002 roku uzyskała kwalifikację do klasy mistrzowskiej (elite). W tym samym roku wzięła udział w Krajowych Mistrzostwach USA, na których zajęła 7. miejsce w ćwiczeniach na równoważni. Rok później zdobyła z kolei brązowy medal w ćwiczeniach wolnych.
Kariera seniorska.
W 2004 roku w Mistrzostwach Pacyfiku na Hawajach zdobyła dwa złote medale, w wieloboju drużynowym i w skoku. 
Dobre występy Sacramone przykuły uwagę mediów. Coraz prawdopodobniejszy stawał się jej występ na Igrzyskach Olimpijskich w Atenach.
Jednakże nie uzyskała kwalifikacji olimpijskiej. Mimo tego, że zdobyła srebrny medal w skoku, w ogólnej punktacji zajęła 19. miejsce, co nie dało jej awansu.
W 2004 roku jako członkini reprezentacji narodowej wzięła udział w Indywidualnych Mistrzostwach Ameryki. Zdobyła złoty medal w skoku i zajęła 4. miejsce w ćwiczeniach wolnych. W finałach Mistrzostw Świata w Birmingham (Anglia), Sacramone ponownie przykuła uwagę mediów, kiedy to zajęła 1. miejsce w skoku.
W 2005 roku w Krajowych Mistrzostwach USA zdobyła dwa tytuły, w skoku i w ćwiczeniach wolnych. Uzyskała również brązowy medal w ćwiczeniach na równoważni. W tym samym roku na Mistrzostwach Świata w Melbourne (Australia) wygrała konkurencję ćwiczeń wolnych i zajęła 3. miejsce w skoku.
W 2006 roku zdobyła dwa złote medale na Mistrzostwach Krajowych. Sukcesem zakończył się także start na Mistrzostwach Świata, gdzie Sacramone zdobyła dwa srebrne medale - w skoku oraz w konkurencji drużynowej.
Rok 2007 przyniósł kolejne trzy medale Mistrzostw Krajowych. Były to: złoto w skoku oraz dwa brązy, w ćwiczeniach na równoważni i ćwiczeniach wolnych. W tym samym roku, na Mistrzostwach Świata w Stuttgarcie (Niemcy), zdobyła złoty medal w wieloboju drużynowym, srebrny w ćwiczeniach wolnych i brązowy w skoku.
W 2008 roku na Krajowych Mistrzostwach zdobyła złoty medal w skoku, srebrny w ćwiczeniach wolnych i brązowy na równoważni. W tym samym roku w kwalifikacjach olimpijskich w Filadelfii zajęła 1. miejsce w skoku oraz dwa 5. - w ćwiczeniach wolnych i na równoważni. Zakwalifikowała się na Igrzyska Olimpijskie w Pekinie.
Podczas olimpijskich startów zdobyła wraz z koleżankami srebrny medal w wieloboju drużynowym. Zajęła również 4. miejsce w skoku. Po powrocie do Stanów Zjednoczonych ogłosiła, że kończy karierę sportową.
W 2009 roku postanowiła jednak znów podjąć treningi, początkowo skupiając się na skoku oraz na ćwiczeniach na równoważni. W lipcu 2010 roku wystartowała w zawodach Covergirl Classic, gdzie zajęła 1. miejsca w obu powyższych konkurencjach. Miesiąc później w Mistrzostwach Krajowych USA zajęła 1. miejsce w skoku i 2. na równoważni.
Na Mistrzostwach Świata w Rotterdamie Sacramone zdobyła srebrny medal w wieloboju drużynowym, złoty w skoku, a ponadto zajęła 5. miejsce w finale ćwiczeń na równoważni.
Od 2011 roku planuje wrócić do startów w ćwiczeniach wolnych.

</doc>
<doc id="1462558" url="https://pl.wikipedia.org/wiki?curid=1462558" title="Hienadzij Blizniuk">
Hienadzij Blizniuk

Hienadzij Piatrowicz Blizniuk (biał. Генадзій Пятровіч Блізнюк; ros. Геннадий Петрович Близнюк, "Giennadij Pietrowicz Blizniuk", ur. 30 lipca 1980 w Swietłahorsku, Białoruska SRR) – białoruski piłkarz grający na pozycji napastnika w drużynie BATE Borysów, reprezentant Białorusi.
Kariera klubowa.
Karierę młodzieżową rozpoczął w Energii Żłobin, potem przeniósł się do Kommunalnika Swietłahorsk. W 1999 zasilił szeregi FK Homel. Przez 5 i pół roku w 126 meczach ligowych zdobył 45 bramek. Zadebiutował też w europejskich pucharach. W sezonie 1999/2000 zagrał 2 mecze w Pucharze Intertoto. W sezonie 2002/2003 występował w Pucharze UEFA, a dwa sezony później zadebiutował w eliminacjach Ligi Mistrzów.
Przez rok występował w Rosyjskiej Pierwszej Dywizji w barwach Sokoła Saratów. W połowie sezonu 2005 wrócił na Białoruś.
Od 2005 występuje w barwach BATE Borysów. Z tą drużyną osiągnął największy sukces - awans do fazy grupowej Ligi Mistrzów w sezonie 2008/2009.
Kariera reprezentacyjna.
W reprezentacji Białorusi zadebiutował w 2004. Dotąd rozegrał 8 spotkań i strzelił 1 bramkę. Wcześniej (w latach 2000-2001) grywał w młodzieżowej kadrze U-21. W 5 meczach zdobył 1 gola.

</doc>
<doc id="1462560" url="https://pl.wikipedia.org/wiki?curid=1462560" title="Chen Jin">
Chen Jin

Chen Jin (; ur. 10 stycznia 1986 w Handan) – chiński
badmintonista, brązowy medalista olimpijski, mistrz świata i Azji, złoty medalista igrzysk azjatyckich.
W swojej karierze wystąpił na dwóch letnich igrzyskach olimpijskich. Największym jego osiągnięciem jest brązowy medal wywalczony na igrzyskach w Pekinie. Cztery lata później w Londynie odpadł w ćwierćfinale.
Jest medalistą trzech mistrzostw świata. Najlepiej wypadł w 2010 roku w Paryżu, gdzie zdobył tytuł mistrza. Rok wcześniej w 2009 roku w Hajdarabadzie zdobył srebrny medal. Dorobek medalowy uzupełnił w 2011 roku w Londynie, gdzie zyskał brązowy medal, przegrywając w półfinale z Lee Chong Weiem.

</doc>
<doc id="1462564" url="https://pl.wikipedia.org/wiki?curid=1462564" title="Giennadij Blizniuk">
Giennadij Blizniuk



</doc>
<doc id="1462565" url="https://pl.wikipedia.org/wiki?curid=1462565" title="Hsieh Yu Hsing">
Hsieh Yu Hsing



</doc>
<doc id="1462566" url="https://pl.wikipedia.org/wiki?curid=1462566" title="Gennadi Bliznyuk">
Gennadi Bliznyuk



</doc>
<doc id="1462567" url="https://pl.wikipedia.org/wiki?curid=1462567" title="Jin Chen">
Jin Chen



</doc>
<doc id="1462570" url="https://pl.wikipedia.org/wiki?curid=1462570" title="Mikołaj Bierdiajew">
Mikołaj Bierdiajew



</doc>
<doc id="1462573" url="https://pl.wikipedia.org/wiki?curid=1462573" title="Kościół św. Mateusza">
Kościół św. Mateusza

Niektóre kościoły pod wezwaniem św. Mateusza:

</doc>
<doc id="1462575" url="https://pl.wikipedia.org/wiki?curid=1462575" title="Crotalus aquilus">
Crotalus aquilus

Crotalus aquilus – jadowity gatunek węża, grzechotnika ze środkowego Meksyku.
Opis.
Wąż ten może osiągnąć długość maksymalnie do 67,8 cm. Większość osobników dorosłych, według opisów posiadających ciężkie ciało, nie dorasta 0,5 m długości.
Występowanie.
Spotykany na wyżynach środkowego Meksyku w stanach Guanajuato, Hidalgo, México, Michoacán i San Luis Potosí. Lokalizacja typowa to "obok Alvarez, San Luis Potosí, Meksyk".
Siedlisko.
Otwarte trawiaste i głównie skalne rejony w Transverse Volcanic Cordillera. Zwierzę pojawia się także w sosonowo−dębowych lasach, otwatrych rejonach krasowych, trawiastych górskich łąkach i kamienistych obszarach porośniętych drzewami i trawą.
Status.
IUCN klasyfikuje gatunek jako niższego ryzyka (least concern). Przemawia za tym szeroki zasięg, prawdopodobnie duża populacja. Co prawda zmniejsza się ona, ale obecnie nie zabosi się na szybki spadek liczebności.

</doc>
<doc id="1462576" url="https://pl.wikipedia.org/wiki?curid=1462576" title="Edygler Machmet">
Edygler Machmet

Edygler Machmet (zm. 1565) – ostatni chan kazański.
Był synem chana astrachańskiego. Od 1542 do 1552 był w służbie rosyjskiej. Po zdobyciu Kazania wzięty do niewoli, przyjął chrzest oraz nazwisko Symeona Kasajewicza. Brał udział w wojnach z Krymem (1555) i Inflantami.

</doc>
<doc id="1462582" url="https://pl.wikipedia.org/wiki?curid=1462582" title="Mistrzostwa Europy U-17 w Piłce Nożnej Kobiet 2008">
Mistrzostwa Europy U-17 w Piłce Nożnej Kobiet 2008

Finały Mistrzostw Europy U-17 kobiet 2008 odbyły się w Szwajcarii w dniach 20-23 maja.
Wzięły w nich udział 4 kobiece reprezentacje narodowe do lat 17, wyłonione wcześniej z eliminacji.
Były to pierwsze w historii, zorganizowane przez UEFA mistrzostwa Europy kobiet w tej kategorii wiekowej.

</doc>
<doc id="1462584" url="https://pl.wikipedia.org/wiki?curid=1462584" title="26 Dywizja Piechoty (III Rzesza)">
26 Dywizja Piechoty (III Rzesza)

26 Dywizja Piechoty – niemiecka dywizja z czasów II wojny światowej, sformowana na mocy rozkazu z dnia 15 października 1935 roku, miejsce stacjonowania sztabu Kolonia. Stacjonowała w VI Okręgu Wojskowym. 17 września 1944 roku przekształcona w 26 Dywizję Grenadierów Ludowych.
Struktura organizacyjna.
39., 77. i 78. pułk piechoty, 26. pułk artylerii, I./62. pułk artylerii ciężkiej, 26. batalion pionierów, 26. oddział rozpoznawczy, 26. oddział przeciwpancerny, 26. oddział łączności, 26. polowy batalion zapasowy;
39. pułk fizylierów, 77., 78. pułk grenadierów, 26. pułk artylerii, 26. batalion pionierów, 26. batalion fizylierów, 26. oddział przeciwpancerny, 26. oddział łączności, 26. polowy batalion zapasowy;
39. pułk fizylierów, 77., 78. pułk grenadierów, 26. pułk artylerii, 26. batalion pionierów, 26. dywizyjna kompania fizylierów, 26. oddział przeciwpancerny, 26. oddział łączności, 26. polowy batalion zapasowy;
39. pułk fizylierów, 77., 78. pułk grenadierów, 26. pułk artylerii, 26. batalion pionierów, 26. batalion fizylierów, 26. oddział przeciwpancerny, 26. oddział łączności, 26. polowy batalion zapasowy;
Szlak bojowy.
Rdzeniem dla reńsko-westfalskiej 26. Dywizji Piechoty był sformowany 1 października 1934 roku w Münster pułk piechoty "Münster". Kadrą dla tego oddziału byli żołnierze z 18. pułku piechoty. 15 października 1935 roku pułk dowodzony przez pułkownika Erica Hansena przemianowano na 39. pułk piechoty. Żołnierze z Münster uczestniczyli w operacji "Winterübung", mającej za zadanie zajęcie Nadrenii. Do Kolonii wkroczyli po moście Hohenzollernów już pierwszego dnia operacji, 7 marca 1936 roku. Na zajętym terenie natychmiast rozpoczęto formowanie jednostek wojskowych w oparciu o oddziały Policji Krajowej. Rozkazem z dnia 1 kwietnia 1936 roku zostaje powołana do życia 26. reńsko-westfalska Dywizja Piechoty, a 39. pułk piechoty zostaje jej podporządkowany. Miastem garnizonowym dla sztabu nowo powstałej dywizji jest Kolonia, a pierwszym jej dowódcą zostaje generał porucznik Fritz Kühne.

</doc>
<doc id="1462585" url="https://pl.wikipedia.org/wiki?curid=1462585" title="Zebra (ujednoznacznienie)">
Zebra (ujednoznacznienie)



</doc>
<doc id="1462588" url="https://pl.wikipedia.org/wiki?curid=1462588" title="Aleksander Błok">
Aleksander Błok



</doc>
<doc id="1462590" url="https://pl.wikipedia.org/wiki?curid=1462590" title="Ng Wei">
Ng Wei

Ng Wei (chin. trad. 吳蔚, chin. upr. 吴蔚, pinyin "Wú Wèi"; ur. 14 lipca 1981 roku) – badmintonista z Hongkongu.
Ng brał udział w Letnich Igrzyskach Olimpijskich 2004 odbywających się w Atenach. Przegrał w 1/16 finału z Lee Chong Weiem z Malezji.
W 2005 roku zdobył brązowy medal w Mistrzostwach Azji.
Grał również na Igrzyskach Olimpijskich w Pekinie, gdzie przegrał w 1/16 finału z przyszłym mistrzem olimpijskim Lin Danem.

</doc>
<doc id="1462592" url="https://pl.wikipedia.org/wiki?curid=1462592" title="Heinrich Waldeyer">
Heinrich Waldeyer



</doc>
<doc id="1462594" url="https://pl.wikipedia.org/wiki?curid=1462594" title="Ryszard Dreger">
Ryszard Dreger

Ryszard Dreger (ur. 28 stycznia 1952 w Gliwicach) – polski aktor i reżyser teatralny i filmowy. Sporadycznie udziela głosu w dubbingu.
Życiorys.
W roku 1977 ukończył studia na Wydziale Aktorskim Państwowej Wyższej Szkoły Filmowej, Telewizyjnej i Teatralnej w Łodzi. W latach 1977–1986 był aktorem teatrów w Warszawie: Popularnego (1977–1978), Komedii (1978–1979), Studio (1979–1986).

</doc>
<doc id="1462595" url="https://pl.wikipedia.org/wiki?curid=1462595" title="Showtek">
Showtek

Showtek – holenderski duet DJ-ów i producentów muzycznych, który tworzy rodzeństwo Wouter Janssen i Sjoerd Janssen. Założyciele wytwórni Skink Records.
Projekt założono w 2001 roku w holenderskim Eindhoven. Pierwsze kroki bracia Janssen stawiali w techno, jednak niewiele później muzycznie projekt ewoluował bardziej energiczną muzykę hardstyle, hard trance oraz jumpstyle, gdzie odnaleźli się na długie lata, a ich specyficzne i energiczne brzmienie przyniosło im rozgłos i uznanie.
Stworzyli postać Mr. Puta - macho, który przyjechał z meksyku. Pod tym pseudonimem wydali łącznie 4 utwory (Green Stuff, Live At Sensation, La Vida Narcotica, Panjere Del Pierro).
W 2011 roku grupa porzuciła ten gatunek wywołując kontrowersje wśród oddanych fanów muzyki hardstyle na rzecz zyskujących coraz większą popularność brzmień zwanych nieformalnie "bigroomem", czyli połączeniem energicznego electro house z dutch house z wpływami hardstyle, co przyniosło im drugą falę popularności i otworzyło na nowe grono słuchaczy, a także producentów do współpracy. 
Bracia Showtek mimo ugruntowania w ostatnich latach swojej pozycji nie stronią od eksperymentów - w 2013 roku mieli także okazję przedstawić ich najbardziej nieszablonowy singiel pt. "Get Loose" we współpracy z innym duetem Noisecontrollers, gdzie zwięźle połączono brzmienia dubstepu, moombahtonu, hardstyle, bigroomu i electro. Z kolei w singlach "Bouncer" i "90's by Nature" można usłyszeć mieszankę muzyki bigroom odpowiednio z trapem i future house.
Wouter sam wytwarzając muzykę przyjmował pseudonim: Walt, Walt Janssen. Zaś Sjoerd: DJ Duro.

</doc>
<doc id="1462598" url="https://pl.wikipedia.org/wiki?curid=1462598" title="Aleksander Radiszczew">
Aleksander Radiszczew



</doc>
<doc id="1462599" url="https://pl.wikipedia.org/wiki?curid=1462599" title="Gloydius saxatilis">
Gloydius saxatilis

Gloydius saxatilis – gatunek jadowitego węża z podrodziny grzechotnikowatych. Nazwa gatunkowa oznacza "znaleziony pośród skał".
Opis.
Posiada ciało grubsze niż inne żmijowate czy kumak dalekowschodni. Na szczycie głowy widnieje wzór w kształcie odwróconego V, brakuje zaś białych linii charakterystycznych dla żmijowatych.
Występowanie.
Federacja Rosyjska (wschodnia Syberia), północno-wschodnie Chiny i obie Koree. Zaproponowana w 1934 przez Chernova lokalizacja typowa to rzeka Suchan (Primorskiy Kray).
Bytuje w górach, często w pobliżu strumieni i w lasach.

</doc>
<doc id="1462600" url="https://pl.wikipedia.org/wiki?curid=1462600" title="Hyung Taik-Lee">
Hyung Taik-Lee



</doc>
<doc id="1462601" url="https://pl.wikipedia.org/wiki?curid=1462601" title="Azángaro">
Azángaro

Azángaro – miasto w Peru, w regionie Puno, stolica prowincji Azángaro. W 2008 liczyło 15 809 mieszkańców.

</doc>
<doc id="1462603" url="https://pl.wikipedia.org/wiki?curid=1462603" title="Macusani">
Macusani

 
Macusani – miasto w Peru, w regionie Puno, stolica prowincji Carabaya. Według spisu ludności z 22 października 2017 roku miasto liczyło 11 242 mieszkańców. 

</doc>
<doc id="1462604" url="https://pl.wikipedia.org/wiki?curid=1462604" title="Mikołaj Nowikow">
Mikołaj Nowikow



</doc>
<doc id="1462606" url="https://pl.wikipedia.org/wiki?curid=1462606" title="Juli (Peru)">
Juli (Peru)

Juli – miasto w Peru, w regionie Puno, stolica prowincji Chucuito. W 2008 liczyło 8 203 mieszkańców.

</doc>
<doc id="1462610" url="https://pl.wikipedia.org/wiki?curid=1462610" title="Aleksander Sumarokow">
Aleksander Sumarokow



</doc>
<doc id="1462611" url="https://pl.wikipedia.org/wiki?curid=1462611" title="Ilave">
Ilave

Ilave – miasto w Peru, w regionie Puno, stolica prowincji El Collao. W 2008 liczyło 19 277 mieszkańców.

</doc>
<doc id="1462612" url="https://pl.wikipedia.org/wiki?curid=1462612" title="Huancané">
Huancané

Huancané – miasto w Peru, w regionie Puno, stolica prowincji Huancané. W 2008 liczyło 7325 mieszkańców.
Od 3 kwietnia 2019 siedziba rzymskokatolickiej prałatury terytorialnej Santiago Apóstol de Huancané.

</doc>
<doc id="1462613" url="https://pl.wikipedia.org/wiki?curid=1462613" title="Lampa (Peru)">
Lampa (Peru)

Lampa – miasto w Peru, w regionie Puno, stolica prowincji Lampa. W 2008 liczyło 4 796 mieszkańców.
Miasto nazywane jest "La Ciudad Rosada" (Różowe Miasto) ze względu na charakterystyczną różową zabudowę mieszkalną. Najcenniejszym zabytkiem jest kolonialny kościół Inmaculada Concepción .

</doc>
<doc id="1462614" url="https://pl.wikipedia.org/wiki?curid=1462614" title="Karl Egon Ebert">
Karl Egon Ebert

Karl Egon Ebert (ur. 5 czerwca 1801 w Pradze, zm. 24 października 1882 w Smíchov koło Pragi) – poeta niemiecko-czeski, autor utworów poetyckich i dramatycznych.
Jego ojciec, Michael Ebert, pochodzący z Fürstenbergu, rezydujący w Czechach, pełnił ważne funkcje państwowe.
K. E. Ebert w 1848 zaangażował się politycznie jako zwolennik współpracy literatów czeskich i niemieckich.
Dorobek literacki poety obejmował łącznie 7 tomów wydanych w 1877 w Pradze. Do wierszy "Pierwszy fiołek" i "Reiselied" muzykę napisał Felix Mendelssohn-Bartholdy.
Sam Karl Egon Ebert napisał dwa libretta operowe. Pierwsze z nich do opery Leopolda Eugena Miechura (po czesku Měchura) – "Tarcza", drugie dla Josepha Dessauera do opery "Lidwinna" skomponowanej w 1836.

</doc>
<doc id="1462615" url="https://pl.wikipedia.org/wiki?curid=1462615" title="Ayaviri">
Ayaviri

Ayaviri – miasto w Peru, w regionie Puno, stolica prowincji Melgar. W 2008 liczyło 22 057 mieszkańców.

</doc>
<doc id="1462616" url="https://pl.wikipedia.org/wiki?curid=1462616" title="Dymitr Mereżkowski">
Dymitr Mereżkowski



</doc>
<doc id="1462618" url="https://pl.wikipedia.org/wiki?curid=1462618" title="Moho (Peru)">
Moho (Peru)

 
Moho – miasto w Peru, w regionie Puno, stolica prowincji Moho. W 2008 liczyło 2 652 mieszkańców.

</doc>
<doc id="1462621" url="https://pl.wikipedia.org/wiki?curid=1462621" title="Putina">
Putina

Putina – miasto w Peru, w regionie Puno, stolica prowincji San Antonio de Putina. Położone jest na wysokości 3878 m n.p.m., w pobliżu jeziora Titicaca, około 15 km od granicy z Boliwią. Według spisu ludności z 2020 roku miasto liczyło 13 882 mieszkańców. 
Przypuszcza się, że tereny te były zamieszkane w latach 1100–1450 p.n.e. Putina została założona 24 maja 1595 roku. Nazwa miasta w języku keczua oznacza „wrzącą wodę”. Na mocy ustawy z 2 września 1889 roku osada została podniesiona do kategorii miasta. 
Putina leży 3870 metrów n.p.m. i według klasyfikacji klimatów Köppena położona jest w klimacie tundry. Przez cały rok jest chłodno – średnia roczna dobowa temperatura wynosi 6,2°C. Listopad to najcieplejszy miesiąc w roku, kiedy to dobowa temperatura wynosi średnio 7,9°C. Najzimniejszym miesiącem jest lipiec, ze średnią dobową temperaturą 4,0°C. Średnie opady roczne wynoszą 1222 mm. Najsuchszym miesiącem jest czerwiec, z 14 mm opadów. Większość opadów przypada na styczeń (średnio 222 mm). W sierpniu notuje się największą liczbę słonecznych godzin w ciągu dnia. W tym miesiącu jest ich średnio 9,71 godzin. Natomiast najmniejsza liczbę słonecznych godzin dziennie rejestruje się w styczniu (średnio 7,14 godzin). Ogółem w ciągu roku notuje się około 2940 godzin słonecznych. 

</doc>
<doc id="1462623" url="https://pl.wikipedia.org/wiki?curid=1462623" title="Sandia (Peru)">
Sandia (Peru)

 
Sandia – miasto w Peru, w regionie Puno, stolica prowincji Sandia. W 2008 liczyło 3 478 mieszkańców.

</doc>
<doc id="1462625" url="https://pl.wikipedia.org/wiki?curid=1462625" title="Mikołaj Leskow">
Mikołaj Leskow



</doc>
<doc id="1462628" url="https://pl.wikipedia.org/wiki?curid=1462628" title="Meng Yuan">
Meng Yuan



</doc>
<doc id="1462629" url="https://pl.wikipedia.org/wiki?curid=1462629" title="Travaux préparatoires">
Travaux préparatoires

Travaux préparatoires (z fr. prace przygotowawcze) – dokumentacja procesu opracowywania projektu umowy międzynarodowej. "Travaux préparatoires" zawierają kolejne wersje projektów umowy, protokoły z przebiegu obrad konferencji międzynarodowych, na których projekt umowy jest negocjowany, stanowiska negocjujących stron, obserwatorów, itd. 
Prace przygotowawcze mają istotne znaczenie dla późniejszej interpretacji zawartej umowy międzynarodowej, w szczególności pomagają w ustaleniu rzeczywistej woli stron negocjujących projekt umowy. Zgodnie z Konwencją wiedeńską o prawie traktatów odwoływanie się do prac przygotowawczych należy do tzw. uzupełniających środków interpretacji stosowanych wtedy, gdy wykładnia oparta o zawartą w art. 31 Konwencji ogólną regułę interpretacji pozostawia znaczenie dwuznacznym lub niejasnym albo prowadzi do rezultatu wyraźnie absurdalnego lub nierozsądnego (art. 32 Konwencji).

</doc>
<doc id="1462630" url="https://pl.wikipedia.org/wiki?curid=1462630" title="Yunguyo">
Yunguyo

Yunguyo – miasto w Peru, w regionie Puno, stolica prowincji Yunguyo. W 2008 liczyło 12 625 mieszkańców.

</doc>
<doc id="1462631" url="https://pl.wikipedia.org/wiki?curid=1462631" title="Prace przygotowawcze">
Prace przygotowawcze



</doc>
<doc id="1462633" url="https://pl.wikipedia.org/wiki?curid=1462633" title="Dinozauromorfy">
Dinozauromorfy

Dinozauromorfy (Dinosauromorpha) – klad archozaurów obejmujący grupę Dinosauria i taksony blisko z nią spokrewnione. Bazalnymi dinozauromorfami są m.in. "Marasuchus", przypuszczalnie tożsamy z nim "Lagosuchus", "Saltopus", "Nyasasaurus" (choć może być on dinozaurem) oraz bardziej zróżnicowane grupy Lagerpetidae i Silesauridae. Tropy odkryte w Stryczowicach w województwie świętokrzyskim, reprezentujące ichnorodzaj "Prorotodactylus", sugerują, że bazalni przedstawiciele Dinosauromorpha żyli już we wczesnym oleneku. Przypisywanie tych tropów do dinozauromorfów (a nawet w ogóle do archozauromorfów) jest jednak dyskusyjne. Najstarsze pewne skamieniałości dinozauromorfów pochodzą ze środkowotriasowych złóż Manda w Tanzanii – znane są stamtąd m.in. "Asilisaurus" i "Nyasasaurus". Są to jednak taksony stosunkowo zaawansowane, co sugeruje, że dinozauromorfy wyewoluowały jeszcze wcześniej. Najmłodsze dinozauromorfy niebędące dinozaurami znane są z noryku, choć niektóre retyckie skamieniałości również mogą należeć do tej grupy. Jedynymi żyjącymi dziś dinozauromorfami są ptaki.
Termin Dinosauromorpha został ukuty przez Michaela Bentona w 1985 roku. Jako nazwę kladu pierwszy zdefiniował go Paul Sereno, który w 1991 roku przedstawił definicję typu "node-based", wedle której do Dinosauromorpha należą: ostatni wspólny przodek "Lagerpeton chanarensis", "Lagosuchus talampayensis", "Pseudolagosuchus major" oraz Dinosauria (w tym ptaków) i wszyscy jego potomkowie. W tym samym artykule Sereno stwierdził jednak, że nazwa Dinosauromorpha odnosi się do kladu obejmującego przedstawicieli Ornithodira bliżej spokrewnionych z dinozaurami niż z pterozaurami. Odmienną definicję Sereno przedstawił w 2005 roku – według niej Dinosauromorpha to grupa obejmująca "Passer domesticus" i wszystkie gatunki bliżej spokrewnione z nim, niż z "Pterodactylus antiquus", "Ornithosuchus woodwardi" lub "Crocodylus niloticus". Jeśli pterozaury nie byłyby blisko spokrewnione z dinozaurami – co postulowali niektórzy autorzy – nowa definicja pozostałaby poprawna, określając także relacje z Crurotarsi; w takim wypadku Dinosauromorpha byłoby starszym synonimem Avemetatarsalia.

</doc>
<doc id="1462634" url="https://pl.wikipedia.org/wiki?curid=1462634" title="Dinosauromorpha">
Dinosauromorpha



</doc>
<doc id="1462636" url="https://pl.wikipedia.org/wiki?curid=1462636" title="Mistrzowie Slam Dunk">
Mistrzowie Slam Dunk

Mistrzowie Slam Dunk – wydana w 1994 w USA, a w 1995 w Polsce książka o mistrzach Slam Dunk. Autorem jest Peter C. Bjarkman, który dedykował ją swojemu synowi, Chrisowi. Książka opisuje kilkudziesięciu koszykarzy, którym udało się wygrać konkurs wsadów, m.in.: Michael Jordan, Dominique Wilkins, Spud Webb i wielu innych.

</doc>
<doc id="1462637" url="https://pl.wikipedia.org/wiki?curid=1462637" title="Fuwa">
Fuwa



</doc>
<doc id="1462640" url="https://pl.wikipedia.org/wiki?curid=1462640" title="Ronen Lew">
Ronen Lew

Ronen Lew (ur. 22 września 1968) – izraelski szachista, arcymistrz od 1995 roku.
Kariera szachowa.
W latach 1984 i 1987 zdobył złote medale w mistrzostwach Izraela juniorów do 20 lat. Trzykrotnie reprezentował swój kraj na mistrzostwach Europy w tej kategorii wiekowej, największy sukces odnosząc na przełomie 1988 i 1989 r. w Arnhem, gdzie zdobył brązowy medal. W 1988 r. jedyny raz w karierze wystąpił na szachowej olimpiadzie, a rok później – na drużynowych mistrzostwach Europy. Wielokrotnie startował w finałach indywidualnych mistrzostw Izraela, największy sukces odnosząc w 1992 r. w Ramat Ganie, gdzie wspólnie z Ilią Smirinem i Alonem Greenfeldem podzielił I miejsce.
Odniósł kilka sukcesów w turniejach międzynarodowych, m.in. trzykrotnie w Tel Awiwie: IV m. w 1989 r. (za Michaiłem Gurewiczem, Jörgiem Hicklem i Ilanem Manorem), dz. II m. w 1990 r. (za Lwem Psachisem, wspólnie z Michaiłem Talem i Pią Cramling) oraz dz. I m. w 1994 r. (wspólnie z Ramem Sofferem).
Najwyższy ranking w karierze osiągnął 1 stycznia 1995 r., z wynikiem 2505 punktów dzielił wówczas 14-16. miejsce wśród izraelskich szachistów.

</doc>
<doc id="1462644" url="https://pl.wikipedia.org/wiki?curid=1462644" title="Thomas Bayly">
Thomas Bayly

Thomas Bayly (ur. 13 września 1775, zm. w 1829) – amerykański polityk i prawnik związany z Partią Federalistyczną.
W latach 1817–1823 przez trzy dwuletnie kadencje Kongresu Stanów Zjednoczonych był przedstawicielem ósmego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1462646" url="https://pl.wikipedia.org/wiki?curid=1462646" title="Thailand Open 2008">
Thailand Open 2008

Thailand Open 2008 – tenisowy turniej ATP z cyklu Thailand Open rozgrywany w dniach 22–28 września 2008 roku w Bangkoku na kortach twardych w hali o puli nagród 576 000 dolarów amerykańskich.

</doc>
<doc id="1462648" url="https://pl.wikipedia.org/wiki?curid=1462648" title="Piotr Kamieniecki">
Piotr Kamieniecki

Piotr Kamieniecki herbu Pilawa (ur. po 1410, zm. w 1447) – starosta dobczycki. 
Życiorys.
Najstarszy syn Marcina Kamienieckiego, wnuk Klemensa Moskarzewskiego (zm. 1408). Miał pięciu braci: Mikołaja, Marcina, Jana, Henryka (1430-1494), Klemensa i trzy siostry: Katarzynę, Dorotę i Małgorzatę.
Wraz z bratem Henrykiem Andreasem Kamienieckim, kasztelanem sanockim, wspierał konfederację Spytka z Melsztyna, złożył w tym celu swój podpis pod aktem konfederacji w 1439 r., jednak po klęsce pod Grotnikami, pod koniec życia nawiązał kontakty z dworem królewskim.
Brał udział w wyprawie króla Władysława III Warneńczyka przeciw Turkom na Węgry. W nagrodę król kazał zawiesić jego herb w Kościele NMP w stolicy Węgier - jako jednego z 20 symboli najdzielniejszych wojowników. W nagrodę otrzymał starostwo dobczyckie, odebrane wcześnie Moskarzewskim. Zmarł w 1447 r. 
Bibliografia.
 

</doc>
<doc id="1462657" url="https://pl.wikipedia.org/wiki?curid=1462657" title="Port morski Kołobrzeg">
Port morski Kołobrzeg

Port morski Kołobrzeg – port morski nad Morzem Bałtyckim, u ujścia rzeki Parsęty, w woj. zachodniopomorskim, w Kołobrzegu. Port handlowo-rybacki posiadający marinę jachtową i pełniący także funkcję pasażerską.
W porcie działają nabrzeża przeładunkowe, dwie stocznie, Lokalne Centrum Pierwszej Sprzedaży Ryb. 
W Kołobrzegu znajduje się brzegowa stacja ratownicza SAR oraz morskie przejście graniczne.
Położenie.
Tereny portowe położone są na obu brzegach Parsęty: po wschodniej stronie leży przystań handlowa i przystań pasażerska, na wyspie Solnej marina, a na zachodnim brzegu przystań rybacka i port wojenny. 
Obecne granice portu morskiego w Kołobrzegu określono w 2021.
Działalność.
Port handlowy w Kołobrzegu ma znaczenie regionalne; Obroty ładunkowe w 2006 r. wynosiły 154,3 tys. ton.
Port w Kołobrzegu pełni także funkcję mariny jachtowej oraz portu rybackiego. Flota rybacka w Kołobrzegu składa się ze 114 jednostek.
Liczba pasażerów przewożonych przez statki redowe wyniosła: 300 tys. w 1998 r., 400 tys. w roku 2002 i ponad 400 tys. osób w roku 2003 Wzrost międzynarodowego ruchu pasażerów pomiędzy 2005 a 2006 wyniósł 87,7%.
Na terenie portu znajduje się siedziba oddziału urzędu celnego. W Kołobrzegu funkcjonuje morskie przejście graniczne. Ruch graniczny w porcie wyniósł w 2003 roku 9714 osób.
Warunki nawigacyjne.
Wielkość statków wchodzących do portu Kołobrzeg nie może przekraczać 100 m długości, 15 m szerokości i 5,0 m zanurzenia lub 90 m długości, 14 m szerokości i 5,5 m zanurzenia dla wody słodkiej (przy średnim stanie wody).
Redę portu Kołobrzeg stanowi akwen ograniczony linią kołową o promieniu 1,5 NM wyprowadzoną z pozycji czerwonej latarni wejściowej wschodniego falochronu.
Kanał portowy od głowicy falochronu wschodniego do południowo-wschodniej granicy portu ma powierzchnię 132 738 m², a kanał portowy od obrotnicy do Kanału Drzewnego 840 m².
Infrastruktura.
W rozwidleniu kanałów portowych znajduje się obrotnica statków o średnicy 140 m i powierzchni 15 386 m². 
Port osłaniają dwa falochrony o długościach: wschodni o długości 308 m i zachodni – 205 m. Szerokość wejścia na wysokości zachodniego falochronu wynosi 47 m i zwęża się do 24 m.
Port Kołobrzeg posiada 5 basenów portowych. Największy z nich Basen Rybacki ma powierzchnię 14 835 m². Następnym w kolejności jest Basen Jachtowy o powierzchni 5 979 m², potem Basen Remontowy 4 337 m², Basen Łodziowy 2 728 m². Najmniejszym basenem w porcie jest Basen Łodziowy przy bosmanacie portu o powierzchni 235 m².
Według danych w 2006 roku łączna długość nabrzeży przeładunkowych nadających się do eksploatacji wynosiła 786 m.
Na terenie portu znajduje się jedna dalba dewiacyjna.
W porcie znajduje się brzegowa stacja ratownicza Służby SAR, na wyposażeniu której jest łódź ratownicza RIB typu Gemini Waverider 600 R-27 oraz morski statek ratowniczy typu SAR-1500 (przy nabrzeżu Promowym).
Mieści się tu także terenowy oddział inspektoratu rybołówstwa morskiego.
Do portu jeszcze w czasach niemieckich doprowadzono bocznicę kolejową. Obecnie torowisko tworzy układ trójkąta, tory rozdzielają się na 7 bocznic końcowych; pod latarnią morską znajduje się tor wyciągowy. W porcie znajduje się podwójna rampa typu bocznego. Częściowy remont torowiska miał miejsce wiosną 2007 roku - wymieniono wtedy szyny i podkłady na Nabrzeżu Pilotowym. W sierpniu 2009 wymieniono rozjazd na głowicy kołobrzeskiej stacji na którym rozpoczyna się bocznica portowa. W roku 2019 dokonano ponownego remontu infrastruktury kolejowej pozwalając na ponowne wprowadzanie taborów kolejowych do portu Kołobrzeg.
Historia.
W 1936 r. do portu zawinęło 437 statków, a przeładunek wyniósł 73 945 ton.
W 1938 r. przeładunki wynosiły 235 064 tony, z czego 73% stanowił obrót wewnątrzkrajowy.
W latach 30. XX wieku istotną funkcję kołobrzeskiego portu stanowiło miejsce postoju jachtów i żaglówek. W Kołobrzegu regularnie odbywały się regaty i zawody żeglarskie.
Funkcja portowa jest najstarszą funkcją miastotwórczą Kołobrzegu, choć miasto rozwijało się w oderwaniu od portu. 18 marca 1945 roku Fort Ujście w porcie był ostatnim punktem oporu wojsk niemieckich w czasie obrony Twierdzy Kołobrzeg, do ostatnich dni obrony poprzez port trwała ewakuacja niemieckich żołnierzy i cywilów. W 1964 Minister Żeglugi ustanowił formalnie w Kołobrzegu port morski.
W latach 1989–1993 przy porcie funkcjonował wolny obszar celny o 2 rejonach: w dawnej wsi Korzystno o powierzchni 58 ha i przy kapitanacie o powierzchni 2,1 ha.
W 1996 r. połączono zarządzanie miastem i portem tworząc Zarząd Portu Morskiego Kołobrzeg.

</doc>
<doc id="1462659" url="https://pl.wikipedia.org/wiki?curid=1462659" title="Marasuchus">
Marasuchus



</doc>
<doc id="1462661" url="https://pl.wikipedia.org/wiki?curid=1462661" title="Zlatko Vujović">
Zlatko Vujović

Zlatko Vujović (ur. 26 sierpnia 1958 w Sarajewie) – piłkarz chorwacki grający na pozycji napastnika. Ma brata-bliźniaka, Zorana, także reprezentanta kraju.
Kariera klubowa.
Vujović urodził się w bośniackim mieście Sarajewo. Karierę piłkarską rozpoczął jednak w Chorwacji, w klubie Hajduk Split. Po występach w drużynach juniorskich w 1976 roku awansował do kadry pierwszej drużyny Hajduka i w jego barwach zadebiutował w pierwszej lidze jugosłowiańskiej. W swoim pierwszym sezonie spędzonym w dorosłej drużynie Hajduka został zdobywcą jugosłowiańskiego pucharu. W wyjściowym składzie klubu ze Splitu zaczął występować w sezonie 1978/1979 i wtedy też po raz pierwszy w karierze został mistrzem jugosłowiańskiej ligi. W 1981 roku został wybrany Piłkarzem Roku w Jugosławii. W 1984 roku ponownie zdobył krajowy puchar, a w sezonie 1984/1985 roku z 25 golami na koncie został królem strzelców ligi. W zespole Hajduka grał do końca sezonu 1985/1986, a łącznie wystąpił w nim 240 razy i strzelił 101 bramek.
Latem 1986 roku Vujović wyjechał z Jugosławii i trafił do Francji. Został zawodnikiem klubu tamtejszej Division 1, Girondins Bordeaux. W zespole „Żyrondystów” także był podstawowym zawodnikiem i występował w ataku z Francuzem Philippe’em Fargeonem, a do Bordeaux trafił także jego brat bliźniak Zoran. W 1987 roku wywalczył z Girondins mistrzostwo Francji, a także sięgnął po Puchar Francji. W 1988 roku Vujović zmienił barwy klubowe i przeszedł do AS Cannes, w którym grał ze swoimi trzema rodakami: bratem, Dušanem Saviciem i Boro Primoracem.
W 1989 roku Vujović podpisał kontrakt z drużyną Paris Saint-Germain. Obok rodaka Safeta Sušicia był czołowym strzelcem zespołu i przez w kolejnych dwóch sezonach zdobywał po 10 goli. W 1991 roku odszedł z PSG do FC Sochaux-Montbéliard, ale tam był mniej skuteczny niż w paryskim klubie. W sezonie 1992/1993 występował w drugoligowym OGC Nice, a po jego zakończeniu zrezygnował z kontynuowania swojej sportowej kariery.
Kariera reprezentacyjna.
W reprezentacji Jugosławii Vujović zadebiutował 1 kwietnia 1979 roku w wygranym 3:0 spotkaniu z Cyprem, rozegranym w ramach eliminacji do Euro 80. W meczu tym zdobył 2 gole. W 1982 roku Miljan Miljanić powołał go do kadry na Mistrzostwa Świata w Hiszpanii. Tam Zlatko wystąpił w trzech spotkaniach swojej drużyny: z Irlandią Północną (0:0), z Hiszpanią (1:2) i z Hondurasem (1:0)
W 1984 roku Zlatko wystąpił na Euro 84. Tam, podobnie jak 2 lata wcześniej, był podstawowym zawodnikiem swojej drużyny i zagrał we wszystkich meczach, przegranych 0:2 z Belgią, 0:5 z Danią i 2:3 z Francją, jednak Jugosłowianie nie wyszli z grupy. Swój ostatni turniej w karierze rozegrał w 1990 roku. Wówczas na Mundialu we Włoszech grał w każdym meczu „Plavich”: z RFN (1:4), z Kolumbią (1:0), ze Zjednoczonymi Emiratami Arabskimi (4:1), w 1/8 finału z Hiszpanią (2:1 po dogrywce) oraz w ćwierćfinale z Argentyną (2:3 po dogrywce). Ostatni mecz w kadrze narodowej rozegrał w listopadzie 1990 przeciwko Danią (2:0). Łącznie wystąpił w niej 70 razy i zdobył 25 goli.

</doc>
<doc id="1462662" url="https://pl.wikipedia.org/wiki?curid=1462662" title="John Selby Spence">
John Selby Spence

John Selby Spence (ur. 29 lutego 1788, zm. 24 października 1840) – amerykański polityk.
W dwóch różnych okresach był przedstawicielem ósmego okręgu wyborczego w stanie Maryland w Izbie Reprezentantów Stanów Zjednoczonych. Funkcję tę piastował w latach 1823–1825 przez jedną dwuletnią kadencję Kongresu Stanów Zjednoczonych oraz w latach 1831–1833, również przez jedną dwuletnią kadencję.
Do Kongresu Stanów Zjednoczonych powrócił w 1836 roku, gdy został wybrany do Senatu Stanów Zjednoczonych, aby zastąpić zmarłego Roberta Henry’ego Goldsborough. Funkcję tę piastował aż do śmierci w 1840 roku.

</doc>
<doc id="1462663" url="https://pl.wikipedia.org/wiki?curid=1462663" title="Lista odcinków serialu Dexter">
Lista odcinków serialu Dexter



</doc>
<doc id="1462665" url="https://pl.wikipedia.org/wiki?curid=1462665" title="9 Batalion Strzelców">
9 Batalion Strzelców



</doc>
<doc id="1462667" url="https://pl.wikipedia.org/wiki?curid=1462667" title="Mistrzowie slam dunk">
Mistrzowie slam dunk



</doc>
<doc id="1462669" url="https://pl.wikipedia.org/wiki?curid=1462669" title="8 Batalion Strzelców">
8 Batalion Strzelców



</doc>
<doc id="1462671" url="https://pl.wikipedia.org/wiki?curid=1462671" title="Pet">
Pet



</doc>
<doc id="1462675" url="https://pl.wikipedia.org/wiki?curid=1462675" title="Flawonolignany">
Flawonolignany

Flawonolignany - grupa organicznych związków chemicznych będących pochodnymi flawonoidów zawierających układ zbliżony budową do lignanów. W owocach ostropestu plamistego występuje sylimaryna, kompleks flawonolignanów mający działanie ochronne na wątrobę.

</doc>
<doc id="1462679" url="https://pl.wikipedia.org/wiki?curid=1462679" title="Leuciscus svallize">
Leuciscus svallize



</doc>
<doc id="1462683" url="https://pl.wikipedia.org/wiki?curid=1462683" title="Elizabeth Reaser">
Elizabeth Reaser

Elizabeth Reaser (ur. 15 czerwca 1975 w Bloomfield, w stanie Michigan, w USA) – amerykańska aktorka.

</doc>
<doc id="1462684" url="https://pl.wikipedia.org/wiki?curid=1462684" title="Leuciscus illyricus">
Leuciscus illyricus



</doc>
<doc id="1462686" url="https://pl.wikipedia.org/wiki?curid=1462686" title="Leuciscus borysthenicus">
Leuciscus borysthenicus



</doc>
<doc id="1462690" url="https://pl.wikipedia.org/wiki?curid=1462690" title="Ephraim King Wilson (1771–1834)">
Ephraim King Wilson (1771–1834)

Ephraim King Wilson (ur. 15 września 1771, zm. 2 stycznia 1834) – amerykański polityk i prawnik.
W latach 1827–1831 przez dwie dwuletnie kadencje Kongresu Stanów Zjednoczonych był przedstawicielem ósmego okręgu wyborczego w stanie Maryland w Izbie Reprezentantów Stanów Zjednoczonych.
Jego syn, także Ephraim King Wilson, również reprezentował stan Maryland w Kongresie Stanów Zjednoczonych, zarówno w Izbie Reprezentantów, jak i w Senacie.

</doc>
<doc id="1462693" url="https://pl.wikipedia.org/wiki?curid=1462693" title="Feliks Ankerstein">
Feliks Ankerstein

Feliks Ankerstein, ps. „Butrym” (ur. 15 listopada 1897 w Czeladzi, Piaskach zm. 2 lutego 1955 w Londynie) – major piechoty Wojska Polskiego.
Życiorys.
Urodził się 15 listopada 1897 roku w rodzinie Feliksa i Janiny z Jankowskich. Ukończył sześć klas w Szkole Handlowej w Będzinie. Od 1 września 1914 roku służył w Legionach Polskich. Został przydzielony do baonu uzupełniającego Leona Berbeckiego, a 1 stycznia 1915 roku do 4. kompanii III baonu 1 pułku piechoty. Ranny w bitwie pod Raśną był leczony w szpitalu w Kamieńsku i Pieszczanach. 3 marca 1916 roku powrócił do służby 1 pp LP jako sekcyjny w 2. kompanii porucznika Juliana Sas-Kulczyckiego. W lipcu 1917 roku kończy szkołę oficerską. Po kryzysie przysięgowym powraca do Zagłębia Dąbrowskiego i rozpoczyna pracę w Polskiej Organizacji Wojskowej. Przez cały rok 1918 pełni funkcję Komendanta 4 obwodu V okręgu POW Dąbrowa Górnicza. W styczniu 1919 roku rozpoczyna służbę w Milicji Ludowej.
1 marca 1919 roku został przyjęty do Wojska Polskiego w stopniu podchorążego. Od 4 marca do 30 czerwca 1919 roku służył w 1 Dywizji Litewsko-Białoruskiej, a następnie w Białostockim pułku strzelców na stanowisku dowódcy kompanii i adiutanta batalionu.
Na prośbę Centrali Wychowania Fizycznego przygotowywał pod względem wojskowym powiat tarnogórski do III powstania śląskiego. Był dowódcą podgrupy „Butrym” (późniejszego 8 Tarnogórskiego pułku piechoty) i dowódcą Organizacji „B” na Śląsku Cieszyńskim.
3 maja 1922 roku zweryfikowany w stopniu porucznika ze starszeństwem z dniem 1 czerwca 1919 roku. W 1923 roku, razem z por. Edmundem Charaszkiewiczem, pełnił służbę w 79 pułku piechoty w Słonimiu. Kapitan ze starszeństwem z dniem 15 sierpnia 1924 roku w korpusie oficerów piechoty. W latach 1926–1929 pełnił służbę w Korpusie Ochrony Pogranicza. Na stopień majora został mianowany ze starszeństwem z dniem 19 marca 1938 roku i 3. lokatą w korpusie oficerów piechoty. W marcu 1939 roku pełnił służbę w Ekspozyturze nr 2 Oddziału II SG w Warszawie na stanowisku zastępcy szefa ekspozytury i kierownika referatu „A” („Zachód”).
Od 1935 roku przygotowywane były plany polskiego powstania na Zaolziu, 17 września 1938 roku płk Tadeusz Pełczyński skierował Ankersteina na Górny Śląsk, aby zaktywizował tworzone przez kilka poprzednich lat zakonspirowane grupy bojowe, a w dalszej perspektywie objął dowództwo nad zaolziańskim powstaniem. Wobec zmiany sytuacji międzynarodowej powstanie stało się zbędne, a 7 października zadecydowano o skierowaniu na Zakarpacie polskich dywersantów, którzy mieli wesprzeć węgierski wywiad w działaniach sabotażowych. Został dowódcą operacji „Łom”. Rozpoczęta w połowie października operacja rozwijała się do listopada, kiedy okazała się niepotrzebna za sprawą działań niemieckiej dyplomacji.
Po kampanii wrześniowej opuścił kraj, służył w polskim wojsku we Francji i Wielkiej Brytanii. 19 maja 1942 roku został odkomenderowany z 2 kompanii strzeleckiej I Oficerskiego Baonu Szkolnego do Centrali Zaopatrzenia Materiałowego na stanowisko kierownika Filii Magazynu w Lochgelly. 9 września 1946 roku wstąpił do Polskiego Korpusu Przysposobienia i Rozmieszczenia. 8 września 1948 roku został zdemobilizowany.
Zmarł 2 lutego 1955 roku w Londynie. Został pochowany na cmentarzu Saint Mary's Kensal Rise.

</doc>
<doc id="1462698" url="https://pl.wikipedia.org/wiki?curid=1462698" title="ODRA">
ODRA



</doc>
<doc id="1462702" url="https://pl.wikipedia.org/wiki?curid=1462702" title="Hiʻiaka (księżyc)">
Hiʻiaka (księżyc)

Hiʻiaka – jeden z dwóch księżyców planety karłowatej (136108) Haumea. Ma średnicę szacowaną na ok. 320 km, a krąży w średniej odległości ok. 49 880 km od Haumei. Nazwa księżyca pochodzi od bogini z mitologii hawajskiej.

</doc>
<doc id="1462705" url="https://pl.wikipedia.org/wiki?curid=1462705" title="Namaka (księżyc)">
Namaka (księżyc)

Namaka – jeden z dwóch księżyców planety karłowatej (136108) Haumea. Ma średnicę szacowaną na ok. 160 km, a krąży w średniej odległości ok. 25 650 km od Haumei. Nazwa księżyca pochodzi z mitologii hawajskiej.

</doc>
<doc id="1462706" url="https://pl.wikipedia.org/wiki?curid=1462706" title="Franz Mielenz">
Franz Mielenz

Franz Mielenz (ur. 5 kwietnia 1903, zm. ?) – zbrodniarz hitlerowski, jeden z funkcjonariuszy pełniących służbę w niemieckich obozach koncentracyjnych i SS-Scharführer.
Członek SS od września 1933. Od 1939 do 1942 pełnił służbę jako strażnik w Stutthofie. W 1942 został "Blockführerem" w Sachsenhausen, a w 1943 przeniesiono go do Warschau, gdzie sprawował funkcję "Rapportführera". Następnie pełnił również funkcję oficera raportowego i kierownika komand więźniarskich w podobozach KL Dachau – "Kaufering III, IV i VII" w okresie od sierpnia 1944 do kwietnia 1945. Mielenz znęcał się nad więźniami, zwłaszcza podczas wielogodzinnych apeli, katując ich pałką i kopiąc. Zmaltretowanych więźniów zabierano następnie do obozowego szpitala, gdzie część z nich umierała. Mielenz szczególnie katował więźniów, którzy ośmielili się zameldować o swojej niezdolności do pracy.
Po zakończeniu wojny w dniach 14–15 sierpnia 1947 odbył się proces Franza Mielenza przed amerykańskim Trybunałem Wojskowym w Dachau. Oskarżony był wówczas poważnie chory (między innymi na gruźlicę) i nie był w stanie składać wyjaśnień. Skazano go na karę śmierci przez powieszenie, którą ze względu na chorobę oskarżonego zamieniono w drodze aktu łaski na dożywocie.

</doc>
<doc id="1462716" url="https://pl.wikipedia.org/wiki?curid=1462716" title="Nikki Reed">
Nikki Reed

Nikki Reed (właśc. Nicole Houston Reed, ur. 17 maja 1988 w Los Angeles) – amerykańska aktorka, scenarzystka, piosenkarka oraz modelka znana z roli wampirzycy Rosalie Hale występującej w sadze "Zmierzch" (2008–2012). Rozpoznawalność zdobyła w 2003 roku po premierze filmu "Trzynastka" w reżyserii Catherine Hardwicke, z którą współpracowała nad scenariuszem i gdzie zagrała główną rolę. Film przyniósł Reed nagrodę na Independent Spirit Award za Najlepszy Debiutancki Występ, jak również wiele innych nominacji. 
Wczesne życie.
Reed urodziła się w zachodnim Los Angeles, Kalifornii jako córka Cheryl Houston, kosmetyczki oraz scenografa Setha Reeda. Ma starszego brata Nathana Augusta Reeda oraz młodszego od niej przyrodniego brata Joeya Reeda.
W wielu wywiadach Nikki określała swoje wczesne życie jako "skomplikowane". Rodzice aktorki rozwiedli się, kiedy miała dwa lata, wychowywana była potem przez matkę. Cheryl Houston ma korzenie czirokeziańskie oraz włoskie, z kolei Seth jest Żydem. Reed nie była wychowywana w żadnej wierze, z czasem utożsamiła się z religią żydowską.
W 2002 roku w wieku 14 lat wyprowadziła się z domu matki i rozpoczęła samodzielne życie na terenie Los Angeles. Po sukcesie "Trzynastki", powróciła do nauki w Alexander Hamilton High School, jednakże po roku ponownie zrezygnowała. Swoją decyzję uzasadniła "napastowaniem i zaczepianiem jej a propo filmu przez matki które przychodziły do niej w czasie szkolnego lunchu". Liceum ukończyła kontynuując naukę w domu. Jest wegetarianką. 
Kariera.
Catherine Hardwicke, znajoma jej matki, zaproponowała jej współpracę nad scenariuszem kiedy Nikki opowiedziała o swoim zainteresowaniu aktorstwem. Prace nad skryptem do wpół-autobiografii "Trzynastka" ukończyły w sześć dni. Producenci zaproponowali Reed zagranie głównej roli, gdyż mieli problemy ze znalezieniem właściwej do tego osoby, ponieważ rola była zbyt "niekomfortowa" dla większości potencjalnych aktorek. 
Film swoją premierę miał w 2003 roku i otrzymał pozytywne recenzje, przynosząc Reed nieco rozpoznawalności w Hollywood zarówno jako scenarzystce i aktorce. Zaraz po tym zaproszona została do programu "The Ellen DeGeneres Show" jak również do poprowadzenia różnego rodzaju rozdań nagród, w tym "Young Hollywood Awards" w 2003 roku oraz "Independent Spirit Awards Nomination Show" czy "West Independent Spirits Awards" w 2004 roku. Wielokrotnie obsadzana była w rolach seksualnych, przedwcześnie dojrzałych nastolatek wliczając w to rolę w "Królowie Dogtown", również w reżyserii Hardwicke. Na początku 2006 roku wystąpiła w serialu "Życie na fali", gdzie zagrała Sadie, nową miłość Ryana Atwooda. W późniejszym czasie pojawiła się w "Życiu na fali" w tym samym czasie co jej przyszli koledzy z planu "Zmierzchu", Cam Gigandet i Jackson Rathbone. 
Reed stwierdziła, iż jej wcześniejsza decyzja o unikaniu grania w serialach telewizyjnych czy kasowych filmach była naiwna. Myślała, iż nie są one dla niej odpowiednie, jednakże od tamtej pory zdobyła dzięki nim cenne doświadczenie. Zagrała główną rolę w "Mini's First Time", który premierę miał w nielicznych kinach w Stanach Zjednoczonych 14 lipca 2006 roku. Wcieliła się w rolę nastolatki, która poprzez uwiedzenie swojego ojczyma wplątuje go w morderstwo jej matki. Nikki zaznaczyła, iż jej postać "nie rozumie powagi sytuacji oraz ich konsekwencji", spodobało jej się również granie kogoś "prostackiego".Na planie Nikki miała do odegrania sceny seksu. W czasie nagrywania aktorka miała zaledwie 16 lat, co w tej sytuacji było całkowicie niedozwolone dla niej do przedstawienia, dlatego ujęcia nakręcono od tyłu, aby nie ukazywać twarzy. 12 lutego 2008 roku ogłoszono, iż zagra ona Rosalie Hale, w filmowej adaptacji "Zmierzchu", pierwszego tomu popularnej sagi. Wyreżyserowany przez Catherine Hardwicke film okazał się międzynarodowym sukcesem. 
W 2010 roku Jason Mewes zdradził, iż pracuje on nad filmem "K-11", w którym miała wystąpić Reed oraz Kristen Stewart, również ze "Zmierzchu". Film w reżyserii matki Stewart miał miejsce w więzieniu hrabstwa Los Angeles. Pod koniec roku Nikki oświadczyła, iż nie pracuje ona już nad tym projektem. 
W lipcu 2010 roku dołączyła do obsady thrillera "Catch .44", gdzie wystąpiła u boku Bruce'a Willisa, Foresta Whitakera oraz Maliny Akerman. W listopadzie tego samego roku oświadczono, że zagra wraz z Hayden Panettiere w filmowej adaptacji noweli Michaela Hornburga, "Downers Grove""." Scenariusz napisał Bret Easton Ellis, który napisał takie powieści jak "The Rules of Attraction" oraz "American Psycho". 
W 2011 zagrała w filmie Pawn, niszowym thrillerze kryminalnym wyreżyserowanym przez Davida A. Armstronga. Wystąpiły tam także takie osobistości jak Forest Whitaker, Ray Liotta, Common, Michael Chiklis, Sean Faris, Stephen Lang, Marton Csokas oraz Jessica Szohr. W lipcu 2013 roku wraz z Jakem Lacym, Kate McKinnon, Beckiem Bennettonem i Jayem Pharoahem obsadzona została w niezależnej komedii sportowej "Balls Out""." 
Muzyka.
Reed wraz ze swoim byłym mężem Paulem McDonaldem nagrała utwór "Now That I've Found You", który zadebiutował w programie radiowym Ryana Seacresta 15 listopada 2011 roku. Para wydała swój pierwszy mini album, "The Best Part", 29 października 2012 roku. Ich wspólna piosenka "All I've Ever Needed' znalazła się na ścieżce dźwiękowej .
W styczniu 2013 roku wraz z McDonaldem wyreżyserowała teledysk zespołu Hanson do ich singla "Get the Girl Back". Wideo swoją premierę miało w kwietniu 2013 roku. W klipie pojawili się między innymi Kat Dennings, Drake Bell, Drew Seeley, Amy Paffrath czy Alex Beh.
Scenopisarstwo oraz reżyseria.
Nikki napisała scenariusz osadzony w Nowej Zelandii na przełomie lat '60 i '80. Stwierdziła później, iż czuje się bardziej wszechstronna i nie chce być zaszufladkowana przez role "seksownych złych dziewczyn". Niejednokrotnie usłyszała ona od producentów, że w pewnych momentach jest "zbyt seksowna". W listopadzie 2009 roku w trakcie pobytu w Londynie wyreżyserowała teledysk swojej znajomej Sage. Nikki zdradziła potem, iż nie miały zbyt dużo czasu i pieniędzy, jednak jest z niego bardzo dumna. Zobrazowała także klip niezależnego zespołu rockowego 100 Monkeys, którego frontmanem jest jej kolega z planu filmu "Zmierzch" Jackson Rathbone.
Życie prywatne.
Reed poznała Paula McDonalda, piosenkarza oraz uczestnika amerykańskiego Idola na czerwonym dywanie podczas premiery filmu "Dziewczyna w czerwonej pelerynie" w marcu 2011 roku. Moment ten został uwieczniony i wyświetlony w odcinku ukazującym uczestników w trakcie tego wydarzenia. Para zaczęła się spotykać i po niedługim czasie zamieszkała ze sobą. Potwierdzili swoje zaręczyny w czerwcu 2011 roku a pobrali się 16 października tego samego roku w Malibu, Kalifornii. W marcu 2014 po sześciomiesięcznej rozłące spowodowanej "zawodowymi obowiązkami" Reed oraz McDonald ogłosili separację. Aktorka złożyła papiery rozwodowe w maju tego samego roku wskazując w nich na "różnice nie do pogodzenia", a sam rozwód został sfinalizowany 2 stycznia 2015 roku. 
Nikki zaczęła spotykać się z aktorem Ianem Somerhalderem w połowie 2014 roku. Zaręczyli się w lutym 2015 roku, a pobrali się 26 kwietnia w Malibu. 4 maja 2017 roku Reed za pośrednictwem swojego profili na Instagramie ogłosiła, iż wraz z Ianem spodziewają się swojego pierwszego dziecka. 25 lipca urodziła córkę, Bodhi Soleil. W jednym z ostatnich wywiadów zdradziła, że razem z Ianem nie będą afiszować się z narodzinami. Pierwszy miesiąc życia maleństwa planują spędzić tylko we trójkę, bez odwiedzin i z wyłączonymi telefonami. 
Przyjaźni się ze swoim kolegą z planu "Zmierzchu", Jacksonenm Rathbonem, oraz aktorką "Małych Agentów" Alexą Vegą, która była jej świadkową na pierwszym ślubie. 
Aktywizm.
Aktorka wraz ze Staples Inc. oraz organizacją Do Something współpracowała przy akcji Annual School Supply Drive w połowie 2011 roku. Jest także obrońcą praw zwierząt. W wolnym czasie jest wolontariuszką w schroniskach dla zwierząt, zaprojektowała również limitowaną kolekcję obroży i smyczy dla Gilt której dochód został przekazany dla Amerykańskiego Towarzystwa Zapobiegania Okrucieństwa wobec Zwierząt (ASPCA). 22 października 2014 roku została uhonorowana nagrodą ASPCA Compassion Award za jej zasługi na rzecz dobrobytu zwierząt.
Wraz z Morgan Bogle, założycielką organizacji Freedom of Animals, otworzyła firmę Bayou with Love, w której zakupić można odzież, akcesoria, kosmetyki czy dekoracje całkowicie ekologiczne czy pochodzące z recyklingu, w kolekcji odzieży nie używa się również materiałów pochodzenia zwierzęcego.

</doc>
