<doc id="1472626" url="https://pl.wikipedia.org/wiki?curid=1472626" title="Krwawa łaźnia sztokholmska">
Krwawa łaźnia sztokholmska

Krwawa łaźnia sztokholmska – egzekucja około stu osób dokonana w Sztokholmie w dniach 8–9 listopada 1520. Dokładna liczba ofiar nie jest znana. Źródła często podają liczbę 82 straconych powołując się na kata tamtych wydarzeń. W rzeczywistości liczba ofiar mogła być znacznie większa. 
W 1513 tron duński objął Chrystian II. Jego głównym celem było odzyskanie tronu szwedzkiego i w ten sposób utrzymanie unii kalmarskiej. Rozmowy króla z posłami rady szwedzkiej nie przyniosły rezultatów. W tej sytuacji monarcha postanowił wykorzystać spór pomiędzy regentem Stenem Sture Młodszym a uwięzionym przez niego arcybiskupem Uppsali, Gustawem Trolle. Rozpoczął wojnę ze Szwecją. Próby zdobycia Sztokholmu od strony morza podejmowane w latach 1517–1518 nie powiodły się. W styczniu 1520 Chrystian II zaatakował Szwecję od strony lądu. Najeźdźcy odnieśli zwycięstwo w bitwie pod Bogesund. Sten Sture Młodszy został w tym starciu ranny i wkrótce zmarł. 7 września 1520 Sztokholm skapitulował. Chrystian II obiecał obrońcom amnestię.
4 listopada 1520 Chrystian II koronował się na króla Szwecji. Trzy dni później uwolniony z więzienia arcybiskup Gustaw Trolle oskarżył wrogów króla i własnych o herezję. 8 listopada 1520 sąd kościelny skazał kilkadziesiąt osób na karę śmierci, przekazując wykonanie wyroku władzy świeckiej. Jednym ze straconych był ojciec Gustawa Wazy. Ofiary egzekucji zostały spalone na stosie. Tak samo postąpiono z wydobytymi z grobu zwłokami Stena Sture Młodszego.
Celem Chrystiana było ostateczne uciszenie jego przeciwników i zastraszenie innych a tym samym zmuszenie ich do uległości. Krwawa łaźnia sztokholmska spowodowała jednak, że nie mógł liczyć na poparcie. W 1521 wybuchło powstanie w prowincji Dalarna. Na jego czele stanął Gustaw Waza, który został ogłoszony regentem. Po usunięciu wojsk duńskich w 1523 został wybrany w Strängnäs na króla Szwecji. Oznaczało to ostateczne zerwanie przez Szwecję unii kalmarskiej z Danią i Norwegią.

</doc>
<doc id="1472629" url="https://pl.wikipedia.org/wiki?curid=1472629" title="Stwiha">
Stwiha

Stwiha (biał. Сцвіга, "Scwiha"; ros. Ствига, "Stwiga"; ukr. Ствига, "Stwyha") – rzeka na Ukrainie i Białorusi, będąca prawobrzeżnym dopływem Prypeci. 
Długość rzeki wynosi 178 km, powierzchnia dorzecza 5440 km². Źródła rzeki znajdują się na Polesiu Wołyńskim (Ukraina) w okolicach wsi Budki Snowidowickie - 60 km na wsch. od miejscowości Sarny. Ujście Stwihy znajduje się w okolicach wsi Pahost - 10km na wsch. od Turowa.
Przebieg rzeki południkowy, na całej długości w pobliżu granicy obwodów: rówieńskiego i żytomierskiego na Ukrainie, a na Białorusi obwodów brzeskiego i homelskiego.
Do 1945 roku w pobliżu rzeki Stwihy przebiegała granica Polski i ZSRR, a na odcinku 10 km, koło wsi Chrapuń, bezpośrednio na rzece znajdowała się wschodnia granica Polski.

</doc>
<doc id="1472631" url="https://pl.wikipedia.org/wiki?curid=1472631" title="Kazimierz Granzow">
Kazimierz Granzow

Lucjan Kazimierz Granzow (ur. 24 marca 1832 w Warszawie, zm. 24 grudnia 1912 w Warszawie) – warszawski przedsiębiorca budowlany pochodzenia niemieckiego, założyciel Zakładów Cegielnianych Kazimierza Granzowa w Kawęczynie, wierny Kościoła Ewangelicko-Augsburskiego w RP.
Życiorys.
Kawęczyńskie Zakłady Cegielniane Kazimierza Granzowa utworzone w 1866 działały przez ok. 80 lat jako jedne z największych i najsłynniejszych w Królestwie Polskim. Zostały one całkowicie zniszczone w okresie II wojny światowej. Obecnie na terenie tym znajduje się Elektrociepłownia Kawęczyn.
Jego firma zbudowała Wielką Synagogę w Warszawie. Kazimierz Granzow kierował pracami budowlanymi przy wznoszeniu takich budynków jak Szpital im. Dzieciątka Jezus, budynek Teatru Małego (zwanego Teatrem Granzowa), kościoła Wszystkich Świętych na Grzybowie, pałacyku Raua, budynków dworcowych kolei terespolskiej i kolei nadwiślańskiej i inne. Przyczynił się do wydania pierwszego w języku polskim podręcznika murarstwa.
Pochowany został na cmentarzu ewangelicko-augsburskim w Warszawie w alei 1, grób 76. W roku 2011 prowadzone były prace przy remoncie kaplicy Granzowa.
Życie prywatne.
Był synem Fryderyka (lub Ferdynanda) Granzowa, budowniczego, i Amelii Moeschke.
Z żoną Klementyną z Jaegerów (1843–1890) miał dwóch synów, Stanisława (architekta) i Władysława (malarza), oraz córkę Florę, po mężu Briggs. Jego wnukiem był Casimiro Florencio Granzow.

</doc>
<doc id="1472632" url="https://pl.wikipedia.org/wiki?curid=1472632" title="Franck Touzet">
Franck Touzet

Franck Touzet (ur. 31 maja 1942 w Paryżu), francuski duchowny katolicki, członek Prałatury Personalnej Opus Dei.
Syn Jeana Touzet i Denise z d. Leroquais. Jest z wykształcenia inżynierem chemikiem, ukończył ENSCP (fr: École nationale supérieure de chimie de Paris). Członkiem Opus Dei został w 1962 r., w 1971 r. przyjął w Madrycie święcenia kapłańskie. Pracował w duszpasterstwie akademickim w Grenoble i Marsylii. Lata 1980-1995 spędził na prośbę prałata Opus Dei w pracy duszpasterskiej i nauczycielskiej na Wybrzeżu Kości Słoniowej, w Abidżanie i Jamusukro. Po powrocie do Francji zajmował się duszpasterstwem akademickim w Aix-en-Provence i w Grenoble. Z dniem 19 października 2008 r. arcybiskup Tuluzy Robert Le Gall mianował go proboszczem śródmiejskiej parafii Notre-Dame de la Dalbade. Z uwagi na fakt przynależności do Opus Dei, nominacja wywołała bezprecedensowe publiczne ataki ze strony środowisk lewicowych, łącznie z socjalistycznym merem miasta Pierre'em Cohen i prasą, do których przyłączyła się część środowisk katolickich. W odpowiedzi arcybiskup podkreślił zarówno braki kadrowe wśród duchowieństwa oraz religijną gorliwość nominata, jak i reprezentowanej przezeń organizacji. Położył nacisk na podległość pracy parafialnej wyłącznie arcybiskupstwu.

</doc>
<doc id="1472633" url="https://pl.wikipedia.org/wiki?curid=1472633" title="Maneki neko">
Maneki neko



</doc>
<doc id="1472640" url="https://pl.wikipedia.org/wiki?curid=1472640" title="Nehlle Pe Dehlla">
Nehlle Pe Dehlla

Nehlle Pe Dehlla (inne tytuły: "Ten of Nine"; "Tit for Tat", "Jimmy And Johnny") – indyjska komedia z Saif Ali Khanem i Sanjay Duttem, którym towarzyszą Bipasha Basu i Kim Sharma. Reżyser: Ajay Chandok. Film ukończony w 2002 roku, miał premierę dopiero w 2007.
Fabuła.
Dwóch złodziei, Johny i Jimmy, często spotykają się w więzieniu. Pewnego razu łączy ich plan zdobycia za jednym zamachem milionów. Rozgrywają go jednak w duchu rywalizacji.

</doc>
<doc id="1472641" url="https://pl.wikipedia.org/wiki?curid=1472641" title="Polaris A-1">
Polaris A-1



</doc>
<doc id="1472643" url="https://pl.wikipedia.org/wiki?curid=1472643" title="Ulica Kanonia w Warszawie">
Ulica Kanonia w Warszawie

Ulica Kanonia – ulica na Starym Mieście w Warszawie. 
Ulica ma postać trójbocznego placu znajdującego się na tyłach katedry św. Jana w Warszawie, u zbiegu ulic Dziekanii, Jezuickiej i uliczki wiodącej z dziedzińca kuchennego Zamku Królewskiego. Nazwa nawiązuje do znajdujących się tam kanonii – domów kanoników kolegiaty św. Jana.
Historia.
Ulica znajduje się na terenie dawnego cmentarza przykościelnego, zwanego w XV wieku "Farskim", zlikwidowanego w roku 1780. Była to najstarsza nekropolia na terenie Starej Warszawy. Od roku 1406 używano już nazwy "Cmentarz alias Kanonie", w nawiązaniu do przekazania tego terenu przez Janusza I Starszego pod budowę domów dla trzynastu kanoników sprowadzonych do Warszawy po przeniesieniu kapituły z Czerska. Kanonicy otrzymali działki o szerokości od 6-8 m i głębokości 10-34 m. Na kilku budynkach znajdują się tablice erekcyjne (nr 28 wystawił kanonik Stanisław Boniecki w 1541, a nr 26 kanonik Samborski w 1521). Przekazany teren był wyłączony spod jurysdykcji miejskiej i należał do jurydyki Dziekania.
Otaczające cmentarz działki wytyczono równolegle do ul. Jezuickiej; powstały na nich późniejsze posesje przy tej ulicy i po ich rozparcelowaniu – ul. Dawna. Przeciwną stronę placyku zajmowała apsyda kolegiaty św. Jana. W latach 60. XVIII wieku usunięto słupy wyznaczające granice między terenem miasta i jurydyki Dziekania, kilkanaście lat później, w roku 1780 zlikwidowano cmentarz i dla jego upamiętnienia ustawiono wtórnie figurę N. M. Panny Niepokalanie Poczętej.
Siedziby kanoników początkowo budowano z drewna; pierwsze domy murowane powstały na przełomie XV i XVI wieku. Po pożarze Starej Warszawy w roku 1607 spalone kanonie po stronie północnej odbudowano w stylistyce wczesnobarokowej, zachowane domy po stronie wschodniej modernizowano i przekształcano w ciągu całego XVII stulecia. Po roku 1613 zaczęto wynajmować mieszkania w kanoniach krawcom, kupcom, a nawet służbie, zdarzali się jednak jeszcze wyższej rangi duchowni i świeccy. Ulica zeświecczał: na Kanonii działały szynki, w kustodii pod nr 6 utworzono więzienie dla skazanych przez sądy kościelne, następnie w tym samym budynku – prosektorium dla wiślanych topielców.
Od strony południowej i południowo-zachodniej na Kanonię prowadzą dwie otynkowane na biało białe bramy. To fragment usytuowanego korytarza (nazywanego też galerią lub gankiem), który połączył Kolegiatę z Zamkiem Królewskim. Było to królewskie przejście z Zamku do prezbiterium. Tutaj dokonał zamachu na króla Zygmunta III Wazę w dniu 15 listopada 1620 Michał Piekarski. Zmierzającego do kościoła króla zaatakował niespodziewanie Piekarski raniąc go czekanem, zanim obezwładnił go królewicz Władysław IV.
W 1704 roku na Kanonii wymienionych jest 12 domów księżych, a w jednym mieszka lokator (komornik). W późniejszym okresie liczba komorników wzrasta, zamieszkują tu głównie krawcy, ale również oficjaliści kościelni, służba, kupcy i m.in. Pan La Croix (pułkownik). W 1792 roku liczba ludności wzrasta do 160 osób. Kanonicy wynajmowali lokale parterowe również na szynki, było ich cztery. W latach 1800–1823 trzy kamienice (dzisiaj z numerami: 6, 7 i 8) zostały zakupione przez Stanisława Staszica dla potrzeb Towarzystwa Przyjaciół Nauk, które tymczasowo miało tam swoją siedzibę.
Cała zabudowa ulicy spłonęła podczas powstania warszawskiego. Kanonię odbudowano w latach 1958–1960, skracając budynki od strony Wisły i projektując od nowa ich tylne elewacje. W 1959 w trakcie badań archeologicznych kamienicy Kanonia 18 znaleziono pozostałości prostokątnej baszty miejskiej, tzw. bramy kanoniczej. W pasie murów miejskich znajdowała się ona pomiędzy kwadratową wieżą zamku od strony Wisły a Wieżą Gnojną.
Domy przy Kanonii jako jedyne na Starym Mieście zachowały układ szczytowy, typowy dla zabudowy miast Europy Północnej – w Polsce są to Gdańsk i Toruń. Na murze krytego ganku przerzuconego nad wylotem ulicy Dziekanii, zachowała się XVIII wieczna tabliczka z dawną pisownią nazwy ulicy: "KANONIE".
Kanonia pod nr. 8 po roku 1915 była własnością poety Artura Oppmana, od roku 1930 – reżysera teatralnego Arnolda Szyfmana. Pod nr. 10 na przełomie XVIII i XIX wieku mieszkał arcybiskup warszawski Jan Paweł Woronicz, a pod nr 12 mieszkał i zmarł Jan Chrzciciel Albertrandi – historyk, jezuita, dwukrotny prezes Towarzystwa Przyjaciół Nauk.
Najwęższa kamieniczka w rogu Kanonii (zbudowana znacznie później niż te pierwsze, bo dopiero w XVIII w.) ma zaledwie 2 m szerokości, a to ze względu na sprytne oszczędności finansowe (podatkowe), jakie zyskiwał właściciel tak wąskiej fasady (do ustalania obciążeń fiskalnych z tytułu posiadanych nieruchomości brano pod uwagę szerokość fasady znajdującego się na niej domu od strony głównej ulicy). Jest to najwęższa kamieniczka na Starym Mieście (ma kształt klina i szeroką fasadę strony Wisły).
W roku 1972 na Kanonii ustawiono dzwon odlany w Warszawie w roku 1646 przez Daniela Tyma (wcześniej odlał warszawski posąg króla Zygmunta III Wazy) z fundacji Jana Mikołaja Daniłowicza dla Kolegiaty Bożego Ciała w Jarosławiu. Wcześniej był on eksponatem Muzeum Narodowego w Warszawie. Z jednej strony dzwonu znajdują się wizerunki Chrystusa, Matki Bożej i Jana Chrzciciela, z drugiej strony postać Chrystusa i kartusz z czterema herbami i informacje o fundatorze dzwonu Janie Mikołaju Daniłowiczu. Na dole umieszczony jest werset z Psalmu 150: "Laudate Eum in cymbalis iubilationis omnis spiritus laudet Dominum" ("Chwalcie Go na cymbałach dźwięcznych, wszelki duch niech chwali Pana").

</doc>
<doc id="1472644" url="https://pl.wikipedia.org/wiki?curid=1472644" title="Podprzestrzeń">
Podprzestrzeń

Podprzestrzeń – podzbiór danej przestrzeni, który ma tę samą co ona strukturę lub własności, np.

</doc>
<doc id="1472646" url="https://pl.wikipedia.org/wiki?curid=1472646" title="Polska Partia Praw Człowieka">
Polska Partia Praw Człowieka

Polska Partia Praw Człowieka – ugrupowanie założone 3 maja 1990 w Wilnie przez grupę polskich działaczy w ZSRR, rozwiązane w październiku 1991 roku.
Pomysłodawcą powołania do życia partii politycznej zrzeszającej radzieckich Polaków i broniącej ich praw oraz interesów był ówczesny deputowany do Rady Najwyższej ZSRR Jan Ciechanowicz.
Partia stawiała sobie za cel działanie w zgodzie z konstytucją ZSRR i republik związkowych na rzecz demokracji, tolerancji i pluralizmu. Deklarowała wsparcie dla wszystkich ugrupowań, którym bliskie są te wartości. Domagała się od władz ZSRR budowy systemu opartego na poszanowaniu praw człowieka, wolności i godności obywateli, walce z ksenofobią i nacjonalizmem – zarówno wszechrosyjskim, jak i jego lokalnymi odmianami.
Za cel stawiała sobie budowę pokojowych stosunków między państwami Europy, których granice powinny się opierać na sprawiedliwym kryterium etnicznym i być w zgodzie z wolą lokalnej ludności, jednak sprzeciwiała się siłowym zmianom granic na kontynencie, odrzucając przemoc w stosunkach międzynarodowych oraz polityce wewnętrznej.
Szczególne miejsce partia poświęciła w swoim programie Polakom. Domagała się zakończenia ich trwającej od 1937 roku dyskryminacji, ujawnienia zbrodni stalinowskich przeciwko narodowi polskiemu oraz odcięcia się władz radzieckich od podobnych praktyk w przyszłości, jak również wypłaty odszkodowań najbardziej poszkodowanym przez stalinowski totalitaryzm. Jako gwarancję poszanowania prawa Polaków do godnego życia proponowała powołanie polskich obwodów autonomicznych w republikach o znacznym procencie ludności polskiej (Litwie, Łotwie, Ukrainie, Białorusi i Kazachstanie). Jako alternatywę dla tego programu wysuwano też bardziej radykalny projekt powołania w ramach ZSRR Wschodniopolskiej Socjalistycznej Republiki Radzieckiej obejmującej tereny należące przed 17 września 1939 roku do II RP. W związku z tymi pomysłami wysuwano również żądanie uznania prawa do repatriacji dla Polaków wysiedlonych po 1937 roku do RFSRR i Kazachstanu na dawne tereny polskie.
Partia wzywała władze radzieckie do wyrównywania dysproporcji w poziomie wykształcenia Polaków m.in. poprzez wprowadzenie pozytywnej dyskryminacji na uczelniach (numerus clausus).
Na czele ugrupowania stanął deputowany do Rady Najwyższej ZSRR Jan Ciechanowicz, a w skład jego zarządu weszli m.in. Jan Jakowicz i Zbigniew Orechwa.
Partia Jana Ciechanowicza nie doczekała się nigdy rejestracji przez władze ZSRR, a jej program nawet działacze polscy oceniali jako utopijny. Kontrowersje wzbudził plan budowy polskiej republiki rad oceniany jako prowokacja zarówno przez narodową opozycję na Litwie i Białorusi, jak i polskie kręgi opiniotwórcze w kraju i zagranicą.
Partia uległa samorozwiązaniu w jesieni 1991 roku, a jej lider Jan Ciechanowicz musiał opuścić niepodległą Litwę.

</doc>
<doc id="1472652" url="https://pl.wikipedia.org/wiki?curid=1472652" title="Mårten Trotzigs gränd">
Mårten Trotzigs gränd

Mårten Trotzigs gränd – ulica w Sztokholmie w dzielnicy Gamla stan.
Jest to najwęższa uliczka w mieście mająca 90 cm szerokości. Rozciąga się ona na 36 stopniach schodów. Od połowy XIX w. do 1945 uliczka była zagrodzona z obydwu końców i niedostępna.
Upamiętnia ona swą nazwą niemieckiego kupca Mårtena Trotziga, który miał przy tej uliczce nieruchomości w końcu XVI wieku.

</doc>
<doc id="1472655" url="https://pl.wikipedia.org/wiki?curid=1472655" title="Sojka">
Sojka

Sojka – polskie nazwisko, w Polsce nosi je ok. 6 tys. osób.
Osoby noszące to nazwisko:

</doc>
<doc id="1472656" url="https://pl.wikipedia.org/wiki?curid=1472656" title="Echa Polesia">
Echa Polesia

Echa Polesia (pełny tytuł: Echa Polesia: Biuletyn Filaretów z Polesia) – kwartalnik w języku polskim ukazujący się w Brześciu nad Bugiem od 2004 roku.
Gazeta była organem brzeskiego oddziału Związku Polaków na Białorusi. Na czele redakcji stoi Alina Jaroszewicz. Pismo zamieszcza aktualności z życia społecznego Polaków na Białorusi, głównie koncentruje się jednak na szeroko rozumianej tematyce kulturalnej, historycznej i regionalnej. Obecnie „Echa Polesia” są jedną z niewielu gazet wydawanych na Białorusi w języku polskim. Pismo stroni od kontekstów politycznych, kieruje je na inną formę odradzania polskości na tych ziemiach, wiodącą poprzez ukazywanie polskich tradycji i ich współczesnego trwania.
Pod koniec 2005 roku przed gazetą stanęło widmo likwidacji, gdy Fundacja „Pomoc Polakom na Wschodzie” odmówiła jej finansowania. Według polskich mediów była to kara za niepodporządkowanie się redaktorki „Ech...” lojalnej wobec reżimu Łukaszenki frakcji w łonie ZPB.

</doc>
<doc id="1472661" url="https://pl.wikipedia.org/wiki?curid=1472661" title="Segment kodu">
Segment kodu

Segment kodu (znany również jako text segment albo po prostu text) – obszar pamięci zawierający kod maszynowy przeznaczony do wykonania przez procesor komputera. Segment kodu może być umieszczony w pamięci operacyjnej komputera poprzez załadowanie fragmentu (sekcji w przypadku formatu pliku ELF) pliku wykonywalnego zawierającego instrukcje maszynowe. 
W niektórych architekturach komputerów segment kodu jest przechowywany w obszarze pamięci tylko do odczytu, dzięki czemu w przypadku konieczności usunięcia segmentu kodu z pamięci operacyjnej przez mechanizm pamięci wirtualnej nie ma potrzeby zapisywania zawartości segmentu kodu do pamięci masowej. Przywrócenie segmentu kodu do pamięci operacyjnej następuje przez ponowne pobranie go z pliku wykonywalnego.
Segment kodu zapisany w pamięci tylko do odczytu może być używany przez kilka procesów (np. przez kilka równocześnie wykonywanych kopii tego samego programu lub w formie biblioteki współdzielonej).
W przypadku, gdy architektura komputera pozwala na modyfikację kodu programu podczas jego wykonania (tzw. kod samomodyfikujący się) - wówczas segment kodu jest umieszczany w pamięci umożliwiającej zapis. Tak zmodyfikowany segment kodu podlega zapisaniu w pamięci masowej w przypadku korzystania z pamięci wirtualnej.
W architekturze x86 podczas wykonywania programu segment kodu jest wskazywany przez rejestr segmentowy CS. 

</doc>
<doc id="1472662" url="https://pl.wikipedia.org/wiki?curid=1472662" title="Okienkowanie">
Okienkowanie

Okienkowanie () – działanie polegające na prezentacji wycinka dwu- lub trójwymiarowych danych wektorowych w dowolnej skali. Nieodzowne w zastosowaniach CAD, CAM, DTP, wizualizacji danych trójwymiarowych lub dwuwymiarowych (np. map drogowych) jest wykorzystywane także w programach graficznych oraz stanowi część graficznego interfejsu użytkownika wielu programów (np. w przeglądarkach internetowych widoczny jest tylko fragment strony). Programy wykorzystujące okienkowanie pozwalają w interakcyjny sposób określać interesujący użytkownika obszar oraz powiększenie.
Okienkowanie wymaga stosowania specjalnych algorytmów i struktur danych pozwalających efektywnie realizować następujące działania:
Dodatkowo przy okienkowaniu można brać pod uwagę stopień powiększenia obrazu i małe obiekty rysować uproszczonymi, szybkimi metodami lub nie rysować ich wcale.
Struktury danych pomocne w realizacji okienkowania:

</doc>
<doc id="1472663" url="https://pl.wikipedia.org/wiki?curid=1472663" title="Sanktuarium Miłosierdzia Bożego w Białymstoku">
Sanktuarium Miłosierdzia Bożego w Białymstoku

Sanktuarium pw. Miłosierdzia Bożego w Białymstoku – kościół Miłosierdzia Bożego w Białymstoku, położony na osiedlu Białostoczek przy placu Bł. Ks. Michała Sopoćki 1 (dawniej przy ul. Radzymińskiej 1), erygowany w 1984 r.
Świątynia w Białymstoku jest jednym z dziewięciu sanktuariów należących do Archidiecezji białostockiej.
Historia.
Sanktuarium Miłosierdzia Bożego.
We wrześniu 1980 r. powstała samodzielna placówka duszpasterska Św. Rodziny, wydzielona z terenu parafii Wniebowzięcia NMP. W dniu 22 grudnia 1981 r. w „Planie przestrzennym zagospodarownia miasta Białegostoku” zapisano (ujęto) teren dodatkowy pod budowę kościoła na oś. Białostoczek. W związku z zaistniałą sytuacją w roku 1982 powstała parafia Św. Rodziny z siedzibą przy ul. Ogrodowej wydzielona z parafii Wniebowzięcia NMP i dodatkowo z parafii św. Rocha.
W 1982 r. ogłoszono konkurs na projekt nowego kościoła filialnego na oś. Białostoczek. Konkurs wygrał projekt mgr inż. Andrzeja Nowakowskiego z Białegostoku i mgr inż. Janusza Pawłowskiego z Olecka. W dniu 27 kwietnia 1984 r. poświęcony został teren pod budowę kościoła, a 17 maja parafia otrzymała pozwolenie na budowę kościoła i budynku katechetycznego. We wrześniu 1986 r. został oddany do użytku budynek katechetyczny, a 22 grudnia 1986 r. biskup Edward Kisiel poświęcił dolny kościół Miłosierdzia Bożego przy ul. Radzymińskiej. W związku z tym, że nowo powstała parafia nie dysponowała mieszkaniami dla księży, w roku 1988 rozpoczęto budowę plebanii. W dniu 30 listopada 1988 doczesne szczątki sługi Bożego ks. Michała Sopoćki zostały przeniesione z cmentarza farnego i zostały umieszczone w specjalnej krypcie w dolnym kościele – Sanktuarium. W dniu 24 czerwca 1990 r. nastąpił podział parafii Świętej Rodziny i erygowano nową parafię Miłosierdzia Bożego obejmująca teren osiedla Białostoczek.
Ks. abp Stanisław Szymecki – arcybiskup metropolita białostocki w dniu 21 listopada 1993 r., poświęcił obraz i umieścił relikwie św. Siostry Faustyny w dolnym kościele – aktualnie znajdują się w przenośnym relikwiarzu. Ksiądz Michał Sopoćko był spowiednikiem św. Faustyny, a także orędownikiem kultu Miłosierdzia Bożego. Doniosłym wydarzeniem w życiu sanktuarium, była rekonstrukcja Ołtarza Papieskiego, przy którym Ojciec Święty Jan Paweł II sprawował Eucharystię podczas wizyty w Białymstoku w roku 1991 i usytuowanie go przy kościele Miłosierdzia Bożego. Główne uroczystości z udziałem władz miejskich, duchowieństwa i licznie zebranych wiernych odbyły się 5 czerwca 1996 r. w 5 rocznicę przyjazdu Ojca Świętego do Białegostoku. Od tego dnia codziennie przy Ołtarzu Papieskim o godz. 21 odbywa się Apel Jasnogórski. Konsekracja świątyni odbyła się w czasie uroczystej Eucharystii w dniu 30 września 2007 r., której przewodniczył ks. abp metropolita białostocki Edward Ozorowski.
W Sanktuarium znajdują miejsce diecezjalne akcje i duszpasterstwa, takie jak Stowarzyszenie Czcicieli Miłosierdzia Bożego, Duszpasterstwo Harcerek i Harcerzy, Krucjata Wyzwolenia Człowieka, Dom Rekolekcyjny Ruchu Światło-Życie, Wspólnota AA, Poradnictwo Rodzinne. Z inicjatywy parafian oraz działaczy sportowych wywodzących się z parafii, działa też Katolicki Klub Sportowy „Białostoczek”. Planowana jest budowa parkingu i domu pielgrzyma.
Uroczysta beatyfikacja ks. Michała Sopoćki.
28 września 2008 na terenie świątyni – sanktuarium odbyła się uroczysta beatyfikacyjna msza św., której przewodniczył abp Angelo Amato, prefekt Kongregacji Spraw Kanonizacyjnych, w czasie której odczytał list Ojca Św. Benedykta XVI ogłaszający ks. Michała Sopoćkę błogosławionym. Również Papież Benedykt XVI podczas audiencji w Castel Gandolfo nawiązał w języku polskim do tej uroczystości. Proces beatyfikacyjny ks. Sopoćki, rozpoczęty w roku 1987 na szczeblu diecezjalnym, trwał do 1993 r. Postulatorem procesu był ks. prałat Krzysztof Nitkiewicz. Ustanowione święto patronalne przypadać będzie 15 lutego, czyli w dniu jego śmierci. Homilię wygłosł kard. Stanisław Dziwisz. Zabierając głos ks. arcybiskup Tadeusz Kondrusiewicz, metropolita mińsko-mohylewski, który określił ks. Michała Sopoćko mianem „Patrona trojga narodów – Białorusi, Litwy i Polski”. Natomiast kardynał Audrys Bačkis, metropolita wileński stwierdził, że:
„Dzisiaj cały Lud Boży raduje się z okazji beatyfikacji księdza Michała Sopoćki. Raduje się Kościół w Wilnie i Kościół w Białymstoku – oba te miasta w czasach księdza Sopoćki należały do jednej diecezji.”
Władze kościelne reprezentował prymas Polski kardynał Józef Glemp w asyście około 100 biskupów z całej Polski. Ze strony władz świeckich w uroczystości beatyfikacyjnej wzięli udział: Prezydent RP – Lech Kaczyński, ostatni Prezydent RP na Uchodźstwie – Ryszard Kaczorowski, Marszałek Sejmu – Bronisław Komorowski, prezydent Białegostoku Tadeusz Truskolaski.
Historia kultu.
Według religii katolickiej miłosierdzie Boga objawiło się w akcie stworzenia świata, a później także z miłości do Adama i Ewy, mimo że tę miłość odrzucili. Prostej, niewykształconej, ale bezgranicznie ufającej Bogu zakonnicy Jezus Chrystus powierzył misję: orędzie Miłosierdzia skierowane do całego świata. 22 lutego 1931 r. św. Faustyna miała wizję, w której został ukazany wizerunek miłosiernego Jezusa, a opisała je w swoim dzienniczku na stronie 47:
„"Wieczorem, kiedy byłam w celi ujrzałam Pana Jezusa ubranego w szacie białej. Jedna ręka wzniesiona do błogosławieństwa, a druga dotykała szaty na piersiach. Z uchylenia szaty na piersiach wychodziły dwa wielkie promienie, jeden czerwony, a drugi blady. W milczeniu wpatrywałam się w Pana, dusza moja była przejęta bojaźnią, ale i radością wielką. Po chwili powiedział mi Jezus: Wymaluj obraz według rysunku, który widzisz, z podpisem: Jezu, ufam Tobie. Pragnę, aby ten obraz czczono najpierw w kaplicy waszej i na całym świecie".”
Wielkimi orędownikami kultu Miłosierdzia Bożego byli św. Faustyna Kowalska, którą 30 kwietnia 2000 r. kanonizował Jan Paweł II i beatyfikowany 28 września 2008 r. ks. Michał Sopoćko.

</doc>
<doc id="1472665" url="https://pl.wikipedia.org/wiki?curid=1472665" title="Texas Instruments TMS1000">
Texas Instruments TMS1000

Texas Instruments TMS 1000 - jeden z pierwszych mikroprocesorów i pierwszy jednoukładowy komputer.
Na pojedynczym układzie scalonym umieszczono procesor, pamięć RAM, pamięć ROM, układy wejścia/wyjścia oraz zegar taktujący.
Zaprojektowany i produkowany od 1971 w firmie Texas Instruments i zastosowany w kalkulatorze SR-16 z 1974 r, a wersja TMS1100 w konsoli do gier Microvision.

</doc>
<doc id="1472666" url="https://pl.wikipedia.org/wiki?curid=1472666" title="Imperial Majesty">
Imperial Majesty

Imperial Majesty – perfumy produkowane przez Clive Christiana. Są one obecnie najdroższą kompozycja zapachową świata.
Zapach sprzedawany, jako "Imperial Majesty No 1" został wyceniony na ok. 115 tys. funtów (w Polsce ok. 675 tys. zł). Perfumy znajdują się w flakonie z kryształu "Baccarata" z zatyczką 5-karatowego diamentu osadzonego w 18-karatowym złocie. Zawierają w sobie kwiatowo-orientalne nuty zapachowe.
Kompozycja zapachowa Imperial Majesty:

</doc>
<doc id="1472668" url="https://pl.wikipedia.org/wiki?curid=1472668" title="Richard Sprigg Jr.">
Richard Sprigg Jr.

Richard Sprigg Jr. (ur. ok. 1769, zm. 1806) – amerykański polityk.
W dwóch różnych okresach był przedstawicielem drugiego okręgu wyborczego w stanie Maryland w Izbie Reprezentantów Stanów Zjednoczonych. Po raz pierwszy miało to miejsce w latach 1796–1799 i ponownie w latach 1801–1802.
Jego stryj, Thomas Sprigg, także był przedstawicielem stanu Maryland w Izbie Reprezentantów Stanów Zjednoczonych.

</doc>
<doc id="1472669" url="https://pl.wikipedia.org/wiki?curid=1472669" title="Walter Bowie">
Walter Bowie

Walter Bowie (ur. 15 października 1748, zm. 9 listopada 1809) – amerykański polityk.
W latach 1802–1805 był przedstawicielem drugiego okręgu wyborczego w stanie Maryland w Izbie Reprezentantów Stanów Zjednoczonych.
Ojciec jego stryja, Thomas Fielder Bowie, także reprezentował stan Maryland w Izbie Reprezentantów Stanów Zjednoczonych.

</doc>
<doc id="1472670" url="https://pl.wikipedia.org/wiki?curid=1472670" title="Thomas Bowie">
Thomas Bowie



</doc>
<doc id="1472671" url="https://pl.wikipedia.org/wiki?curid=1472671" title="John Chew Thomas">
John Chew Thomas

John Chew Thomas (ur. 15 października 1764, zm. 10 maja 1836) – amerykański polityk i prawnik.
W latach 1799–1801 przez jedną dwuletnią kadencję Kongresu Stanów Zjednoczonych był przedstawicielem drugiego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1472675" url="https://pl.wikipedia.org/wiki?curid=1472675" title="Gabriel Duvall">
Gabriel Duvall

Gabriel Duvall (ur. 6 grudnia 1752, zm. 6 marca 1844) – amerykański polityk i prawnik, wieloletni sędzia Sądu Najwyższego Stanów Zjednoczonych.
Życiorys.
W latach 1794–1796 był przedstawicielem drugiego okręgu wyborczego w stanie Maryland w Izbie Reprezentantów Stanów Zjednoczonych.
Prezydent Stanów Zjednoczonych, James Madison 15 listopada 1811 roku wysunął kandydaturę Duvalla na stanowisko sędziego Sądu Najwyższego Stanów Zjednoczonych. Trzy dni później uzyskała ona akceptację Senatu. Po zaprzysiężeniu Duvall pełnił tę funkcję przez 23 lata, do 14 stycznia 1835 roku, gdy ustąpił ze względu na postępującą utratę słuchu.
Istnieją przesłanki, że Gabriel Duvall i Barack Obama są ze sobą spokrewnieni.

</doc>
<doc id="1472679" url="https://pl.wikipedia.org/wiki?curid=1472679" title="Subprime lending">
Subprime lending



</doc>
<doc id="1472681" url="https://pl.wikipedia.org/wiki?curid=1472681" title="Oczamczire">
Oczamczire



</doc>
<doc id="1472682" url="https://pl.wikipedia.org/wiki?curid=1472682" title="Stefan Zajc">
Stefan Zajc

Stefan Zajc (ur. ?, zm. 1 stycznia 1919 w Lublinie) – sierżant pilot Wojska Polskiego.
Służył od chwili przejęcia od Austriaków lotniska i samolotów w Lublinie 5 listopada 1918 roku. Przydzielony najpierw do Oddziału Lotniczego w Lublinie. Później do nowo formowanej przez mjr. pil. Jerzego Syrokomla-Syrokomskiego 2 eskadry wywiadowczej w Lublinie. Zginął 1 stycznia 1919 w czasie lotu na samolocie Rumpler C.IV. Był trzecim polskim pilotem, który zginął w niepodległej Polsce.

</doc>
<doc id="1472688" url="https://pl.wikipedia.org/wiki?curid=1472688" title="Forever (album Schillera)">
Forever (album Schillera)

Forever – album studyjny zespołu Schiller, wydany w czerwcu 2008 roku przez Universal Music. To ekskluzywne wydanie, które można było nabyć podczas trasy koncertowej albumu "Sehnsucht", zawiera 11 utworów nagranych wspólnie z Kim Sanders. Oprócz utworów, które znane są z poprzednich płyt, na albumie znalazły się również dwie wcześniej nie prezentowane kompozycje.

</doc>
<doc id="1472689" url="https://pl.wikipedia.org/wiki?curid=1472689" title="Rumpler C.IV">
Rumpler C.IV

Rumpler C.IV – niemiecki jednosilnikowy, dwumiejscowy dwupłatowiec rozpoznawczy z okresu I wojny światowej. Konstrukcja ta była wersją rozwojową wcześniejszego Rumplera C.III z innym ogonem oraz silnikiem Mercedes D.IVa zamiast Benz Bz.IV.
300 dalszych samolotów zostało wyprodukowanych na licencji przez zakłady Pfalz Flugzeugwerke, pod oznaczeniem Pfalz C.I, od lutego 1917 zmienionym na Rumpler C.IV (Pfal). Różniły się one posiadaniem lotek także na dolnych skrzydłach.

</doc>
<doc id="1472690" url="https://pl.wikipedia.org/wiki?curid=1472690" title="Private equity">
Private equity

Private equity – rodzaj inwestycji kapitałowej stanowiącej zewnętrzne źródło finansowania spółek niedopuszczonych do obrotu publicznego. Inwestor, którym zazwyczaj jest fundusz zarządzający majątkiem osób trzecich, jest najczęściej zainteresowany długookresowym wzrostem wartości spółki w celu realizacji zysku w momencie odsprzedaży udziałów/akcji w przyszłości.
Środki przekazywane spółkom mogą przyjmować charakter zarówno finansowania własnego, jak i hybrydowego, tj. połączenia finansowania własnego i dłużnego. Poza wkładem finansowym, w ramach "private equity" spółka może otrzymać od inwestora wsparcie w zakresie zarządzania o różnorodnym charakterze np. doradztwo prawne, podatkowe, organizacyjne.
Przeciętna inwestycja typu "private equity" trwa około 5–7 lat. W przypadku "private equity" inwestor ponosi podwyższone ryzyko w zamian za względnie wyższy, ewentualny zwrot z zainwestowanego kapitału.
"Private equity" jest szczególnie popularne w przypadku finansowania przedsięwzięć obarczonych podwyższonym ryzykiem, np. finansowania działalności nowo powstałych spółek rozwijających innowacyjny produkt lub technologię. Dużą korzyścią przy wykorzystaniu "private equity" dla niedoświadczonej organizacji jest doradztwo otrzymywane od inwestora.
W szerokiej interpretacji "private equity" obejmuje także venture capital.

</doc>
<doc id="1472691" url="https://pl.wikipedia.org/wiki?curid=1472691" title="Al Zawraa">
Al Zawraa



</doc>
<doc id="1472696" url="https://pl.wikipedia.org/wiki?curid=1472696" title="Flora Tatr">
Flora Tatr



</doc>
<doc id="1472698" url="https://pl.wikipedia.org/wiki?curid=1472698" title="Cennino Cennini">
Cennino Cennini

Cennino Cennini (ur. 1370 w Colle di Val d'Elsa, zm. 1440 we Florencji) – włoski malarz i teoretyk malarstwa.
Tworzył w Padwie był związany m.in. z Franceskiem II da Carrarą. Przypisuje się mu autorstwo cyklu fresków "Życie św. Stefana", "Narodziny Marii" oraz dwóch kwater poliptyku ze św. Grzegorzem i św. Augustynem. Jego traktat "Il libro dell’ arte o Trattato della pittura", stanowiący bogate źródło informacji o technikach warsztatowych wczesnego włoskiego renesansu, jest uznawany za praktyczny podręcznik malarstwa.

</doc>
<doc id="1472703" url="https://pl.wikipedia.org/wiki?curid=1472703" title="Automobilowy Rajd Tatrzański">
Automobilowy Rajd Tatrzański



</doc>
<doc id="1472705" url="https://pl.wikipedia.org/wiki?curid=1472705" title="Maurycy (film)">
Maurycy (film)

Maurycy (ang. "Maurice") – brytyjski melodramat z 1987 roku w reżyserii Jamesa Ivory'ego, zrealizowany na podstawie powieści Edwarda Morgana Forstera.
Fabuła.
Akcja filmu toczy się w edwardiańskiej Anglii w latach 1909-1913. Tytułowy bohater, należący do klasy średniej Maurice Hall zostaje zaskoczony wyznaniem miłości Clive’a Durhama, kolegi z wyższych sfer studiującego z nim na Uniwersytecie Cambridge. Maurice początkowo odrzuca zaloty, nazywając je "bzdurami", jednak stopniowo zdaje sobie sprawę, że nieświadomie od początku odwzajemniał uczucia przyjaciela. Podczas wyprawy na łąkę Clive wyznaje Maurice'owi, że gdyby nie on, przeszedłby przez życie na w pół przebudzony. Związek choć nie pozbawiony pasji, pozostaje platoniczny, gdyż Clive, wyrosły na lekturze filozofów greckich, obawia się, że czynnik fizyczny mógłby zniszczyć to, co ich łączy. W czasach gdy homoseksualizm był w Anglii przestępstwem jest oczywiste, że takie uczucia muszą pozostać w tajemnicy.
Przyjaźń kwitnie także po wyrzuceniu Maurice’a z uniwersytetu i podjęciu przez niego pracy w londyńskim City. Stopniowo jednak drogi Halla i Duhrama rozchodzą się. Emocjonalny Maurice jest w pełni oddany przyjacielowi, natomiast Clive traktuje ich związek z rosnącym dystansem. Punktem przełomowym jest wstrząs związany z procesem lorda Risleya skazanego na pół roku więzienia za praktykowanie "niewypowiedzianej rozpusty Greków". W obawie przed zaprzepaszczeniem kariery, Clive postanawia porzucić dotychczasowe życie i po powrocie z podróży po Grecji rozstaje się z Maurice’em. Durham, w dramatycznej rozmowie, tłumaczy załamanemu przyjacielowi, że uczucia do mężczyzny to tylko przejściowy kaprys i czas znaleźć sobie miłość, której nie będzie trzeba ukrywać. Po jakimś czasie Clive poślubia uroczą, ale naiwną Anne Woods. Do tego samego namawia Maurice’a, który zmagając się z samym sobą szuka pomocy u przyjaciela rodziny, doktora Barry’ego a potem u Laskera-Jonesa, amerykańskiego hipnotyzera. Ten pierwszy zwierzenia młodzieńca, że jest "z gatunku" Oscara Wilde’a nazywa bzdurami i "diabelską halucynacją". Amerykanin zaś zaleca "ćwiczenia w umiarkowaniu", tenis i udział w polowaniach jako metody na wyleczenie się z homoseksualizmu. Radzi też Maurice'owi opuszczenie Anglii, która "zawsze była niechętna akceptacji ludzkiej natury".
Kurację zakłóca Alec Scudder, młody i nieokrzesany łowczy z Pendersleigh, rodzinnej posiadłości Durhamów. Podczas nieobecności Clive’a i Anne, Scudder wyczuwając marzenia Maurice’a wchodzi nocą przez okno do jego pokoju. Dla tego związku, mimo różnic klasowych i wykształcenia, a także początkowej nieufności (obawa przed szantażem), Maurice jest gotów zaryzykować swoją karierę i reputację. Scudder przynosi mu upragnioną wolność i uwalnia ostatecznie z miłości do Clive’a. Po ostatniej rozmowie ze starym przyjacielem, Duhram, który przeszedł metamorfozę ze spontanicznego i wrażliwego młodzieńca w hipokrytę, z goryczą odkrywa, że bezpowrotnie stracił jedyną prawdziwą miłość swojego życia. Oszukując samego siebie, wybiera bezpieczne, ale pozbawione uniesień, życie u boku żony.
Produkcja.
Zdjęcia do filmu kręcono głównie w Cambridge, na terenie King's College. Wykorzystano również wnętrza Wilbury Park w hrabstwie Wiltshire. W czasie zagranicznych wojaży filmowy Clive odwiedza grecki teatr w Segeście na Sycylii. Pozostałe lokacje widoczne w filmie to: Londyn (m.in. British Museum), hrabstwo Dorset (Crichel House) i Gloucestershire (historyczne doki w Gloucester).
Nagrody i nominacje.
Oscary za rok 1987
44. MFF w Wenecji (1987)

</doc>
<doc id="1472706" url="https://pl.wikipedia.org/wiki?curid=1472706" title="Zofia Sykulska-Szancerowa">
Zofia Sykulska-Szancerowa

Zofia Szancerowa, właśc. Zofia Sykulska-Szancerowa (ur. 26 lutego 1913, zm. 21 września 2008 w Warszawie) – polska aktorka teatralna i filmowa, piosenkarka. 
W teatrze debiutowała w 1934. W okresie wojny, w latach 40. XX wieku występowała w jawnym Teatrze Komedia, występowała również w teatrzyku "Na Antresoli" w Warszawie (1943). Następnie związana z Teatrem im. Słowackiego w Krakowie (1945), w późniejszych latach na stałe związała się ze scenami warszawskimi.
Była żoną grafika Jana Marcina Szancera. Pochowana na Cmentarzu Wojskowym na Powązkach w Warszawie (kwatera A33-2-11).

</doc>
<doc id="1472713" url="https://pl.wikipedia.org/wiki?curid=1472713" title="Moje pieskie życie">
Moje pieskie życie

Moje pieskie życie – szwedzka tragikomedia z 1987 roku na podstawie powieści Reidara Jönssona.
Główne role.
i inni
Fabuła.
Szwecja, lata 50. XX wieku. 12-letni Ingemar zmuszony jest spędzić wakacje u wujostwa, ponieważ jego matka jest ciężko chora. U nich poznaje masę ekscentrycznych postaci, przeżywa wiele niespodziewanych przygód, przede wszystkim jednak zdobywa całe mnóstwo życiowych doświadczeń, które dadzą mu wewnętrzną siłę, dzięki której zaakceptuje życie takim, jakim ono jest i nauczy się cieszyć dzieciństwem.
Nagrody i nominacje.
Oscary za rok 1987
Złote Globy 1987

</doc>
<doc id="1472714" url="https://pl.wikipedia.org/wiki?curid=1472714" title="Stupsk Mazowiecki">
Stupsk Mazowiecki

Stupsk Mazowiecki - przystanek kolejowy w Stupsku, w województwie mazowieckim, w Polsce. Znajdują się tu 2 perony.
W roku 2017 przystanek obsługiwał 50–99 pasażerów na dobę.

</doc>
<doc id="1472715" url="https://pl.wikipedia.org/wiki?curid=1472715" title="Piotr Piecha">
Piotr Piecha

Piotr Piecha – polski aktor teatralny i filmowy.
Absolwent Państwowej Wyższej Szkoły Teatralnej w Krakowie (1988), od 1987 występuje na deskach Teatru Ludowego w Krakowie. Wykładowca na Uniwersytecie Papieskim Jana Pawła II w Krakowie na wydziale teologicznym, specjalizacja kapłańska.

</doc>
<doc id="1472718" url="https://pl.wikipedia.org/wiki?curid=1472718" title="Port lotniczy Dżuba">
Port lotniczy Dżuba

Port lotniczy Dżuba (IATA: JUB, ICAO: HSSJ) – port lotniczy położony w Dżubie, stolicy Sudanu Południowego, niepodległego od 9 lipca 2011, w stanie Ekwatoria Środkowa. Jest największym portem lotniczym w tym kraju, a także jednym z dwóch międzynarodowych wraz z portem lotniczym Malakal. Położone na północny wschód od centrum miasta.
Port ma trzy terminale, ale tylko jeden jest w użyciu. Po uzyskaniu niepodległości w 2011 roku rząd planował budowę nowego terminala, prace rozpoczęły się w 2012 roku i zakończyły z powodu braku finansowania. W 2016 roku terminal powstał, ale w znacznie okrojonym zakresie. Terminal składa się przede wszystkim z namiotu z kilkoma miejscami siedzącymi oraz pawilonu uruchomionego w 2008 roku.
Według raportów The Economist oraz Sleep in Airport, lotnisko w Dżubie jest najgorszym lotniskiem na świecie.

</doc>
<doc id="1472722" url="https://pl.wikipedia.org/wiki?curid=1472722" title="Jagoda Pietruszkówna">
Jagoda Pietruszkówna

Jagoda Pietruszkówna (ur. 3 marca 1969 w Nowym Sączu) – polska aktorka teatralna i filmowa.
Życiorys.
W 1991 ukończyła Państwową Wyższą Szkołę Teatralną w Krakowie. W latach 1991–1998 występowała w Teatrze im. Stefana Jaracza w Łodzi, a od 2000 roku związana jest z krakowskim Teatrem Ludowym. Występowała też gościnnie na deskach Teatru im. Wandy Siemaszkowej w Rzeszowie. W latach 2014–2020 grała w paradokumencie „Szkoła” gdzie wcielała się w rolę Alicji Stańko, nauczycielki chemii.

</doc>
<doc id="1472724" url="https://pl.wikipedia.org/wiki?curid=1472724" title="Do zobaczenia, chłopcy">
Do zobaczenia, chłopcy

Do zobaczenia, chłopcy – francusko-niemiecki film wojenny z 1987 roku.
W roku 1995, z okazji stulecia narodzin kina, film znalazł się na watykańskiej liście 45 filmów fabularnych, które propagują szczególne wartości religijne, moralne lub artystyczne.
Fabuła.
Rok 1944, Francja pod okupacją Niemiec. 12-letni Julien wychowuje się w szkole katolickiej z internatem na prowincji. Do jego szkoły trafia trzech nowych uczniów. Wśród nich jest Jean, z którym Julien najpierw rywalizuje, potem zaprzyjaźnia. Z biegiem czasu, Julien łączy fakty i odkrywa, że Jean i dwaj nowi uczniowie są Żydami ukrywanymi przez ojca Jeana. Julien nie do końca zdaje sobie jednak sprawę z powagi sytuacji. Podczas wizytacji szkoły przez hitlerowskich inspektorów, robi fatalny błąd, który może kosztować życie zarówno jego żydowskich kolegów jak i ojca-dyrektora.
Nagrody i nominacje.
Oscary za rok 1987
Nagroda Louisa Delluca
Złote Globy 1987

</doc>
<doc id="1472731" url="https://pl.wikipedia.org/wiki?curid=1472731" title="Harry i Hendersonowie">
Harry i Hendersonowie

Harry i Hendersonowie – amerykańska komedia filmowa z 1987 roku.
Główne role.
i inni
Opis fabuły.
Rodzina Hendersonów wraca z wyprawy myśliwskiej. Nagle potrącają tajemniczą istotę. Okazuje się, że to "Wielka Stopa" – amerykański Yeti. Przekonani, że nie żyje, zabierają go do domu. Po czasie Harry – bo tak zostaje nazwany – dochodzi do siebie i okazuje się miłym stworem. Zostaje nowym członkiem rodziny, ale wiążą się z tym pewne kłopoty. Hendersonowie muszą bowiem ukrywać Harry'ego przed władzami i pewnym człowiekiem, którego życiowym celem jest schwytanie "Wielkiej Stopy".
Nagrody i nominacje.
Oscary za rok 1987
Nagrody Saturn 1987

</doc>
<doc id="1472736" url="https://pl.wikipedia.org/wiki?curid=1472736" title="Śródmieście Lublina">
Śródmieście Lublina



</doc>
<doc id="1472737" url="https://pl.wikipedia.org/wiki?curid=1472737" title="Szczęśliwego Nowego Roku (film 1987)">
Szczęśliwego Nowego Roku (film 1987)

Szczęśliwego Nowego Roku – amerykańska komedia kryminalna z 1987 roku. Remake filmu Claude’a Leloucha z 1973 roku.
Główne role.
i inni.
Nagrody i nominacje.
Oscary za rok 1987

</doc>
<doc id="1472740" url="https://pl.wikipedia.org/wiki?curid=1472740" title="Krzysztof Baldwin Ossoliński">
Krzysztof Baldwin Ossoliński

Krzysztof Baldwin Ossoliński herbu Topór (ur. po 1616, zm. 15 sierpnia 1649 roku pod Zborowem) – starosta wiślicki w 1649 roku, starosta stopnicki i ropczycki, dziedzic Ślesina (1646 r.), rotmistrz królewski, poseł na sejmy elekcyjne i do Rzymu oraz Lizbony.
Życiorys.
Jego ojcem był Krzysztof Ossoliński, (fundatorzamku Krzyżtopór) a matką Zofia Cikowska z Wojsławic, herbu Radwan, (zamężna od 1615 r.), córka Stanisława, podkomorzówna krakowska, (zm. 1638), arianka. Krzysztof był ich jedynym synem. Nadano mu jako drugie imię Baldwin, które w XII w. nosił kanonik w Stopnicy, potem biskup krakowski.
Nauki pobierał zapewne, jak jego ojciec, u jezuitów i na dworach magnackich. Studiował na Akademii Krakowskiej, po czym odbył podróż edukacyjną po Europie. Po powrocie do Polski, objął po rodzinie starostwa; stopnickie, ropczyckie, wiślickie. 
W latach 1632 i 1648, był posłem na sejmy elekcyjne. Poseł sejmiku opatowskiego na sejm ekstraordynaryjny 1642 roku. Poseł na sejm 1645 roku, sejm 1647 roku. W 1648 roku był elektorem Jana II Kazimierza Wazy z województwa sandomierskiego. Został rotmistrzem królewskim. Ze stryjem Jerzym Ossolińskim (1595-1650) odbył poselstwo do Rzymu i Ratyzbony, gdzie wraz ze swym stryjecznym bratem Franciszkiem Ossolińskim, poznawał tajemnice polityki.
W 1644 roku ożenił się z Teresą Tarło, kasztelanówną wiślicką, (córką Jana Karola Tarły – starosty zwolińskiego, i Marianny Ligęzianki), zmarłą przy porodzie w 1648 roku. Następnie, w 1649 r. poślubił Annę Zebrzydowską (zm. 1655). 
Po śmierci ojca, i rok po swoim ślubie, w 1645 r. odziedziczył, jako jedynak zamek Krzyżtopór i wszystkie dobra Krzysztofa Ossolińskiego. 
Latem 1649 roku, u boku stryja Jerzego Ossolińskiego – kanclerza wielkiego koronnego i głównodowodzącego armią koronną, udał się na wyprawę przeciwko powstaniu Chmielnickiego i Tatarom. Podczas marszu wojsk na południe kraju, doszło do bitwy pod Zborowem, gdzie armia koronna została otoczona. Krzysztof Baldwin poległ z rąk Tatarów, podczas przeprawy 1649 roku pod Zborowem. Nie pozostawił potomków.
Bibliografia.
 

</doc>
<doc id="1472741" url="https://pl.wikipedia.org/wiki?curid=1472741" title="Mostek Pokutnic">
Mostek Pokutnic



</doc>
<doc id="1472742" url="https://pl.wikipedia.org/wiki?curid=1472742" title="Andrzej Szyszko-Bohusz">
Andrzej Szyszko-Bohusz

Andrzej Szyszko-Bohusz (ur. 25 września 1934 w Gdyni, zm. 24 listopada 2021 w Krakowie) – polski pedagog, profesor zwyczajny doktor habilitowany pedagogiki, specjalność teoria wychowania, tytuł profesora nauk humanistycznych otrzymał w 1999 roku, z zamiłowania szachista.
Życiorys.
Członek Komitetu Badań Pedagogicznych PAN. W swojej działalności naukowej zajmował się pedagogiką, teorią wychowania, psychologią, filozofią i genetyką. Był twórcą pedagogiki holistycznej i teorii nieśmiertelności genetycznej.
Polski Związek Szachowy w 2002 nadał mu tytuł Honorowego Mistrza PZSzach. Odnosił liczne sukcesy: m.in. wicemistrzostwo Krakowa z 1951, mistrzostwo Krakowa z 1959, złoty medal drużynowych mistrzostw Polski z zespołem „Ogniwa” Kraków w 1954.
Twierdził, że wiele odkryć naukowych zawdzięcza logice szachów i fascynacji królewską grą.
Zmarł w wieku 87 lat w dniu 24 listopada 2021 w Krakowie.

</doc>
<doc id="1472743" url="https://pl.wikipedia.org/wiki?curid=1472743" title="Manekin (film)">
Manekin (film)

Manekin - amerykańska komedia romantyczna fantasy z 1987 roku.
Opis fabuły.
Jonathan Switcher projektuje okna wystawowe w domu handlowym. Pewnego dnia, nie wiadomo jak, jeden z manekinów ożywa i pomaga mu w pracy. Ale manekin w obecności ludzi zmienia się w lalkę i tylko Jonathan widzi w niej Emmę - prawdziwą kobietę.
Nagrody i nominacje.
Oscary za rok 1987
Złote Globy 1987

</doc>
<doc id="1472751" url="https://pl.wikipedia.org/wiki?curid=1472751" title="Filipp Jefriemow">
Filipp Jefriemow

Filipp Siergiejewicz Jefriemow, ros. Филипп Сергеевич Ефремов (ur. 1750 w Wiatce, zm. po 1811) – rosyjski żołnierz i podróżnik.
W 1763 rozpoczął służbę wojskową jako kapral w pułku piechoty. Brał udział w wyprawie przeciwko powstańcom Pugaczowa, gdzie był wzięty do niewoli przez Kirgiz-Kajsaków, a następnie sprzedany chanowi bucharskiemu. Z niewoli uciekł przez Tybet, Kaszmir i Indie. W 1782 przez Anglię powrócił do Petersburga gdzie otrzymał urząd tłumacza języków wschodnich.
Napisał wspomnienia "Podoficera rosyjskiego Jefriemowa dziesięcioletnia podróż i przygody w Bucharii, Chiwie, Persji i Indiach" (Petersburg 1786). Książka zawiera wiele informacji na temat lingwistyki, geografii, historii i etnografii Azji Środkowej, Tybetu i Indii.

</doc>
<doc id="1472753" url="https://pl.wikipedia.org/wiki?curid=1472753" title="Michael Fu Tieshan">
Michael Fu Tieshan



</doc>
<doc id="1472755" url="https://pl.wikipedia.org/wiki?curid=1472755" title="Andrea Boboni Orsini">
Andrea Boboni Orsini



</doc>
<doc id="1472759" url="https://pl.wikipedia.org/wiki?curid=1472759" title="Žilvinas Padaiga">
Žilvinas Padaiga

Žilvinas Padaiga (ur. 4 grudnia 1962 w Kownie) – litewski lekarz i polityk, profesor Uniwersytetu Medycznego w Kownie, minister zdrowia w latach 2004–2006.
Życiorys.
W 1986 ukończył studia w Kowieńskim Instytucie Medycznym. W latach 1993–1994 studiował na uniwersytecie w Kuopio, gdzie uzyskał magisterium z zakresu zdrowia społecznego. Został doktorem habilitowanym nauk medycznych.
Od 1986 związany był zawodowo z Kowieńskim Instytutem Medycznym. Po ukończeniu studiów pracował jako asystent w katedrze chorób dziecięcych. Od 1990 do 2001 był pracownikiem naukowym instytutu endokrynologii. W latach 1991–1996 pełnił funkcję koordynatora w wydziale programów międzynarodowych. Od 1994 był docentem, a od 2000 profesorem w katedrze medycyny profilaktycznej na wydziale zdrowia społecznego. Od 2002 pełnił funkcję prorektora ds. studiów.
W 1996 pracował w biurze do spraw reformy ochrony zdrowia (SARB) w Ministerstwie Zdrowia jako ekspert. Od 1998 do 2003 był doradcą narodowej rady zdrowia przy Sejmie.
W wyborach parlamentarnych w 2004 został wybrany do Sejmu z listy Partii Pracy, jednak 15 listopada 2004 w dniu inauguracji nowego parlamentu zrzekł się mandatu.
14 grudnia 2004 został ministrem zdrowia w rządzie Algirdasa Brazauskasa z rekomendacji Partii Pracy. Obowiązki sprawował do 18 lipca 2006. Po utracie stanowiska ministerialnego wycofał się z polityki i powrócił do pracy naukowej. W 2007 został kierownikiem katedry medycyny profilaktycznej na Uniwersytecie Medycznym w Kownie.

</doc>
<doc id="1472760" url="https://pl.wikipedia.org/wiki?curid=1472760" title="Devadasu">
Devadasu

Devadasu (dubbing w malajalam: „Devdas”) to tollywoodzki romans i film akcji z 2006 roku z debiutantami Ramem i Ileaną D’Cruz w rolach głównych. W roli negatywnej Sayaji Shinde. Reżyser (jednocześnie scenarzysta i producent filmu): debiutant Y.V.S. Chowdary. Gościnnie występuje gwiazda filmów w języku telugu Shriya Saran. 
Fabuła.
Bhanumathi (Ileana D’Cruz), córka wzbogaconego w Nowym Jorku Indusa z Andhra Pradesh marzy o studiowaniu śpiewu klasycznego w Indiach. Ojciec ulegając prośbom ukochanej jedynaczki pozwala jej w towarzystwie babci wyjechać na studia do Hajdarabadu. Babcia stęskniona za krajem żarliwie modli się o męża dla Bhanu, o przywiązanego do tradycji Indusa. I Bóg odpowiada na jej prośby stykając Bhanu w świątyni z biednym osieroconym studentem Devdasem (Ram). Ta znajomość niespecjalnie cieszy bogatego polityka. Podstępem udaje mu się wywieźć córkę z Indii. W Ameryce stara się zaaranżować jej małżeństwo z kimś godnym jego pozycji. Ale Bhanu przekonana, że nie ma takich przeszkód, których nie pokona miłość Devdasa, czeka w Nowym Jorku na jego przyjazd. Przyjaciele Devdasa sprzedają swoje motory, aby stać go było na wyjazd do Ćennaju po wizę. Po odmowie wizy Devdasa ogarnia rozpacz. Czy miłość zwycięży brak pieniędzy i dzielące ich granice?

</doc>
<doc id="1472764" url="https://pl.wikipedia.org/wiki?curid=1472764" title="Elshan Moradiabadi">
Elshan Moradiabadi

Elshan Moradiabadi, pers. الشن مرادی ابدی (ur. 22 maja 1985 w Teheranie) – irański szachista i trener szachowy ("FIDE Trainer" od 2012), arcymistrz od 2005 roku. Od 2016 reprezentant Stanów Zjednoczonych.
Kariera szachowa.
Do ścisłej czołówki irańskich szachistów należy od pierwszych lat XXI wieku. W 2001 r. zdobył tytuł indywidualnego mistrza kraju. Wielokrotnie reprezentował Iran w turniejach drużynowych, m.in.: oraz , dwukrotnie zdobywając brązowe medale (2005, 2009).
Pomiędzy 1997 a 2005 r. był wielokrotnym uczestnikiem turniejów o mistrzostwo świata juniorów w różnych kategoriach wiekowych, najlepszy wynik uzyskał w 2004 r. w Koczin, gdzie w grupie do 20 lat podzielił V-XI miejsce. Był również dwukrotnym (1999, 2000) reprezentantem Iranu na olimpiadach juniorów (do 16 lat), w 2000 r. zdobywając złoty medal za indywidualny wynik na I szachownicy.
Normy na tytuł arcymistrza wypełnił w 2005 r. w Teheranie (turniej "Fajr Open ", dz. I m. wspólnie z Gadirem Gusejnowem, Nidżatem Mamedowem, Tigranem L. Petrosjanem i Jewgienijem Glejzerowem), Kishu (dz. I m. wspólnie z Tigranem Petrosjanem, Jewgienijem Glejzerowem i Ehsanem Ghaemem Maghamim) oraz w Moskwie (turniej "Aerofłot Open" A2). W 2006 r. ponownie podzielił I m. w turnieju "Fajr Open" w Teheranie (wspólnie z m.in. Walerijem Niewierowem, Jewgienijem Glejzerowem i Ehsanem Ghaemem Maghamim), zwyciężył również w Alcala de Henares (wspólnie z Fabiano Caruaną, Holdenem Hernandezem, Davidem Martinezem Martinem i Azerem Mirzojewem) oraz podzielił II m. w mistrzostwach Paryża (za Murtasem Każgalejewem, wspólnie z Namigiem Guliewem i Siergiejem Fiedorczukiem).
Najwyższy ranking w dotychczasowej karierze osiągnął 1 sierpnia 2014 r., z wynikiem 2598 punktów zajmował wówczas 1. miejsce wśród irańskich szachistów.

</doc>
<doc id="1472775" url="https://pl.wikipedia.org/wiki?curid=1472775" title="Równanie ciągłości przepływu dla ośrodka porowatego">
Równanie ciągłości przepływu dla ośrodka porowatego

Równanie ciągłości przepływu dla ośrodka porowatego (ang. "continuity equation for flows through porous materials") – jedno z podstawowych równań hydrodynamiki podziemnej. Równanie ciągłości przepływu wyraża przy pomocy parametrów hydrodynamicznych dobrze znaną z fizyki zasadę zachowania masy.
Od równania ciągłości przepływu występującego w ogólnej mechanice płynów równanie dla ośrodka porowatego odróżnia się występowaniem kilku dodatkowych parametrów charakterystycznych dla ośrodków porowatych.
Równanie ciągłości dla ośrodka szczelinowego posiada postać niemal identyczną z postacią dla ośrodka porowatego, z tym, że parametry odpowiednie dla ośrodka porowatego odnoszą się tutaj do ośrodka szczelinowego.
Równanie ciągłości dla przepływów jednofazowych w ośrodku porowatym.
W odniesieniu do przepływów jednofazowych równanie ciągłości dla ośrodka porowatego przyjmuje następującą postać ogólną:
lub w równoważnym zapisie (we współrzędnych prostokątnych):
gdzie:
Intensywność źródeł formula_7 jest niezerowa w miejscach, gdzie występuje wymiana masy płynu z otoczeniem. W praktyce oznacza to miejsca występowania studni lub odwiertów. Intensywność źródeł wyraża wówczas wielkość produkcji odwiertu (wyrażoną w m³/s) podzieloną przez jednostkę objętości (tj. m³). Intensywność źródeł (której jednostką jest odwrotność sekundy) przyjmuje wielkości dodatnie w przypadku odwiertów eksploatacyjnych, a wielkości ujemne w przypadku odwiertów zatłaczających. W sensie hydrodynamicznym odwiert eksploatacyjny jest więc źródłem, a odwiert zatłaczający upustem.
Parametr geometryczny formula_8 wprowadzony został do równania ciągłości w celu zredukowania liczby wymiarów przestrzennego zagadnienia przepływu.
W bardziej ścisłym ujęciu problemu parametr geometryczny formula_8 stanowi jakobian transformacji układu współrzędnych, w którym rozpatrywane jest zagadnienie przepływu płynu.
Ponieważ wielkość produkcji odwiertów wyraża się w odniesieniu do warunków normalnych (dotyczy to zwłaszcza odwiertów gazowych), dlatego też wprowadzając intensywność źródeł odniesioną do warunków standardowych formula_17 równanie ciągłości przepływu przedstawia się często w następującej alternatywnej postaci:
lub we współrzędnych prostokątnych:
gdzie formula_20 – tzw. współczynnik objętościowy (ang. "bulk volume factor") przepływającego płynu.
Równanie ciągłości dla przepływów wielofazowych w ośrodku porowatym.
W odniesieniu do przepływów wielofazowych równanie ciągłości dla ośrodka porowatego należy zapisać osobno dla każdej z faz. Jest to więc w rzeczywistości układ równań różniczkowych zawierający ilość równań równą ilości współwystępujących faz.
Układ ten zapisać można w następującej postaci ogólnej, przy czym indeks dolny formula_21 oznacza, że dany parametr odnosi się do formula_21-tej fazy:
gdzie:
Intensywność wymiany międzyfazowej wyraża intensywność tworzenia się formula_21-tej fazy z innych faz wchodzących w skład układu wielofazowego stanowiącego przepływający płyn. Parametr ten posiada w równaniu znak ujemny, ponieważ w sensie hydrodynamicznym stanowi on upust, a nie źródło.
Podane powyżej równanie ciągłości dla przepływów wielofazowych zapisuje się również w następującej alternatywnej postaci:
lub
gdzie:
Zastosowanie.
Równanie ciągłości dla przepływów w ośrodku porowatym stanowi jedno z fundamentalnych równań hydrodynamiki podziemnej. Znajduje ono powszechne zastosowanie w matematycznym i numerycznym modelowaniu przebiegu eksploatacji złóż ropy naftowej, gazu ziemnego oraz podziemnych magazynów gazu. Podstawiając formułę Darcy’ego lub jej uogólnienie do równania ciągłości przepływu otrzymuje się równanie transportu płynu (lub wielofazowej mieszaniny płynów) w ośrodku porowatym.

</doc>
<doc id="1472778" url="https://pl.wikipedia.org/wiki?curid=1472778" title="Jacek Strama">
Jacek Strama

Jacek Roman Strama (ur. 23 czerwca 1947 w Krakowie) – polski aktor teatralny i filmowy, producent filmowy. W latach 2005–2016 dyrektor Teatru Ludowego w Krakowie.
Życiorys.
Jest absolwentem Państwowej Wyższej Szkoły Teatralnej w Krakowie (1971). Od zakończenia edukacji grał w teatrach:
W 2002 powrócił do krakowskiego Teatru Ludowego. Objął funkcję zastępcy dyrektora, a następnie obowiązki dyrektora w miejsce Jerzego Fedorowicza. W 2012 powierzono mu stanowisko dyrektora naczelnego i artystycznego tej instytucji, które zajmował do 2016.

</doc>
<doc id="1472779" url="https://pl.wikipedia.org/wiki?curid=1472779" title="Narzeczona dla księcia">
Narzeczona dla księcia

Narzeczona dla księcia (ang. "The Princess Bride") – amerykański film przygodowy z 1987 roku na podstawie powieści "Narzeczona księcia" Williama Goldmana. Pastisz kina fantasy.
Fabuła.
Do chorego wnuka przybywa dziadek. Czyta mu książkę, którą wcześniej czytał jemu ojciec. Jest to historia wielkiej miłości ubogiego, ale walecznego młodzieńca i pięknej dziewczyny. Ona zostaje narzeczoną księcia, ale ukochany żyje i walczy o nią. Jest też wątek pewnego młodzieńca szukającego mordercy swego ojca.
Nagrody i nominacje.
Oscary za rok 1987
Nagrody Saturn 1987
Film otrzymał nagrodę Hugo w kategorii "najlepsza prezentacja dramatyczna" w 1988 roku.
Ścieżka dźwiękowa.
Album z muzyką do filmu skomponował Mark Knopfler (lider zespołu Dire Straits). Knopfler został poproszony o napisane ścieżki dźwiękowej przez reżysera Roba Reinera który uważał, że tylko Knopfler będzie w stanie muzycznie uchwycić zabawną ale i romantyczną atmosferę filmu.
Lista utworów:
Wszystkie utwory zostały skomponowane przez Knopflera z wyjątkiem ostatniej piosenki napisanej i zaśpiewanej przez Willy’ego DeVille’a

</doc>
<doc id="1472782" url="https://pl.wikipedia.org/wiki?curid=1472782" title="Franciszek Jerzy Ossoliński">
Franciszek Jerzy Ossoliński

 Franciszek Jerzy Ossoliński herbu Topór, (zm. przed 1690 r.) – starosta wojnicki (1660), cześnik podolski (w 1685), dworzanin królewski (w r. 1660). 
Jego ojcem był Mikołaj Ossoliński - (zm. 1653) - dworzanin królewski (w r. 1646), elektor z województwa ruskiego (1648) i dworzanin królewski. 
Jego matką była Krystyna Zuzanna Wieszczycka (zm. 1650). 
Franciszek ożenił się po 1655 r. z Teresą Proską h. Samson, a po 1659 r. z córką bogatego kupca ormiańskiego - Teresą Hadziewicz h. Wieniawa (zm.ok.1693). 
Pod koniec życia na Franciszku Jerzym Ossolińskim ciążył wyrok banicji.

</doc>
<doc id="1472786" url="https://pl.wikipedia.org/wiki?curid=1472786" title="Wanda z Bandą i bez Bandy">
Wanda z Bandą i bez Bandy

Wanda z Bandą i bez Bandy – album kompilacyjny grupy Wanda i Banda, wydany w 1992 roku nakładem wydawnictwa Intersonus.

</doc>
<doc id="1472787" url="https://pl.wikipedia.org/wiki?curid=1472787" title="We Believe (singel Good Charlotte)">
We Believe (singel Good Charlotte)



</doc>
<doc id="1472791" url="https://pl.wikipedia.org/wiki?curid=1472791" title="Trance Atlantic Air Waves">
Trance Atlantic Air Waves

Trance Atlantic Air Waves (TAAW) - projekt muzyczny, który powstał w 1997 roku. Założony został przez Michaela Cretu (Enigma) oraz Jens Gad. W ramach tego projektu ukazał się tylko jeden album "The Energy Of Sound", na którym znalazło się 10 utworów. Siedem z nich było coverami takich artystów jak: Alan Parsons, Harold Faltermeyer, Jan Hammer, M.Hayef, Ecama, Giorgio Moroder czy Vangelis. Trzy pozostałe to autorskie utwory Michaela i Jensa.
Dyskografia.
ALBUMY
SINGLE
TELEDYSKI

</doc>
<doc id="1472792" url="https://pl.wikipedia.org/wiki?curid=1472792" title="Dzieci gorszego boga (film)">
Dzieci gorszego boga (film)

Dzieci gorszego boga () – amerykański film obyczajowy z 1986 roku w reżyserii Randy Haines. Scenariusz powstał na podstawie sztuki Marka Medoffa.
Główne role.
i inni
Fabuła.
James Leeds jest nauczycielem mowy w szkole dla niesłyszących. Poznaje pracującą tam Sarah Norman, byłą uczennicę. Sarah jest krnąbrna i buntownicza. James początkowo traktuje ją jako wyzwanie zawodowe. Z czasem jednak łączy ich coraz więcej.
Nagrody i nominacje.
Oscary za rok 1986
Złote Globy 1986
Nagrody BAFTA 1986
37. Międzynarodowy Festiwal Filmowy w Berlinie

</doc>
<doc id="1472800" url="https://pl.wikipedia.org/wiki?curid=1472800" title="Sidney Herbert">
Sidney Herbert

Sidney Herbert, 1. baron Herbert of Lea (ur. 16 września 1810 w Richmond, zm. 2 sierpnia 1861 w Walton House w hrabstwie Wiltshire) – brytyjski arystokrata i polityk, członek Partii Konserwatywnej, następnie frakcji Peelites i Partii Liberalnej, minister w rządach Roberta Peela, lorda Aberdeena i lorda Palmerstona.
Był młodszym synem George’a Herberta, 11. hrabiego Pembroke, i hrabiny Katarzyny Woroncowej, córki rosyjskiego ambasadora w Wielkiej Brytanii Siemiona Romanowicza Woroncowa. Wykształcenie odebrał w Harrow School oraz w Oriel College na Uniwersytecie Oksfordzkim.
W 1832 r. został wybrany do Izby Gmin jako konserwatywny deputowany z okręgu South Wiltshire. W latach 1834-1835 był sekretarzem przy Radzie Kontroli. W 1841 r. został pierwszym sekretarzem przy Admiralicji. W latach 1845-1846 i 1852-1855 był sekretarzem ds. wojny. W 1855 r. na krótko został ministrem kolonii. W 1859 r. powrócił do gabinetu jako minister wojny. W 1861 r. otrzymał tytuł 1. barona Herbert of Lea i zasiadł w Izbie Lordów. Zmarł niedługo potem.
Rodzina.
12 sierpnia 1846 r. poślubił Elizabeth Ashe à Court-Repington (21 lipca 1822 – 30 października 1911), córkę generała-porucznika Charlesa Asha à Court-Repingtona. Sidney i Elizabeth mieli razem czterech synów i trzy córki:

</doc>
<doc id="1472801" url="https://pl.wikipedia.org/wiki?curid=1472801" title="Enrico Martino">
Enrico Martino

Enrico Martino (ur. w Turynie) to włoski dziennikarz i fotograf.

</doc>
<doc id="1472803" url="https://pl.wikipedia.org/wiki?curid=1472803" title="Jarosław Dąbrowski (ujednoznacznienie)">
Jarosław Dąbrowski (ujednoznacznienie)

Osoby:
Film:

</doc>
<doc id="1472804" url="https://pl.wikipedia.org/wiki?curid=1472804" title="Baron Herbert of Lea">
Baron Herbert of Lea

Baronowie Herbert of Lea 1. kreacji (parostwo Zjednoczonego Królestwa)

</doc>
<doc id="1472808" url="https://pl.wikipedia.org/wiki?curid=1472808" title="Mona Lisa (film)">
Mona Lisa (film)

Mona Lisa – brytyjski film kryminalny z 1986 roku w reżyserii Neila Jordana. Zdjęcia kręcono w Londynie i w Brighton.
Fabuła.
Były skazaniec George (po siedmiu latach więzienia) zostaje kierowcą i ochroniarzem luksusowej prostytutki Simone w Londynie. Simone prosi go o odszukanie przyjaciółki, co wywołuje kłopoty George'a.
Nagrody i nominacje.
Oscary za rok 1986
Złote Globy 1986
39. MFF w Cannes (1986)

</doc>
<doc id="1472809" url="https://pl.wikipedia.org/wiki?curid=1472809" title="The Energy Of Sound">
The Energy Of Sound

The Energy Of Sound – pierwszy album projektu Trance Atlantic Air Waves wydany w 1998 roku, złożony z coverów różnych wykonawców.

</doc>
<doc id="1472810" url="https://pl.wikipedia.org/wiki?curid=1472810" title="Okręg wyborczy South Wiltshire">
Okręg wyborczy South Wiltshire

Okręg wyborczy South Wiltshire powstał w 1832 r. i wysyłał do brytyjskiej Izby Gmin dwóch deputowanych. Okręg obejmował południową część hrabstwa Wiltshire. Został zlikwidowany w 1885 r.

</doc>
<doc id="1472811" url="https://pl.wikipedia.org/wiki?curid=1472811" title="Arjun (film)">
Arjun (film)

Arjun (telugu: అర్జున్, w tamilskim Varenda Madhuraiku, w malajalam Arjun) – tollywoodzki film akcji z 2004 roku z Maheshem Babu w roli głównej, wyreżyserowany przez Gunasekhara, autora "Okkadu" i "Sainikudu". 
Za swoją rolę Mahesh Babu został nagrodzony "Nandi Award for Special Jury" (Nagroda Nandi). Jest to drugi po "Okkadu" film Gunasekhara, zrealizowany we współpracy z tym aktorem.
Fabuła.
Akcja rozgrywa się w Hajdarabadzie. Arjun (Mahesh Babu) i Meenakshi są kochającym się rodzeństwem. Oboje zdają egzaminy końcowe w college'u. Podczas gdy rodzice zastanawiają się nad zaaranżowaniem dla córki odpowiedniego małżeństwa, Meenakshi zwierza się bratu, że jej sercu bliski jest kolega z college'u. Nieśmiały Uday dopiero po powrocie ze studiów do domu odważa się wyznać w liście miłość do Meenakshi. Arjun jest wzburzony, że Uday (przymuszany przez rodziców do małżeństwa z inną) proponuje Meenakshi ucieczkę z domu, chcąc ją potajemnie poślubić. Arjun, zmartwiony o siostrę, jedzie z nią i z rodzicami do Maduraj w Tamilnadu. Tam, na oczach zdumionych rodziców Udaya, dodaje mu odwagi w walce o własne szczęście. Wbrew woli rodziców Uday poślubia Meenakshi.
Piosenki.
Film zawiera 6 piosenek skomponowanych przez Mani Sharma:

</doc>
<doc id="1472820" url="https://pl.wikipedia.org/wiki?curid=1472820" title="Wincenty Odyniec">
Wincenty Odyniec

Wincenty Odyniec (ur. w Litwinkowie, w ówczesnej guberni mińskiej, zm. 1 czerwca 1952 w Milanówku) – generał dywizji Wojska Polskiego.
Życiorys.
Urodził się 20 marca 1865 w Litwinkowie, w rodzinie Jana, ziemianina, i Dominiki ze Stefanowiczów. W 1883 wstąpił na ochotnika do Armii Imperium Rosyjskiego. W 1888 ukończył Oficerska Szkołę Piechoty w Wilnie, oficer zawodowy rosyjskiej piechoty. Służył w 60 Zamojskim Pułku Piechoty Zamościu. Jako dowódca kompanii walczył na wojnie rosyjsko-japońskiej 1904-1905. 
W I wojnie światowej dowódca od batalionu i 417 Ługańskiego pułku piechoty 105 Dywizji Piechoty. W 1915 awansował na pułkownika ze starszeństwem z dniem 28 listopada 1913, a 30 kwietnia 1917 na generała majora ze starszeństwem z dniem 28 listopada 1915. W sierpniu 1917 został przydzielony do Sztabu Kijowskiego Okręgu Wojskowego. 27 kwietnia 1918 został przyjęty do I Korpusu Polskiego w Rosji, w którym dowodził brygadą 1 Dywizji Strzelców Polskich i czasowo pełniący obowiązki dowódcy tej dywizji.
7 grudnia 1918 roku został przyjęty do Wojska Polskiego z byłego I Korpusu Polskiego i byłej armii rosyjskiej, z zatwierdzeniem posiadanego stopnia generała majora ze starszeństwem z dniem 28 listopada 1915 roku, i przydzielony do Ministerstwa Spraw Wojskowych w Warszawie. 20 grudnia 1918 roku szef Sztabu Generalnego, generał dywizji Stanisław Szeptycki wyznaczył go na stanowisko pomocnika dowódcy 1 Dywizji Litewsko Białoruskiej. Do kwietnia 1919 w III Departamencie MSWojsk., po czym zastępca dowódcy 1 Dywizji Litewsko Białoruskiej. Kwiecień - czerwiec 1919 dowódca Okręgu Etapowego Białystok i Wołkowysk. Czerwiec 1919 - maj 1920 dowódca 3 Dywizji Strzelców Wielkopolskich i dowódca Frontu Południowego w Wielkopolsce. Na froncie bolszewickim dowódca 17 Dywizji Piechoty Wielkopolskiej. W marcu 1920 ukończył VIII kurs w Centrum Studiów Artyleryjskich w Warszawie. 1 maja 1920 roku został zatwierdzony z dniem 1 kwietnia 1920 roku w stopniu generała podporucznika, w grupie oficerów byłych Korpusów Wschodnich i byłej armii rosyjskiej.
Odwołany z dowództwa wskutek niepowodzeń, pozostał od maja 1920 w dyspozycji Oddziału V Naczelnego Dowódcy, potem w dyspozycji Centralnej Stacji Zbiorczej Dowództwa Okręgu Generalnego Warszawa. 
7 grudnia 1920 roku Najwyższa Wojskowa Komisja Opiniująca powzięła jednogłośnie następującą uchwałę: "„czasowe zwolnienie gen. ppor. Wincentego Odyńca z zajmowanego stanowiska było ze strony Dowództwa 1 Armii uzasadnione. Wymienionemu Gen[erałowi] jednak nie można uczynić zarzutu z tytułu prowadzenia operacji 17 DP”". 5 kwietnia 1921 roku Naczelny Wódz zatwierdził wspomnianą uchwałę.
W 1921 roku był przewodniczącym Komisji Rehabilitacyjnej dla Oficerów Sztabowych. Z dniem 1 listopada 1921 roku został przeniesiony w stały stan spoczynku z prawem noszenia munduru, w stopniu generała podporucznika. 
26 października 1923 roku Prezydent RP Stanisław Wojciechowski zatwierdził go w stopniu generała dywizji. Później został zweryfikowany w tym stopniu ze starszeństwem z dniem 1 czerwca 1919 roku w korpusie generałów stanu spoczynku. 
Na emeryturze osiadł w Milanówku. W okresie okupacji niemieckiej w swoim domu przechowywał Abrahama Szpielmana oraz jego żonę. Zmarł 1 czerwca 1952 roku.

</doc>
<doc id="1472821" url="https://pl.wikipedia.org/wiki?curid=1472821" title="Magic Fly">
Magic Fly

Magic Fly - Pierwszy z singli promujących album The Energy Of Sound projektu Trance Atlantic Air Waves, wydany w 1997 roku.

</doc>
<doc id="1472822" url="https://pl.wikipedia.org/wiki?curid=1472822" title="Barbara Szałapak">
Barbara Szałapak

Barbara Maria Szałapak (ur. 1 sierpnia 1959) – polska aktorka teatralna.
Jest absolwentką Państwowej Wyższej Szkoły Teatralnej w Krakowie (1982). W latach 1982-1983 występowała w Teatrze im. L. Solskiego w Tarnowie, a od 1983 roku związana jest z krakowskim Teatrem Ludowym.

</doc>
<doc id="1472823" url="https://pl.wikipedia.org/wiki?curid=1472823" title="Cujo (film)">
Cujo (film)

Cujo – film z roku 1983 oparty na powieści Stephena Kinga pod tym samym tytułem.
Opis fabuły.
Cujo jest imieniem psa rasy bernardyn. Mieszka wraz z rodziną Cambers na farmie niedaleko Castle Rock. Jest spokojnym i przyjaźnie nastawionym zwierzęciem. Wszystko zmienia się, gdy podczas pogoni za królikiem został ukąszony przez nietoperza zarażonego wirusem wścieklizny. Zachorował, zaczął pogrążać się w szaleństwie i stał się bezlitosną maszyną do zabijania.

</doc>
<doc id="1472824" url="https://pl.wikipedia.org/wiki?curid=1472824" title="Salwador (film)">
Salwador (film)

Salvador – amerykański film wojenny z 1986 roku oparty na faktach.
Fabuła.
Rok 1980. Richard Boyle, fotoreporter i łowca sensacji wraz z ekscentrycznym DJ-em wyrusza do Salwadoru. Odszukuje swą byłą dziewczynę Marię. Postanawia wywieźć ją do USA. Ale Richard jest świadkiem wydarzeń w tym kraju: wojskowa dyktatura, zamach na arcybiskupa Oscara Romero. Postanawia przy okazji zrobić mocny reportaż o tym, co się dzieje w Salwadorze.
Nagrody i nominacje.
Oscary za rok 1986

</doc>
<doc id="1472832" url="https://pl.wikipedia.org/wiki?curid=1472832" title="Twister wędkarski">
Twister wędkarski

Twister – sztuczna przynęta wędkarska wykonana zazwyczaj z gumy, silikonu lub innych tworzyw sztucznych. Składa się z korpusu i zawiniętego ogonka. Przypomina on wyglądem robaka, który pod wodą szybko wymachuje ciałem. Twisterem łowi się zazwyczaj na spinning po uprzednim uzbrojeniu hakiem lub główką jigową, którą wbijamy w korpus wzdłuż osi podłużnej twistera.

</doc>
<doc id="1472833" url="https://pl.wikipedia.org/wiki?curid=1472833" title="Parafia mariawicka w Kownie">
Parafia mariawicka w Kownie

Parafia mariawicka w Kownie – parafia mariawicka istniejąca od 1908 do 1957 roku w Kownie, z siedzibą przy ul. Mickiewicza (Mickevičiaus) 3 do 1939 roku, następnie przy ulicy Sziłuwos 29. Nabożeństwa odprawiane były w języku polskim i litewskim. Parafia posiadała filie.
Parafia mariawicka Kownie powstała w 1908 roku. Wówczas należało do niej około 2000 Litwinów. Parafia posiadała filie w: Krukach, Władysławowie, Szylwerawie, Karaliszkach, Głobelach, Szoriszkach, Szetjach. W 1931 roku Kościół Starokatolicki Mariawitów posiadał swoją kaplicę przebudowaną z domu prywatnego i klasztor żeński, obok którego znajdowała się plebania. Proboszczem kowieńskiej parafii, do której w 1931 roku należało 160 wiernych, był ks. Antoni Maria Feliks Tułaba (od 1935 r. pod jurysdykcją Kościoła Katolickiego Mariawitów, w 8 sierpnia 1939 r. otrzymał w Sulkrasti, koło Rygi, Łotwa sakrę biskupią). Ks. Tułaba zmarł w 1944 roku, a jego miejsce zajęła małżonka siostra kapłanka Leokadia Maria Felicyta Tułaba.

</doc>
<doc id="1472834" url="https://pl.wikipedia.org/wiki?curid=1472834" title="Jarosław Szwec">
Jarosław Szwec

Jarosław Szwec (ur. 15 listopada 1961) – polski aktor teatralny i telewizyjny.
Jest absolwentem Państwowej Wyższej Szkoły Teatralnej w Krakowie (1987) i od tego samego roku (z przerwą między 1990-1994) do 2019 związany był z krakowskim Teatrem Ludowym.

</doc>
<doc id="1472840" url="https://pl.wikipedia.org/wiki?curid=1472840" title="Mistrzowski rzut">
Mistrzowski rzut

Mistrzowski rzut – amerykański film sportowy z 1986 roku oparty na faktach.
Główne role.
i inni
Fabuła.
Rok 1954. Małe miasteczko w stanie Indiana. Trafia tam trener koszykówki. Jego przeszłość jest tajemnicza, a on sam o niej nie mówi. W miasteczku jest słaba drużyna koszykówki. Nowy trener chce uczynić z niej mistrzów.
Nagrody i nominacje.
Oscary za rok 1986
Złote Globy 1986

</doc>
<doc id="1472843" url="https://pl.wikipedia.org/wiki?curid=1472843" title="The Very Best of Banda &amp; Wanda">
The Very Best of Banda &amp; Wanda

The Very Best of Banda &amp; Wanda – album kompilacyjny grupy Banda i Wanda, wydany na nośniku kasety magnetofonowej w 1994 roku nakładem wydawnictwa Digiton.

</doc>
<doc id="1472844" url="https://pl.wikipedia.org/wiki?curid=1472844" title="Władysław Koziełł-Poklewski">
Władysław Koziełł-Poklewski

Władysław Koziełł-Poklewski (ur. w Rżewie, zm. 2 marca 1921 w Warszawie) - inżynier, generał podporucznik Wojska Polskiego.
Życiorys.
Władysław Koziełł-Poklewski urodził się 3 sierpnia 1866 roku w Rżewie, mieście powiatowym ówczesnej guberni twerskiej. Pochodził z dawnej rodziny szlacheckiej herbu własnego. Wychowanek Korpusu Kadetów w Niżnym Nowogrodzie. W 1884 roku rozpoczął służbę w Armii Imperium Rosyjskiego. W 1887 roku ukończył Nikołajewską Szkołę Inżynieryjną i został oficerem zawodowym rosyjskich saperów. W 1895 roku ukończył Nikołajewską Wojskową Akademię Inżynieryjną. W 1897 roku awansował na kapitana. Na pułkownika awansował ze starszeństwem z 2 kwietnia 1906 roku. 2 kwietnia 1917 roku awansował na generała majora w uznaniu „doskonałej, gorliwej służby i pracy w czasie działań wojennych”. 
7 listopada 1918 roku, reskryptem Rady Regencyjnej, przyjęty został do Wojska Polskiego z zatwierdzeniem posiadanego stopnia generała podporucznika. 13 listopada 1918 roku szef Sztabu Generalnego, generał Tadeusz Rozwadowski przydzielił go z dniem 7 listopada 1918 roku do Ministerstwa Spraw Wojskowych w Warszawie. W ministerstwie wyznaczony został na stanowisko szefa Sekcji Technicznej. 10 grudnia 1918 roku, po przeprowadzonej reorganizacji ministerstwa, objął stanowisko szefa Departamentu III Technicznego. 16 czerwca 1919 roku stanął na czele Inspektoratu Budowli Wojskowych. 7 stycznia 1920 roku wyznaczony został na dowódcę punktu zbornego przy twierdzy Grodno. 10 marca 1920 roku wyznaczony został na stanowisko Inspektora Budownictwa. Stanowisko to utworzone zostało w strukturze Departamentu VIII Budownictwa Ministerstwa Spraw Wojskowych. Pełnienie obowiązków szefa departamentu powierzone zostało pułkownikowi Grzegorzowi Stefanowiczowi. 1 maja 1920 roku został zatwierdzony z dniem 1 kwietnia 1920 roku w stopniu generała podporucznika, w grupie oficerów byłych Korpusów Wschodnich i byłej armii rosyjskiej. 20 maja 1920 roku przeniesiony został do Oddziału I Sztabu Ministerstwa Spraw Wojskowych na stanowisko Inspektora Spraw Demobilizacyjnych. 12 stycznia 1921 roku Naczelny Wódz podpisał dekret o przeniesieniu Władysława Koziełł-Poklewskiego w stan spoczynku z dniem 1 kwietnia 1921 roku, w stopniu generała podporucznika. Zmarł w środę 2 marca 1921 roku w Warszawie „po długich i ciężkich cierpieniach przeżywszy 55 lat”. Pochowany w sobotę 5 marca 1921 roku na cmentarzu Powązkowskim w Warszawie (kwatera Z-3-26). 6 maja 1921 roku Naczelny Wódz mianował go pośmiertnie generałem porucznikiem z dniem 1 stycznia 1921 roku.

</doc>
<doc id="1472846" url="https://pl.wikipedia.org/wiki?curid=1472846" title="Lampownia">
Lampownia

Lampownia – jedna z naziemnych części kopalni, pomieszczenie, w którym przechowywane są lampy górnicze używane przez górników w czasie pracy. 
Akumulatory są ładowane w celu ich dalszej eksploatacji. Lampy podlegają kontroli i naprawie. Są naprawiane i ewidencjonowane pomiędzy zmianami.
W pomieszczeniu lampowni górnicy pobierają także aparaty ucieczkowe.

</doc>
<doc id="1472848" url="https://pl.wikipedia.org/wiki?curid=1472848" title="Henryk Grajek">
Henryk Grajek

Henryk Grajek (ur. 12 marca 1940 w Somain we Francji, zm. 13 stycznia 2003 w Boguszowie-Gorcach) – polski artysta plastyk, grafik, malarz, twórca ekslibrisów, członek wrocławskiej grupy grafików „Rys” i Wrocławskiego Towarzystwa Przyjaciół Sztuk Pięknych.
Życiorys.
Urodził się w rodzinie górniczej. Po zakończeniu wojny rodzina Grajków wróciła do Polski i osiedliła się na stałe w Boguszowie-Gorcach, gdzie Henryk Grajek uczęczał do szkół. Po ukończeniu edukacji przez wiele lat pracował w Kopalni Węgla Kamiennego „Victoria” w Wałbrzychu oraz jako plastyk w Wałbrzyskich Zakładach Przemysłu Lniarskiego „Camela” (do przejścia na emeryturę). Nie ukończył żadnej szkoły artystycznej, był samoukiem. Ekslibrisy wykonywał w technice linorytu. Oprócz znaków książkowych tworzył obrazy olejne i dużą grafikę użytkową.
Udział w wystawach ekslibrisu.
Brał udział w ponad 300 konkursach i wystawach ekslibrisów w kraju i za granicą, min.:

</doc>
<doc id="1472849" url="https://pl.wikipedia.org/wiki?curid=1472849" title="Markownia">
Markownia

Markownia – naziemna część kopalni, pomieszczenie, gdzie przechowywano i wydawano górnikom tzw. marki, tj. znaczki kontrolne. Pracownik markowni to markarz lub znaczkarz.
Znaczki kontrolne służyły do ewidencji osób pracujących pod ziemią, miały postać okrągłych lub wielokątnych blaszek z otworem. Kształt marki oznaczał profesję górnika lub zmianę, na której pracował. Markę górnik zabierał na dół, miał ją przy sobie w czasie pracy, a wyjeżdżając na powierzchnię oddawał wieszając na specjalnej tablicy przy odpowiadającym numerze lub wręczał urzędnikom. Brakująca marka wskazywała, że górnik nie wyjechał na powierzchnię. W przypadku pożaru lub innego wypadku, po numerze na odnalezionej marce identyfikowano zwłoki górnika. 
Obecnie odpowiednikiem markowni jest biuro na kopalni, w którym obsługiwane są elektronicznie tzw. dyskietki (znaczki), służą zarówno do tego co dawne marki - informacja o tym, który z górników znajduje się pod ziemią - jak i do rejestracji czasu pobytu górnika na terenie kopalni czy np. rejestracji czy dany górnik pracuje np. w strefie podwyższonej temperatury. Dyskietki odbija się w specjalnych czytnikach elektronicznych, z których informacja o tym, który z górników i gdzie się odbił trafia do komputerów w markowni.
W wielu zabytkowych zabudowaniach kopalnianych markownie są obecnie pomieszczeniami o zmienionej funkcji (działalność wystawowa, artystyczna itp.), jak np. w:

</doc>
<doc id="1472850" url="https://pl.wikipedia.org/wiki?curid=1472850" title="Jacek Wojciechowski">
Jacek Wojciechowski



</doc>
<doc id="1472851" url="https://pl.wikipedia.org/wiki?curid=1472851" title="Aleksander Radczenko">
Aleksander Radczenko

Aleksander Radczenko (lit. "Aleksandr Radčenko"; ur. 15 sierpnia 1975 w Wilnie) – litewski prawnik i dziennikarz polskiego pochodzenia, działacz mniejszości polskiej, b. redaktor naczelny "Gazety Wileńskiej".
Życiorys.
Po ukończeniu szkoły średniej im. Mickiewicza w Wilnie studiował prawo na Uniwersytecie Gdańskim. W latach 1994–1996 był dziennikarzem w Słowie Wileńskim, później próbował swych sił jako redaktor naczelny Gazety Wileńskiej założonej przez Czesława Okińczyca (1998–1999). Od 2000 do 2002 redagował alternatywne czasopismo "Chaos". Autor bloga "Inna Wileńszczyzna jest możliwa" (2010-2019) oraz "Cienia słońca" (2015), prawdopodobnie pierwszej wileńskiej powieści postmodernistycznej napisanej w języku polskim.
Obecnie pracuje jako prawnik: w latach 2000–2006 pełnił funkcję głównego specjalisty w Departamencie Prawa Ministerstwa Sprawiedliwości Republiki Litewskiej. W styczniu 2006 objął urząd doradcy w Departamencie Prawa Kancelarii Rządu Republiki Litewskiej. W latach 2007–2009 kierownik Działu Legislacji i Ekspertyzy Prawnej Kancelarii Rządu RL, 2009–2013 wicedyrektor Departamentu Systemu Prawnego Ministerstwa Sprawiedliwości, 2013–2018 wicedyrektor rządowego Departamentu Prawa, następnie (do grudnia 2018) starszy doradca Departamentu Prawa i Zakupów Ministerstwa Gospodarki RL. W latach 2020–2021 – doradca prawny prezydenta RL Gitanasa Nausėdy. Od kwietnia 2021 – doradca przewodniczącej Sejmu RL Viktoriji Čmilytė-Nielsen.
W latach 1994–1996 przewodniczył Klubowi Polskiej Młodzieży Alternatywnej na Litwie, zakładał grupę twórców niezależnych "TKM". Politycznie był związany z litewskimi liberałami, członek frakcji polskiej "Pro Libera" przy Litewskim Związku Liberałów (2002–2004). Kandydował w wyborach samorządowych z ramienia LLS (2002). W latach 2006-2012 członek Ruchu Liberalnego Republiki Litewskiej, wiceprzewodniczący Komitetu Prawa i Praworządności. Odszedł z partii, gdy liberałowie udzielili poparcia nieprzychylnej mniejszościom narodowym nowelizacji Ustawy o oświacie. W wyborach samorządowych 2019 wystartował do Rady Miejskiej Wilna jako niepartyjny kandydat z listy Litewskiej Partii Socjaldemokratycznej. Jeden z założycieli Polskiego Klubu Dyskusyjnego w Wilnie.
Odwiedził ponad 60 krajów świata. Jako pierwszy Polak z Wilna był na wszystkich kontynentach. Angażuje się w działalność charytatywną, m.in. w akcję "Darujmy uśmiechy".

</doc>
<doc id="1472852" url="https://pl.wikipedia.org/wiki?curid=1472852" title="Zbrodnie serca">
Zbrodnie serca

Zbrodnie serca - amerykańska tragikomedia z 1986 roku na podstawie sztuki Beth Henley.
Główne role.
i inni
Fabuła.
Siostry Margrath - Lenny, Meg i Becky - spotykają się po wielu latach. Lenny jest stateczną kobietą, którą poświęciła się rodzinie. Meg prowadzi emocjonujący żywot w Hollywood. Becky też ma męża, ale zostaje aresztowana za... usiłowanie jego zabójstwa. To spotkanie zmieni ich życie.
Nagrody i nominacje.
Oscary za rok 1986
Złote Globy 1986

</doc>
<doc id="1472854" url="https://pl.wikipedia.org/wiki?curid=1472854" title="Jacek Wojciechowski (ur. 1962)">
Jacek Wojciechowski (ur. 1962)

Jacek Wojciechowski (ur. 2 sierpnia 1962 w Kołaczycach) – polski aktor teatralny i telewizyjny.
Jest absolwentem Państwowej Wyższej Szkoły Teatralnej w Krakowie (1985). W latach 1985–1987 występował na deskach Teatru STU w Krakowie, a od 1992 roku związany jest z krakowskim Teatrem Ludowym.
W latach 1987–1990 przebywał w Chicago, gdzie założył kawiarnię Cafe Lura.

</doc>
<doc id="1472855" url="https://pl.wikipedia.org/wiki?curid=1472855" title="Zatoka Kamieńska">
Zatoka Kamieńska



</doc>
<doc id="1472861" url="https://pl.wikipedia.org/wiki?curid=1472861" title="Nazajutrz (film 1986)">
Nazajutrz (film 1986)

Nazajutrz (ang. "The Morning After") – amerykański thriller z 1986 roku.
Obsada.
i inni
Fabuła.
Aktorka Alex Sternbergen miała szansę, by być gwiazdą, ale jej kariera załamała się. Dziś topi smutki w alkoholu i przelotnych romansach. Kiedy budzi się rano, znajduje zwłoki mężczyzny z wbitym nożem w piersi. Alex nic nie pamięta, wpada w panikę i próbuje uciec. Na lotnisku poznaje Turnera Kendalla, byłego policjanta, który proponuje pomoc. Ale Alex pozbywa się go i próbuje zatrzeć ślady zbrodni. Turner nie poddaje się.
Nagrody i nominacje.
Oscary za rok 1986

</doc>
<doc id="1472863" url="https://pl.wikipedia.org/wiki?curid=1472863" title="Kajetan Wolniewicz">
Kajetan Wolniewicz

Kajetan Wolniewicz (ur. 19 marca 1957) – polski aktor teatralny i telewizyjny.
Życiorys.
Od 1981 r. jest absolwentem Państwowej Wyższej Szkoły Teatralnej w Krakowie (w 1982 uzyskał dyplom). Zaczynał grać na deskach Teatru Bagatela w Krakowie (1981–1992). Od 2005 roku związany jest z krakowskim Teatrem Ludowym. Współpracuje także z Operą Krakowską, Teatrem STU, Teatrem Barakah w Krakowie, Teatrem Muzycznym w Łodzi.

</doc>
<doc id="1472865" url="https://pl.wikipedia.org/wiki?curid=1472865" title="Air Chathams">
Air Chathams

Air Chathams - nowozelandzka linia lotnicza z siedzibą w na wyspach Chatham. Głównym hubem jest port lotniczy Tuuta.

</doc>
<doc id="1472866" url="https://pl.wikipedia.org/wiki?curid=1472866" title="Słowo Wileńskie">
Słowo Wileńskie

Słowo Wileńskie – polskojęzyczny tygodnik ukazujący się na Litwie w latach 1994–1996.
Pismo powołane zostało jesienią 1994 roku z inicjatywy ówczesnego redaktora naczelnego „Rzeczpospolitej” Dariusza Fikusa, która wzięła na siebie ciężar prowadzenia i utrzymywania gazety. Pierwszy numer „Słowa Wileńskiego”, które wychodziło prawie dwa lata, ukazał się 28 października 1994 roku, ostatni 31 maja 1996 roku. Wśród dziennikarzy i korespondentów pisma znaleźli się zarówno Polacy z Wileńszczyzny – Zygmunt Żdanowicz, Stanisław Tarasiewicz, Aleksander Radczenko, Teresa Vyšniauskaitė, Aleksander Borowik, Irena Mikulewicz, Alina Kuźmina, Jolanta Lipniewicz, Alina Sobolewska, Wanda Zajączkowska, Jacek Jan Komar, Jan Górski, Aleksander Pawłowski jak i polscy dziennikarze związani z „Rzeczpospolitą” – Jerzy Haszczyński, Maja Narbutt, Kazimierz Groblewski, Paweł Reszka, Paweł Lisicki, Anna Marszałek, Piotr Wosik, Jerzy Paciorkowski, Maciej Łukasiewicz. Szata graficzna pisma do złudzenia przypominała tę z warszawskiej „Rzeczpospolitej”.
Pismo dzieliło się na działy: Polityka i społeczeństwo, Polacy na Litwie, Ekonomia, Praw, Świat, Sport i Wilno. Do współpracy zapraszało autorów litewskich, często ukazywały się w „Słowie” wywiady z osobami znanymi nie tylko na Wileńszczyźnie, ale i na świecie, np. Zbigniewem Brzezińskim. Sporo miejsca poświęcano polityce międzynarodowej, w tym wojnie w Jugosławii i Czeczenii, światowej gospodarce, prawu, a także życiu politycznemu Litwy niezwiązanemu ściśle z problemami polskiej mniejszości. W piśmie był również miejsce na reportaż, najczęściej dotyczący Polaków z Wileńszczyzny – ich historii oraz życia obecnego.
„Słowo Wileńskie” drukowano w drukarni „Lietuvos rytas”. Jego redaktorem naczelnym był przez cały okres trwania gazety Stanisław Widtmann, a zastępcą wydawcy związany z „Rzeczpospolitą” Jerzy Haszczyński.

</doc>
<doc id="1472868" url="https://pl.wikipedia.org/wiki?curid=1472868" title="Drassanes">
Drassanes

Drassanes – stacja metra w Barcelonie, na linii 3. Stacja została otwarta w 1968.

</doc>
<doc id="1472869" url="https://pl.wikipedia.org/wiki?curid=1472869" title="Liceu (stacja metra)">
Liceu (stacja metra)

Liceu – stacja metra w Barcelonie, na linii 3. Stacja została otwarta w 1925.

</doc>
<doc id="1472871" url="https://pl.wikipedia.org/wiki?curid=1472871" title="Jakub Ossoliński">
Jakub Ossoliński

Jakub Ossoliński (Józef) herbu Topór, (zm. przed 18 kwietnia 1712 roku) – chorąży mielnicki w 1696 roku, starosta drohicki w latach 1691-1695, w 1669 roku elektor z ziemi drohickiej i w 1697 roku z ziemi mielnickiej.
Jego ojciec Zbigniew Ossoliński (zm. 1679) – podstoli ruski, kasztelan czerski. Matką jego była Barbara Iwanoska, która po swojej matce została dziedziczką części fortuny Kiszków.
Po ojcu Zbigniewie został właścicielem majątków: Rudka, Woźniki, Olędy, Niwiski i Liwki, Granne i Kobyły i od 1667 r. odziedziczył w pełni dobra rudzkie, gdzie mieszkał z rodziną w tamtejszym dworze i miał kilka wsi – które odstąpił pod koniec życia bratu Maksymilianowi; Woźniki, Olędy, Niwiski i Liwki (wszystkie z przyległościami) a po bezpotomnej śmierci swego wuja Piotra Iwanowskiego został dziedzicem Grannego i Kobyły. Chorąży mielnicki, starosta drohicki,
Uzyskał on 31.08.1664 roku od króla Jana Kazimierza przywilej na odbywanie w Rudce targów w niedzielę i dwóch dorocznych jarmarków.
Zaślubił w 1666 roku Zofię Teresę Wierzbowską – córkę Władysława – wojewody brzeskokujawskiego, i Gryzeldy Żalińskiej. Z żoną Zofią miał córki:
Jakub Ossoliński miał oprócz córek dwóch synów.
Jego synami byli;
Był konsyliarzem ziemi mielnickiej w konfederacji sandomierskiej 1704 roku.

</doc>
<doc id="1472872" url="https://pl.wikipedia.org/wiki?curid=1472872" title="Warcisław Kunc">
Warcisław Kunc

Warcisław Kunc (ur. 2 kwietnia 1962 w Szczecinie) – polski dyrygent. 
Życiorys.
Ukończył w 1982 roku Technikum Mechaniczne w Szczecinie (specjalność: budowa maszyn) i w 1983 roku średnią szkołę muzyczną (fagot). Absolwent wydziału dyrygentury Akademii Muzycznej im. Fryderyka Chopina w Warszawie pod kierunkiem prof. Bogusława Madeya i prof. Henryka Czyża. Absolwent podyplomowych studiów na Uniwersytecie Jagiellońskim w zakresie prawa autorskiego, wydawniczego i prasowego. 21 kwietnia 2008 r. uzyskał stopień doktora habilitowanego sztuki muzycznej w dyscyplinie artystycznej dyrygentura.
Przebieg kariery.
W sezonie w 1989/90 dyrygent Opery Wrocławskiej. W latach 1990–1993 dyrektor naczelny i artystyczny Toruńskiej Orkiestry Kameralnej. W latach 1992-2004 dyrektor naczelny i artystyczny Opery i Operetki w Szczecinie. Jako dyrygent gościł w Austrii, Belgii, Luksemburgu, Szwajcarii, Niemczech, Rosji, Hiszpanii, Litwie oraz wielu miastach Polski. Jako pedagog związany z bydgoską Akademią Muzyczną (1993/9, 2003/5) oraz obecnie poznańską Akademią Muzyczną, filia w Szczecinie. Od 2007 roku ponownie dyrektor naczelny Opery na Zamku w Szczecinie.
Warcisław Kunc stanowisko dyrektora Opery na Zamku obejmował w niezwykle trudnym dla tej instytucji czasie. Po zwolnieniach grupowych zespół zmniejszono z 248 do 130 pracowników, ograniczono liczbę premier do dwóch rocznie, grano dwa do trzech spektakli w tygodniu, drastycznie zmniejszyła się frekwencja, a poziom samofinansowania działalności sięgał zaledwie 12%. Sponsoring nie istniał. Wyeksploatowany majątek teatru wymagał natychmiastowych nakładów na remonty i inwestycje. Nie mogąc liczyć na natychmiastową poprawę finansowania działalności teatru z budżetu wojewody, Warcisław Kunc rozpoczął dwutorowe działania: w stronę interesującej i szeroko tematycznej propozycji artystycznej oraz aktywną działalność marketingowo-ekonomiczną.
Teatr został laureatem Bursztynowego Pierścienia:
TVP zarejestrowała i kilkakrotnie wyemitowała „Żołnierza królowej Madagaskaru” w 1993, Carmen (1993), Skąd to zwierzę w operze (1996), Turnieje Tenorów (2003 i 2004), Credo (2004). W latach 1992-2004 w Operze na Zamku odbyły się 54 premiery, w realizacji których wzięło udział wielu znanych wykonawców i realizatorów z kraju i zagranicy - w okresie od 1 stycznia 2007 do czerwca 2008 odbyły się dalsze 4 premiery.
W listopadzie 2008 roku został odznaczony Brązowym Medalem „Zasłużony Kulturze Gloria Artis”. Został też uhonorowany tytułem Ambasador Szczecina.
1 września 2016 otrzymał nominację na stanowisko dyrektora Opery Bałtyckiej w Gdańsku. Zawarł umowę na cztery sezony artystyczne, do 31 sierpnia 2020.

</doc>
<doc id="1472873" url="https://pl.wikipedia.org/wiki?curid=1472873" title="Otello (film 1986)">
Otello (film 1986)

Otello – włosko-holendersko-amerykański film muzyczny z 1986 roku w reżyserii Franco Zeffirellego, zrealizowany na podstawie opery Giuseppe Verdiego.

</doc>
<doc id="1472881" url="https://pl.wikipedia.org/wiki?curid=1472881" title="Cmentarz staroobrzędowców w Wilnie">
Cmentarz staroobrzędowców w Wilnie

Cmentarz staroobrzędowców w Wilnie (lit. "Vilniaus sentikių kapinės") - miejsce pochówku wileńskich staroobrzędowców, powstałe w I połowie XIX wieku na wileńskim Ostrym Końcu, położone obok cmentarza prawosławnego przy ul. Naujininkų 20. 
Cmentarz staroobrzędowy w Wilnie znajduje się pomiędzy ulicami Tyzenhausa, Naujininkų i Dzūkų, na zachód od cmentarza prawosławnego. Został założony w 1828 roku po tym jak do Wilna zaczęli napływać z głębi Rosji prześladowani tam raskolnicy. W latach 1830-35 na cmentarzu wzniesiono drewnianą molennę, którą w 1895 roku zastąpiła murowana świątynia. Obok kościoła wybudowano wówczas niewielki szpitalik - "bogadzielnię" - dla potrzebujących. 
Na cmentarzu pochowani są przedstawiciele wileńskich starowierów, m.in. Grigorij Łomonosow, Aristarch Pimienow, Arseniusz Pimonow i Matwiej Andriejew. 

</doc>
<doc id="1472882" url="https://pl.wikipedia.org/wiki?curid=1472882" title="European Neurology">
European Neurology

European Neurology (skrót: Eur Neurol) – szwajcarskie, anglojęzyczne czasopismo medyczne.
Periodyk został założony w 1897 roku przez Carla Wernickego i Theodora Ziehena jako „Monatsschrift für Psychiatrie und Neurologie”. Następnie czasopismo redagowali: Karl Bonhoeffer (1912–1938), J. Klaesi (1939–1967), E. Grünthal (1953–1967) oraz H.E. Kaeser (1968–1993). Pod pierwotnym tytułem wyszło pierwsze 137 woluminów czasopisma (1897-1957); kolejne 20 pod tytułem „Psychiatria et Neurologia” (1957-1967), a od 1967 roku periodyk ukazuje się jako „European Neurology”. 
Redaktorem naczelnym jest Julien Bogousslavsky, związany z Clinique Valmont w szwajcarskim Montreux. Pismo ma współczynnik wpływu impact factor (IF) wynoszący 1,235 (2018/2019). W międzynarodowym rankingu SCImago Journal Rank (SJR) mierzącym znaczenie poszczególnych czasopism naukowych „European Neurology" zostało w 2018 sklasyfikowane na:
W polskim wykazie czasopism punktowanych przez Ministerstwo Nauki i Szkolnictwa Wyższego publikacja w tym czasopiśmie otrzymuje 70 pkt (2019). 

</doc>
<doc id="1472883" url="https://pl.wikipedia.org/wiki?curid=1472883" title="Don (Aberdeenshire)">
Don (Aberdeenshire)

Don (gael. "Deathan") – szósta pod względem długości rzeka w Szkocji, leży w północno-wschodniej części kraju. Źródła rzeki znajdują się w Grampianach i płynie ona na wschód, uchodząc do Morza Północnego w pobliżu Aberdeen. Po drodze rzeka przepływa przez: Alford, Kemnay, Inverurie, Kintore i Dyce. Jej głównym dopływem jest rzeka Urie, uchodząca do niej w pobliżu Inverurie.

</doc>
<doc id="1472884" url="https://pl.wikipedia.org/wiki?curid=1472884" title="Batalion ON „Warszawski III”">
Batalion ON „Warszawski III”

III Warszawski Batalion Obrony Narodowej (batalion ON „Warszawski III”) – pododdział piechoty Wojska Polskiego II RP.
Formowanie i zmiany organizacyjne.
Batalion sformowany został w 1937 roku, w garnizonie Warszawa, w składzie Warszawskiej Brygady ON. Wiosną 1939 r. przeformowany został na etat batalionu ON typ IV.
Jednostką administracyjną i mobilizującą dla III Warszawskiego batalionu ON był 36 pułk piechoty Legii Akademickiej w Warszawie.
Batalion zmobilizowany został w dniu 25 sierpnia 1939 r. i dwa dni później skierowany do Pułtuska.
Działania batalionu we wrześniu 1939.
Na początku kampanii wrześniowej batalion stanowił załogę przedmościa „Pułtusk” podporządkowanego bezpośrednio dowódcy Armii „Modlin”. Dowódcą przedmościa był mjr Jan Kazimierz Mazur z 13 pułku piechoty, a jego zadaniem była obrona mostu na Narwi. Północny odcinek okopów do szosy na Ciechanów obsadził III/115 pułku piechoty. Odcinek południowy przydzielono właśnie batalionowi marszowemu ON „Warszawa III”, a batalion marszowy 13 pp kpt. Wachtanga Abaszydze objął pozycje w pobliżu mostu na wysokiej skarpie.
W dniach 1-5 września załoga przedmościa nie miała styczności z nieprzyjacielem. 4 września załoga przedmościa podporządkowana została gen. bryg. Wincentemu Kowalskiemu, dowódcy GO „Wyszków”. Od godzin popołudniowych 6 września do około godz. 13.00 dnia 7 września załoga przedmościa walczyła z niemieckimi 151 i 176 pułkamipPiechoty (61 DP) i oddziałem rozpoznawczym 11 DP. W dniu 6 września III Warszawski batalion ON z powodzeniem kontratakował „na bagnety”. Po wycofaniu na prawy brzeg Narwi i wysadzeniu mostu załoga przedmościa skierowana została do Wyszkowa. 8 września pododdziałem razem z częścią III/115 pp (rez.) pomaszerował do Warszawy i wziął udział w obronie stolicy, w składzie 1 pułku Obrony Pragi.

</doc>
<doc id="1472885" url="https://pl.wikipedia.org/wiki?curid=1472885" title="Gare de Miramas">
Gare de Miramas

Gare de Miramas – stacja kolejowa w Miramas, w regionie Prowansja-Alpy-Lazurowe Wybrzeże, we Francji. Znajdują się tu 3 perony. Stacja położona jest na klasycznej linii kolejowej Paryż – Marsylia.
Stacja jest obsługiwana przez:

</doc>
<doc id="1472887" url="https://pl.wikipedia.org/wiki?curid=1472887" title="Wsi moja sielska, anielska">
Wsi moja sielska, anielska

Wsi moja sielska, anielska (czes. "Vesničko má středisková") – czechosłowacka komedia obyczajowa z 1986 roku w reżyserii Jiříego Menzla.
Treść.
Karel pracuje ze swoim pomocnikiem Otikem jako kierowca ciężarówki. Otik jest upośledzony umysłowo; mieszka samotnie, ma końskie zęby i wielkie odstające uszy. Czasem nie mogąc znieść jego wyczynów, Karel grozi, że zamieni go na innego pomocnika, choć w istocie lubi Otika i współczuje mu. Stanie się jego serdecznym przyjacielem, gdy odkryje, że pewien wpływowy człowiek chce przejąć dom Otíka na swój domek letniskowy, podstępnie proponując zamianę na nowe mieszkanie na praskim osiedlu.

</doc>
<doc id="1472890" url="https://pl.wikipedia.org/wiki?curid=1472890" title="Stefan Ossoliński">
Stefan Ossoliński

Stefan Ossoliński herbu Topór (zm. w 1715) – miecznik mielnicki (1700), chorąży mielnicki (1713). 
Jego ojciec Jakub Ossoliński herbu Topór (zm. przed 18 kwietnia 1712 r.), chorąży mielnicki, starosta drohicki, w 1669 roku elektor z ziemi drohickiej i w 1697 roku z ziemi mielnickiej. Matką jego była Zofia Teresa Wierzbowska - córka wojewody brzeskokujawskiego. Zaślubił Benedyktę Szujską, z którą miał dwóch synów i córkę; Teresę Ossolińską, która wyszła za Stanisława Komorowskiego 
Jego synami byli; 
Zmarł w 1715 roku.

</doc>
<doc id="1472896" url="https://pl.wikipedia.org/wiki?curid=1472896" title="Klan niedźwiedzia jaskiniowego">
Klan niedźwiedzia jaskiniowego

Klan niedźwiedzia jaskiniowego – amerykański film przygodowy z 1986 roku na podstawie powieści Jean Marie Auel.
Fabuła.
Czasy prehistoryczne. Ayla to kobieta z Cro-Magnon. Podczas trzęsienia ziemi zostaje rozdzielona od plemienia, traci matkę, po spotkaniu z lwem zostaje przygarnięta przez Klan Niedźwiedzia Jaskiniowego, szczep neandertalczyków. Różni się od nich nie tylko wyglądem, ale charakterem i osobowością.
Nagrody i nominacje.
Oscary za rok 1986

</doc>
<doc id="1472899" url="https://pl.wikipedia.org/wiki?curid=1472899" title="Sanktuarium Matki Bożej Brzeskiej">
Sanktuarium Matki Bożej Brzeskiej

Sanktuarium Matki Bożej Brzeskiej w Brzesku koło Pyrzyc (województwo zachodniopomorskie, archidiecezja szczecińsko-kamieńska) – rzymskokatolickie miejsce kultu, powstało kilkuletnim staraniem kustosza, ks. Januarego Żelawskiego, a zatwierdzone zostało przez ks. abp. Mariana Przykuckiego, 8 grudnia 1992 r., w święto Niepokalanego Poczęcia NMP
Obiekt kultu.
Gotycka drewniana rzeźba Madonny z Dzieciątkiem, z pocz. XV w., o wys. 148 cm. Prawdopodobnie kopia kamiennej rzeźby Madonny z katedry w Lubece. Figura typu Niewiasty Apokaliptycznej stojącej na półksiężycu i depczącej głowę szatana. Matka Boża piastuje na lewym ręku Dzieciątko, a w prawym trzyma berło, symbol władzy królewskiej. Dzieciątko Jezus trzyma obydwoma rączkami złote jabłko, także symbol władzy królewskiej nad światem. Głowę Maryi zdobi korona, spod której na ramiona opadają długie pasma włosów. Piękna, spokojna, uśmiechnięta twarz, pełna wdzięku, dobroci i miłości. Maryja jest ubrana w długą szatę oraz w szeroki, złocony płaszcz o wielu fałdach, symbolizujących posiadane łaski Boże. Madonna z Dzieciątkiem stanowi centrum głównego ołtarza.
Historia chrześcijaństwa i sanktuarium maryjnego.
Brzesko jest jedną z najstarszych i największych wsi Ziemi Pyrzyckiej. Źródło niemieckie z 1932 r. "„Heimatbuch das Kreises Pyritz”" na str. 122 podaje: "„W Ziemi Jordan, na Polskiej Drodze koło Brzeska stanął Otto w biskupim stroju, w otoczeniu swoich mnichów i polskich kapłanów, ochrzcił pierwszych pomorskich Wendów w roku 1124, a potem udał się do Pyrzyc.”" Otóż maleńki strumyk w pobliżu Brzeska do dziś zachował nazwę Jordan, natomiast „Polska Droga” albo „Polska Ścieżka” biegnąca ze wsch. na zach. około 900 m na płd. od wsi, jak głosi miejscowa tradycja, jest tą drogą, którą przechodził św. Otton. W 2. poł. XII w. (przed 1186 r.), książę Bogusław I ofiarował połowę wsi biskupowi z Kamienia, Zygfrydowi I. W roku 1227 książę Barnim I przekazał część Brzeska klasztorowi sióstr norbertanek z Wyszkowa (obecnie ruiny w granicach administracyjnych Trzebiatowa). Ówczesny klasztor w Wyszkowie był znany z obrazu Matki Bożej, słynącego łaskami i można się domyślać, że norbertanki także i w Brzesku zaszczepiły i rozpowszechniły kult maryjny. Pod koniec XIII w. część Brzeska otrzymała Fundacja Maryjna ze Szczecina. Dalszy rozkwit tego kultu przerwała po 1534 r. reformacja, która trwała, aż do zakończenia II wojny światowej. Mimo tak długich czterech stuleci, na pewno wrogich kultowi maryjnemu, Matka Boża przetrwała w tutejszym kościele i to nie opuszczając swego najbardziej eksponowanego miejsca na ołtarzu. Mało tego, właśnie w tym okresie kościół brzeski stał się prawdziwą perełką sztuki ludowej, będąc po dzień dzisiejszy jednym z najpiękniejszych nie tylko na Pomorzu Zachodnim, ale i w Polsce wśród tego typu obiektów.
Kościół parafialny (pielgrzymkowy) pw. Narodzenia NMP.
Kościół zbudowany został na przełomie XII i XIII w. z ciosanego granitu i nieobrobionych kamieni polnych, na planie prostokąta (o wymiarach 28 × 10 m) jako budowla jednonawowa. W późniejszych wiekach (zwłaszcza XV i XVII) podlegał licznym przebudowom (m.in. przemurowano otwory okienne i drzwiowe, dobudowano zakrystię), które zatarły pierwotne formy architektoniczne świątyni.
Przy płn.-wsch. narożniku kościoła wznosi się wieża wolnostojąca, trzypiętrowa, murowana z cegły, otynkowana, wybudowana w latach 1815–1857, według projektu Karla Friedricha Schinkla (romantyczny neogotyk; wcześniejsza wieża, drewniana, spłonęła w 1808 r).
Ołtarz główny.
Renesansowy tryptyk szafkowy (wyk. Michał Haentz z Choszczna), z figurami gotyckimi, o wymiarach szafy ołtarzowej: wys. 187 cm, szer. 230 cm. W centrum otwartego ołtarza, ciesząca się szczególnym szacunkiem, rzeźba Madonny z Dzieciątkiem (prawie dwa razy większa od pozostałych figur). Matka Boża z Dzieciątkiem Jezus otoczona jest czterema ukoronowanymi dziewicami męczennicami. Od strony berła Maryi stoi św. Barbara, poniżej św. Małgorzata. Obok Dzieciątka Jezus jest św. Katarzyna, a pod nią św. Dorota. W bocznych, zamykanych skrzydłach, figury Dwunastu Apostołów (św. Piotr w złotym nakryciu głowy). Po zamknięciu bocznych skrzydeł widać osiem malowideł w ciemnych kolorach przedstawiających cierpienie i mękę Chrystusa. Pomiędzy tymi scenami, poprzez oba skrzydła napis: "„Dnia 18 sierpnia 1613 r. ukończono ten ołtarz. Wówczas pastorem był Jakub Hamela i Joachim Wolter Schultze. Przełożonymi byli wówczas Stefan Wolter, Michał Wolf i Andrzej Wolter, którzy zlecili wykonanie tego dzieła. A Michał Haentz, malarz z Choszczna to wykonał.”" Poniżej ołtarza, nad tabernakulum, predella z płaskorzeźbą Ostatniej Wieczerzy. Ołtarz zwieńczony jest okazałym „Krucyfiksem brzeskim” z przeł. XIV i XV w., na którego końcach ramion znajdują się symbole trzech Ewangelistów: św. Mateusza, św. Łukasza oraz św. Jana. Nieco poniżej postać Chrystusa Zmartwychwstałego, nad którym napis: "„Zmartwychwstałem i odtąd jestem z Tobą. Rok 1613.”" Po prawej stronie rzeźba siedzącego anioła z kotwicą w ręku (symbol chrześcijańskiej cnoty nadziei). Po lewej stronie anioł trzymający krzyż, jako symbol wiary, a w otwartej księdze natchniony tekst: "„Prawdziwa wiara w Pisma Chrystusa jest najwyższą sztuką mądrości.”" Przed renesansowym ołtarzem stoi współczesny, posoborowy, przyozdobiony ocalałymi z empor bocznych fragmentami rzeźb Michała Pahla.
Ambona.
Renesansowa z baldachimem, na płd. ścianie, podobnie jak ołtarz główny, wykonana przez Michała Haentza z Choszczna. Bogato zdobiona rzeźbami i polichromią. Pomiędzy kolumienkami na płaszczyznach płycin ambony, cztery płaskorzeźby postaci Ewangelistów z odpowiednimi symbolami i wersetami. Poniżej św. Mateusza z symbolem anioła, inskrypcja: "„Pan wypowie we wszystkich językach każdemu, kto narodzony w nim był”". Pod św. Markiem z symbolem lwa, wyjątek z Ps 86,11: "„Naucz mnie Panie, Twojej drogi, bym postępował według Twojej prawdy. Skłoń moje serce ku bojaźni Twojego imienia!”" Z kolei poniżej św. Łukasza z symbolem wołu, tekst: "„Bóg jest wielką i owocodajną górą, wielkim i owocodajnym wzgórzem”." Natomiast pod św. Janem z symbolem orła, ustęp z Iz 40,5: "„Wtedy się chwała Pańska objawi, razem ją wszelkie ciało zobaczy, bo usta Pańskie to powiedziały”." Na kolumnie podpierającej ambonę napis po łacińsku: "„Wybudowano ten tron katedralny (ambonę) dla Chrystusa błogosławiącego w roku 1612 przez kanoników kapitularnych, panów dra Fabro superintendenta, dra Mikołaja Schulteto i dra Teodora Apollonio oraz pastora Jakuba Hamelę – 17 czerwca”." Olejne portrety fundatorów znajdują się na koronie baldachimu ambony, na której centralną postacią jest Chrystus błogosławiący cały świat.
Strop stalaktytowy („Klejnot sztuki snycerskiej”).
Unikatowe drewniane pseudosklepienie, tworzące iluzję podziału na dwie nawy, po pięć przęseł każda, wykonał w 1697 r. Michał Pahl, samorodny talent, z zawodu pomocnik młynarski. Z powodu braku podpór, żebra sklepienia wspierają się na wiszących wspornikach ozdobionych liśćmi akantu i szyszkami. W kolorowych łukach unoszą się na niebieskim tle postacie aniołów z instrumentami muzycznymi i gałązkami palm. Pomiędzy nimi liczne wstęgi z biblijnymi wersetami, m.in. "„Gloria in excelsis Deo”." Także malowidła przypisuje się owemu młynarczykowi, Michałowi Pahlowi. Jako protestant, w niezwykle harmonijny sposób pogodził on na stropie dwa tematy, będące obecnie istotą każdego sanktuarium maryjnego. Temat maryjny umieścił nad ołtarzem wokół figury Madonny, natomiast temat chrystologiczny w centrum kościoła. Otóż połączenie tych dwóch tematów, jest charakterystyczne dla obrządku rzymskokatolickiego. Właśnie to wielkie zadanie, jako drogę każdego katolika, streszcza, na wyremontowanym fragmencie nad chórem, jeden z aniołów z szarfą: „Przez Maryję do Jezusa”. Jest to jedyny napis w języku polskim na malowidle stropu. Na ścianie godło z autoportretem i inskrypcją: "„Michał Pahl, uczeń młynarski ozdobił ten kościół robotą ciesielską, stolarską i rzeźbiarską w roku 1697”."
„Pogrzeb Maryi”.
Co roku odbywa się uroczysta procesja w strojach historycznych z figurą „Zaśnięcia Maryi”, poprzedzająca Mszę św. w uroczystość Wniebowzięcia NMP (15 sierpnia).
Adres i kontakt.
Sanktuarium Matki Bożej Brzeskiej
Parafia pw. Narodzenia NMP
74-211 Brzesko Szczecińskie
tel.: 091-5630018

</doc>
<doc id="1472900" url="https://pl.wikipedia.org/wiki?curid=1472900" title="Ordre de Bataille amerykańskiej dywizji piechoty w 1943">
Ordre de Bataille amerykańskiej dywizji piechoty w 1943

W 1943 Armia Stanów Zjednoczonych przeprowadziła reorganizację która objęła Ordre de Bataille jednostek wojskowych prawie każdego szczebla. Większość zmian polegała na redukcji wszystkich "niebojowych" oddziałów i w porównaniu z wcześniejszą organizacją amerykańskiej dywizji piechoty, stan osobowy został zmniejszony o ponad 1200 żołnierzy, zachowano przy tym "trójkowy układ dywizji - trzy jednostki niższego szczebla składały się na jedną jednostkę bezpośrednio wyższego szczebla.
Ordre de Bataille.
Piechota.
Podstawową jednostką organizacyjną był "squad" (drużyna) składający się z 12 żołnierzy uzbrojonych w 10 karabinów samopowtarzalnych Garand, jeden karabin Springfield M1903 oraz ręczny karabin maszynowy BAR.
Trzy oddziały składały się na jeden "platoon" (pluton).
Trzy plutony strzeleckie i jeden "weapons platoon" (pluton broni ciężkiej) składały się na "rifle company" (kompanię strzelecką). 87-osobowy "weapons platoon" wyposażony był w 3 moździerze M2 60 mm, 3 pancerzownice Bazooka, 1 najcięższy karabin maszynowy M2 12,7 mm oraz trzy karabiny maszynowe 7,62 mm M1919. Łącznie kompania liczyła 193 żołnierzy.
Trzy kompanie strzeleckie, jedna "heavy weapons company" (kompania broni ciężkiej) i "company HQ" (kompania sztabowa) składały się na jeden "infantry battalion" (batalion piechoty). Dowództwo kompanii liczyło 126 osób, w jej skład wchodził także pluton przeciwpancerny wyposażony w trzy armaty przeciwpancerne 57 mm, a skład kompanii ciężkiej stanowiło 166 żołnierzy uzbrojonych w sześć moździerzy M1 81 mm, 8 ciężkich karabinów maszynowych 7,62 mm, 3 najcięższe karabiny maszynowe 12,7 mm i 7 pancerzownic. Łącznie batalion piechoty liczył 871 żołnierzy.
Następną jednostką organizacyjną był "infantry regiment" (pułk piechoty) w skład którego wchodziły trzy bataliony piechoty, jedna kompania służb ("service company" - 114 osób), kompania przeciwpancerna ("anti tank company" - 165 osób), kompania dział piechoty ("cannon company" - 118 żołnierzy) oraz kompania sztabowa ("HQ company" - 108 osób). Kompania przeciwpancerna wyposażona była w 12 armat przeciwpancernych i w jej skład wchodził także pluton minerski ("mine laying platoon"). Kompania dział piechoty była uzbrojona w sześć haubic M101 105 mm. Łącznie pułk liczył 3118 żołnierzy i oficerów.
W skład dywizji wchodziły trzy pułki piechoty i kompania sztabowa (108 osób) - łącznie 9354 żołnierzy i oficerów.
Artyleria.
Do dywizji piechoty należał organicznie jeden pułk artylerii składający się z:
Łącznie pułk artylerii liczył 2160 żołnierzy i oficerów.
Jednostki dodatkowe.
W skład dywizji piechoty wchodziły także:
Łącznie, wraz ze sztabem dywizji, oficerami łącznikowymi, kapelanami i personelem pomocniczym, dywizja liczyła 14253 żołnierzy i oficerów.
Porównanie z dywizjami niemieckimi.
Amerykańska dywizja piechoty miała na wyposażeniu 2012 pojazdów różnego typu.

</doc>
<doc id="1472901" url="https://pl.wikipedia.org/wiki?curid=1472901" title="Carolus-Duran">
Carolus-Duran

Carolus-Duran (właściwie Charles Émile Auguste Durand) (ur. 4 lipca 1837 w Lille, zm. 17 lutego 1917 w Paryżu) – francuski malarz i pedagog, przedstawiciel akademizmu.
Życiorys.
Studiował na Akademii w Lille, a następnie w Académie des Beaux-Arts w Paryżu. Od 1861 kontynuował naukę we Włoszech i Hiszpanii.
Carolus-Duran był założycielem Société Nationale des Beaux-Arts w 1890, członkiem Académie des Beaux-Arts od 1904 i od następnego roku dyrektorem Francuskiej Akademii w Rzymie. Kilkakrotnie nagradzano go Legią Honorową, otrzymał m.in. Medal of Honor w paryskim Salonie. Malował głównie portrety, sporadycznie sceny rodzajowe i religijne.
Artysta był również cenionym pedagogiem, wykształcił wielu wybitnych malarzy, wśród jego uczniów byli: Ramón Casas (1866-1932), Kenyon Cox (1856-1919), Mary Louise Fairchild (1866-1946), Joseph Farquharson (1846-1935), Benoni Irwin (1840-1896), Alexander Mann (1853-1908), George Demetrescu Mirea (1852-1934), Roderic O’Conor (1860-1940), Harper Pennington (1853-1920), Theodore Robinson (1852-1896), John Singer Sargent (1856-1925) i Polak Jan Stanisławski.

</doc>
<doc id="1472904" url="https://pl.wikipedia.org/wiki?curid=1472904" title="Albertonyk">
Albertonyk

Albertonyk ("Albertonykus borealis") – rodzaj dinozaura z rodziny Alvarezsauridae, żyjącego około 70 milionów lat temu, w geologicznym okresie kredy. Dinozaur ten zamieszkiwał na terenie obecnej Ameryki Północnej. Jego skamieniałości znaleziono w Kanadzie (w prowincji Alberta). Był zwierzęciem dwunożnym, wielkości kury. Zdaniem paleontologów żywił się termitami, wygrzebywanymi z pni drzew.
Jego nazwa znaczy "pazur (szpon) z prowincji Alberta".

</doc>
<doc id="1472907" url="https://pl.wikipedia.org/wiki?curid=1472907" title="Szematyzm Królestwa Galicyi i Lodomeryi z Wielkiem Księstwem Krakowskiem">
Szematyzm Królestwa Galicyi i Lodomeryi z Wielkiem Księstwem Krakowskiem



</doc>
<doc id="1472908" url="https://pl.wikipedia.org/wiki?curid=1472908" title="Szematyzm">
Szematyzm



</doc>
<doc id="1472910" url="https://pl.wikipedia.org/wiki?curid=1472910" title="Legenda (film 1985)">
Legenda (film 1985)

Legenda (ang. "Legend") – amerykańsko-brytyjski film fantasy z 1985 roku.
Opis fabuły.
Władca Ciemności chce zalać cały świat ciemnością. Żeby to zrobić, trzeba zabić dwa ostatnie żyjące jednorożce i pozbawić ich rogów. Walki ze złem podejmuje się Jack.
Nagrody i nominacje.
Oscary za rok 1986

</doc>
<doc id="1472911" url="https://pl.wikipedia.org/wiki?curid=1472911" title="Ulica Dziekania w Warszawie">
Ulica Dziekania w Warszawie

Ulica Dziekania – ulica warszawskiego Starego Miasta, biegnąca wzdłuż bazyliki archikatedralnej św. Jana od placyku tworzonego przez ul. Kanonię do ul. Świętojańskiej.
Historia.
Ulica została wytyczona w XIV wieku na terenie należącym do dziekana kanoników kolegiaty św. Jana (obecnie bazyliki archikatedralnej). Przekazany teren był wyłączony spod jurysdykcji miejskiej i należał do jurydyki Dziekania.
Całą północną pierzeję ulicy wypełniała boczna ściana kolegiaty, zaś południową – pałac dziekana kanoników kolegiaty, kamienica wikariuszy nie odbudowana po zniszczeniu w roku 1944, oraz gmach szkoły kolegiackiej, przypisany numeracji ul. Świętojańskiej.
Około roku 1620 nad początkowym, wschodnim odcinkiem Dziekanii, od strony ul. Kanonii, przerzucono kryty, arkadowy ganek będący końcowym fragmentem strzeżonego przejścia z Zamku Królewskiego do katedry św. Jana. Zabezpieczenie wprowadzono po nieudanym zamachu na króla Zygmunta III Wazę, którego dokonał Michał Piekarski.
Analogiczne arkadowe przejście przebito w wystawionej w roku 1649 dzwonnicy kolegiaty, zamykającej drugi, zachodni odcinek ulicy, u wylotu na ul. Świętojańską.
Od połowy XIX wieku ulicę oświetlały latarnie gazowe zamocowane na przyściennych wysięgnikach, zaś bruk ulicy otrzymał dekorację w formie rombów z kamienia o odmiennej kolorystyce.
Niemal całe otoczenie ulicy uległo zniszczeniu w roku 1944, m.in. za sprawą eksplozji miny samobieżnej Goliath, która podczas powstania warszawskiego uderzyła w południową ścianę korpusu katedry św. Jana. Podczas odbudowy katedry w latach 1947–1956 w miejscu eksplozji w mur świątyni wmurowano gąsienicę innego pojazdu, Sd.Kfz.301 Borgward.
Wobec decyzji o zaniechaniu odbudowy kamienicy wikariuszy, jedynym obiektem przypisanym numeracji Dziekanii jest pałac dziekana kanoników z roku 1610, odbudowany w latach 1966–1968 według projektu Stanisława Marzyńskiego. 

</doc>
<doc id="1472912" url="https://pl.wikipedia.org/wiki?curid=1472912" title="Herb gminy Rudnik (województwo śląskie)">
Herb gminy Rudnik (województwo śląskie)

Herb gminy Rudnik przedstawia na tarczy herbowej dwudzielnej w słup, po prawej stronie, na srebrnym tle, czerwoną blankowaną wieżę zamkową z jednym srebrnym oknem, a u podstawy wieży – czerwono-złoty kłos dojrzałego zboża, ułożony wzdłuż obwódki herbu. Po lewej stronie tarczy, na błękitnym tle, brązowa gałązka dębowa, ze złotymi liśćmi i czerwonymi użyłkowaniami. Tarcza herbowa posiada błękitną obwódkę. 
Wieża nawiązuje do dawnych oraz obecnych pałaców, a kłos zboża - do rolniczego charakteru gminy. 
Kolory wykorzystane w herbie – błękitny i złoty – nawiązują do tradycji Śląska.
Herb został przyjęty przez Radę Gminy kadencji 1994–1998.

</doc>
<doc id="1472913" url="https://pl.wikipedia.org/wiki?curid=1472913" title="Izys">
Izys



</doc>
<doc id="1472914" url="https://pl.wikipedia.org/wiki?curid=1472914" title="Malpica de Bergantiños">
Malpica de Bergantiños

Malpica de Bergantiños – rybackie miasto w Hiszpanii, w prowincji A Coruña, we wspólnocie autonomicznej Galicja.
Pierwsze wzmianki o mieście pochodzą z XIII wieku. Miejscowość stanowiła wtedy część arcybiskupstwa w Santiago de Compostela. W XVII wieku miasto stało się ważnym ośrodkiem rybołówstwa, w szczególności wielorybnictwa.
W miejscowości znajduje się romański kościół Santiago en Mens z XII wieku.

</doc>
<doc id="1472919" url="https://pl.wikipedia.org/wiki?curid=1472919" title="Jean M. Auel">
Jean M. Auel



</doc>
<doc id="1472934" url="https://pl.wikipedia.org/wiki?curid=1472934" title="Jenadi">
Jenadi

Jenadi (gr. "Γεννάδι") – miejscowość turystyczna w Grecji, na wschodnim wybrzeżu wyspy Rodos, w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Rodos, w gminie Rodos. W 2011 roku liczyła 671 mieszkańców. Położona jest przy żwirowo-kamienistej plaży, 4 km od Kiotari i 25 km od Prasonisi.

</doc>
<doc id="1472938" url="https://pl.wikipedia.org/wiki?curid=1472938" title="Sowizdrzały">
Sowizdrzały

2 miejscowości w Polsce:

</doc>
<doc id="1472941" url="https://pl.wikipedia.org/wiki?curid=1472941" title="Karabin maszynowy Lahti-Saloranta M/26">
Karabin maszynowy Lahti-Saloranta M/26

Lahti-Saloranta M/26 – fiński ręczny karabin maszynowy z okresu II wojny światowej
Karabin "Lahti-Saloranta M/26" został opracowany przez Aima Lahtiego i Arva Salorantę w 1925 roku i w 1926 roku wygrał konkurs na podstawowy karabin maszynowy armii fińskiej. 
Jego seryjną produkcję rozpoczęto w 1927 roku i trwała do 1942 roku, w tym czasie wyprodukowano ponad 6200 karabinów tego typu. 
Broń tego typu była użytkowana w armii fińskiej do lat pięćdziesiątych. 

</doc>
<doc id="1472942" url="https://pl.wikipedia.org/wiki?curid=1472942" title="Daminik Siamaszka">
Daminik Siamaszka

Daminik Siamaszka (biał. Дамінік Сямашка; ur. 16 sierpnia 1878 w Wilnie, zm. 27 listopada 1932 w Kownie) – białoruski polityk i działacz społeczny, członek Taryby (1918–1920) i minister Pierwszej Republiki Litewskiej ds. białoruskich (1919–1922).
Życiorys.
Od czasów młodości zaangażowany był w białoruski ruch narodowy, opowiadał się za restytucją Wielkiego Księstwa Litewskiego w granicach z 1772 ze znaczną autonomią dla Białorusi. Związany był z wileńską lożą wolnomularską „Litwa” (od 1911) i „Białoruś” (1914).
W grudniu 1915 Siemaszka wszedł w skład Tymczasowej Rady Konfederacji Wielkiego Księstwa Litewskiego, w której obok działaczy białoruskich znaleźli się Żydzi i Litwini. Rada wydała Uniwersał zapowiadający restytuację Litwy w granicach historycznych. W kwietniu 1918 Siemaszka reprezentował Wileńską Radę Białoruską w negocjacjach z Tarybą – Białorusini domagali się wówczas 1/4 miejsc w litewskich organach politycznych, włączenia Białegostoku i Bielska Podlaskiego do Pierwszej Republiki Litewskiej, a także autonomii dla Białorusi w strukturach państwa litewskiego.
27 listopada 1918 wraz z pięcioma innymi działaczami białoruskimi Siemaszka znalazł się w Tarybie, w kwietniu 1919 Białorusinów reprezentowało w radzie już 9 członków. Wraz z litewskimi politykami reprezentował kraj w obradach paryskiej konferencji pokojowej od lutego 1919. Wziął też udział w negocjacjach z Rosyjską FSRR w czerwcu i lipcu 1920, podczas których domagał się od Rosji uznania praw Litwy do guberni grodzieńskiej.
Od 1919 do lutego 1922 pełnił urząd ministra Republiki Litewskiej ds. białoruskich. Po odejściu od działalności politycznej pracował w litewskim pożarnictwie. Był redaktorem czasopisma „Lietuvos gaisrininką”.

</doc>
<doc id="1472946" url="https://pl.wikipedia.org/wiki?curid=1472946" title="Leipziger Platz">
Leipziger Platz

Leipziger Platz (pol. "plac Lipski") – ośmiokątny plac w Berlinie (nazywany dawniej z greckiego "Octogon"), na wschód od placu Poczdamskiego. Pomiędzy placami znajdowała się Brama Poczdamska (niem. "Potsdamer Tor"), której pozostałości zburzono w 1961. Przy placu mieszczą się ambasady Grecji i Kanady, również Wydział Promocji Handlu i Inwestycji ("Abteilung für Handel und Investitionen") Ambasady RP w Berlinie ("Leipziger Platz" 9). W tym samym budynku, we wrześniu 2015 otwarto Niemieckie Muzeum Szpiegostwa ("Deutsche Spionagemuseum").

</doc>
<doc id="1472947" url="https://pl.wikipedia.org/wiki?curid=1472947" title="Sowizdrzały (gmina Klonowa)">
Sowizdrzały (gmina Klonowa)

Sowizdrzały – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość należała administracyjnie do województwa sieradzkiego.

</doc>
<doc id="1472948" url="https://pl.wikipedia.org/wiki?curid=1472948" title="Kamiennik Południowy">
Kamiennik Południowy

Kamiennik Południowy (827 m) – szczyt górski w Paśmie Lubomira i Łysiny. Znajduje się masywie o dwóch wierzchołkach: Kamiennik Południowy (827 m) oraz Kamiennik Północny (785 m). Masyw ten znajduje się w grzbiecie odbiegającym z Łysiny na północ, opadającym na Przełęcz Suchą (708 m), będącą wraz z doliną Kamieniczanki południowym ograniczeniem masywu. Od zachodu masyw opada w dolinę Trzemeśnianki, na północy opiera się on o Przełęcz Zasańską (410 m), natomiast na wschodzie o dolinę Krzyworzeki.
Od Suchej Przełęczy grzbiet Kamiennika przebiega na północ, wznosząc się ku szczytowi Kamiennika Południowego. Następnie stopniowo skręca w lewo, ku północnemu zachodowi. Obniża się na płytką przełęcz między wierzchołkami i osiąga Kamiennik Północny, skąd w kierunku północno-wschodnim odbiega grzbiet opadający na Zasańską Przełęcz, przechodzący dalej w Pasmo Glichowca. Masyw kończy się grzbietem opadającym na zachód, do doliny Trzemeśnianki. Powyżej 600 m, a na stokach zachodnich od 500 m Kamiennik jest porośnięty lasem. Stoki wschodnie i północne są w górnych partiach bardziej strome niż zachodnie, jednak niżej znacznie łagodnieją. Wschodnie zbocze przechodzi w płaski teren, ciągnący się aż do Krzyworzeki.
Kamiennik wraz z całym Pasmem Lubomira i Łysiny według Jerzego Kondrackiego należy do Beskidu Wyspowego. Na mapach i w przewodnikach turystycznych pasmo to zaliczane jest przeważnie do Beskidu Makowskiego, zwykle jednak opisywane jest właśnie razem z Beskidem Wyspowym.

</doc>
<doc id="1472951" url="https://pl.wikipedia.org/wiki?curid=1472951" title="Jos Huysmans">
Jos Huysmans

Jos Huysmans (ur. 18 grudnia 1941 w Beerzel, zm. 10 października 2012) - były belgijski kolarz szosowy. Profesjonalną karierę rozpoczął w 1962 roku po podpisaniu kontraktu z ekipą Mann.
Największymi sukcesami w jego karierze było wygranie dwóch etapów Tour de France (w 1968 oraz 1972), a także 8. miejsce w klasyfikacji generalnej Wielkiej Pętli w 1967 roku.
Jos Huysmans zakończył swoją profesjonalną karierę w 1977, w wieku 36 lat.

</doc>
<doc id="1472952" url="https://pl.wikipedia.org/wiki?curid=1472952" title="Ballady Rockowe">
Ballady Rockowe

Ballady Rockowe – album kompilacyjny grupy Banda i Wanda, wydany w 1994 roku nakładem wydawnictwa Roja.

</doc>
<doc id="1472953" url="https://pl.wikipedia.org/wiki?curid=1472953" title="Denar świętego Piotra">
Denar świętego Piotra



</doc>
<doc id="1472959" url="https://pl.wikipedia.org/wiki?curid=1472959" title="Oscar Echeverry">
Oscar Echeverry



</doc>
<doc id="1472961" url="https://pl.wikipedia.org/wiki?curid=1472961" title="Atletico Nacional">
Atletico Nacional



</doc>
<doc id="1472965" url="https://pl.wikipedia.org/wiki?curid=1472965" title="WASP-11 b/HAT-P-10 b">
WASP-11 b/HAT-P-10 b

WASP-11 b/HAT-P-10 b (WASP-11/HAT-P-10 b) – planeta pozasłoneczna odkryta w 2008, krążąca wokół gwiazdy WASP-11/HAT-P-10 położonej w gwiazdozbiorze Barana i oddalona ok. 125 (+6/-5) lat świetlnych od Ziemi. Należy do typu gorących jowiszy.
Planeta została odkryta niezależnie przez dwa zespoły badawcze. W kwietniu 2008 w ramach programu SuperWASP ogłoszono odkrycie szeregu planet od WASP-6 b do WASP-15 b, ale część danych wymagała potwierdzenia i nie opublikowano położenia odkrytych planet. 24 września naukowcy pracujący w programie HATNet ogłosili odkrycie planety nazwanej przez nich HAT-P-10b. W tym samym czasie projekt WASP ogłosił dokładniejsze dane dotyczące odkrytej wcześniej planety; kiedy okazało się, że oba zespoły odkryły niezależnie od siebie tę samą planetę, zdecydowano się nadać jej wspólną nazwę.

</doc>
<doc id="1472966" url="https://pl.wikipedia.org/wiki?curid=1472966" title="WASP-11b">
WASP-11b



</doc>
<doc id="1472967" url="https://pl.wikipedia.org/wiki?curid=1472967" title="HAT-P-10b">
HAT-P-10b



</doc>
<doc id="1472968" url="https://pl.wikipedia.org/wiki?curid=1472968" title="Alizée En Concert">
Alizée En Concert

Alizée En Concert – pierwszy album koncertowy francuskiej piosenkarki Alizée, wydany 18 października 2004 r. Po wydaniu drugiego albumu, Mes Courants Électriques, piosenkarka rozpoczęła trasę koncertową. Zapis z tychże koncertów posłużył jako materiał do płyty.
Płyta wyszła równocześnie w wersji DVD, pozbawiona blokady regionalnej. Materiał nagrywany był z wykorzystaniem kamer wysokiej rozdzielczości. Płyta oferuje ścieżkę Dolby Digital, DTS 5.1, a także ścieżkę stereofoniczną. DVD zawiera również bonusy m.in. z prób przed koncertami, z planu teledysku "J'en ai marre!", a także z podróży wokalistki po Japonii.
Po nieoczekiwanym sukcesie płyt piosenkarki w Meksyku album z początkiem 2007 został ponownie wydany jako CD+DVD. Osiągnął tam 8 pozycję na liście, a także 4 miejsce w rankingu albumów międzynarodowych. Album znalazł się również na liście 100 najlepiej sprzedających się albumów 2007 r., gdzie zajął 29 miejsce. 

</doc>
<doc id="1472978" url="https://pl.wikipedia.org/wiki?curid=1472978" title="Władimir Własow (polityk)">
Władimir Własow (polityk)

Władimir Własow (lit. "Vladimir Vlasov"; ur. 20 lutego 1944 w Rostowie) – litewski inżynier i działacz samorządowy, radny miasta Kłajpeda, jeden z liderów społeczności rosyjskiej na Litwie.
Życiorys.
Urodził się na terenie Rosji, jednak w dzieciństwie przeniósł się do Kłajpedy, gdzie jego ojciec pracował jako marynarz. Po ukończeniu szkoły średniej w Kłajpedzie studiował w Instytucie Rybołówstwa w Kaliningradzie ze specjalnością inżyniera – elektromechanika. Jeszcze przed studiami rozpoczął pracę w porcie rybackim w Kłajpedzie, gdzie pracował m.in. jako radiomonter, inżynier elektryk i metrolog. Stał na czele związku zawodowego w porcie oraz cechu elektryków. Od 2004 roku pracował w UAB "Neogrup" jako główny energetyk. W 2012 został m.in. zastępcą dyrektora VI międzynarodowego portu lotniczego w Połądze. 
W latach dziewięćdziesiątych zaangażował się w lokalną politykę, wstępując do Związku Rosjan Litwy, a w 2002 do Sojuszu Rosyjskiego. Kandydował w wyborach samorządowych 2002, dwa lata później po raz pierwszy wszedł do rady miejskiej Kłajpedy, mandat utrzymał w wyborach z 2007 i 2011.
Władimir Własow startował w wyborach do sejmu 12 października 2008 roku z 12 miejsca listy państwowej Akcji Wyborczej Polaków na Litwie jako przedstawiciel Sojuszu Rosyjskiego. W wyborach do Parlamentu Europejskiego w 2009 bez powodzenia ubiegał się o mandat z listy AWPL. W wyborach parlamentarnych w 2012 roku startował w jednomandatowym okręgu nr 25 Dainų w Kłajpedzie oraz na liście ogólnokrajowej AWPL.
Żona Irina Własowa pracuje w gimnazjum na Zielonej Górze w Kownie, a córka Jekaterina również w UAB "Neogrup".

</doc>
<doc id="1472979" url="https://pl.wikipedia.org/wiki?curid=1472979" title="Embonas">
Embonas

Embonas (gr. Έμπωνας) – miejscowość w Grecji, w zachodniej części wyspy Rodos, w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Rodos, w gminie Rodos. W 2011 roku liczyła 1061 mieszkańców.
Nieopodal wznosi się najwyższy szczyt rodyjskich gór Atawiros (1 215 m n.p.m.). Miejscowość jest centrum produkcji wina (gł. wino "Emera"). Centrum przemysłu winiarskiego na Rodos.

</doc>
<doc id="1472983" url="https://pl.wikipedia.org/wiki?curid=1472983" title="Siana (Grecja)">
Siana (Grecja)

Siana (gr. Σιάνα) – miejscowość w Grecji, w zachodniej części wyspy Rodos, w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Rodos, w gminie Rodos. W 2011 roku liczyła 151 mieszkańców. Słynie z produkcji miodu i wysokoprocentowego lokalnego alkoholu souma.

</doc>
<doc id="1472987" url="https://pl.wikipedia.org/wiki?curid=1472987" title="Honda CBR 919RR Fireblade">
Honda CBR 919RR Fireblade

Honda CBR 919RR Fireblade - japoński motocykl sportowy marki Honda, produkowany w latach 1996-2000. 
Wyposażony jest w rzędowy silnik o pojemności 919 cm³, co miało na celu poprawienie momentu obrotowego w niższym zakresie obrotów. Zastosowano 16-calowe koło przednie, które poprawiało właściwości jezdne i stabilność motocykla.

</doc>
<doc id="1472993" url="https://pl.wikipedia.org/wiki?curid=1472993" title="Ádám Darázs">
Ádám Darázs

Ádám Darázs (ur. 23 czerwca 1975) – węgierski sztangista i strongman.
Jeden z najlepszych węgierskich siłaczy. Czterokrotny w latach 1999, 2003, 2004 i 2005.
Życiorys.
Ádám Darázs zadebiutował na zawodach siłaczy w 1997 r.
Mieszka w mieście Győr.
Wymiary:

</doc>
<doc id="1473000" url="https://pl.wikipedia.org/wiki?curid=1473000" title="Antemiusz z Tralles">
Antemiusz z Tralles

Antemiusz z Tralles (gr.: "Ἀνθέμιος από τις Τράλλεις",ur. ok. 474, zm. ok. 534) – bizantyjski inżynier, architekt, fizyk i matematyk. Pochodził z miasta Tralles w zachodniej Anatolii, z rodziny zamożnego lekarza – Stefana.
Życiorys.
Studiował w Aleksandrii, a w Konstantynopolu był profesorem geometrii. Ponadto był tam, wraz z Izydorem z Miletu, głównym architektem stolicy. Pełniąc tę funkcję uczestniczył, między innymi, w budowie kościoła św. Sergiusza i Bachusa, rekonstrukcji kościoła Świętych Apostołów oraz, prawdopodobnie, naprawie cysterny Filoksenosa (tzw. cysterny 1001 kolumn). Najbardziej znany jest jednak z prac przy kościele Mądrości Bożej, a zwłaszcza przy jego kopule.
Poza działalnością w dziedzinie architektury znane były jego badania nad zwierciadłami zapalającymi, konstrukcją elips i paraboli, a nawet machiny parowej. Do naszych czasów dochowały się jedynie fragmenty jego pracy.
Antemiusz był bratem Aleksandra z Tralles, słynnego lekarza i autora dzieł medycznych.

</doc>
<doc id="1473004" url="https://pl.wikipedia.org/wiki?curid=1473004" title="Camariñas">
Camariñas

Camariñas – rybackie miasto w Hiszpanii, w prowincji A Coruña, we wspólnocie autonomicznej Galicja (Hiszpania).
W miejscowości znajduje się kościół San Jorge z XVIII wieku. Jego najcenniejszym zabytkiem jest retabulum z rzeźbami świętych autorstwa José Ferreiro.

</doc>
<doc id="1473009" url="https://pl.wikipedia.org/wiki?curid=1473009" title="Rozpacz małp">
Rozpacz małp



</doc>
<doc id="1473013" url="https://pl.wikipedia.org/wiki?curid=1473013" title="Camarinas">
Camarinas



</doc>
<doc id="1473015" url="https://pl.wikipedia.org/wiki?curid=1473015" title="Shenzhou-7">
Shenzhou-7



</doc>
<doc id="1473016" url="https://pl.wikipedia.org/wiki?curid=1473016" title="Pomnik i amfiteatr na Górze Świętej Anny">
Pomnik i amfiteatr na Górze Świętej Anny

Pomnik i amfiteatr na Górze Świętej Anny (niem. "Thingplatz") – główne miejsce uroczystości poświęconych pamięci poległych w powstaniach śląskich i jeden z najbardziej znanych tego typu obiektów na Śląsku.
Okres niemiecki.
Pierwotnie w miejscu dzisiejszego amfiteatru znajdował się kamieniołom o nazwie "Kuhtal" ("Krowiok") z którego wydobywano wapienie, a obok stały wapienniki (jeden z nich przetrwał do dzisiaj). Całość była połączona konną kolejką wąskotorową (tzw. "rosbanka" od niem. "Roßbahn") ze Zdzieszowicami. Wydobycia ostatecznie zaprzestano po I wojnie światowej. Po zamknięciu kamieniołomu wypasano tam owce. W okresie III powstania śląskiego w okolicy Góry Świętej Anny doszło do krwawej bitwy pomiędzy powstańcami a Freikorpsem, zakończonej ostatecznie zwycięstwem Niemców.
W 1934 r. właścicielka tego terenu, hrabina von Francken-Sierstorpff z Żyrowej, przekazała dawny kamieniołom NSDAP (według innej wersji, nie będąc zwolenniczką nazizmu, została do tego zmuszona). Nowe władze niemieckie postanowiły upamiętnić Niemców poległych w 1921 r. i już w tym roku rozpoczęto przebudowę kamieniołomu na amfiteatr. Projektantami byli architekci berlińscy Franz Böhmer i Georg Petrich. Obiekt miał 7 tys. miejsc siedzących i 20 tys. stojących. Góra Świętej Anny, poza faktem bycia miejscem bitwy, była również najwyższym punktem ówczesnych niemieckich kresów wschodnich; dodatkowo mauzoleum miało być przeciwwagą dla pobliskiego katolickiego sanktuarium i klasztoru.
Mauzoleum.
Nad krawędzią amfiteatru powstawało mauzoleum ku czci pięćdziesięciu jeden (lub pięćdziesięciu) Niemców poległych zarówno w bitwie o Górę Świętej Anny jak i w okolicy. Zaprojektował je Robert Tischler. Prace trwały do 1938 r. Mauzoleum, otwarte uroczyście 22 maja (według innych źródeł 2 kwietnia) miało kształt monumentalnej, ale niskiej rotundy z wąskimi oknami, wzorowanymi na średniowiecznych strzelnicach - były to jednocześnie świetliki, dostarczające światło do ciemnego wnętrza. Jedną z inspiracji artystycznych był zamek cesarza Fryderyka II Castel del Monte. Współczesnym bardziej kojarzyło się z wieżyczką czołgu. Niemal w całości wykonano je z bloków wapienia triasowego przywiezionych z pobliskich miejscowości, olicowano nimi także dwanaście zewnętrznych przypór wspierających ściany. Stało się tak zgodnie z zaleceniem, by budowla była jak najbardziej związana z otoczeniem. Po wejściu do wewnątrz zwiedzający stawali w wielkiej (o średnicy 10 metrów), wysokiej "Hali Zmarłych" ("Totenhalle"), wykutej kilka metrów w głąb skały (z zewnątrz było widać tylko część obiektu, reszta była ukryta w owej skale). Przypory rotundy zostały wykonane z czerwonego granitu dolnopermskiego, wydobytego w okolicach Lipska – użycie tej skały symbolicznie nawiązywało do bitwy z Napoleonem w 1813 r., gdzie koalicja (w tym wojska Królestwa Prus) pokonały Francuzów. Pomiędzy przyporami umieszczono pięćdziesiąt porfirowych sarkofagów z cynowymi trumnami, kryjącymi prochy niemieckich żołnierzy Freikorpsu. Na sarkofagach znajdowały się napisy wykonane z brązowych liter ilustrujące dzieje Niemiec w zgodzie z nazistowską propagandą: "1914: Niemcy", "1915: Spiżowy front", "1916: Żelazna wola", "1917: Bohaterska ofiara", "1918: Zdradzone zwycięstwo", "1919: Upadek w otchłań", "1920: Bojowy okrzyk honoru", "1921/22: Cięcie świętym mieczem", "1923: Święty siew", "1924/25: Lud w niebezpieczeństwie", "1931/32: Niemcy, obudźcie się". W środku umieszczono również nazwiska pochowanych bojowników niemieckich - znane są tylko dwa: Franz Gatzka oraz Feliks Gebauer. Na środku hali znajdowała się 14-metrowa rzeźba umierającego germańskiego wojownika. Rzeźbiarz monachijski Fritz Schmoll genannt Eisenwerth wraz z pomocnikami wykonał ją na miejscu, wielkość rzeźby uniemożliwiała bowiem jej transport przez wąskie drzwi hali. Według oficjalnej wersji wykonano ją z porfiru, skały wulkanicznej, która w starożytnym Rzymie była zastrzeżona tylko dla cesarskiej rodziny; nie jest jednak wykluczone, że w rzeczywistości użyto podobnego, ale znacznie tańszego lamprofiru z Bawarii. 
Ceglasta kopuła rotundy była kryta mozaiką, na której znajdował się niemiecki orzeł oraz swastyka. Mozaikę rozświetlało światło z latarni na szczycie budowli.
Już po niedługim czasie okazało się, że rotunda powstała zbyt blisko skarpy, za którą znajdował się amfiteatr. Pękające skały groziły, że pewnego dnia runie w dół, więc już w 1942 r. poproszono geologa Assmanna z Berlina o zaprojektowanie prac ratunkowych.
Amfiteatr.
Za mauzoleum znajdowało się urwisko o wysokości trzydziestu metrów. Powstały tam amfiteatr miał siedem tysięcy miejsc siedzących w dolnej części oraz dwadzieścia tysięcy stojących na wyższych platformach. Przestrzeń między sektorami oraz w przejściach i na koronie mogło zająć dalsze dwadzieścia tysięcy stojących osób. W sumie pełną pojemność szacowano na pięćdziesiąt tysięcy osób. Trybuny powstały z tzw. wapieni gogolińskich, w których widoczne były liczne skamieniałości.
W dole amfiteatru wybudowano niewielką estradę oraz postument flagowy, a w celu właściwego odwodnienia w ziemi powstał labirynt tuneli, w których mieszkają dzisiaj nietoperze. Dodatkowo wybudowano również trzy drewniane baraki z toaletami. Ich resztki przetrwały do czasów współczesnych. Architekci Franz Böhmer i Georg Petrich zaprojektowali drewniane dwupiętrowe schronisko młodzieżowe ze 172 miejscami noclegowymi, otwarte 17 października 1937 r. przez przywódcę Hitlerjugend Baldura von Schiracha. Po wojnie służyło jako harcówka i dom wypoczynkowy, uległo spaleniu ok. 2000 roku. Obok schroniska powstały też miejsca na obozowiska dla młodzieży.
Całość stanęła w parku o powierzchni 38 ha.
Od 1945.
Prac renowacyjnych nie zdążono przeprowadzić – w styczniu 1945 w okolicy pojawiła się Armia Czerwona. Niemieckie mauzoleum było negatywnie postrzegane przez sowieckich żołnierzy i polskie władze, więc jesienią zostały wysadzone przez saperów wraz ze znajdującymi się w środku sarkofagami. Dla celów propagandowych ówczesny wicewojewoda śląski Jerzy Ziętek informował Xawerego Dunikowskiego, że zniszczyła je miejscowa ludność w "samorzutnym odruchu", co było niemożliwe choćby z powodu materiałów, jakie zostały użyte do jego budowy. W rzeczywistości okoliczni mieszkańcy naprawdę brali udział m.in. w rozbiórce wnętrza mauzoleum, ale zmuszono ich do tego siłą - kamień uzyskany z niemieckiej konstrukcji miał zostać wysłany do odbudowy Warszawy. Przed wysadzeniem mauzoleum wyciągnięto z sarkofagów ołowiane trumny, a same szczątki niemieckich żołnierzy wysypano na cmentarzu na Górze Świętej Anny.
Nowe władze polskie, które administrowały teraz tym terenem, postanowiły wybudować nowy pomnik, tym razem upamiętniający powstańców. 16 sierpnia 1946 wybrano projekt Dunikowskiego (odrzucając prace M. Wnuka oraz S. Momota).
Początkowo dzieło miało zostać ukończone w 1948, ale ostatecznie budowa trwała siedem lat. Przyczyną były problemy finansowe oraz polityka. Pierwotny projekt zakładał przebudowę amfiteatru – na całej długości miał zostać przekuty w trzy płaszczyzny o wysokości trzydziestu metrów, nad środkową przewidziano ogromne rzeźby piastowskich łuczników, a na obu bocznych zaplanowano zespoły kariatyd. Z kolei rotunda miała przypominać niemiecką, ale w jej centrum zaprojektowano wieżę. Ostatecznie po analizie kosztów zrezygnowano z przebudowy amfiteatru, jedynie obmurowano uskok w środku ściany.
Później pojawiły się problemy polityczne. Początkowo pomnik miał skupiać się na upamiętnieniu powstańców, ale w 1947 wojewoda Aleksander Zawadzki polecił uwzględnić historię walk o polskość Śląska – od czasów piastowskich aż do II wojny światowej. Powstania śląskie stały się więc tylko jednym z wielu tematów. Później pojawiały się kolejne sugestie o tematyce takiej jak "Braterstwo ludów pod przewodem ZSRR", "Wyzwolenie Śląska przez Armię Czerwoną i Ludowe Wojsko Polskie" oraz "Solidarność Robotniczo-Chłopska w XIX/XX w.". W związku z tym nie powstał jeden z głównych elementów pierwotnego założenia – pomnik powstańca z brązu. W jego miejscu pojawił się obelisk z Krzyżem Grunwaldu oraz Śląskim Krzyżem Powstańczym.
Postępy prac spowalniał też trudny charakter Dunikowskiego. Prowadził on ciągłe wojny z robotnikami, często miał pretensję do władz, w pewnym momencie żądał, aby przysłano mu robotników z Włoch. Wielokrotnie upominał się również o podwyżkę honorarium.
Uroczyste otwarcie nastąpiło dopiero 19 czerwca 1955. Ostatecznie pomnik (pod oficjalną nazwą pomnik "Czynu Powstańczego") ma postać czterech pylonów z bloków granitowych o wymiarach 100 x 80 x 40 cm i wysokości 11 metrów (2 metry ukryte są w granitowym postumencie). W środku postumentu jest rozległa sala, która nigdy nie została zagospodarowana. Można z niej wejść do wnętrza pylonów – w każdym jest kanał prowadzący na szczyt wieży.
Na pylonach można oglądać sceny ilustrujące historię walki o polskość Śląska, są więc:
Budowniczy nie ustrzegli się błędów historycznych: w 950 roku Niemcza należała do Czech, więc nie mogło tutaj być żadnej walki państwa piastowskiego z Niemcami (miała ona miejsce dopiero w 1017). Również w 1934 nie było na Śląsku żadnych strajków szkolnych.
Przy okazji budowy polskiego pomnika powiększono okoliczny park do 67 ha. Pod pomnikiem zachowały się rozległe podziemia wykute w skarpie pod hitlerowskim mauzoleum. Wysadzenie przez polskich saperów częściowo przetrwał także przedwojenny system wentylacyjny.
W okresie Polski Ludowej amfiteatr był miejscem masowych uroczystości podkreślających polskość Górnego Śląska. Po 1989 zmienił się charakter takich imprez – zaczęła się pojawiać na nich mniejszość niemiecka oraz wspólne gesty pojednania. 
W ostatnich latach doszło do kilku skandali – kwiaty pod pomnikiem składali też polscy narodowcy, wykonując przy tym faszystowskie gesty (salut rzymski) oraz wznosząc antyniemieckie okrzyki.
Z powodu braków finansowych oraz braku zainteresowania miejscowych władz amfiteatr w roku 2008 był w bardzo złym stanie technicznym. Dopiero w lipcu 2016, po wielu latach przerwy, odbyła się w amfiteatrze większa impreza masowa - ok. 10 tysięcy widzów obejrzało koncerty polskich zespołów rockowych w ramach festiwalu "Rockowe Igrzyska".

</doc>
<doc id="1473022" url="https://pl.wikipedia.org/wiki?curid=1473022" title="HMS Dasher (1941)">
HMS Dasher (1941)

HMS Dasher (D37) – brytyjski lotniskowiec eskortowy typu "Avenger" z okresu II wojny światowej, przebudowany ze statku handlowego.
Służba.
Budowa jednostki rozpoczęła się w stoczni Sun Shipbuilding (kontrakt Maritime Commission „Hull Sun-62”). Stępkę położono 14 marca 1940, zwodowano go 12 kwietnia 1941 i został nabyty przez United States Navy 20 maja 1941 jako AVG-5 (Także jako BAVG-5). Został następnie przebudowany przez firmę Tietjen &amp; Lang, przekazany Royal Navy i w końcu wszedł do służby w brytyjskiej flocie jako HMS „Dasher” (D37) 2 lipca 1942.
Uczestniczył w operacji "Torch" wraz z siostrzanym HMS „Biter”. Przenosił wtedy samoloty Sea Hurricane (morską wersję myśliwca Hawker Hurricane) z 835 Naval Air Squadron. Samoloty z lotniskowca walczyły z francuskimi myśliwcami Dewoitine D.520 sił rządu Vichy.
Po kilku rejsach, w których transportował samoloty na Morzu Śródziemnym, „Dasher” przypłynął do rzeki Clyde w marcu 1943 i po przedłużeniu pokładu lotniczego o 42 stopy (12,8 m) zaokrętował samoloty Fairey Swordfish.
Uczestniczył w eskortowaniu jednego konwoju, ale krótko po wyjściu w morze z drugim miał awarię silników i zawrócił. Krótko po wejściu do Firth of Clyde 27 marca 1943 na pokładzie miała miejsce duża wewnętrzna eksplozja i okręt po pięciu minutach zatonął na pozycji 55º40'N, 04º57'W.
Zatonięcie.
Sugerowano różne powody wybuchu, włącznie z uderzeniem jednego z własnych samolotów o pokład startowy i zapłonem paliwa wyciekającego z rozbitych zbiorników. Brak danych o tym co się naprawdę stało, ponieważ oficjalne wyjaśnienie skupiało się na zatuszowaniu największej straty ludzi na wojnie nie na skutek działań wroga. 379 z 528 ludzi zginęło pomimo szybkiej akcji ratunkowej i pomocy ze strony statków i łodzi ratunkowych z Brodick i Lamlash z wyspy Arran oraz z Ardrossan i Greenock z terenu Szkocji. Była to największa tego typu strata na macierzystych wodach brytyjskich. Wielu członkom załogi udało się wydostać z okrętu, ale zmarli na hipotermię lub w wyniku poparzeń doznanych od płonącego na powierzchni wody paliwa. Większość ofiar została pochowana w Ardrossan i Greenock.
Rząd w tym czasie, obawiając się obniżenia morale, bądź uwag o błędach konstrukcyjnych jednostki zbudowanej w USA, starał się zatuszować zatonięcie. Lokalne media otrzymały zakaz publikowania tekstów o tragedii, a władze nakazały pochowanie zmarłych w masowych, nieoznakowanych grobach. Po protestach członków rodzin ofiar, część zwłok zwrócono rodzinom. Ocaleli otrzymali rozkaz niemówienia o tym co się stało. Taka polityka została później skrytykowana i obecnie istnieją pomniki w Ardrossan i Brodick postawione ku czci tych, którzy zginęli. Miejsce zatonięcia znajduje się około połowy trasy promowej Caledonian MacBrayne pomiędzy Ardrossan i Brodick i jest chronione przez ustawę Protection of Military Remains Act.
Tekowe deski z pokładu lotniczego z lotniskowca HMS „Dasher” zostały wyrzucone na brzeg w Ardrossan w 1999. Były pokryte dziurami wydrążonymi przez świdraka okrętowca. Część z nich została przekazana na wystawę "Flotsam and Jetsam" w The O2, a inne są przechowywane w North Ayrshire Museum w Saltcoats.
Pojawiły się spekulacje, że ciało jednej z ofiar zatonięcia zostało wykorzystane przez brytyjski wywiad w operacji "Mincemeat". Argumenty przemawiające za tą tezą przekazali John i Noreen Steele w swojej książce "The Secrets of HMS "Dasher"".

</doc>
<doc id="1473023" url="https://pl.wikipedia.org/wiki?curid=1473023" title="Valley City (Dakota Północna)">
Valley City (Dakota Północna)

 
Valley City – miasto w Stanach Zjednoczonych, w stanie Dakota Północna, stolica hrabstwa Barnes, położone nad rzeką Sheyenne. W 2008 liczyło 6396 mieszkańców.

</doc>
<doc id="1473024" url="https://pl.wikipedia.org/wiki?curid=1473024" title="HMS Dasher (D37)">
HMS Dasher (D37)



</doc>
<doc id="1473025" url="https://pl.wikipedia.org/wiki?curid=1473025" title="Cysterna Tysiąca i Jednej Kolumny">
Cysterna Tysiąca i Jednej Kolumny

Cysterna Tysiąca i Jednej Kolumny (także: "Cysterna Filoksenosa", tr. "Binbirdirek Sarnıcı") – podziemny zbiornik wybudowany w IV wieku w Konstantynopolu (obecnie Stambuł), pomiędzy Forum Konstantyna a Hipodromem. Obecnie znajduje się we współczesnej dzielnicy "Sultanahmet". Cysterny zostały odnowione i obecnie są udostępnione dla turystów.
Cysterna została wybudowana pod pałacem, często identyfikowanym z pałacem Lausosa, w IV wieku. Zbiornik ma powierzchnię 3640 m² i jest w stanie pomieścić 40,000 m³ wody. Cysterna składa się z dużego hypostylu, w którym znajdują się 224 kolumny, każda o 14/15 metrach wysokości. Kolumny wykonano z marmuru pochodzącego z pobliskiej wyspy Proconnesus, słynącej z białego marmuru. Każda z kolumn składa się w rzeczywistości z dwóch kolumn stojących jedna na drugiej, połączonych za pomocą marmurowego pierścienia. Posadzka cysterny została w późniejszym okresie wzmocniona i podniesiona co spowodowało, iż obecnie w całości widoczne są jedynie górne kolumny, natomiast dolne jedynie w niewielkiej części. Na większości kolumn, wraz z kapitelami, wyryto greckie znaki murarskie.
Kiedy znajdujący się nad cysterną pałac został zniszczony w VI wieku dokonano naprawy cysterny. Po upadku Konstantynopola w 1453, cysterna przestała być używana i popadła w zapomnienie. Została ponownie odkryta w czasie budowy, w tym samym miejscu, pałacu dla Paszy Fazlia w XVII wieku.
Turecka nazwa "Binbirdirek" oznacza dosłownie "1001 Kolumn" pomimo faktu, iż w rzeczywistości jest ich tam tylko 224.

</doc>
<doc id="1473026" url="https://pl.wikipedia.org/wiki?curid=1473026" title="Akrotiri">
Akrotiri



</doc>
<doc id="1473027" url="https://pl.wikipedia.org/wiki?curid=1473027" title="Minnewaukan">
Minnewaukan

Minnewaukan – miasto w Stanach Zjednoczonych, w stanie Dakota Północna, stolica hrabstwa Benson. W 2008 liczyło 295 mieszkańców.

</doc>
<doc id="1473029" url="https://pl.wikipedia.org/wiki?curid=1473029" title="Wiktor Tychowski">
Wiktor Tychowski

Wiktor Jan Tychowski (ur. 30 sierpnia 1903 we Lwowie, zm. 1973 w Londynie) – polski kompozytor, gitarzysta.
W latach trzydziestych był znanym i modnym gitarzystą. Kierował zespołami muzyków grających na gitarach hawajskich. Występował w Polskim Radiu, rozgłośniach w Warszawie, Poznaniu, Lwowie. Wystąpił jako muzyk w filmach "Szpieg w masce", "Dwie Joasie".

</doc>
<doc id="1473030" url="https://pl.wikipedia.org/wiki?curid=1473030" title="HMS Seraph (1941)">
HMS Seraph (1941)

HMS Seraph (pennant number P219) – brytyjski okręt podwodny typu "S" służący w Royal Navy. W czasie II wojny światowej brał udział w wielu operacjach wywiadowczych i sił specjalnych, z których najbardziej znaną jest operacja "Mincemeat".
Jednostka należała do trzeciej serii okrętów podwodnych typu S. Została zbudowana przez stocznię Vickers-Armstrong w Barrow-in-Furness, zamówienie złożono 23 czerwca 1940. 
Stępkę położono 16 sierpnia 1940, okręt zwodowano 25 października 1941 i wcielono do służby 27 czerwca 1942. Po przejściu prób odbył w lipcu 14-dniowy patrol w pobliżu Norwegii. Później, w drodze na Morze Śródziemne został zbombardowany przez pomyłkę w pobliżu przylądka Finisterre przez samolot Whitley należący do RAFu. Okręt nie odniósł jednak uszkodzeń.
Po dotarciu na wody Morza Śródziemnego został 25 sierpnia przydzielony do 8 flotylli okrętów podwodnych (ang. 8th Submarine Flotilla). Został wybrany do przeprowadzania misji specjalnych, wśród nich bardziej znane są trzy:
Operacja Flagpole.
„Seraph” po raz pierwszy wziął udział w walce w czasie wspierania operacji Torch - alianckiego lądowania w Afryce Północnej. W czasie dwóch ostatnich tygodni września 1942 pod dowództwem porucznika Normana Jewella przeprowadził rozpoznanie algierskiego wybrzeża.
Po powrocie do Gibraltaru „Seraph” został przydzielony do wykonania operacji "Flagpole", czyli przewiezienia zastępcy generała Eisenhowera, generała porucznika (ang. Lieutenant General) Marka Clarka na tajne negocjacje z oficerami Vichy. Po załadowaniu składanych kajaków, pistoletów maszynowych, krótkofalówek i innych zapasów, okręt przewiózł Clarka, dwóch innych generałów US Army, komandora Jeraulda Wrighta z US Navy, kilku innych oficerów i trzech brytyjskich komandosów.
Okręt podpłynął do algierskiego wybrzeża 19 października 1942. Nocą 20 października pasażerowie zostali wyładowani na brzeg. Operacja była bardzo ważna, ponieważ pomogła zmniejszyć ewentualny opór wojsk francuskich w momencie lądowania aliantów (choć Francuzi nie zostali poinformowani, że jednostki z żołnierzami znajdują się już w drodze i desant odbędzie się w ciągu kilku dni).
Generał Clark i jego towarzysze zostali zabrani z brzegu przez okręt 25 października, a następnie zostali odwiezieni do Gibraltaru.
Operacja Kingpin: „okręt z dwoma dowódcami”.
27 października Jewell otrzymał rozkaz ponownego wyruszenia w rejs, tym razem w kierunku południowego wybrzeża Francji. „Seraph” miał tam patrolować wody przybrzeżne do momentu otrzymania przekazu z nazwą portu, z którego będzie miał zabrać pasażerów. Nocą 5 listopada okręt dotarł do punktu położonego około 20 mil na wschód od Tulonu i wziął na pokład francuskiego generała Henri Girauda, jego syna oraz trzech członków sztabu, na spotkanie z generałem Eisenhowerem w Gibraltarze. W czasie rozmów omawiano sprawę poparcia desantu Aliantów przez oddziały w Casablance i Oranie, które dotychczas były wierne rządowi Vichy.
Zabranie generała z brzegu wymagało pewnej maskarady: ponieważ Giraud odmówił kontaktu z Brytyjczykami, a żadnego amerykańskiego okrętu podwodnego nie było w odległości 3000 mil, HMS „Seraph” na krótko stał się USS „Seraph”. Na jego maszt wciągano banderę amerykańską. Nominalnie okręt był pod dowództwem komandora Jeraulda Wrighta, który był wcześniej zaangażowany w operację "Flagpole", ale Jewell prowadził bezpośrednio operację. Wczuwając się w role, brytyjscy członkowie załogi starali się udawać amerykański akcent, który znali z filmów. Oczywiście nikogo to nie zmyliło - zwłaszcza Girauda, którego o oszustwie poinformował Wright. 7 listopada „Seraph” przekazał pasażerów na łódź latającą PBY Catalina, która została wysłana z Gibraltaru w poszukiwaniu okrętu, ten bowiem utracił kontakt z bazą z powodu awarii radia.
24 listopada „Seraph” wypłynął na swój pierwszy patrol bojowy na Morzu Śródziemnym. Wkrótce został wezwany do dołączenia do innych okrętów podwodnych, z pokładu których komandosi brytyjscy i amerykańscy prowadzili operacje zwiadowcze. 2 grudnia 1942 okręt storpedował i uszkodził włoski statek handlowy „Puccini”. 23 grudnia próbował staranować i zatopić włoski okręt podwody, wskutek czego odniósł uszkodzenia, których naprawy musiano przeprowadzić w Anglii.
Operacja Mincemeat.
28 stycznia 1943 „Seraph” wrócił do Blyth w Anglii na potrzebny przegląd. Po kilku tygodniach Jewell został wezwany do Admiralicji na odprawę, gdzie dowiedział się, że kolejny przydział będzie także na Morze Śródziemne. Okręt wyruszył w rejs okręt 19 kwietnia. Poza załogą na pokładzie miał także innego pasażera: w stalowym pojemniku wypełnionym suchym lodem leżały zwłoki w mundurze Royal Marines. Zadaniem misji było przekonanie Niemców, że celem aliantów w ramach operacji "Husky" jest lądowanie na Bałkanach i Sardynii zamiast na Sycylii. 
Ciało miało być jednym z kluczowych składników tej operacji. We wczesnych godzinach 30 kwietnia „Seraph” wynurzył się w pobliżu wybrzeża Hiszpanii, niedaleko portu Huelva. Skrzynię wydobyto na pokład, a ciało ubrano w kamizelkę ratunkową, a następne opuszczono je do wody.
Inne operacje.
Pod koniec kwietnia 1943 „Seraph” operował na Morzu Śródziemnym na wschód od Sardynii. 27 kwietnia w cieśninie Bonifacio wystrzelił salwę trzech torped w kierunku statku handlowego, ale atak nie zakończył się sukcesem. Dwa dni później wykonał ponowny atak i ten także nie powiódł się. Za każdym razem okręt był bezskutecznie obrzucany bombami głębinowymi.
W lipcu, w czasie operacji "Husky", alianckiej inwazji na Sycylię brytyjski podwodniak służył jako przewodnik dla sił inwazyjnych.
Przez resztę 1943 „Seraph” operował przeciw siłom niemieckim i włoskim na Morzu Śródziemnym i atakował kilka konwojów, ale ataki zwykle nie kończyły się sukcesem i zatopił jedynie kilka małych jednostek.
W grudniu 1943 okręt popłynął do Chatcham na remont, po którym operował na wschodnim Atlantyku i Morzu Norweskim. Ostatni patrol bojowy przeprowadził na kanale La Manche pełniąc rolę naprowadzającego okrętu w czasie lądowania w Normandii 5 czerwca 1944. Następnie został przerobiony na okręt szkolny do ćwiczeń ZOP.
Admiralicja na początku 1944 otrzymała dane wywiadowcze dotyczące nowego typu U-Bootów. Wywiad twierdził, że nowe jednostki mogą osiągać pod wodą prędkość 16 węzłów, co było jakościowym skokiem w porównaniu do 9 węzłów osiąganych przez najszybsze okręty będące w służbie. Okręty podwodne typu "XXI" były postrzegane jako duże zagrożenie. „Seraph” został zmodyfikowany w Devonport, by osiągał dużą prędkość podwodną. Miał uczestniczyć w próbach, w których miano badać zagrożenia ze strony tak szybkiego okrętu i starać się znaleźć sposoby przeciwdziałania. Okręt stał się bardziej opływowy, zmniejszono rozmiary kiosku, usunięto działo wraz z jednym z peryskopów i masztem radarowym. Zaspawano także wyrzutnie torped. Silniki zostały ulepszone, zwiększono pojemność akumulatorów i zamontowano zmodernizowane śruby napędowe używane w okrętach większego typu "T".
Po wojnie.
„Seraph” pozostał w służbie po wojnie. W 1955 został wyposażony w pancerz i używany jako okręt-cel dla ataków torpedowych. Został przydzielony do eskadry dowodzonej przez jak swojego pierwszego dowódcę, obecnie komandora Jewella. Pozostał w służbie do 25 października 1962.
Po tym, jak dotarł do Briton Ferry na złomowanie 20 grudnia 1965, części kiosku okrętu zostały zachowane jako pomnik na terenie uczelni "Citadel" w Charleston, gdzie generał Clark pełnił rolę prezydenta uczelni w latach 1954-1965.
Jest to jedyne miejsce w Stanach Zjednoczonych, gdzie może powiewać bandera Royal Navy.

</doc>
<doc id="1473031" url="https://pl.wikipedia.org/wiki?curid=1473031" title="Cmentarz żydowski w Lesku">
Cmentarz żydowski w Lesku

Cmentarz żydowski w Lesku – kirkut położony w Lesku. Dokładna data jego powstania pozostaje nieznana, pierwsze wzmianki na jego temat pochodzą z 1611 roku, a najstarszy zachowany nagrobek z 1548 roku. Z lat 1634–1703 nie ma żadnych pochówków, co pozwala domniemywać, że kirkut nie był użytkowany. Cmentarz ma powierzchnię około 3 ha. Zachowało się na niej około 2000 nagrobków. Jest ogrodzony siatką.
Cmentarz wyróżnia się brakiem podziału na kwatery męskie i żeńskie, najstarsze zachowane macewy są pozbawione symboliki.

</doc>
<doc id="1473032" url="https://pl.wikipedia.org/wiki?curid=1473032" title="Medora (Dakota Północna)">
Medora (Dakota Północna)

Medora – miasto w Stanach Zjednoczonych, w stanie Dakota Północna, stolica hrabstwa Billings, położone nad rzeką Little Missouri. W 2008 liczyło 96 mieszkańców.

</doc>
<doc id="1473033" url="https://pl.wikipedia.org/wiki?curid=1473033" title="USS Austin (DE-15)">
USS Austin (DE-15)

USS Austin (DE-15) – amerykański niszczyciel eskortowy z okresu II wojny światowej. Jego budowę rozpoczęto 14 marca 1942 w stoczni Mare Island Navy Yard jako HMS "Blackwood" (BDE-15) na zamówienie Royal Navy w ramach porozumienia Lend-Lease.
Okręt został zwodowany 25 września 1942, matką chrzestną była pani W. C. Springer. Okręt został przejęty przez United States Navy 25 stycznia 1943 i otrzymał numer DE-15. Jednostka weszła do służby 13 lutego 1943, pierwszym dowódcą został Lt. Comdr. H. G. Claudius, USNR. Niszczyciel prawdopodobnie wszedł do służby jako DE-15, a nazwę "Austin" nie została przydzielona aż do 19 lutego 1943, sześć dni po wejściu oficjalnie do służby.
Patronem okrętu był Chief Carpenter John Arnold Austin (1905-1941), który został zabity na pokładzie pancernika USS "Oklahoma" (BB-37) w czasie ataku na Pearl Harbor 7 grudnia 1941. Został pośmiertnie odznaczony Krzyżem Marynarki.
Przydzielony do 14 Dywizjonu Eskortowego (ang. "Escort Division" – CortDiv 14) okręt odbył trening wstępny w pobliżu San Diego pomiędzy 23 marca a 23 kwietnia. Następnego dnia wyszedł w morze w eskorcie konwoju do Cold Bay na Alasce. Wrócił do San Diego 11 maja i rozpoczął wykonywanie misji eskortowych pomiędzy zachodnim wybrzeżem USA i Hawajami. Pomiędzy połową maja i początkiem września odbył po dwa rejsy pomiędzy San Diego i Oʻahu oraz jeden rejs z zachodniego wybrzeża do Pearl Harbor. 2 września wyszedł z tej bazy i udał się w kierunku Aleutów, gdzie 14 września dołączył do "Alaskan Sea Frontier". Przez około rok "Austin" pływał po wodach północnego Pacyfiku eskortując okręty pomiędzy portami Alaski, wykonując patrole, pełniąc rolę statku-stacji pogodowej oraz służąc samolotom jako stacja naprowadzająca.
Okręt opuścił Alaskę 23 września 1944, dotarł do San Francisco w Kalifornii tydzień później. Tam przeszedł przegląd, który trwał do 17 listopada. 3 grudnia po raz kolejny popłynął na Hawaje. Operował z Pearl Harbor jako okręt szkolny wraz z Submarine Training Command Floty Pacyfiku do 20 marca 1945. Wtedy udał się na centralny Pacyfik. 1 kwietnia, niszczyciel zameldował się do służby w siłach przydzielonych do dowódcy wysuniętych obszarów (and. Commander, Forward Areas) i przez ponad dwa miesiące pełnił patrole przeciwpodwodne oraz misje SAR z atolu Ulithi na zachodnich Karolinach. Przydział ten zakończył 10 czerwca, gdy obrał kurs na Mariany. Przez następne cztery miesiące "Austin" operował z Saipanu i Guam. Poza misjami SAR i ZOP eskortował konwoje (m.in. do Iwo Jimy, Eniwetok i Okinawy). Po wstrzymaniu walk w połowie sierpnia, przeprowadził misje poszukiwawczą na północnych Marianach szukając wrogich posterunków i załóg zestrzelonych B-29 Superfortress. Okręt operował także w rejonie atolu Truk zanim nadeszły większe siły okupacyjne.
12 października okręt opuścił Guam w towarzystwie innych okrętów CortDiv 14 i skierował się do San Pedro w Kalifornii w celu dezaktywacji. 17 listopada zameldował się do dowódcy Western Sea Frontier w celu przygotowania okrętu do wycofania ze służby. Banderę opuszczono 21 grudnia 1945, a okręt umieszczono w Terminal Island Naval Shipyard. "Austin" był zakotwiczony w ramach Floty Rezerwowej Pacyfiku do czasu złomowania. 8 stycznia 1946 jego nazwa została skreślona z rejestru okrętów marynarki. Stocznia zakończyła złomowanie niszczyciela eskortowego 9 stycznia 1947.

</doc>
<doc id="1473038" url="https://pl.wikipedia.org/wiki?curid=1473038" title="USS Tripoli (CVE-64)">
USS Tripoli (CVE-64)

USS Tripoli (CVE-64) – amerykański lotniskowiec eskortowy typu "Casablanca" służący w United States Navy w czasie i po II wojnie światowej.
Okręt był budowany na podstawie kontraktu (MC hull 1101) podpisanego z Maritime Commission w Vancouver w stanie Washington. Stępkę położono w stoczni Kaiser Shipbuilding Co. 1 lutego 1943 jako "Didrickson Bay" (ACV-64). Okręt został przemianowany na "Tripoli" 3 kwietnia 1943 i zwodowany 13 lipca 1943. Matką chrzestną była pani Leland D. Webb. Okręt wszedł do służby 31 października 1943 w Astoria (Oregon), pierwszym dowódcą został komandor Wendell G. Switzer.
Po wstępnym szkoleniu w okolicach wybrzeża Kalifornii lotniskowiec eskortowy wszedł do bazy remontowej w San Diego. Tam, 4 stycznia 1944, benzyna trafiła do wody w okolicach dziobu okrętu – po stronie prawej burty. Iskry z palników acetylenowych spowodowały wybuch i ogień szybko ogarnął dziób do 82 wręgi, ogarniając dziób i wyspę na śródokręciu. Załoga okrętu i stoczni podjęła walkę z ogniem, który szybko udało się opanować, ale dwoje ludzi zmarło.
Służba na Atlantyku.
Po naprawach "Tripoli" opuścił 31 stycznia San Diego i udał się przez Kanał Panamski na Atlantyk, gdzie wszedł w skład Floty Atlantyku. Do nowego portu macierzystego (Norfolk) dotarł 16 lutego. Zaokrętował 13 Mieszany Dywizjon (Composite Squadron 13) składający się z samolotów myśliwskich Wildcat i bombowych Avenger. Okręt wyszedł w morze 15 marca jako główny okręt "Escort Carrier Task Group" (TG) 21.15. Wspierany przez pięć niszczycieli eskortowych z 7 Dywizjonu Eskortowego (Escort Division (CortDiv) 7) patrolował obszar na zachód od Wysp Zielonego Przylądka (Cape Verde), starając się uniemożliwiać nabieranie przez U-Booty paliwa w tym rejonie.
Po zapewnieniu osłony lotniczej konwojowi zmierzającemu do Brytyjskich Indii Zachodnich Wildcaty i Avengery z lotniskowca przeszukiwały linie żeglugowe na północny zachód i południowy zachód od Cape Verde zanim okręt wszedł 5 kwietnia do Recife w Brazylii w celu uzupełnienia zapasów. Na morze powrócił dwa dni później i kontynuował operacje lotnicze, chroniąc alianckie linie żeglugowe przed zagrożeniem ze strony niemieckich okrętów podwodnych. 
Około godziny przed wschodem słońca 19 kwietnia, jeden z Avengerów lotniskowca uzyskał kontakt radarowy. Był to jeden z niemieckich U-Bootów płynący na powierzchni i oczekujący na spotkanie z jednym z niemieckich okrętów podwodnych typu XIV (zwanych "mlecznymi krowami") bądź innego okrętu. U-513 na atak samolotu odpowiedział. Seria z rakiet w czasie przelotu obramowała okręt podczas jego przygotowań do zanurzenia. Drugi atak, tym razem bombami głębinowymi, nie powiódł się z powodu usterki technicznej (bomby nie zostały zrzucone), dając czas Niemcom na zanurzenie okrętu. U-513 uniknął także ostatniego ataku samolotu, ale w wyniku całej akcji nie spotkał się z "mleczną krową" U-488.
Po powrocie do Norfolk 29 kwietnia "Tripoli" przeszedł remont związany z długim rejsem, a następnie zaokrętował 6 Dywizjon Mieszany (VC-6) składający się z 12 Avengerów i 9 Wildcatów FM-2. Po wyjściu w morze okręt zmienił kurs, by przechwycić niemiecki okręt podwodny, o którym sądzono, że zmierza na południowy zachód z pozycji na zachód od Madery. Do 30 maja nie uzyskano jednak kontaktu z wrogiem i lotniskowiec wraz z eskortą udał się na północ na spotkanie konwoju płynącego do Nowej Szkocji.
Po powrocie do Nofrolk 18 czerwca "Tripoli" spędził dwa miesiące na lotniskowcowych szkoleniach kwalifikacyjnych w pobliżu Quonset Point w stanie Rhode Island, zanim ponownie zawinął do Norfolk 15 lipca. Załadował 6 Mieszany Dywizjon, przeprowadził dwutygodniowy okres szkoleń kwalifikacyjnych dla pilotów w rejonie zatoki Chesapeake Bay i opuścił Hampton Roads 1 sierpnia. Popłynął do swojej nowej bazy operacyjnej w Recife.
Osłaniany przez niszczyciele eskortowe "O’Toole" (DE-527) i "Edgar G. Chase" (DE-16) lotniskowiec eskortowy płynął na południe, gdy 1 sierpnia "O’Toole" uzyskał kontakt sonarowy i podjął pościg. Samoloty z lotniskowca zrzuciły zestaw boi w miejscu pierwszego kontaktu oraz zrzuciły flary dymne i świetlne w miejscu plamy ropy. Niszczyciel ostrzelał podejrzane miejsca moździerzem przeciwpodwodnym Hedgehog oraz bombami głębinowymi i po krótkim czasie zameldował o zniszczeniu wroga. Na powierzchnie wody wypłynęły bowiem szczątki i duża ilość ropy. Jednak powojenne badania niemieckich rejestrów nie potwierdzają zatopienia okrętu. Gdy zapadła noc, lotniskowiec wysłał dwa samoloty w stronę kolejnego kontaktu sonarowego "O’Toole", gdzie zrzuciły one cztery bomby głębinowe zmuszając kolejny niemiecki okręt podwodny do zanurzenia i ucieczki.
Lotniskowiec i jego grupa wróciły do Recife 13 sierpnia i zameldowały się do służby w 4 Flocie dowodzonej przez admirała Jonasa H. Ingrama. Wyznaczony na główny okręt TG 47.7 lotniskowiec eskortowy wyszedł w morze 22 sierpnia w eskorcie 4 niszczycieli eskortowych z CortDiv 24 by operować w okolicach 25 stopnia szerokości geograficznej południowej i 5 stopnia długości geograficznej wschodniej przeciw niemieckim okrętom podwodnym wracającym do macierzystych baz. 
Po bezowocnych poszukiwaniach na wodach środkowego Atlantyku, w trakcie których uzyskano tylko dwa zanikające kontakty, "Tripoli" wrócił do Recife 11 września w celu uzupełnienia zapasów. Dwa dni później wyszedł w morze ponownie i cała TG 47.7 otrzymała zadanie zniszczenia dwóch U-Bootów zmierzających do punktu zaopatrzenia w paliwo. Jednym z wrogich okrętów był U-1062, "mleczna krowa" płynąca z Penang w Malajach z ładunkiem cennych produktów ropopochodnych. Po otrzymaniu rozkazu zaopatrzeniowiec U-219 przygotowywał się do spotkania na Południowym Atlantyku. Miejsce to znajdowało się na kursie grupy lotniskowca.
Po przejściu koło Wysp Zielonego Przylądka TG 47.7 spotkał się z grupą eskortową lotniskowca USS "Mission Bay" (CVE-59) by połączyć siły w celu wytropienia dwóch okrętów wroga. 24 godziny na dobę wyposażone w radar samoloty Avenger patrolowały ocean. 40 po zachodzie słońca 28 września samolot pilotowany przez porucznika Williama R. Gillespiego, USNR zgłosił kontakt, którym był U-219 płynący w odległości 11 mil od przewidywanej trasy.
Gillespie przypuścił atak rakietowy z niskiego pułapu, ale został zestrzelony przez niemiecką artylerię przeciwlotniczą. Inny Avenger także próbował ataku rakietami oraz zrzucił bomby głębinowe. Wildcat w tym czasie ostrzelał okręt niemiecki, który bronił się przed atakami amerykańskich samolotów.
U-219 udało się wyjść z walki bez szwanku, ale U-1062 nie miał tyle samo szczęścia. USS "Fessenden" (DE-142), jeden z niszczycieli eskortujących lotniskowiec "Mission Bay", odnalazł 30 września za pomocą sonaru wroga i zatopił go salwą czterech bomb głębinowych. W międzyczasie U-219 został ponownie zaatakowany - jeden z Avengerów z "Tripoli" zrzucił bomby głębinowe na uciekający okręt 2 października. Amerykański operator sonaru zgłosił zatopienie U-Boota, ale powojenne badania wykazały, że niemiecki okręt uniknął zagłady i dopłynął do Dżakarty na Jawie.
Gdy zapasy paliwa zaczęły się kończyć, "Tripoli" wrócił do Recife 12 października. Przeprowadził kolejny patrol w dniach od 26 października do 12 listopada, a następnie przeszedł na pilnie potrzebny remont do Norfolk. Następnie przeszedł na Pacyfik, i po pokonaniu Kanału Panamskiego i nabraniu zapasów w San Diego dotarł do Pearl Harbor 10 stycznia 1945.
Służba na Pacyfiku.
"Tripoli" przekazał 8 Mieszany Dywizjon (ang. Composite Squadron 8) na brzeg by prowadzić operacje z Hilo (Hawaje). Następnie załadował mieszany ładunek myśliwców i bombowców, który wyładował w Roi na Wyspach Marshalla. Do tego ostatniego portu zawinął 20 lutego 1945. Po rejsie w którym pełnił rolę transportowca samolotów wrócił na Hawaje i rozpoczął prowadzenie operacji szkolnych, które pełnił do końca wojny. Po japońskiej kapitulacji lotniskowiec został przydzielony do operacji "Magic Carpet".
Po dotarciu do San Diego 29 sierpnia z 500 weteranami Marynarki lotniskowiec wrócił do Pearl Harbor 8 września by wznowić operacje na wodach lokalnych (w tym egzaminy nocnych lotów z lotniskowca), które trwały do listopada. Następnie odbył jedną podróż z żołnierzami Armii do San Pedro oraz kolejną podróż w ramach operacji "Magic Carpet" do San Diego. Lotniskowiec opuścił zachodnie wybrzeże 15 stycznia 1945 i udał się do Norfolk na przegląd przed wycofaniem ze służby. 22 maja 1945 okręt został wycofany ze służby i umieszczony w rezerwie.
Wojna koreańska.
W następstwie wybuchu wojny koreańskiej w lecie 1950 wiele amerykańskich okrętów umieszczonych po II wojnie światowej w rezerwie zostało przywróconych do służby by wspierać amerykańskie operacje na Dalekim Wschodzie. Wśród tych okrętów był także "Tripoli", który został przywrócony do służby w Nowym Jorku 5 stycznia 1952, z komandorem Raymondem N. Sharpem jako dowódcą. Przydzielony do Military Sea Transportation Service (MSTS), Obszar Atlantyku, były okręt ZOP rozpoczął nową służbę jako transportowiec samolotów i okręt transportowy.
Przez kolejne sześć lat "Tripoli" przeprowadził 44 rejsów transportowych, głównie do portów europejskich i śródziemnomorskich, oraz jedną na Hawaje i dwie na Daleki Wschód. Po trzeciej podróży do Europy lotniskowiec został zakotwiczony w "Port Newark Terminal" 5 sierpnia 1952, gdzie załadował na pokład 45 samolotów F-84 Thunderjet, 90 samolotowych zbiorników na paliwo i potrzebne wyposażenie konieczne do przetransportowania na Daleki Wschód. Po wyjściu w morze 7 sierpnia okręt skierował się w stronę Japonii. Przeszedł przez Kanał Panamski i wszedł ze swoim ładunkiem do Yokosuki 5 września. Tam rozładował samoloty, które wkrótce zostały wykorzystane na froncie koreańskim. Po załadowaniu uszkodzonych w boju samolotów, które miały być naprawione w Stanach Zjednoczonych, na okręt weszło 245 członków personelu Marynarki i Marines wracających w ramach wymiany do Alameda Naval Air Station (Kalifornia). Okręt dotarł na zachodnie wybrzeże USA 22 września. Ponownie wyszedł w podróż w kierunku Dalekiego Wschodu z odrzutowcami na pokładzie. Transportował także członków "Sea Echelon of Boat Unit 1". Po załadowaniu w Japonii helikopterów i żołnierzy "Tripoli" wrócił do USA i dotarł do Alameda 11 listopada 1952. Później odbył pojedynczą podróż na Hawaje, w ramach rozkazów MSTS. Później pływał do Europy i na Morze Śródziemne.
Okręt otrzymał nagrody od MSTS w kolejnych latach. "Tripoli" został przeklasyfikowany na lotniskowiec pomocniczy (ang. "utility carrier") i otrzymał oznaczenie CVU-64 12 czerwca 1955. Ponownie zmieniono mu numer klasyfikacyjny 1 lipca 1958 na T-CVU-64. 
Okręt został wycofany ze służby w Nowym Orleanie 25 listopada 1958 i skreślony z listy okrętów floty 1 lutego 1959. Kadłub jednostki został zezłomowany przez japońskie firmy w styczniu 1960.

</doc>
<doc id="1473039" url="https://pl.wikipedia.org/wiki?curid=1473039" title="Madison (Alabama)">
Madison (Alabama)

Madison – miasto w Stanach Zjednoczonych, w północnej części stanu Alabama. W 2000 roku miasto liczyło 29 644 mieszkańców. Miasto należy do obszaru metropolitarnego Huntsville.
Klimat.
Miasto leży w strefie klimatu umiarkowanego, ciepłego, subtropikalnego, bez pory suchej z gorącym latem, należącego według klasyfikacji Köppena do strefy "Cfa". Średnia temperatura roczna wynosi 16,2 °C, a opady 1358,9 mm (w tym do 11,4 cm opadów śniegu). Średnia temperatura najcieplejszego miesiąca - lipca wynosi 26,4 °C, najzimniejszego - stycznia 5,4 °C. Najwyższa rekordowa zanotowana temperatura wyniosła 43,9 °C natomiast najniższa -27,2 °C. Miesiącem o najwyższych opadach jest marzec ze średnią sumą opadów wynoszącą 152,4 mm a najniższe opady występują w październiku i wynoszą 76,2 mm.

</doc>
<doc id="1473040" url="https://pl.wikipedia.org/wiki?curid=1473040" title="Zilvinas Padaiga">
Zilvinas Padaiga



</doc>
<doc id="1473042" url="https://pl.wikipedia.org/wiki?curid=1473042" title="Florence (Alabama)">
Florence (Alabama)

Florence – miasto w Stanach Zjednoczonych, w stanie Alabama, siedziba administracyjna hrabstwa Lauderdale. W 2008 liczyło 37 436 mieszkańców.

</doc>
<doc id="1473043" url="https://pl.wikipedia.org/wiki?curid=1473043" title="Cysterna Teodozjusza">
Cysterna Teodozjusza

Cysterna Teodozjusza (tr. "Şerefiye Sarnıçı") jest jedną z wielu starożytnych cystern wybudowanych w dawnym Konstantynopolu (ob. Stambuł). Cysterna została zbudowana za panowania cesarza Teodozjusza II pomiędzy rokiem 428 a 443. Gromadziła się w niej woda doprowadzana przez akwedukt Walensa. Współczesne wejście do cysterny znajduje się przy "Piyer Loti Caddesi", w dzielnicy "Eminönü".
Cysterna to prostokąt o bokach 45 na 25 metrów, jej strop podtrzymywany jest przez 32 marmurowe kolumny każda wysoka na około 9 metrów.
Podobnie jak Cysterna Bazyliki oraz Cysterna Filoksenosa, Cysterna Teodozjusza jest dostępna dla zwiedzających.

</doc>
<doc id="1473044" url="https://pl.wikipedia.org/wiki?curid=1473044" title="Vestavia Hills">
Vestavia Hills

Vestavia Hills – miasto w Stanach Zjednoczonych, w stanie Alabama, w hrabstwie Jefferson. W 2008 liczyło 31 423 mieszkańców.

</doc>
<doc id="1473048" url="https://pl.wikipedia.org/wiki?curid=1473048" title="Charles-Antoine Flajoulot">
Charles-Antoine Flajoulot

Charles-Antoine Flajoulot (ur. 1774 w Besançon, zm. 15 września 1840 tamże) – francuski malarz. 
Przypuszczalnie uczeń Jacques-Louis Davida, był dyrektorem Szkoły Sztuk Pięknych w Besançon (École des Beaux-Arts de Besançon) i profesorem w klasie rysunku Collège Royal de Besançon. Jego uczniami byli Gustave Courbet i Louis Pasteur.

</doc>
<doc id="1473050" url="https://pl.wikipedia.org/wiki?curid=1473050" title="Phenix City">
Phenix City

Phenix City – miasto w Stanach Zjednoczonych, w stanie Alabama, siedziba administracyjna hrabstwa Russell. W 2008 liczyło 31 268 mieszkańców.

</doc>
<doc id="1473052" url="https://pl.wikipedia.org/wiki?curid=1473052" title="Wierchowa">
Wierchowa

Wierchowa – szczyt w Gorcach o wysokości 940 m n.p.m. Położony jest na długim grzbiecie odchodzącym od Turbacza do Rabki, pomiędzy szczytem Bardo (948 m) a Maciejową (815 m). Po północnej stronie jego zbocza opadają do doliny potoku Słonka, z jego południowych zboczy spływa Potok za Twarogiem i Potok Worwów (dopływy Poniczanki). Szczyt jest zalesiony. Po zachodniej jego stronie znajduje się duża polana Przysłop ze schroniskiem Bacówka na Maciejowej, po północnej stronie, przy szlaku turystycznym znajduje się nieduża, podłużna polana Zimna Woda. Na obrzeżu tej polanki znajduje się źródło Zimna Woda, a na nim ujęcie wody dla schroniska. Północnymi zboczami Wierchowej prowadzą 2 szlaki turystyczne omijające jej wierzchołek.
Szczyt ten niegdyś mógł być nazywany Turbaczem.

</doc>
<doc id="1473053" url="https://pl.wikipedia.org/wiki?curid=1473053" title="Najstarszy cmentarz żydowski w Warszawie">
Najstarszy cmentarz żydowski w Warszawie

Najstarszy cmentarz żydowski w Warszawie – kirkut społeczności żydowskiej zamieszkującej w średniowieczu Starą Warszawę.
Jego dokładne położenie pozostaje nieznane, gdyż nie pozostał po nim żaden materialny ślad. Jedyne źródło pisane z okresu istnienia cmentarza wskazuje, że znajdował się "przy drodze do Czerska". Ówczesna droga do Czerska to dzisiejsze Krakowskie Przedmieście. Nie jest jednak jasne, w którym dokładnie miejscu znajdował się kirkut - przypuszczalnie było to gdzieś pomiędzy obecnymi ulicami Bednarską i Karową. 
Również określenie ścisłej daty powstania cmentarza jest niemożliwe. Przypuszczalnie istniał w XIV wieku, gdyż z 1414 pochodzi najwcześniejsza zachowana wzmianka o Żydach osiadłych w Warszawie. Z 1428 pochodzą najwcześniejsze wzmianki o warszawskim kahale, który ze swej natury musiał dysponować kirkutem. Sam cmentarz jest wymieniany w przywileju Bolesława V. Cmentarz przestał istnieć w 1498 wraz z wygnaniem Żydów z Warszawy. W 1522 książęta Janusz III i Stanisław mazowiecki podarowali ogołocony z nagrobków plac po cmentarzu parafii św. Jana. W 1531 na placu tym stanęła piekarnia.

</doc>
<doc id="1473055" url="https://pl.wikipedia.org/wiki?curid=1473055" title="USS Tripoli (LPH-10)">
USS Tripoli (LPH-10)

USS Tripoli (LPH-10) – amerykański okręt desantowy typu "Iwo Jima" służący w United States Navy w czasie zimnej wojny.
Okręt został zamówiony 10 grudnia 1962, a jego stępkę położono 15 czerwca 1964 w Pascagoula (Missisipi) w stoczni Ingalls Shipbuilding Corporation. Jednostkę zwodowano 31 lipca 1965, matką chrzestną była pani Jane Cates, żona generała Cliftona Catesa (byłego dowódcy naczelnego marines). Lotniskowiec wszedł do służby 6 sierpnia 1966 w Philadelphia Naval Shipyard, pierwszym dowódcą został komandor Henry Suerstedt, Jr. Nazwę okręt zawdzięczał jednemu z pierwszych konfliktów w jakich wzięli udział marines.
Po trzech miesiącach doposażania w Filadelfii, okręt desantowy wyszedł w morze 6 listopada 1966 kierując się w stronę zachodniego wybrzeża USA. Przeszedł w połowie miesiąca przez Kanał Panamski i dotarł do swojego nowego portu macierzystego (San Diego) 22 listopada 1966. Ostateczne próby odbiorcze, wstępne szkolenie i sprawdziany w Long Beach trwały do momentu zaokrętowania na pokład 463 Dywizjonu Ciężkich Helikopterów Marines (Marine Heavy Helicopter Squadron (HMH) 463), części 6 Dywizjonu Obserwacyjnego Marines (Marine Observation Squadron (VMO) 6) oraz niektórych członków dowództwa Eskadry Amfibijnej (Commander, Amphibious Squadron (ComPhibRon) B) 1 maja 1967. Okręt opuścił następnie San Diego i udał się na zachodni Pacyfik.
Wietnam 1967-1973.
Okręt odbył trzy tury bojowe na wodach wietnamskich w czasie wojny w Wietnamie uczestnicząc w wielu operacjach.

</doc>
<doc id="1473056" url="https://pl.wikipedia.org/wiki?curid=1473056" title="Ulica Starowiejska w Zamościu">
Ulica Starowiejska w Zamościu

Ulica Starowiejska - zamojska ulica jednojezdniowa, jedna z głównych w dzielnicy przemysłowej miasta.
Historia.
Ulica powstała w 1967 roku. Wybudowana została do obsłużenia coraz to większej strefy przemysłowej i połączenia ul. O. Zagłoby z ul. Wojska Polskiego.
Nazwa.
Wraz z powstaniem tej ulicy zaczęła funkcjonować jej obecna nazwa.
Obecnie.
Do 2004 roku ulica ta służyła jako część obwodnicy miejskiej (oprócz obsługiwania ruchu przemysłowego), zanim została dokończona Obwodnica Hetmańska. Obecnie ulica spełnia bardziej funkcję drogi przemysłowej, jednakże wielu kierowców nadal korzysta z niej w celu szybkiego przedostania się z jednego końca miasta do drugiego (tranzyt między dzielnicami).
Ważniejsze obiekty położone przy ul. Starowiejskiej to m.in. stacja pogotowia ratunkowego, stacje paliw, salon samochodowy Skoda, punkt sprzedaży bram garażowych, kilka innych sklepów przemysłowych i hurtowni. Nieliczna zabudowa mieszkalna występuje przede wszystkim w pobliżu skrzyżowania z ul. Wojska Polskiego, ale również na wschód od obwodnicy (ul. Legionów).

</doc>
<doc id="1473057" url="https://pl.wikipedia.org/wiki?curid=1473057" title="Mieczysław Wróblewski">
Mieczysław Wróblewski

 
Mieczysław Wróblewski (ur. 16 lutego 1904 w Taganrogu nad Donem, zm. 12 grudnia 1999 w Montrealu) – polski kompozytor, dyrygent.
Życiorys.
Urodził się w rodzinie Alfonsa, dyrektora okręgu Bajkalskiej Kolei Żelaznej, i Fortunaty ze Stankiewiczów. Ukończył gimnazjum w Nerczyńsku na Syberii i Wyższą Szkołę Muzyczną im. Fryderyka Chopina w Warszawie (studiował od 1925 fortepian u Józefa Śmidowicza i Jerzego Żurawlewa oraz teorię u Michała Biernackiego). W 1931 założył chór pod nazwą "Revellersi Polscy". W latach 1932–1935 był kierownikiem muzycznym i dyrygentem orkiestry w kinoteatrze „Hollywood”. Współpracował z teatrami rewiowymi "Morskie Oko", "Mewa", "". Od 1 czerwca 1933 był mężem Zofii Sakowicz. Był wyróżniony na Olimpiadzie w Berlinie. W 1936 zorganizował i prowadził do wybuchu II wojny światowej orkiestrę salonową w Hotelu Europejskim. 
W okresie międzywojennym skomponował wiele utworów muzyki tanecznej (tanga, walce), m.in. "Markiza", "Smutne tango", "Stara melodia", "Gdybyś chciała", "Czasem w sercu coś rozkwita", "Gdy się zakochasz we mnie", "Hawajskie serce i gitara", "Nie zapomnij o mnie", "Ja nie byłem ciebie wart", "Kiedy przyjdzie ta chwila wyśniona?", "Nikt nie umie kochać tak, jak ty", "Tylko jedna jest dziewczyna", "W noce jesienne", "Wiem, że odejdziesz", "Wiśnie", "Zew miłości", "Żebyś ty mnie zrozumiał" oraz muzykę baletową dla zespołu Parnella, m.in. "Demon i wiara", "Alraune", "Maszyny", "Ave Caesar". 
Okupację hitlerowską przeżył w Warszawie. Po wojnie został kierownikiem Wydziału Kultury i Sztuki przy Zarządzie Miejskim w Sopocie. Koncertował w „Grand Hotelu” oraz w radiu. W 1948 wyjechał do Szwecji i zamieszkał w Sztokholmie. Od 1951 mieszkał w Kanadzie. Był pianistą w hotelach nowojorskich: „Savoy Plaza”, „Waldorff Astoria”, „Sheraton East” oraz w hotelu „Bonaventur” w Montrealu.
Pochowany na cmentarzu Bródnowskim w Warszawie (kwatera 11C-1-10/11).

</doc>
<doc id="1473059" url="https://pl.wikipedia.org/wiki?curid=1473059" title="Chase Tower (Chicago)">
Chase Tower (Chicago)

Chase Tower - wieżowiec w Chicago, w stanie Illinois, w Stanach Zjednoczonych, o wysokości 259 m. Budynek został otwarty w 1969, posiada 60 kondygnacji.

</doc>
<doc id="1473060" url="https://pl.wikipedia.org/wiki?curid=1473060" title="Opowieści żołnierza">
Opowieści żołnierza

Opowieści żołnierza (ang. "A Soldier's Story") – amerykański dramat wojenny na podstawie sztuki Charlesa Fullera. Film został nominowany w 1984 do Nagrody Akademii Filmowej za Najlepszy Film.
Fabuła.
Akcja filmu rozgrywa się w amerykańskiej bazie wojskowej u schyłku II wojny światowej. Kapitan Davenport, czarnoskóry prawnik armii Stanów Zjednoczonych, wysłany zostaje do fortu Neal w Luizjanie, by zbadać okoliczności śmierci sierżanta Watersa. Na miejscu dowiaduje się, że sierżant był sadystą, który służył białym.

</doc>
<doc id="1473068" url="https://pl.wikipedia.org/wiki?curid=1473068" title="Chauliodus">
Chauliodus

Chauliodus – rodzaj drapieżnych ryb głębinowych z rodziny wężorowatych (Stomiidae), określanych w języku polskim nazwą żmijowce lub .
Taksonomia.
Wcześniej rodzaj ten klasyfikowany był w randze rodziny Chauliodontidae lub podrodziny Chauliodontinae – . W wyniku badań genetycznych zaliczono go do rodziny Stomiidae, jako plemię Chauliodontini.
Środowisko życia.
Żmijowce występują bardzo licznie w głębinach wszystkich oceanów – tam, gdzie nie dociera światło.
Charakterystyka.
Charakteryzują się bardzo dużą, rozciągliwą paszczą z długimi, sztyletowatymi zębami, wydłużonym pierwszym promieniem płetwy grzbietowej położonej tuż za głową, oraz obecnością płetwy tłuszczowej. Osiągają do 30 cm długości ciała.
Fotofory.
Jak wiele innych ryb głębokomorskich, żmijowce mają narządy wytwarzające światło, czyli fotofory. Jeden z nich znajduje się na szczycie wydłużonego promienia płetwy grzbietowej i błyskami wabi potencjalne ofiary ku rozwartym szczękom z długimi zębami. Fotofory, w kształcie guzików, rozmieszczone rzędami wzdłuż ciała oraz gruczoł zaoczny służą do komunikacji z innymi żmijowcami.
Klasyfikacja.
Gatunki zaliczane do tego rodzaju :

</doc>
<doc id="1473071" url="https://pl.wikipedia.org/wiki?curid=1473071" title="Dawid Bajgelman">
Dawid Bajgelman

Dawid Bajgelman, Beigelman, Bajgielman, pseudonimy Deer B., Bedew, Be-Dew (ur. 6 kwietnia 1888 w Ostrowcu Świętokrzyskim, zm. w sierpniu lub wrześniu 1944 w KL Auschwitz, w podobozie w Gliwicach) – polski skrzypek, kompozytor i dyrygent żydowskiego pochodzenia, związany przede wszystkim z Łodzią. 
Był znawcą instrumentów muzycznych. Skomponował muzykę do licznych operetek, sztuk teatralnych i piosenek, pisał i opracowywał żydowskie pieśni ludowe. Był jednym z najważniejszych twórców żydowskiej muzyki teatralnej w dwudziestoleciu międzywojennym.
Życiorys.
Pochodził z rodziny muzyków. Miał siedmiu braci i siostrę, wszyscy dziewięcioro uprawiali zawód muzyka. Do 15 roku życia studiował w jesziwie. Muzycznie kształcił się pod kierunkiem ojca, Szymona (Symy), który był klarnecistą i dyrygentem – grał w orkiestrze łódzkiego teatru Scala i w Łódzkiej Orkiestrze Symfonicznej, dyrygował orkiestrą podczas projekcji filmowych w łódzkich kinach i kino-teatrach. Z rodzeństwa Szlama Lejb był skrzypkiem, członkiem orkiestry teatru Ararat, Abram (Artur) – kompozytorem (współpracował z łódzkim teatrzykiem "Dobry wieczór"), pianistą i taperem, członkiem popularnego jazzbandu The Jolly Boys (używał pseudonimu Artur Bay), Chaim – skrzypkiem i saksofonistą (jako jedyny ocalał z holokaustu, po wojnie założył orkiestrę The Happy Boys), Hanan – saksofonistą, uprawiał muzykę jazzową, Roza – pianistką. Bratem Dawida był przypuszczalnie również Herman, który zarządzał łódzkim lokalem Piccadilly przy ówczesnej ul. Zawadzkiej 1 (właścicielem był Henryk Brenheim). Od 1905 pracował jako skrzypek. Początkowo rodzina przeniosła się do Sosnowca, a w 1912 osiadła w Łodzi. W 1912 został mianowany dyrygentem orkiestry Teatru Żydowskiego Icchoka Zandberga, który działał w nieistniejącym dziś budynku Teatru Wielkiego na ul. Konstantynowskiej 14 w Łodzi (obecnie ul. Legionów) i mógł pomieścić 1250 widzów. Od 1915 był altowiolinistą w Łódzkiej Orkiestrze Symfonicznej. Dla łódzkiego teatru Scala, którego dyrektorami byli Juliusz Adler i Herman Sierocki, skomponował operetki, m.in. "Dos skojtn mejdl", "Di mume gnendil", "Di szejne Berta". W 1920 reżyser Dawid Herman powierzył mu opracowanie muzyki do inscenizacji "Dybuka". Spektakl wystawiany przez Trupę Wileńską był światową prapremierą i największym sukcesem żydowskiego teatru międzywojennego w Polsce. Grano go 300 razy na deskach warszawskiego teatru Elizeum, a potem podczas tournée na wielu scenach Europy i Stanów Zjednoczonych. W Holandii przedstawienie oglądała królowa wraz ze swą świtą. Inscenizacja odbiła się szerokim echem w całym środowisku teatralnym, zapoczątkowując sceniczną i filmową karierę sztuki Szymona An-skiego na świecie. Muzyka Bajgelmana, sięgająca do korzeni żydowskich melodii ludowych, zyskała wielkie uznanie, a jej fragmenty były często wykonywane także w późniejszym czasie. Latem 1922 zaczął dyrygować przedstawieniami operetkowymi w Teatrze Nowości w Krakowie. Był kapelmistrzem w pierwszym żydowskim teatrze miniatur Azazel działającym w Warszawie w latach 1926-1927. W 1926 podróżował z krakowskim Teatrem Nowości po Ameryce Południowej i Afryce. Przez jakiś czas dyrygował w Teatrze Gimpla we Lwowie. W 1927 wraz z Samuelem Wajnbergiem opracował żydowską muzykę ludową do widowiska "Welwele Szmadnik" Samuela Korn-Teuera w warszawskim teatrze Scala. Był jednym z założycieli teatru Ararat w Łodzi, w którym pełnił funkcję kierownika muzycznego i dla którego napisał muzykę do około dziewięciu programów. Z dawnym zespołem Azazela współtworzył w 1930 Nowy Żydowski Teatr Rewii Halastra, dla którego skomponował program muzyczny "Chaj gelebt" i prowadził orkiestrę. W 1932 komponował muzykę do rewii wystawianych przez Żydowskie Towarzystwo Dramatyczne w Rzeszowie. W 1933 dyrygował w łódzkim teatrzyku Gong w rewii "Na dwoje babka wróży". W latach 1933–1934 i 1937 roku sprawował kierownictwo muzyczne i dyrygował orkiestrą teatru rewiowego Di Idisze Bande, napisał utwory m.in. do rewii "Himl efn zych" i "Ojf tysz un oif benk". W maju 1935 w warszawskim teatrze Scala grano komedię muzyczną "Kenigin Bin Ich" opartą na jego utworach. Prawdopodobnie w tym samym roku odbył z zespołem Araratu tournée po Europie, m.in. Paryżu, Londynie i Brukseli. W maju 1938 roku był kapelmistrzem na jubileuszowym XX zjeździe Związku Artystów Scen Żydowskich, który odbywał się w Warszawie w teatrach Nowości i Scala. Występował w Warszawie w czerwcu 1939 roku w Teatrze Nowości (Bielańska 3) w programie "Raz na 100-lat". W 1939 był jednym z autorów muzyki i dyrygentem rewii "Nadir un Wajn Nyszt" Sz. Dżigana i I. Szumachera wystawianej w warszawskim teatrze Scala.
Skomponowane przez niego pieśni żydowskie miały w swoim repertuarze m.in. Lola Folman i Anna Grosberg. Dla teatrzyków rewiowych tworzył też utwory taneczne, foxtroty, slow-foxy i tanga. Kilka tang Bajgelmana zyskało szeroką popularność w polskojęzycznym obiegu muzycznym, m.in. „Nie gniewaj się”, a przede wszystkim „Grzech”, śpiewany przez Witolda Rychtera w kino-rewii Colosseum, nagrany przez Wierę Gran w maju 1934 roku i przez Adama Astona w grudniu tegoż roku (płyty Syrena-Electro 7974 i 8255 „tango z teatru Jidisze Bande oraz kino-rewii Colosseum). Serię jego tang utrwaliła też na płytach Jula Żabińska, autorem tekstów był jej mąż, Bolesław Żegota (Syrena Electro 9571-9573).
Bajgelman dokonał też nagrań dla Syreny-Electro jako dyrygent w dziale poświęconym muzyce żydowskiej, kierowanym przez Samuela Wajnberga. Dyrygował m.in. Orkiestrą Wielkiej Synagogi w Warszawie w serii nagrań nadkantora Mosze Kusewickiego. Pod swoją batutą poprowadził też orkiestrę w kilku nagraniach muzyki lekkiej, m.in. tang śpiewanych w języku jidysz przez Hermana Fenigsztajna.
Do najbardziej znanych piosenek skomponowanych przez Bajgelmana należały "Jidn szmidn" (Żydzi kują), "Nisim, nisim" (Cuda, cuda) oraz tango "Harej at / Ich ganwe in der nacht" (Kradnę nocą) – wszystkie stworzone dla teatru Ararat do tekstów poety Mosze Brodersona.
Pisał recenzje ze spektakli muzycznych i eseje na temat muzyki drukowane w łódzkim czasopiśmie "Najer Fołksblat" (Nowy Dziennik Ludowy).
Jego żoną była aktorka łódzkich i warszawskich teatrów żydowskich Anna (Andzia) Foderman. Zmarła w getcie łódzkim. Ich jedyny syn Pinchas (Piniek) Bajgelman (ur. 1915), muzyk, przeżył wojnę na terenie ZSRR, później wyemigrował do Stanów Zjednoczonych, gdzie zmarł w 1981.
Łódzkie getto (1940–1944).
Został osadzony w łódzkim getcie, gdzie stworzył orkiestrę symfoniczną, z którą koncertował w tamtejszym Domu Kultury przy ul. Krawieckiej 3. W skład orkiestry wchodziło czterdziestu czterech muzyków. 1 marca 1941 w Domu Kultury odbył się pierwszy koncert symfoniczny. Wykonywane było szereg utworów żydowskich, w tym kołysanka Bajgelmana. W 1941 odbyło się około 100 koncertów, ale ta liczba drastycznie zmalała w 1942. W 1942 dyrygował orkiestrą w czasie okazjonalnych rewii w getcie, np. „Rewią nr 3”. Był kierownikiem muzycznym teatru Awangarda prowadzonego w Domu Kultury przez Mosze Puławera i wzorowanego częściowo na przedwojennym Araracie. Dom Kultury zamknięto pod koniec 1943.
W getcie nie zaprzestał działalności kompozytorskiej, tworząc dziesiątki nowych melodii. Skomponował muzykę do dwóch wierszy napisanych w getcie przez poetę Jeszajahu (Szaję) Szpigla po śmierci jego ukochanej córki Ewy. Były to "Niszt kajn rożinkes, niszt kajn mandlen" (Ani rodzynki, ani migdały) – nawiązująca do znanej piosenki ludowej "Rożinkes mit mandlen" (Rodzynki z migdałami) – oraz tango kołysanka "Mach cu di ejgelech" (Zamknij oczęta). Oba te utwory zaśpiewała Ala Diamant na otwarciu Domu Kultury. Prezes Rumkowski zabronił ich dalszego wykonywania, mimo to były nadal śpiewane i zyskały w getcie wielką popularność.
Inne piosenki Bajgelmana z okresu getta to "Dos sznajderl" (Krawczyk) z tekstem Szymona Janowskiego, "Zamd glijen ojf der zun" (Piaski żarzą się w słońcu) do słów Mosze Wolmana oraz trzy utwory z tekstami poety Abrahama Joachimowicza: "Szpiglt zich ojf der szojb di zun" (Słońce przegląda się w szybie), "Cu a wolkn" (Do chmury), "Pastuszke" (Pastuszek). Do niektórych swoich kompozycji sam pisał teksty, są to m.in. "Cygajner lid" (Cygańska pieśń), poświęcona zagładzie łódzkich Romów, "A jidisz lidl" (Żydowska piosneczka), "Kinder jorn" (Dziecięce lata)
W sierpniu 1944 roku, podczas likwidacji łódzkiego getta, został wywieziony w jednym z ostatnich transportów do KL Auschwitz. Stąd do jednego z podobozów KL Auschwitz w Gliwicach. Tam został zamordowany, według świadectwa współwięźnia, również więzionego uprzednio w łódzkim getcie – Altera Szlamkowicza, przez pijanego lagerältestera.

</doc>
<doc id="1473077" url="https://pl.wikipedia.org/wiki?curid=1473077" title="Chalke">
Chalke

Chalke (Gre.: Χαλκή Πύλη, co oznacza spiż, a dosłownie miedź, znane także jako „Spiżowe wrota”) – wielki budynek bramny, który prowadził z placu Augustajon do Wielkiego Pałacu w Konstantynopolu. Został on poważnie zniszczony w czasie powstania Nika. Odbudował go Justynian I Wielki. 
Cały budynek zawdzięczał swoją nazwę ogromnym spiżowym wrotom, które oddzielały plac Augustajon od wnętrza Chalke, a tym samym i od reszty Wielkiego Pałacu. Pełnił on funkcję swoistego westybulu, a jak podaje H. W. Haussig, od VIII wieku również swego rodzaju muzeum. Eksponowano tam bowiem posągi wielkich wodzów i cesarzy oraz słynne rzeźby z epoki hellenistycznej. Miały tu znajdować się cztery głowy Gorgon i dwa, wykonane z brązu, konie, które Justynian sprowadził do Konstantynopola z Efezu. Według Haussiga stały tu także dwa posągi pochodzące z Aten, przedstawiające dwóch mężów podających sobie dłonie. Autor ten sugeruje, iż mogła to być statua zabójców tyrana Hipparcha: Hormodiosa i Aristogejtona (Grupa Tyranobójców).
Po odbudowie ze zniszczeń doznanych po powstaniu Nika Chalke zyskała dużą kopułę, która od tego momentu zwieńczała całą konstrukcję. Na początku X wieku na szczycie budynku założono małą kaplicę. Za panowania zaś Jana Tzymiskesa kaplicę zastąpiono kościołem, w którym trzymano niektóre z Konstantynopolitańskich relikwii. W późniejszym okresie, jako że cesarze zaprzestali korzystania z północnej części kompleksu Wielkiego Pałacu, położona po tej stronie Chalke przestała służyć swojemu pierwotnemu celowi. Cesarze zaczęli wchodzić do pałacu przez przejście mieszczące się pod loża cesarską (Kathismą) na hipodromie. Pomimo tego budynek ten przetrwał, aż do upadku Konstantynopola pełniąc od tego momentu funkcję sułtańskiej menażerii. Zburzono go w 1804 roku..

</doc>
<doc id="1473081" url="https://pl.wikipedia.org/wiki?curid=1473081" title="Polak na Łotwie">
Polak na Łotwie

Polak na Łotwie (łot. "Polis Latvijā") – polskojęzyczny kwartalnik ukazujący się na Łotwie, przeznaczony dla Polaków mieszkających w tym kraju. 
Historia.
Twórcą, wieloletnim redaktorem naczelnym i redaktorem honorowym pisma był Michał Bartuszewicz. Obecnie w skład zespołu redakcyjnego wchodzą Ryszard Stankiewicz, Krystyna Kunicka i Stanisław Januszkiewicz.

</doc>
<doc id="1473085" url="https://pl.wikipedia.org/wiki?curid=1473085" title="Agent White">
Agent White

 (pol. mieszanka biała) – fitotoksyczny bojowy środek trujący należący do grupy tzw. tęczowych herbicydów, stosowany na dużą skalę przez wojska amerykańskie w czasie wojny wietnamskiej. Wszedł do użycia w 1965 lub 1966 roku, gdy brakowało innego herbicydu – "" (choć i tak był on nadal wykorzystywany w przeważającej ilości).
 zawierał dwie substancje czynne – 2,4-dichlorofenoksyoctan triizopropanoloamoniowy i 4-amino-3,5,6-trichloropikolinian triizopropanoloamoniowy (sole triizopropanoloaminy i, odpowiednio, kwasu 2,4-dichlorofenoksyoctowego (2,4-D) oraz pikloramu) w stosunku 4:1. Mieszanina ta miała postać białej, bardzo lepkiej cieczy, którą stosowano w postaci wodnego roztworu zawierającego do 25% substancji aktywnych, rozpylanego z powietrza. Nazwa środka pochodziła jednak nie od jego barwy, a od koloru oznaczeń 55-galonowych pojemników z tym środkiem, w których był on dostarczany ze Stanów Zjednoczonych.
Stosowany był jako długo działający defoliant. Oddziaływał na większość roślin (herbicyd totalny), powodując opadanie liści wskutek działania 2,4-D oraz hamowanie wegetacji roślin przez co najmniej rok, po dostaniu się pikloramu przez system korzeniowy. W porównaniu do innych "tęczowych herbicydów" był mniej trujący dla ludzi, gdyż nie zawierał kwasu 2,4,5-trichlorofenoksyoctowego (2,4,5-T), którego zanieczyszczeniami produkcyjnymi były polichlorowane dibenzodioksyny.
Zużycie "" wynosiło 8–15 kg/ha w przeliczeniu na mieszaninę czystych składników aktywnych. Łącznie w latach 1965–1971 wykorzystano 5633 tys. galonów (ponad 21 tys. m³) tego środka.
Podobnie jak i inne herbicydy, nie jest wymieniony bezpośrednio w Konwencji o zakazie broni chemicznej z 1993 roku. Stanowiłby jednak broń chemiczną, gdyby został użyty jako „środek prowadzenia walki”. Środek ten jest dostępny komercyjnie pod nazwą handlową "Tordon 101" (Dow Chemical Company).

</doc>
<doc id="1473087" url="https://pl.wikipedia.org/wiki?curid=1473087" title="Przysłop (pod Wierchową)">
Przysłop (pod Wierchową)

Przysłop – polana w Gorcach znajdująca się na długim grzbiecie odchodzącym od Turbacza do Rabki-Zdroju. W przewodniku turystycznym J. Nyki ma nazwę Przysłop pod Wierchową. Znajduje się w tym grzbiecie około 500 m na północny zachód od szczytu Bardo. Bezpośrednio nad polaną wznoszą się 3 szczyty: Przysłop, na którym znajduje się wybudowane w 1977 schronisko turystyki kwalifikowanej – Bacówka na Maciejowej, oraz Maciejowa i Bardo. Na polanie jest także przełęcz Kocioł pomiędzy szczytami Maciejowa i Przysłop.
Przysłop to duża polana zajmująca szczytowe partie grzbietu. Roztacza się z niej szeroka panorama, zarówno na stronę południową, jak i północną. W północnym kierunku widoki na Beskid Wyspowy, obejmujące Luboń Wielki, Szczebel, Lubogoszcz, Śnieżnicę i Ćwilin. Od południowej strony horyzont zamyka łańcuch Tatr, na zachodzie Babia Góra. Na polanie znajduje się skrzyżowanie czerwonego i zielonego szlaku turystycznego.
Przysłop znajduje się poza obszarem Gorczańskiego Parku Narodowego. Przebiega przez niego granica między wsią Ponice (część południowa) i Rabką Zdrój (część północna)w powiecie nowotarskim, województwie małopolskim. Oprócz łąk i pastwisk na Przysłopie znajdują się także pola uprawne, w 2008 jeszcze uprawiane.
Szlaki turystyki pieszej.
Przez polanę prowadzą również szlaki rowerowe.

</doc>
<doc id="1473091" url="https://pl.wikipedia.org/wiki?curid=1473091" title="Jeannie Longo-Ciprelli">
Jeannie Longo-Ciprelli



</doc>
<doc id="1473092" url="https://pl.wikipedia.org/wiki?curid=1473092" title="Khel (film 2003)">
Khel (film 2003)

Khel (Gra) - bollywoodzki film akcji z 2003 roku. W rolach głównych Sunil Shetty, Sunny Deol i Celina Jaitley. Reżyser debiutant - Yusuf Khan.

</doc>
<doc id="1473095" url="https://pl.wikipedia.org/wiki?curid=1473095" title="Piekło (katolicyzm)">
Piekło (katolicyzm)

Piekło – stan ostatecznego samowykluczenia z jedności z Bogiem i świętymi w Kościele katolickim.
Do piekła trafiają po śmierci dusze ludzi umierających w stanie grzechu śmiertelnego. Współcześnie uważa się, że kara piekła, obrazowo przedstawiana jako „ogień wieczny”, polega na wiecznej rozłące duszy od Boga. Jednak jeszcze w 1910 roku, według "Catholic Encyclopedia", większość teologów katolickich zaliczała do kar piekielnych "poena sensus" (cierpienia fizyczne) i interpretowała ogień piekielny jako dosłowny, materialny ogień, choć pogląd o jego metaforycznym znaczeniu, wyznawany przez kilku ojców Kościoła (m.in. Orygenesa i Ambrożego z Mediolanu), a w czasach nowożytnych m.in. przez Ambrosiusa Catharinusa (zm. w 1553), nie był przez Kościół odrzucony.

</doc>
<doc id="1473099" url="https://pl.wikipedia.org/wiki?curid=1473099" title="Wybory do Parlamentu Europejskiego w Belgii, 2004">
Wybory do Parlamentu Europejskiego w Belgii, 2004



</doc>
<doc id="1473104" url="https://pl.wikipedia.org/wiki?curid=1473104" title="Nowy cmentarz żydowski w Wohyniu">
Nowy cmentarz żydowski w Wohyniu

Nowy cmentarz żydowski w Wohyniu – cmentarz znajdujący się na południe od Wohynia przy ul. Parczewskiej, założony w XIX wieku. Teren kirkutu obejmujący 0,5 ha jest nieogrodzony, do naszych czasów zachowało się około pięćdziesięciu nagrobków wykonanych z kamieni polnych i pozbawionych elementów zdobniczych.

</doc>
<doc id="1473105" url="https://pl.wikipedia.org/wiki?curid=1473105" title="Lamentacja (forma muzyczna)">
Lamentacja (forma muzyczna)

Lamentacja – rodzaj pieśni lub kompozycji liturgicznych; termin ten występuje w dwóch znaczeniach:
1. W kulturach ludowychŚpiewy żałobne lub pożegnalne, występujące w różnych kulturach, jest składnikiem ceremonii pogrzebowej. Cechą charakterystyczną ich melodyki jest naśladowanie łkania, zawodzenia, swobodny tok rytmiczny i wolne tempo.
2. W liturgii chrześcijańskiej i muzyceŚpiewy liturgiczne, których teksty stanowią fragmenty lamentacji proroka Jeremiasza, wykonywane w ramach jutrzni w okresie Triduum Paschalnego. Od XV wieku stawały się podstawą kompozycji polifonicznych (w okresie renesansu) oraz solowych kameralnych z towarzyszeniem zespołów instrumentalnych (w okresie baroku). Tworzyli je wybitni kompozytorzy, jak np.:

</doc>
<doc id="1473112" url="https://pl.wikipedia.org/wiki?curid=1473112" title="Tłumaczenia Biblii">
Tłumaczenia Biblii



</doc>
<doc id="1473115" url="https://pl.wikipedia.org/wiki?curid=1473115" title="Przekład Biblii">
Przekład Biblii



</doc>
<doc id="1473116" url="https://pl.wikipedia.org/wiki?curid=1473116" title="Tour de Georgia">
Tour de Georgia

Tour de Georgia – zawodowy, wieloetapowy wyścig kolarski rozgrywany w kwietniu w USA.
Pierwsza oficjalna edycja Tour de Georgia rozegrana została w 2003 roku, a pierwszym zwycięzcą był Amerykanin Christopher Horner. W wyścigu triumfowali zazwyczaj reprezentanci gospodarzy (Amerykanie zwyciężali 4 razy na 6 edycji). Dotychczas żaden kolarz nie wygrał wyścigu więcej niż jeden raz.
Wyścig należy do UCI America Tour i ma kategorię 2.HC, wyższą mają tylko wyścigi zaliczane do ProTour.

</doc>
<doc id="1473118" url="https://pl.wikipedia.org/wiki?curid=1473118" title="Tłumacz komputerowy">
Tłumacz komputerowy



</doc>
<doc id="1473124" url="https://pl.wikipedia.org/wiki?curid=1473124" title="Skinhead reggae">
Skinhead reggae



</doc>
<doc id="1473126" url="https://pl.wikipedia.org/wiki?curid=1473126" title="Herb gminy Miłkowice">
Herb gminy Miłkowice

Herb gminy Miłkowice stanowi tarcza herbowa wzoru hiszpańskiego, przedzielona czerwonym krzyżem na cztery pola. W polu heraldycznie prawym górnym o barwie błękitnej widnieje stylizowane uskrzydlone koło, w polu lewym górnym, zielonym, trzy złote kłosy, w polu lewym dolnym, błękitnym, stylizowany obelisk barwy złotej, w polu prawym dolnym, barwy złotej, trzy zielone trójlistne koniczyny. Pośrodku tarczy, w miejscu przecięcia ramion krzyża, złota tarcza sercowa z czarnym orłem. W wersji dostojnej po bokach tarczy trzymacze heraldyczne o postaci młodych jelonków, u podstawy tarczy w złotej wstędze o czerwonym obrysie napis Gmina Miłkowice.

</doc>
<doc id="1473128" url="https://pl.wikipedia.org/wiki?curid=1473128" title="Gawronki (powiat łęczycki)">
Gawronki (powiat łęczycki)

Gawronki – wieś w Polsce położona w województwie łódzkim, w powiecie łęczyckim, w gminie Łęczyca.
Miejscowość wchodzi w skład sołectwa Gawrony.
W latach 1975–1998 miejscowość administracyjnie należała do województwa płockiego.

</doc>
<doc id="1473129" url="https://pl.wikipedia.org/wiki?curid=1473129" title="Peperga">
Peperga



</doc>
<doc id="1473130" url="https://pl.wikipedia.org/wiki?curid=1473130" title="Stephanie Dubois">
Stephanie Dubois



</doc>
<doc id="1473132" url="https://pl.wikipedia.org/wiki?curid=1473132" title="Subortowicze">
Subortowicze

Subortowicze () – wieś na Litwie, w okręgu olickim, w rejonie orańskim, w starostwie Merecz, 5 km na północ od Merecza; 61 mieszkańców (2012).
Od 1775 Subortowicze były gniazdem rodowym Karłowiczów. W Subortowiczach urodził się Jan Aleksander Karłowicz (1836) i Vincas Krėvė-Mickevičius (1882).

</doc>
<doc id="1473133" url="https://pl.wikipedia.org/wiki?curid=1473133" title="Hozrasczjot">
Hozrasczjot



</doc>
<doc id="1473134" url="https://pl.wikipedia.org/wiki?curid=1473134" title="George Cornewall Lewis">
George Cornewall Lewis

George Cornewall Lewis, 2. baronet (ur. 21 kwietnia 1806 w Londynie, zm. 13 kwietnia 1863) – brytyjski polityk i pisarz, członek stronnictwa wigów i Partii Liberalnej, minister w rządach lorda Palmerstona.
Był synem sir Thomasa Lewisa, 1. baroneta, i Harriet Cornewall, córki sir George’a Cornewalla, 2. baroneta. Wykształcenie odebrał w Eton College oraz w Christ Church na Uniwersytecie Oksfordzkim. W 1828 r. uzyskał tam dyplom pierwszej klasy ze studiów klasycznych oraz drugiej klasy z matematyki. W 1831 r. rozpoczął praktykę adwokacką w korporacji Middle Temple.
Swój pierwszy urząd publicznych Lewis objął w 1833 r., kiedy to został komisarzem w postępowaniu dotyczącym warunków życia ubogich w Irlandii. Rok później został komisarzem przy postępowaniu dotyczącym Kościoła Irlandii. Kiedy jego przyjaciel Abraham Hayward założył "Law Magazine", teksty Lewisa były często publikowane na jego łamach. W latach 1836-1838 przebywał na Malcie, gdzie badał stan wyspy oraz opracował nowe prawa. Po powrocie do Wielkiej Brytanii został komisarzem Praw Ubogich, W 1844 r. poślubił lady Marię Villiers, córkę George’a Villiersa. Małżonkowie nie mieli razem dzieci.
W 1847 r. Lewis uzyskał mandat parlamentarny z okręgu Herefordshire. Od razu został sekretarzem przy Radzie Kontroli. Po kilku miesiącach w 1848 r. został podsekretarzem stanu w Ministerstwie Spraw Wewnętrznych. W latach 1850-1852 był finansowym sekretarzem skarbu. W 1852 r. Lewis przegrał wybory w okręgu Herefordshire oraz Peterborough. Bez mandatu parlamentarnego Lewis został redaktorem "Edinburgh Review" i był nim do 1855 r.
Po śmierci ojca w 1855 r. odziedziczył tytuł baroneta. Wkrótce wygrał wybory uzupełniające w okręgu Radnor i ponownie zasiadł w Izbie Gmin. Został również członkiem gabinetu jako kanclerz skarbu. Pozostał na tym stanowisku do 1858 r. W 1859 r. został ministrem spraw wewnętrznych. W 1861 r. przesunięto go na stanowisko ministra wojny. Zmarł podczas sprawowania urzędu w 1863 r.

</doc>
<doc id="1473135" url="https://pl.wikipedia.org/wiki?curid=1473135" title="Mykoła Moroziuk">
Mykoła Moroziuk

Mykoła Mykołajowycz Moroziuk, ukr. Микола Миколайович Морозюк (ur. 17 stycznia 1988 w Czerwonogrodzie) – ukraiński piłkarz, grający na pozycji pomocnika, reprezentant Ukrainy.
Kariera piłkarska.
Kariera klubowa.
Jest wychowankiem szkoły piłkarskiej Karpaty Lwów, a później (od 2005 roku) Dynama Kijów. Po akademii początkowo grał w młodzieżowej kadrze Dynamo-3, Dynamo-2, a także w rezerwach. W podstawowej jedenastce Dynama debiutował w maju 2008 roku.
W meczu za Superpuchar Ukrainy w 2007 strzelił ostatniego gola w serii karnych z Szachtar Donieck. Latem 2009 został wypożyczony do Obołoni Kijów, a zimą 2010 roku do Krywbasa Krzywy Róg. Po zakończeniu kontraktu z Dynamem, w czerwcu 2010 podpisał 3-letni kontrakt z Metałurhiem Donieck. 23 lipca 2014 ogłoszono o przejściu do Anży Machaczkała, ale kontrakt jednak nie został podpisany i piłkarz powrócił do Metałurha. 23 maja 2015 anulował kontrakt z donieckim klubem, a już 27 maja podpisał 3-letni kontrakt z klubem w którym rozpoczął karierę – Dynamo Kijów. 10 stycznia 2019 został wypożyczony do Çaykur Rizespor. 27 czerwca 2019 klub wykupił transfer piłkarza.
Kariera reprezentacyjna.
Występował w reprezentacjach juniorskich Ukrainy. W reprezentacji U-17 rozegrał 10 meczów (1 gol), w U-19 – 28 meczów (2 goli), a w U-21 – 18 meczów (3 goli). 17 listopada 2010 roku debiutował w narodowej reprezentacji Ukrainy w zremisowanym 2:2 meczu towarzyskim ze Szwajcarią.

</doc>
<doc id="1473137" url="https://pl.wikipedia.org/wiki?curid=1473137" title="Mikołaj Sulewski">
Mikołaj Sulewski

Mikołaj Sulewski (ur. w majątku Gradzicze k. Grodna, zm. 1943 w Grodnie) – generał major Armii Imperium Rosyjskiego, generał brygady Wojska Polskiego.
Od 1877 w służbie wojskowej. W 1880 ukończył Oficerską Szkołę Artylerii w Petersburgu, oficer zawodowy rosyjskiej artylerii. Uczestnik wojny rosyjsko-japońskiej 1904-1905 jako dowódca baterii. W 1910 dowódca dywizjonu w Wilnie.
W I wojnie światowej dowódca Brygady Artylerii w kampanii mazurskiej 1914. uniknął niewoli i pełnił obowiązki szefa sztabu dywizji piechoty na froncie niemieckim. Generał major z 1917. Po 1917 działał w Związku Wojskowych Polaków i z jego rekomendacji mianowany inspektorem artylerii w II Korpusie Polskim w Rosji (na Wschodzie), ale wobec klęski Korpusu w bitwie pod Kaniowem funkcji tej nie objął.
Od 1918 do stycznia 1919 dowódca Samoobrony na Ziemi Grodzieńskiej – aresztowany przez Niemców. W 1921 formalnie w Wojsku Polskim. Zweryfikowany jako generał brygady z 1 czerwca 1919 i przeniesiony na emeryturę. Osiadł w Grodnie, gdzie zmarł. Pogrzeb stał się manifestacją polskości. Niemcy nie interweniowali.

</doc>
<doc id="1473140" url="https://pl.wikipedia.org/wiki?curid=1473140" title="Trinidad (imię)">
Trinidad (imię)

Trinidad – jest żeńskim imieniem hiszpańskim, w języku hiszpańskim oznacza "Trójca" co stanowi nawiązanie do Trójcy Świętej.

</doc>
<doc id="1473142" url="https://pl.wikipedia.org/wiki?curid=1473142" title="Stadshagen">
Stadshagen

Stadshagen – skalna stacja sztokholmskiego metra, położona w Sztokholmie, w dzielnicy Kungsholmen, na osiedlu Stadshagen. Leży na niebieskiej linii (T10 i T11). Dziennie korzysta z niej około 8000 osób.
Stacja leży pod S:t Göransgatan, posiada dwie hale biletowe. Północne wyjście zlokalizowano na rogu Mariedalsvägen a południowe Kellgrensgatan. Otwarto ją 31 sierpnia 1975, posiada jeden peron.

</doc>
<doc id="1473146" url="https://pl.wikipedia.org/wiki?curid=1473146" title="Kamieniołom Odra">
Kamieniołom Odra

Kamieniołom Odra – czynna kopalnia odkrywkowa górnokredowych skał węglanowych pozyskiwanych do produkcji cementu, położona w północnej części miasta Opola w województwie opolskim.
Występują tu margle, wapienie margliste i iły margliste powstałe w morzu w turonie. Kamieniołom będący własnością Cementowni Odra S.A. składa się z dwóch wyrobisk: zamkniętego w 1963 r. Odra I (29,53 ha) i młodszego, czynnego Odra II. Są one połączone podziemnym tunelem długości 220 m biegnącym pod ul. Luboszycką, którym biegnie kolej wąskotorowa wywożąca urobek z Odry II do Cementowni Odra. W 2017 r. otwarto w wyrobisku Odra I ścieżkę dydaktyczną prezentującą jego walory geologiczne, skamieniałości kredowe i występujące tam zbiorowiska roślin oraz zwierząt współczesnych, w tym rzadkich i chronionych gatunków. 
Wyrobisko Odra II to ostatni czynny kamieniołom skał węglanowych w Opolu. Eksploatacja na skalę przemysłową zaczęła się po drugiej wojnie światowej, choć pierwsze prace i odwierty odbyły się jeszcze w latach 30. XX w. Z tego wyrobiska pochodzi skamieniałość największego w Polsce amonita, mająca 118 cm średnicy. W 2018 roku znaleziono kolejną muszle amonita, która według naukowców ważyła 300-400 kg., jest to drugi co do wielkości amonit w Polsce.

</doc>
<doc id="1473147" url="https://pl.wikipedia.org/wiki?curid=1473147" title="Port lotniczy Ghat">
Port lotniczy Ghat

Port Lotniczy Ghat – port lotniczy położony w Ghacie, w Libii.

</doc>
<doc id="1473150" url="https://pl.wikipedia.org/wiki?curid=1473150" title="Andrij Jarmołenko">
Andrij Jarmołenko

Andrij Mykołajowycz Jarmołenko, ukr. Андрій Миколайович Ярмоленко (ur. 23 października 1989 w Leningradzie) – ukraiński piłkarz, grający na pozycji pomocnika lub napastnika w klubie Al-Ain oraz w reprezentacji Ukrainy, której jest kapitanem.
Kariera piłkarska.
Kariera klubowa.
Urodził się w Leningradzie, a w wieku 3 lat przeniósł się z rodziną do Czernihowa. Jest wychowankiem szkoły piłkarskiej w Czernihowie i Kijowie. W 2006 rozpoczął karierę piłkarską w Desnie Czernihów. W styczniu 2007 roku podpisał kontrakt z Dynamem Kijów. W Wyższej Lidze debiutował 11 maja 2008 roku. 28 sierpnia 2017 roku przeniósł się do niemieckiego klubu Borussia Dortmund. 11 lipca 2018 przeszedł do West Ham United.
Kariera reprezentacyjna.
5 września 2009 zadebiutował w reprezentacji Ukrainy w spotkaniu kwalifikacyjnym do Mistrzostw Świata 2010 z Andorą, w którym strzelił gola. Wcześniej bronił barw juniorskiej i młodzieżowej reprezentacji Ukrainy.

</doc>
<doc id="1473152" url="https://pl.wikipedia.org/wiki?curid=1473152" title="Wolf">
Wolf

Geografia.
Niemcy:

</doc>
<doc id="1473156" url="https://pl.wikipedia.org/wiki?curid=1473156" title="50 Years in Music">
50 Years in Music

50 Years in Music – koncertowe DVD amerykańskiego muzyka Raya Charlesa, wydane w 2005 roku. Materiał na nim zawarty zarejestrowany został podczas koncertu Raya w Pasadenie w Kalifornii w 1991 roku, kilka dni przed jego sześćdziesiątymi urodzinami. Film ukazuje muzyka wykonującego takie standardy jak „What’d I Say”, „Busted”, „Georgia on My Mind” oraz „America the Beautiful”, a także mniej znane „Just for a Thrill” i „Can’t Keep a Good Man Down”. Jednak podczas trwania tegoż koncertu, Charles obecny był na scenie zaledwie kilka razy. Utwory „Your Cheatin’ Heart”, „I Can’t Stop Loving You” oraz „I Got a Woman” wykonane zostały bowiem przez Randy’ego Travisa, Jamesa Ingrama i Michaela McDonalda, których w recenzji "50 Years in Music" Amazon.com określił jako dobrych wykonawców, ale „nie równających się z Brother Rayem, na którego tle wypadli blado”. DVD przedstawia również duety muzyka z Willie Nelsonem („Busted”), Stevie Wonderem („Livin’ for the City”) oraz Michaelem Boltonem, który według krytyków „doprowadził do niemalże ruiny” wykonanie „Georgia on My Mind”.

</doc>
<doc id="1473157" url="https://pl.wikipedia.org/wiki?curid=1473157" title="Okręg wyborczy Herefordshire">
Okręg wyborczy Herefordshire

Okręg wyborczy Herefordshire powstał w 1290 i wysyłał do angielskiej, a następnie brytyjskiej, Izby Gmin dwóch deputowanych. W 1832 r. liczbę mandatów przypadających na okręg zwiększono do trzech. Okręg obejmował hrabstwo Herefordshire. Został zlikwidowany w 1885 r.

</doc>
<doc id="1473162" url="https://pl.wikipedia.org/wiki?curid=1473162" title="Korpus równoległy">
Korpus równoległy



</doc>
<doc id="1473164" url="https://pl.wikipedia.org/wiki?curid=1473164" title="Port lotniczy Tobruk">
Port lotniczy Tobruk

Port lotniczy Tobruk – regionalny port lotniczy położony w Tobruku

</doc>
<doc id="1473166" url="https://pl.wikipedia.org/wiki?curid=1473166" title="Mykwa w Opatowie">
Mykwa w Opatowie

Mykwa w Opatowie – mykwa w Opatowie, w Polsce. Jest murowanym budynkiem parterowym, tynkowanym i malowanym na żółto. Jest nakryta dwuspadowym dachem. Powstała prawdopodobnie w XIX wieku.

</doc>
<doc id="1473168" url="https://pl.wikipedia.org/wiki?curid=1473168" title="Dodge Ram">
Dodge Ram

Dodge Ram – samochód osobowy typu pickup klasy wyższej produkowany pod amerykańską marką Dodge 1981 – 2010.
Pierwsza generacja.
Dodge Ram I został zaprezentowany po raz pierwszy w 1981 roku.
Dodge Ram zadebiutował w marcu 1981 roku jako następca dla Dodge D-Series, będąc de facto głęboko zmodernizowanym modelem trzeciej generacji. W stosunku do jego, samochód zyskał inny pas przedni, zmodyfikowany kształt atrapy chłodnicy, a także inne reflektory i wystrój kabiny pasażerskiej. Dodge Ram I dostępny był w kilku wersjach: ze standardową (2-drzwiowa) oraz przedłużoną kabiną (2- lub 4-drzwiowa). Do napędu używane są benzynowe silniki V6, V8, V10 oraz wysokoprężne jednostki Diesla R6 i V8. Moc przenoszona jest na oś tylną lub obie osie poprzez automatyczne bądź manualne skrzynie biegów.
Druga generacja.
Dodge Ram II został zaprezentowany po raz pierwszy w 1993 roku.
Drugie, zupełnie nowe i zbudowane od podstaw drugie wcielenie Dodge'a Rama zadebiutowało w połowie 1993 roku. Samochód przeszedł gruntowną metamorfozę nie tylko pod kątem wymiarów, ale i wyglądu. Kontorwersje wywołał awangardowy, jak na pierwszą połowę lat 90., wygląd przedniej części nadwozia, która wyróżniała się wyraźnie zaznaczonymi przednimi nadkolami, wąskimi reflektorami, dużym chromowanym grillem i wyeksponowaną maską.
Projekt nadwozia, co więcej, był pierwotnie gotowy już w 1988 roku, jednak po raz pierwszy został on odrzucony przez ówczesnego szefa Chryslera, Boba Lutza, który nazwał go "zbyt konwencjonalnym", a kolejne kształty modelu nie spotkały się z akceptacją zarządu Dodge'a w 1991 roku. Ostateczne kształty samochodu powstały zatem w ciągu dwóch lat.
W 1994 roku samochód zdobył tytuł "North American Truck of the Year".
Trzecia generacja.
Dodge Ram III został zaprezentowany po raz pierwszy w 2001 roku.
Trzecia generacja Rama, choć pod kątem stylistycznym w dużym stopniu odtworzyła koncepcje i proporcje nadwozia znane z poprzednika, była zbudowanym od podstaw zupełnie nowym samochodem. Pojazd miał swoją premierę latem 2001 roku podczas wystawy samochodowej w Chicago. Podobnie jak w przypadku drugiej generacji, oferta składała się z kilkunastu odmian nadwoziowych różniących się długością i wysokością nadwozia, a także rozstawem osi i masą całkowitą.
Lifting.
W maju 2005 roku Dodge przedstawił gruntownie zmodernizowanego Rama III, w ramach którego radykalnie zmieniono wygląd przedniej części nadwozia, odrzucając koncepcję zapoczątkowaną jeszcze przez poprzednika w 1993 roku. Pojawiły się większe i masywniejsze reflektory, a także większa atrapa chłodnicy i przemodelowane zderzaki.
Ram SRT-10.
W 2004 roku przedstawiono sportową odmianę Dodge Ram SRT-10, którą wytwarzano do 2006 roku. Do napędu użyto pochodzącego z samochodu Dodge Viper silnika V10 o pojemności 8,3 l. Moc przenoszona była na oś tylną poprzez 6-biegową manualną bądź 4-biegową automatyczną skrzynię biegów. 
Czwarta generacja.
Dodge Ram IV został zaprezentowany po raz pierwszy w 2008 roku.
Nowe, czwarte i zarazem ostatnie w historii wcielenie Rama pod marką Dodge zostało zaprezentowane w styczniu 2008 roku na Detroit Auto Show. Samochód utrzymał ewolucyjny kierunek zmian, zachowując charakterystyczne proporcje nadwozia na czele z pasem przednim z wyeksponowanymi nadkolami i dużymi reflektorami. 
Zmiana nazwy.
W 2010 roku ówczesny koncern Chrysler, do którego należał Dodge, podjął decyzję u utworzeniu nowej marki Ram Trucks, która powstała w ramach wydzielenia pickupów i samochodów dostawczych z oferty Dodge. W ten sposób, Dodge Ram IV po dwóch latach produkcji został przemianowany na model Ram Pickup. Podstawowy model znany jest odtąd pod nazwą Ram 1500, a ciężarowe i większe warianty znane są odpowiednio pod nazwami Ram 2500 i Ram 3500. Pomimo prezentacji w międzyczasie nowego wcielenia w 2018 roku, samochód dalej jest produkowany pod nazwą Ram 1500 Classic.

</doc>
<doc id="1473173" url="https://pl.wikipedia.org/wiki?curid=1473173" title="Adolf Waraksewicz">
Adolf Waraksewicz



</doc>
<doc id="1473176" url="https://pl.wikipedia.org/wiki?curid=1473176" title="Tamka (Warszawa)">
Tamka (Warszawa)



</doc>
<doc id="1473178" url="https://pl.wikipedia.org/wiki?curid=1473178" title="Ołeksandr Romanczuk">
Ołeksandr Romanczuk

Ołeksandr Wołodymyrowycz Romanczuk, ukr. Олександр Володимирович Романчук (ur. 21 października 1984 w Kijowie) – ukraiński piłkarz, grający na pozycji lewego obrońcy, reprezentant Ukrainy.
Kariera piłkarska.
Kariera klubowa.
Ołeksandr Romanczuk jest wychowankiem szkoły piłkarskiej Arsenał Kijów, barwy którego bronił w juniorskich mistrzostwach Ukrainy (DJuFL). Rozpoczął karierę piłkarską w 2002 w klubie Desna Czernihów. Podczas przerwy zimowej sezonu 2003/2004 przeszedł do Dynama Kijów. Zagrał tylko w jednym meczu i nie potrafił przebić się do podstawowej jedenastki, dlatego występował w drugiej drużynie Dynama. W latach 2005-2007 był wypożyczony do Arsenału Kijów i Dnipra Dniepropietrowsk. Następnie powrócił do Dynama. W sezonie 2008/09 podczas jednego z meczów jemu złamali nogę. W końcu sierpnia 2009 kolejny raz został wypożyczony do Arsenału Kijów. W czerwcu 2010 przeszedł do Metalista Charków. Na początku 2012 został wypożyczony do Wołyni Łuck. W czerwcu 2012 został wypożyczony do Tawrii Symferopol, w którym występował do końca roku. 1 marca 2013 roku został wypożyczony do Arsenału Kijów. 11 lipca 2013 Arsenał wykupił kontrakt piłkarza. Po rozformowaniu Arsenału, 27 lutego 2014 roku podpisał kontrakt z Worskłą Połtawa. Na początku stycznia 2015 klub anulował kontrakt z piłkarzem.
Kariera reprezentacyjna.
Ołeksandr Romanczuk w 2007 roku został powołany do reprezentacji Ukrainy. Wcześniej występował w reprezentacji Ukrainy U-20 na młodzieżowych Mistrzostwach Świata U-20 rozgrywanych w 2005 w Holandii.

</doc>
<doc id="1473179" url="https://pl.wikipedia.org/wiki?curid=1473179" title="Kim Han-yoon">
Kim Han-yoon

Kim Han-Yoon (ur. 11 lipca 1974 w Gyeongsan) - południowokoreański piłkarz, grający na pozycji obrońcy.
Kim rozpoczął swoją karierę w 1997 roku, a więc w wieku 23 lat. W tym właśnie roku został zawodnikiem klubu Bucheon SK. Zagrał tam 52 razy i zdobył 2 gole. Już w 1998 roku Kim zdecydował się na zmianę barw klubowych i został zawodnikiem Pohang Steelers. Jednak i tam Kim grał tylko przez rok. Zaliczył 36 meczów i jedną bramkę, po czym wrócił do Bucheon SK. Podobnie jak i w trakcie pierwszego pobytu w tym klubie mieścił się w podstawowym składzie drużyny. Przez cztery lata Kim rozegrał w Bucheon 113 spotkań i strzelił 2 bramki. W 2006 roku Kim został zawodnikiem klubu FC Seoul. Jak do tej pory rozegrał tu 60 spotkań i nie wpisał się na listę strzelców ani razu.
Zawodnik występował również w piłkarskiej reprezentacji Korei Południowej.

</doc>
<doc id="1473180" url="https://pl.wikipedia.org/wiki?curid=1473180" title="Jacky Durand">
Jacky Durand

Jacky Durand (ur. 10 lutego 1967 w Laval, Mayenne) – były francuski kolarz szosowy. Zasłynął z agresywnego stylu jazdy i samotnych ucieczek, które przynosiły mu spektakularne zwycięstwa, jak to w Ronde van Vlaanderen w 1992 roku, po 217-kilometrowej ucieczce.
Durand przeszedł na zawodowstwo w 1990 roku. Dwukrotnie zdobył tytuł mistrza Francji w wyścigu ze startu wspólnego (1993, 1994). W 1998 wygrał klasyk Paryż-Tours, co było wyczynem historycznym, ze względu na fakt, że przez poprzednie 42 lata nie udało się to żadnemu Francuzowi. Brał udział w ośmiu edycjach Tour de France, podczas których wygrał trzy etapy, dwukrotnie został wyróżniony tytułem najwaleczniejszego zawodnika wyścigu, a w 1999 roku był czerwoną latarnią imprezy.
W swojej karierze miał jeden incydent z niedozwolonymi środkami – zaliczył pozytywny test w 1996 roku podczas wyścigu La Côte Picarde, za co został ukarany miesięczną dyskwalifikacją.
Karierę sportową zakończył w 2004 roku. Od tego czasu komentuje kolarstwo dla francuskiego Eurosportu.

</doc>
<doc id="1473182" url="https://pl.wikipedia.org/wiki?curid=1473182" title="Sól Iwonicka">
Sól Iwonicka



</doc>
<doc id="1473186" url="https://pl.wikipedia.org/wiki?curid=1473186" title="Kevin Prince Boateng">
Kevin Prince Boateng



</doc>
<doc id="1473190" url="https://pl.wikipedia.org/wiki?curid=1473190" title="Khel (film 1991)">
Khel (film 1991)

Khel (Gra) - komediodramat bollywoodzki z 1991 roku. W rolach głównych Madhuri Dixit, Anil Kapoor i Anupam Kher (nagrodzony za rolę komediową). Reżyser : Rakesh Roshan ("Kaho Naa... Pyaar Hai", "Krrish")
Muzykę do filmu skomponował brat reżysera Rajesh Roshan, twórca muzyki do takich filmów jak "Kaala Patthar", "King Uncle, "Karan Arjun", "Koyla", "Kudrat", "Koi... Mil Gaya", "Krrish', "Aetbaar", czy "Kaho Naa... Pyaar Hai", "Na Tum Jaano Na Hum".

</doc>
<doc id="1473194" url="https://pl.wikipedia.org/wiki?curid=1473194" title="Victor Mottez">
Victor Mottez

Victor-Louis Mottez (ur. 13 lutego 1809 w Lille, zm. 7 czerwca 1897 w Bièvres) – francuski malarz akademicki.
Studiował w rysunek w Lille i malarstwo w École des Beaux-Arts w Paryżu. Był uczniem Edouarda Picota i Dominique Ingresa. Uznanie zdobył jako portrecista, malował również sceny rodzajowe inspirowane antykiem, projektował witraże i wykonywał freski o tematyce religijnej.

</doc>
<doc id="1473198" url="https://pl.wikipedia.org/wiki?curid=1473198" title="Okręg wyborczy South Nottinghamshire">
Okręg wyborczy South Nottinghamshire

Okręg wyborczy South Nottinghamshire powstał w 1832 r. i wysyłał do brytyjskiej Izby Gmin dwóch deputowanych. Okręg obejmował południową część hrabstwa Nottinghamshire. Został zlikwidowany w 1885 r.

</doc>
<doc id="1473201" url="https://pl.wikipedia.org/wiki?curid=1473201" title="Sandor Biro">
Sandor Biro



</doc>
<doc id="1473202" url="https://pl.wikipedia.org/wiki?curid=1473202" title="Sándor Bíró">
Sándor Bíró

Sándor Bíró także Sándor Bier (ur. 19 sierpnia 1911 w Füzesabony, zm. 7 października 1988 w Budapeszcie), węgierski piłkarz, obrońca. Srebrny medalista MŚ 38. Długoletni zawodnik Hungárii.
Piłkarzem Hungárii został w 1933. i szybko stał się ważną częścią zespołu. Dwukrotnie zdobywał tytuł mistrza Węgier (1936, 1937). Grał także w Újpescie, karierę jednak zakończył w 1949 właśnie w Hungárii, funkcjonującej pod nazwą MTK. W reprezentacji Węgier zagrał 54 razy. Debiutował w 1932, ostatni raz zagrał w 1946. Podczas MŚ 38 zagrał we wszystkich czterech spotkaniach Węgrów w finałach.

</doc>
<doc id="1473203" url="https://pl.wikipedia.org/wiki?curid=1473203" title="Cadú">
Cadú

Cadú, właśc. Ricardo Manuel Ferreira Sousa (ur. 21 grudnia 1981 w Paços de Ferreira) – portugalski piłkarz występujący na pozycji obrońcy w Merelinense FC. 
Wraz z CFR Cluj zdobył trzy mistrzostwa Rumunii (2008, 2010, 2012), trzy Puchary Rumunii (2008, 2009, 2010) oraz dwa Superpuchary Rumunii (2009, 2010).

</doc>
<doc id="1473208" url="https://pl.wikipedia.org/wiki?curid=1473208" title="Metoda kartodiagramu">
Metoda kartodiagramu



</doc>
<doc id="1473210" url="https://pl.wikipedia.org/wiki?curid=1473210" title="Okręg wyborczy Falkirk Burghs">
Okręg wyborczy Falkirk Burghs

Okręg wyborczy Falkirk Burghs powstał w 1832 r. i wysyłał do brytyjskiej Izby Gmin jednego deputowanego. Okręg obejmował miasto Falkirk. Został zlikwidowany w 1918 r.

</doc>
<doc id="1473212" url="https://pl.wikipedia.org/wiki?curid=1473212" title="Robert Lindsay (aktor)">
Robert Lindsay (aktor)

Robert Lindsay Stevenson (ur. 13 grudnia 1949 w Ilkeston) – brytyjski aktor, znany ze swojej pracy scenicznej i telewizyjnej, w tym występów w Royal Shakespeare Company i w teatrze muzycznym, a także jako narrator w telewizyjnych adaptacjach serialu telewizyjnego dla dzieci "Brambly Hedge", Walter Henry „Wolfie” Smith w sitcomie BBC One "Obywatel Smith" ("Citizen Smith", 1977-80), kapitan Pellew w serialu historycznym ITV "Horatio Hornblower" ("Hornblower", 1998–2003) i Ben Harper w sitcomie BBC One "Moja rodzinka" ("My Family", 2000–2011). Za swoją pracę zdobył nagrodę BAFTA, Tony Award i trzy Laurence Olivier Award.
Życiorys.
Urodził się w Ilkeston, w Derbyshire jako jedno z trojga dzieci Joyce (z domu Dunmore) i Normana Stevensona, który pracował jako stolarz. Jego ojciec był weteranem II wojny światowej, będąc na trałowcu, jednym z pierwszych statków, które wylądowały w Normandii.
Po opuszczeniu Gladstone Boys' School, zapisała się na wydział dramatu w Nottingham College w Nottingham. Wkrótce związał się z Nottingham Playhouse, zamierzając zostać nauczycielem dramatu. Jednak jego przyjaciele z Nottingham Playhouse zachęcali go do złożenia podania do Royal Academy of Dramatic Art (RADA), a w 1968 został tam przyjęty dzięki pomocy dotacji rządowej. Po ukończeniu studiów pracował jako trener dialektów w firmie repertuarowej w Essex, a następnie dołączył do regionalnej trupy teatralnej. 
W 1972 wystąpił w roli Jezusa w londyńskiej produkcji "Godspell". Wkrótce trafił na ekran jako Terry Sutcliffe w dramacie "That'll Be the Day" (1973) z Davidem Essexem i Ringo Starrem, jako Tom w komedii muzycznej Martina Campbella "Three for All" (1975) z Christopherem Neilem i Dianą Dors oraz jako Tom w komedii erotycznej "Przygody taksówkarza" ("Adventures of a Taxi Driver", 1976) z Barrym Evansem i Judy Geeson. Grał też w teatralnych produkcjach szekspirowskich BBC Television Shakespeare: "Sen nocy letniej" (1981) jako Lizander, "Wieczór Trzech Króli" (1980) jako Fabian i "Wiele hałasu o nic" (1984) jako Benedick. W produkcji Granada Television "Król Lear" (1983) zagrał Edmunda.
W 1984 za rolę Billa Snibsona w londyńskim musicalu "Me and My Girl" z muzyką Noela Gaya otrzymał Laurence Olivier Award, a grając w tym spektaklu na Broadwayu odebrał Tony Award.
Wcielił się w postać premiera Wielkiej Brytanii Tony’ego Blaira w dwóch telewizyjnych filmach - satyrycznym Channel 4 "A Very Social Secretary" (2005) i More4 "The Trial of Tony Blair" (2007).
W latach 1974-1980 był żonaty z Cheryl Hall. Ze związku z Dianą Weston ma córkę Sydney Laurę (ur. 2 kwietnia 1988). 31 grudnia 2006 ożenił się z Rosemarie Ford, mają trzech synów: Samuela (ur. 18 listopada 1999), Jamesa (ur. 8 kwietnia 2003) i Johna (ur. 4 stycznia 2012).

</doc>
<doc id="1473228" url="https://pl.wikipedia.org/wiki?curid=1473228" title="Jeanloup Sieff">
Jeanloup Sieff

Jeanloup Sieff (ur. 30 listopada 1933 w Paryżu, zm. 20 września 2000 tamże) – francuski fotograf mody polskiego pochodzenia.
Zainteresował się fotografią, gdy dostał plastikowy aparat Photax na czternaste urodziny. Pierwsze doświadczenia fotograficzne to pobyt na zimowych wakacjach w Zakopanem. W 1953 zaczął uczęszczać do Vaugirard School of Photography w Paryżu, później przeniósł się do Vevey School w Vevey w Szwajcarii. Już w 1954 zaczął pracować jako fotoreporter. W 1956 rozpoczął fotografować modę, a w 1958 zatrudnił się w Agencji Magnum. W latach 60. osiadł w Nowym Jorku, gdzie podjął pracę dla magazynów mody: Esquire Magazine, Glamour, Vogue i Harpers Bazaar.
Zdobył wiele nagród branżowych, m.in. "Chevalier des Arts et Lettres" (1981) i "Grand Prix National de la Photographie" (1992). Fotografował także wiele znanych osób, np. Jane Birkin, Yves'a Montanda, Alfreda Hitchcocka i Rudolfa Nuriejewa. 
Tancerze i nagość – to częste motywy jego twórczości.

</doc>
<doc id="1473229" url="https://pl.wikipedia.org/wiki?curid=1473229" title="Gyula Lázár">
Gyula Lázár

Gyula Lázár (ur. 24 stycznia 1911 w Füzesgyarmat, zm. 27 lutego 1983 w Budapeszcie) – węgierski piłkarz, pomocnik i trener piłkarski. Srebrny medalista MŚ 38. Długoletni zawodnik Ferencvárosi TC.
Piłkarzem Ferencvárosu został w 1930 i grał w nim do 1943. Pięciokrotnie zdobywał tytuł mistrza Węgier (1932, 1934, 1938, 1940, 1941). W 1937 triumfował w Pucharze Mitropa. W reprezentacji Węgier zagrał 49 razy i strzelił jedną bramkę. Debiutował w 1931, ostatni raz zagrał w 1941. Brał udział w MŚ 34 (1 mecz). Podczas MŚ 38 zagrał we wszystkich czterech spotkaniach Węgrów w finałach.
Pracował jako trener.

</doc>
<doc id="1473230" url="https://pl.wikipedia.org/wiki?curid=1473230" title="Gyula Lazar">
Gyula Lazar



</doc>
<doc id="1473240" url="https://pl.wikipedia.org/wiki?curid=1473240" title="Reynaldo Clavasquín">
Reynaldo Clavasquín

José Reynaldo Clavasquín (ur. 28 stycznia 1972 w Puerto Cortés) – honduraski piłkarz występujący na pozycji obrońcy.
Kariera klubowa.
Clavasquín zawodową karierę rozpoczynał w 1992 roku w klubie CD Platense. W 1997 roku zdobył z tym klubem Puchar Hondurasu, Superpuchar Hondurasu, a także wywalczył z nim wicemistrzostwo Hondurasu. W 1998 roku odszedł do klubu CD Motagua. W sezonie 1997/1998 zdobył z zespołem Superpuchar Hondurasu, a także mistrzostwo Clausura. W sezonie 1999/2000 ponownie został mistrzem Apertura i Clausura.
We wrześniu 2000 roku przeszedł do szkockiego Dundee United. Po miesiącu odszedł do austriackiego BSV Bad Bleiberg, grającego w drugiej lidze. W 2001 roku powrócił do Hondurasu, gdzie został graczem Realu España. W sezonie 2003/2004 zdobył z nim mistrzostwo Apertura. W 2004 roku zakończył karierę.
Kariera reprezentacyjna.
W reprezentacji Hondurasu Clavasquín zadebiutował w 1999 roku. Do 2001 roku w kadrze zagrał 35 razy i zdobył 3 bramki.
Kariera trenerska.
W 2008 roku przez krótki czas trenował klub CD Motagua.

</doc>
<doc id="1473242" url="https://pl.wikipedia.org/wiki?curid=1473242" title="Gracze w karty (obraz Paula Cézanne’a)">
Gracze w karty (obraz Paula Cézanne’a)

Gracze w karty lub "Grający w karty" () – obraz olejny autorstwa Paula Cézanne’a z lat 1893–1896, przedstawiający ludzi grających w karty. Dzieło nawiązuje do scen malowanych przez braci Le Nain ukazujących sceny chłopskie.
W latach 1890–1896 Cézanne namalował całą serię obrazów przedstawiających mężczyzn grających w karty, spośród których obraz znajdujący się obecnie w Musée d’Orsay jest najbardziej znany. Artysta przedstawił graczy w sposób odmienny od zwyczajowego, ukazując ich skupione, nie zdradzające żadnych emocji twarze. Hałaśliwą i żywiołową grę oraz chciwość i napięcie jej towarzyszące zastąpił niemal intelektualnym doświadczeniem. W liście do Paula Alexisa malarz wyjaśnił, że do obrazu nigdy nie pozowali mu jednocześnie wszyscy modele, ponieważ po nakreśleniu schematu kompozycji malował po kolei postacie i detale.
Na początku lutego 2012 obraz został sprzedany. Nowym właścicielem została katarska rodzina królewska, która za obraz zapłaciła 158,4 mln funtów, czyli około 250 mln dolarów. Obraz był najdrożej sprzedanym dziełem sztuki w historii do 15 listopada 2017 kiedy sprzedano obraz Leonarda da Vinci "Salvator Mundi" za 450,30 mln dolarów.

</doc>
<doc id="1473244" url="https://pl.wikipedia.org/wiki?curid=1473244" title="Lokomotivi Tbilisi">
Lokomotivi Tbilisi



</doc>
<doc id="1473246" url="https://pl.wikipedia.org/wiki?curid=1473246" title="Jean-Pierre Delaunay">
Jean-Pierre Delaunay

Jean-Pierre Delaunay (ur. 17 stycznia 1966 w Sainte-Adresse) – francuski piłkarz występujący na pozycji obrońcy. 
Kariera.
Delaunay karierę rozpoczął w 1985 roku w zespole Le Havre AC, grającym w Division 1. W sezonie 1985/1986 nie rozegrał jednak żadnego spotkania, a w Division 1 zadebiutował w następnym sezonie, 14 sierpnia 1986 w przegranym 0:3 meczu z FC Metz. Z kolei 16 grudnia 1986 w zremisowanym 2:2 pojedynku w tym samym zespołem, strzelił swojego pierwszego ligowego gola. W sezonie 1987/1988 wraz z zespołem zajął ostatnie, 20. miejsce w Division 1 i spadł z nim do Division 2. Do Division 1 powrócił po wygraniu przez Le Havre rozgrywek ligowych w sezonie 1990/1991. Zawodnikiem Le Havre pozostał do końca sezonu 1998/1999. W Division 1 rozegrał 209 spotkań i zdobył 10 bramek.
W połowie 1999 roku odszedł do szkockiego Dundee United. W jego barwach w Scottish Premier League wystąpił jeden raz, 10 września 1999 w wygranym 3:1 meczu z Hibernian. W grudniu 1999 zakończył karierę.

</doc>
<doc id="1473248" url="https://pl.wikipedia.org/wiki?curid=1473248" title="Umaghlesi Liga">
Umaghlesi Liga



</doc>
<doc id="1473251" url="https://pl.wikipedia.org/wiki?curid=1473251" title="Roma Zakaitiene">
Roma Zakaitiene



</doc>
<doc id="1473255" url="https://pl.wikipedia.org/wiki?curid=1473255" title="Własna California">
Własna California

Własna California – debiutancki solowy album Wandy Kwietniewskiej, wydany na kasecie magnetofonowej w 1990 roku nakładem wydawnictwa Polmark. Latem 2018 ukazała się reedycja albumu w formacie CD, wydana przez MTJ.

</doc>
<doc id="1473258" url="https://pl.wikipedia.org/wiki?curid=1473258" title="Dawid Kipiani">
Dawid Kipiani



</doc>
<doc id="1473260" url="https://pl.wikipedia.org/wiki?curid=1473260" title="UEFA Champions League 2004–2005">
UEFA Champions League 2004–2005

UEFA Champions League 2004–2005 – sportowa gra komputerowa na motywach piłkarskiej Ligi Mistrzów wydana przez firmę Electronic Arts.

</doc>
<doc id="1473263" url="https://pl.wikipedia.org/wiki?curid=1473263" title="Rimantas Sadzius">
Rimantas Sadzius



</doc>
<doc id="1473264" url="https://pl.wikipedia.org/wiki?curid=1473264" title="CoD4">
CoD4



</doc>
<doc id="1473265" url="https://pl.wikipedia.org/wiki?curid=1473265" title="Same szały, jeden wolny">
Same szały, jeden wolny

Same szały, jeden wolny – album kompilacyjny Wandy Kwietniewskiej, wydany na nośniku kasety magnetofonowej w 1993 roku nakładem wydawnictwa Laser Sound.
Lista utworów.
źródło:.

</doc>
<doc id="1473266" url="https://pl.wikipedia.org/wiki?curid=1473266" title="Intel Core i7">
Intel Core i7

Intel Core i7 (pierwsza generacja) – generacja procesorów firmy Intel oparta na architekturze x86-64, premiera układu miała miejsce 3 listopada 2008 roku. Wykorzystuje ona mikroarchitekturę procesora o nazwie Nehalem. Jest to następca układów Intel Core 2 Duo i Intel Core 2 Quad z rdzeniem Penryn.
Core i7 wykonywane są w technologiach 45, 32, 22 i 14 nm. Taktowanie rdzeni wynosi do 4 GHz (z Intel® Turbo Boost Technology 4,2 GHz). Pierwsze procesory z tej serii ukazały się 3 listopada 2008. Mogą one współpracować jedynie z pamięciami DDR3 (w 3 kanałach), a pierwszym chipsetem obsługującym podstawkę LGA 1366 jest X58.
Zamiast magistrali FSB oraz mostka północnego pojawiły się dwie nowe szyny danych – QPI lub DMI,dzięki którym przepływ danych pomiędzy procesorem a chipsetem może wynieść do 25,6 GB/s (QPI). Komunikacja z pamięcią zachodzi przez wbudowany w procesor, kontroler pamięci IMC (Integrated Memory Controller).
Wszystkie procesory z pierwszej generacji Core i7 mają taką samą ilość pamięci cache:
Są wyposażone w najnowsze technologie oszczędzania energii, dzięki którym komputery stacjonarne mogą przechodzić w tryby uśpienia poprzednio dostępne dla notebooków. Udostępniają także nową funkcję zwiększającą wydajność – Nehalem Turbo Boost lub Intel Turbo Boost, która automatycznie zwiększa szybkość taktowania jednego lub kilku rdzeni procesora w przypadku obciążenia, jeśli procesor nie przekroczy swojego TDP. Dzięki niej wydajność procesora zwiększa się (zarówno w aplikacjach jedno jak i wielowątkowych), jednocześnie nie zwiększając poboru prądu w trakcie spoczynku.
Zastosowano technologię Hyper-Threading (wykorzystywanej wcześniej w Pentium 4 i procesorach Xeon), która umożliwia jednoczesne wykonywanie wielu nie kolidujących ze sobą wątków obliczeniowych. Oznacza to, że każdy rdzeń może robić dwie rzeczy naraz, np. czterordzeniowy procesor Core i7 może wykonywać 8 wątków jednocześnie.
Nowością jest również bufor BTB drugiego poziomu, sprowadzający dane do pamięci podręcznej, oraz bufor RSB, zapobiegający błędnemu przewidywaniu pojawiających się w trakcie wykonywania programu instrukcji powrotnych.
Moduły procesora podzielone zostały na dwie grupy: Core (część rdzenia) i Uncore (pozostałe elementy). W obydwu grupach można dodawać lub odejmować elementy zgodnie z potrzebami i wymaganiami rynku.
Intel Core i7 975 Extreme Edition.
Model Core i7 975 Extreme oprócz wysokiego zegara bazowego (3,33 GHz) udostępnia w pełni odblokowany mnożnik oraz zabezpieczenia prądowe, które pozwalają na bezproblemowy overclocking oraz łatwe eksperymenty z procesorem.
Intel Core i7 980X.
Początkowo nazywany Core i9, nazwa kodowa Gulftown. W porównaniu z i7-975 ma zwiększoną liczbę rdzeni z 4 do 6 (dzięki technologii Hyper Threading procesor obsługuje 12 wątków), a ilość pamięci cache L3 z 8 do 12 MB. Taktowanie pozostało bez zmian – tak jak w przypadku czterordzeniowego poprzednika zegar rdzenia to 3,33 GHz. Procesor produkowany jest w procesie produkcyjnym 32 nm.
Intel Core i7 6700K.
W lutym 2016 padł rekord podkręcenia modelu Intel Core i7 6700K wykonanego w technologii Skylake – do 7025,66 MHz

</doc>
<doc id="1473267" url="https://pl.wikipedia.org/wiki?curid=1473267" title="Marek Szerszyński (kolarz)">
Marek Szerszyński (kolarz)

Marek Szerszyński (ur. 8 października 1960 w Grucznie) – polski kolarz szosowy startujący w latach 80. i 90. ubiegłego stulecia. Zawodowiec w latach 1989–1993.
Kariera amatorska.
Był zawodnikiem klubu Gwardia Katowice. W 1985 i 1986 wystąpił w mistrzostwach świata, zajmując w wyścigu szosowym ze startu wspólnego kolejno miejsca 20 i 46. W mistrzostwach Polski zdobył brązowy medal w wyścigu szosowym ze startu wspólnego w 1985. Trzykrotnie startował w Wyścigu Pokoju, zajmując miejsca 26 (1985), 14 (1986) i 25 (1987).
Kariera zawodowa.
W 1989 został członkiem pierwszej polskiej zawodowej grupy kolarskiej Exbud Kielce. W 1990 został wicemistrzem Polski zawodowców w wyścigu szosowym ze startu wspólnego - były to pierwsze w historii odrębne mistrzostwa Polski dla kolarzy zawodowych. Trzykrotnie wystąpił w mistrzostwach świata. W wyścigu szosowym ze startu wspólnego nie ukończył wyścigu w 1989, a następnie zajął 13 (1990) i 49 (1991) miejsce. Startował w największych wyścigach kolarskich świata. W Tour de France w 1993 wycofał się po 9 etapie; w Giro d’Italia w 1991 zajął 48. miejsce, w 1992 był 60; w Vuelta a España w 1990 wycofał się w trakcie wyścigu, a w 1993 zajął 83. miejsce.
Kariera trenerska.
Po zakończeniu kariery sportowej był trenerem kolarstwa kobiecego, m.in. prowadził polską kadrę narodową (zrezygnował z tej pracy w 2004 po Igrzyskach Olimpijskich w Atenach). W latach 2002-2003 był menadżerem pierwszej polskiej zawodowej kobiecej grupy kolarskiej "Bonda-Łukowski", a w 2004 roku został trenerem innej kobiecej grupy kolarskiej - Start Peugeot Kita. Następnie pracował w komisji szosowej kobiet PZKol.

</doc>
<doc id="1473272" url="https://pl.wikipedia.org/wiki?curid=1473272" title="Vilija Blinkeviciute">
Vilija Blinkeviciute



</doc>
<doc id="1473273" url="https://pl.wikipedia.org/wiki?curid=1473273" title="Michaił Meschi">
Michaił Meschi



</doc>
<doc id="1473276" url="https://pl.wikipedia.org/wiki?curid=1473276" title="Aleksandr Cziwadze">
Aleksandr Cziwadze



</doc>
<doc id="1473280" url="https://pl.wikipedia.org/wiki?curid=1473280" title="Marek Ordyłowski">
Marek Ordyłowski

Marek Ordyłowski (ur. 19 stycznia 1949 we Wrocławiu, zm. 13 marca 2023 tamże) – polski historyk, doktor habilitowany, specjalizujący się w: historii najnowszej Polski, historii kultury fizycznej, historii Śląska, jak również historii wsi oraz ruchu ludowego, profesor nadzwyczajny Uniwersytetu Zielonogórskiego oraz Akademii Wychowania Fizycznego, we Wrocławiu. Kierownik Zakładu Dziennikarstwa w Dolnośląskiej Szkole Wyższej we Wrocławiu.
Edukacja.
Po ukończeniu XII LO im. B. Chrobrego we Wrocławiu rozpoczął naukę na Wydziale Filozoficzno-Historycznym Uniwersytetu Wrocławskiego. Studia zakończył w 1972, natomiast 15 lat później u tego samego promotora obronił tytuł doktora, do habilitacji doszło w roku 1999.
Kariera zawodowa.
Profesor Marek Ordyłowski karierę zawodową rozpoczął w nieistniejącej już Szkole Podstawowej nr 29 we Wrocławiu. Nauczał historii oraz wychowania obywatelskiego również w innych wrocławskich szkołach: Szkole Podstawowej nr 18, IX LO oraz XII LO im. B. Chrobrego (którego jest absolwentem). W latach 1977–1982 profesor był również pracownikiem Archiwum Państwowego we Wrocławiu, gdzie awansował na kierownika Oddziału Akt Polski Ludowej w Wojewódzkim Archiwum Państwowym.
Od września 1982 roku przez następne trzy lata pracował jako robotnik w Spółdzielni Inwalidów. Po obronie pracy doktorskiej w 1987 roku został zatrudniony w AWF Wrocław, gdzie pełnił funkcje kierownika Zakładu Historii Kultury Fizycznej. W okresie współpracy z AWF był też przewodniczącym komisji dyscyplinarnej do spraw studentów, oraz uczestniczył w redagowaniu gazety uczelnianej „Życie Akademickie”. Do 2006 roku związany z Uniwersytetem Zielonogórskim – w którym był kierownikiem Zakładu Historii Najnowszej. Od 2004 roku wykładał w Instytucie Dziennikarstwa i Komunikacji Społecznej na Dolnośląskiej Szkole Wyższej we Wrocławiu.
W 2013 otrzymał tytuł profesora.
Wybrane publikacje.
Profesor Marek Ordyłowski opisał około 40 haseł do Encyklopedii Wrocławia, był autorem 160 publikacji, oraz 7 książek:
Nagrody.
W 2000 roku Marek Ordyłowski otrzymał nagrodę Ministra Szefa Urzędu Kultury Fizycznej i Sportu. Podczas swojej pracy zawodowej wielokrotnie otrzymywał nagrody rektora.
Inne.
Profesor był miłośnikiem łowiectwa, członkiem Komisji Szkoleniowej w Naczelnej Radzie Łowieckiej w Warszawie. Od czasu reaktywacji w 1998 r. należał do Zakonu Kawalerów Orderu Złotego Jelenia (założonego przez ostatniego Piasta – Jerzego Wilhelma, w 1627 roku), gdzie wraz z pozostałymi 20 myśliwymi propagował łowiectwo.

</doc>
<doc id="1473284" url="https://pl.wikipedia.org/wiki?curid=1473284" title="Bitwa pod Villersexel">
Bitwa pod Villersexel

Bitwa pod Villersexel – starcie zbrojne, które miało miejsce 9 stycznia 1871 roku w trakcie wojny francusko-pruskiej pomiędzy elementami francuskiej Armii Wschód ("Armée de l'Est") dowodzonymi przez generała Charlesa Denisa Bourbaki a oddziałami pruskimi dowodzonymi przez Augusta von Werdera. Bitwa zakończyła się zwycięstwem oddziałów francuskich.
Tło.
Po klęskach odniesionych pod Sedanem oraz Metzem a także w związku z tragicznym położeniem Paryża wojska francuskie skoncentrowane w Armii Wschód miały problem z zaopatrzeniem, w wyniku czego siła bojowa we wschodnim sektorze wojsk francuskich była znacząco zredukowana. Do problemów logistycznych dołączył fakt, że znacząca część oddziałów francuskich została wyznaczona do obrony pozycji wokół twierdzy Belfort oraz odpierania naporu wojsk pruskich.
Bitwa.
9 stycznia 1871 roku pruski generał August von Werder zaatakował francuskie pozycje dowodzone przez generała Charles'a Denisa Bourbakiego wokół miasta Villersexel. Oddziały pruskie szybko przemaszerowały przez most nad rzeką Ognon, a następnie około godziny 13 Prusacy zdobyli lokalny zamek (château). Francuzi jednakże przeprowadzili pomyślny kontratak z okolic Autrey-le-Vay i zmusili Prusaków do częściowego odwrotu.
Przeprowadzony kolejny francuski kontratak spowodował odbicie zamku przez Francuzów oraz przeniesie walk na ulice Villersexel. Około godziny 3 w nocy oddziały francuskie przeprowadziły ostateczny atak na pozycję pruskie i zmusiły wojska von Werdera do wycofania się ponad 20 km w głąb własnych pozycji.

</doc>
<doc id="1473285" url="https://pl.wikipedia.org/wiki?curid=1473285" title="Roman Zozula">
Roman Zozula

Roman Wiaczesławowycz Zozula, ukr. Роман Вячеславович Зозуля (ur. 17 listopada 1989 w Kijowie) – ukraiński piłkarz występujący na pozycji napastnika, reprezentant Ukrainy.
Kariera piłkarska.
Kariera klubowa.
Roman Zozula jest wychowankiem "DJuFSz Dynamo Kijów im. Walerija Łobanowskiego". Od 2006 występował w trzeciej i drugiej drużynie Dynama Kijów. 11 maja 2008 roku debiutował w podstawowym składzie Dynama Kijów w meczu z Worskłą Połtawa. 11 lipca 2011 przeszedł do Dnipra Dniepropetrowsk. 27 lipca 2016 podpisał 3-letni kontrakt z Realem Betis. 1 lutego 2017 ogłoszono o wypożyczeniu do hiszpańskiego drugoligowca Rayo Vallecano, ale transfer został anulowany, po protestach kibiców, gdy na jaw wyszły jego rzekome powiązania ze środowiskami neonazistowskim. Jednak piłkarz sprostował zarzuty ultras, tłumacząc, że nie ma żadnych powiązań z neonazistami, a tylko wspomaga ukraińską armię oraz dzieci ofiar wojny. 9 marca 2017 za obopólną zgodą kontrakt z Rayo Vallecano został anulowany i piłkarz wrócił do Betisu. 31 sierpnia 2017 otrzymał status wolnego agenta. 8 września 2017 został piłkarzem Albacete Balompié. 31 lipca 2021 został piłkarzem CF Fuenlabrada.
Kariera reprezentacyjna.
Występował w reprezentacjach juniorskich i młodzieżowych Ukrainy. 2 czerwca 2010 debiutował w reprezentacji Ukrainy w wygranym 1:0 meczu towarzyskim z Norwegią, w którym strzelił swego pierwszego gola.

</doc>
<doc id="1473287" url="https://pl.wikipedia.org/wiki?curid=1473287" title="Wielkie wymieranie">
Wielkie wymieranie



</doc>
<doc id="1473288" url="https://pl.wikipedia.org/wiki?curid=1473288" title="Wielkie wymieranie kredowe">
Wielkie wymieranie kredowe



</doc>
<doc id="1473290" url="https://pl.wikipedia.org/wiki?curid=1473290" title="Joachim Fernandez">
Joachim Fernandez

Joachim Fernandez (ur. 6 grudnia 1972 w Ziguinchor, zm. 19 stycznia 2016 w Domont) – senegalski piłkarz występujący na pozycji pomocnika. 
Kariera.
Fernandez karierę rozpoczynał w 1989 roku w rezerwach francuskiego Girondins Bordeaux. W latach 1993–1995 grał na wypożyczeniach w drugoligowych zespołach CS Sedan oraz Angers SCO. W 1995 roku wrócił do Bordeaux, a 8 listopada 1995 w zremisowanym 0:0 meczu z RC Lens, zadebiutował w Division 1. W sezonie 1995/1996 w barwach Bordeaux zagrał 5 razy.
W 1996 roku Fernandez odszedł do także pierwszoligowego SM Caen. 2 listopada 1996 w wygranym 2:1 pojedynku z AS Nancy strzelił swojego jedynego gola w Division 1. W Caen spędził sezon 1996/1997. W 1997 roku przeniósł się do włoskiego Udinese Calcio. 31 sierpnia 1997 przeciwko Fiorentinie (2:3), rozegrał swoje jedyne spotkanie w Serie A. W październiku 1997 odszedł do AC Monza z Serie B.
Po sezonie 1997/1998 Fernandez przeszedł do Milanu z Serie A. W jego barwach nie rozegrał jednak żadnego spotkania i w 1999 roku został wypożyczony do francuskiego Toulouse FC. W 2000 roku został zawodnikiem szkockiego Dundee United. Wystąpił tam w 6 meczach w Scottish Premier League. W 2001 roku odszedł do indonezyjskiej Persmy Manado i w tym samym roku zakończył tam karierę.

</doc>
<doc id="1473292" url="https://pl.wikipedia.org/wiki?curid=1473292" title="Al Karama">
Al Karama

Al-Karama - syryjski klub piłkarski z siedzbią w Hims.

</doc>
<doc id="1473293" url="https://pl.wikipedia.org/wiki?curid=1473293" title="Snajper z Waszyngtonu">
Snajper z Waszyngtonu



</doc>
<doc id="1473300" url="https://pl.wikipedia.org/wiki?curid=1473300" title="Théo Bos">
Théo Bos



</doc>
<doc id="1473304" url="https://pl.wikipedia.org/wiki?curid=1473304" title="Memoriał Braci Znamieńskich">
Memoriał Braci Znamieńskich

Memoriał Braci Znamieńskich – międzynarodowy mityng lekkoatletyczny organizowany od 1958 na terytorium ZSRR (m.in. w Moskwie oraz Kijowie). Obecnie impreza odbywa się w Rosji. Zawody są hołdem dla braci Gieorgija () i Sierafima Znamienskich ()– wybitnych biegaczy z lat 30. XX wieku.

</doc>
<doc id="1473307" url="https://pl.wikipedia.org/wiki?curid=1473307" title="Moje przeboje">
Moje przeboje

Moje przeboje – album kompilacyjny grupy Wanda i Banda, wydany w 1998 roku nakładem Pomaton EMI i Box Music.

</doc>
<doc id="1473308" url="https://pl.wikipedia.org/wiki?curid=1473308" title="Pomnik Leona Schillera w Łodzi">
Pomnik Leona Schillera w Łodzi

Pomnik Leona Schillera w Łodzi – pomnik autorstwa Antoniego Biłasa, ustawiony w marcu 1982 roku przy ulicy Piotrkowskiej 112 w pasażu. 
Postać Leona Schillera została wykonana z granitu i przedstawiona w todze.

</doc>
<doc id="1473309" url="https://pl.wikipedia.org/wiki?curid=1473309" title="Sława Metreweli">
Sława Metreweli



</doc>
<doc id="1473319" url="https://pl.wikipedia.org/wiki?curid=1473319" title="Janice Dickinson">
Janice Dickinson

Janice Doreen Dickinson (ur. 15 lutego 1955 w Brooklynie) – amerykańska modelka, fotograf, aktorka i założycielka agencji modelek The Janice Dickinson Modeling Agency (2006–2008).
Życiorys.
Wczesne lata.
Urodziła się w nowojorskim w Brooklynie jako córka Jennie Marie (z domu Pietrzykoski) i Samuela Raya Dickinsona. Jej matka miała pochodzenie polskie, a ojciec angielskie i szkocko-irlandzkie (z Irlandii Północnej). Dorastała w Hollywood na Florydzie z dwiema siostrami - starszą Alexis, która została agentką nieruchomości, i młodszą Debbie, która również stała się modelką. Jej ojciec używał wobec niej i sióstr przemocy, jedna z nich była przez niego wykorzystywana seksualnie, a Janice jej ojciec wmawiał, że jest brzydka i niczego nie osiągnie.
Kariera.
Tuż po wygraniu krajowego konkursu piękności „Miss High Fashion Model”, w 1972 roku wyjechała do Nowego Jorku, gdzie została odkryta przez fotografa mody Jacques’a Silbersteina, gdy jego dziewczynie aktorce Lorraine Bracco spodobał się wygląd Dickinson. Podpisała potem kontrakt z agencją Wilhelminy Cooper. Jej oryginalną urodę doceniono w Paryż. W 1978 roku powróciła do Nowego Jorku i przez kolejne lata pracowała m.in. dla Calvina Kleina, Gianniego Versace, Giorgio Armaniego, Azzedine Alaïa, Pino Lancetti, Halston, Oscara de la Renty i domu mody Valentino. Brała udział w kampaniach reklamowych firm Revlon, Alberto VO5, Balmain, Obao, Christian Dior, Clairol, Hush Puppies, Orbit, Max Factor, Virginia Slims i Cutex. Kilkakrotnie pojawiła się na okładce francuskiej edycji magazynu "Elle" włoskiej, francuskiej i brytyjskiej edycji "Vogue". Pojawiła się na wielu okładkach, w tym odbywała sesje zdjęciowe dla amerykańskich edycji "Elle", "Vogue", "Cosmopolitan" i "Harper’s Bazaar". Po zakończeniu kariery modelki zajęła się fotografią.
Była stałą bywalczynią Studio 54. Została również jurorką w show Tyry Banks "Americas Next top Model" (2005-2006). Wystąpiła też w dramacie muzycznym "Odsłona" ("Exposed", 1983) z Nastassją Kinski, Bibi Andersson i Harveyem Keitelem, "Rockersi z South Central" ("Wassup Rockers", 2005), a także serialu "Buddy Faro" (1998) jako Evelyn Maynard, "Czarodziejki" (2005) i "90210" (2011).
Życie prywatne.
26 marca 1977 wyszła za mąż za Rona Levy’ego, lecz niespełna dwa lata potem - 9 stycznia 1979 rozwiodła się. W latach 1987-1993 jej mężem był producent telewizyjny i filmowy Simon Fields, z którym ma córkę Savannah (ur. 23 lutego 1994). 14 lutego 1995 poślubiła Alberta Gerstona, lecz w roku 1996 doszło do rozwodu. 10 grudnia 2016 wyszła za mąż za dr-a Roberta Hugh 'Rocky' Gernera.

</doc>
<doc id="1473322" url="https://pl.wikipedia.org/wiki?curid=1473322" title="Partia Demokracji Obywatelskiej">
Partia Demokracji Obywatelskiej

Partia Demokracji Obywatelskiej (lit. "Pilietinės demokratijos partija", PDP) – litewska centrowa partia polityczna, działająca od 2006 do 2011.
Historia.
Formację powołała grupa działaczy Partii Pracy, kwestionujących przywództwo Viktora Uspaskicha i opowiadających się za dalszą współpracą rządową z Litewską Partią Socjaldemokratyczną. Przystąpiło do niej ponad 10 posłów, tworząc nową frakcję parlamentarną. Na czele PDP stanął Viktoras Muntianas, który w ramach zawartej umowy koalicyjnej został przewodniczącym Sejmu.
W wyborach samorządowych w 2007 partia w skali kraju uzyskała tylko 17 mandatów. W 2008 wszyscy posłowie przeszli do frakcji socjaldemokratów, a następnie opuścili partię.
Przywództwo PDP objął deputowany Algimantas Matulevičius, związany dotąd z ugrupowaniem Porządek i Sprawiedliwość, który został również liderem listy wyborczej zarejestrowanej na wybory parlamentarne w 2008. PDP ostatecznie zgłosiła też kandydaturę swojego poprzedniego przewodniczącego, Viktorasa Muntianasa, w jednym z okręgów jednomandatowych. W głosowaniu uzyskała około 1% głosów i znalazła się poza parlamentem, nie przejawiając większej aktywności. W 2011 przekształciła się w Partię Zjednoczenia Narodowego (lit. "Tautos vienybės sąjungos"). W 2012 w wyborach do Sejmu nowa formacja uczestniczyła w ramach koalicji Za Litwę na Litwie, która nie przekroczyła 1% głosów i nie uzyskała żadnych mandatów.

</doc>
<doc id="1473325" url="https://pl.wikipedia.org/wiki?curid=1473325" title="Uciekinierzy ze służb specjalnych ZSRR i PRL">
Uciekinierzy ze służb specjalnych ZSRR i PRL

Uciekinierzy ze służb specjalnych ZSRR:
Uciekinierzy ze służb specjalnych PRL:

</doc>
<doc id="1473326" url="https://pl.wikipedia.org/wiki?curid=1473326" title="Murtaz Churciława">
Murtaz Churciława



</doc>
<doc id="1473327" url="https://pl.wikipedia.org/wiki?curid=1473327" title="Angelo Carbone">
Angelo Carbone

Angelo Carbone (ur. 23 marca 1968 w Bari) – włoski piłkarz występujący niegdyś na pozycji pomocnika. Karierę zakończył w 2005 roku. Carbone często zmieniał swoje kluby, w ciągu 17 lat występując w 10 drużynach. Jego największym sukcesem jest zdobycie Ligi Mistrzów z Milanem w 1994 roku.

</doc>
<doc id="1473330" url="https://pl.wikipedia.org/wiki?curid=1473330" title="Evžen Rošický">
Evžen Rošický

Evžen Rošický (ur. 15 października 1914 w Ołomuńcu, zm. 25 czerwca 1942 w Pradze) – czeski lekkoatleta i dziennikarz.
Absolwent Uniwersytetu Karola (wydział prawa). Wielokrotny mistrz Czechosłowacji w biegu na 400 i 800 metrów. Sukcesy odnosił także w biegach sztafetowych. Olimpijczyk z Berlina. Pracował jako dziennikarz gazety Rudé právo. Podczas II wojny światowej wraz z ojcem działał w antynazistowskim ruchu Capitan Nemo. Został zamordowany przez hitlerowców.
Jego imieniem nazwano stadion w Pradze. Od 1947 roku organizowany jest Memoriał Evžena Rošickiego.

</doc>
<doc id="1473337" url="https://pl.wikipedia.org/wiki?curid=1473337" title="Rzeź Sztokholmu">
Rzeź Sztokholmu



</doc>
<doc id="1473338" url="https://pl.wikipedia.org/wiki?curid=1473338" title="Pośrednie (przełęcz)">
Pośrednie (przełęcz)

Pośrednie – położona na wysokości 918 m n.p.m. przełęcz w Gorcach pomiędzy Starymi Wierchami a Mniskiem, w pobliżu granicy z Gorczańskim Parkiem Narodowym. Poniżej przełęczy, po południowej stronie znajdują się źródła Poniczanki.
Na przełęczy znajduje się polana Kopce, która dawniej była koszona i wypasana, obecnie często służy za skład drzewa. W południowo-zachodnim kierunku z polany widoczny jest pobliski, zalesiony wierzchołek Jaworzyny Ponickiej, zaś w kierunku wschodnim szczyty Suhory i Obidowca. Grzbietem przez środek polany prowadzi czerwony szlak turystyczny (Główny Szlak Beskidzki). Z południowej strony dołącza się do niego szlak żółty, oraz ścieżka dydaktyczna „Wokół doliny Poręby”.
Pośrednie znajduje się na obszarze Gorczańskiego Parku Narodowego. Przez przełęcz przebiega granica między wsiami Ponice w powiecie nowotarskim i Porębą Wielką w powiecie limanowskim.
Szlaki turystyczne.
Przez Pośrednie biegnie czerwono znakowany Główny Szlak Beskidzki. Na przełęczy dołącza do niego żółty szlak z Olszówki.

</doc>
<doc id="1473343" url="https://pl.wikipedia.org/wiki?curid=1473343" title="Przełęcz Pośrednie">
Przełęcz Pośrednie



</doc>
<doc id="1473344" url="https://pl.wikipedia.org/wiki?curid=1473344" title="Memoriał Evžena Rošickiego">
Memoriał Evžena Rošickiego

Memoriał Evžena Rošickiego – międzynarodowy mityng lekkoatletyczny organizowany od 1947 roku w stolicy Czech (a wcześniej Czechosłowacji) – Pradze. Zawody są hołdem dla zamordowanego w 1942 przez hitlerowców lekkoatlety Evžena Rošickiego. Główną konkurencją zawodów jest bieg na 800 metrów. Impreza rozgrywana jest na stadionie Evžena Rošickiego.

</doc>
<doc id="1473347" url="https://pl.wikipedia.org/wiki?curid=1473347" title="Polana Pośrednie">
Polana Pośrednie



</doc>
<doc id="1473354" url="https://pl.wikipedia.org/wiki?curid=1473354" title="Ciemięga (południowy dopływ Bystrzycy)">
Ciemięga (południowy dopływ Bystrzycy)

Ciemięga (w górnym biegu: "Krężniczanka", dawniej: "Bełżyczka") – rzeka w województwie lubelskim, będąca lewobrzeżnym dopływem Bystrzycy. Rzeka wypływa między wsiami Zagórze i Krężnica Okrągła i kieruje się na wschód do Bełżyc. Tam przyjmuje ciek bez nazwy, przepływa wzdłuż głównej drogi miejscowości i stawów, po czym skręca lekko na południowy wschód w kierunku Babina, gdzie silnie meandruje. Wkrótce potem koło Radawczyka-Kolonii Pierwszej przyjmuje z lewej ciek o tej samej nazwie (od tego miejsca zmienia też nazwę na Ciemięga), zwaną też Radawczykiem, płynącą od Radawca Dużego i wkrótce potem kolejny ciek z prawej od strony Wymysłówki. Koło Strzeszkowic Dużych Pierwszych przepływa pod drogą krajową nr 19 i dalej łączy się z Nędznicą, w tym miejscu duży meander. Skręca lekko na północny wschód i przepływa w pobliżu głównej drogi w Krężnicy Jarej za obiektami usługowymi (dom weselny, pizzeria, stacja) i obok stawów. Niedługo później na bagnistym terenie uchodzi do Bystrzycy w Lublinie.
Dawna nazwa rzeki to Bzieniec, ale nazywano ją też Bzanką, potem przez pewien okres nie posiadała nazwy. W okolicach Strzeszkowic Małych uchodzi do niej Nędznica. Bieg po połączeniu rzek nazywa się często Nędznicą, jednak jest to dalszy ciąg Ciemięgi, która jest dłuższa w momencie spotkania. Rzeka uchodzi do Bystrzycy w granicach administracyjnych Lublina, przy ul. Marzanny.
Miejscowości nad Ciemięgą.
Rzeka płynie przez następujące miejscowości:

</doc>
<doc id="1473355" url="https://pl.wikipedia.org/wiki?curid=1473355" title="Olimpi Rustavi">
Olimpi Rustavi



</doc>
<doc id="1473356" url="https://pl.wikipedia.org/wiki?curid=1473356" title="Katedra Panny Marii w Székesfehérvár">
Katedra Panny Marii w Székesfehérvár

Katedra Panny Marii w Białogrodzie Królewskim (węg. "koronazó bazilika") – katedra koronacyjna królów Węgier w Székesfehérvár, największa nekropolia królewska na Węgrzech. Do 1527 r. była miejscem przechowywania węgierskich klejnotów koronnych. Romańska bazylika wybudowana za panowania Świętego Stefana.
Historia.
Romańską ośmioprzęsłową bazylikę wybudowano w latach 1018–1038. Do budowy użyto wielu marmurowych detali pochodzenia rzymskiego m.in. z Gorsium. Świątynia była wielokrotnie przebudowywana. Turcy po zajęciu miasta w 1543 r. sprofanowali groby królewskie, a katedrę przekształcono na magazyn prochu i amunicji. W 1601 r. doszło w nim do eksplozji, która całkowicie zniszczyła bazylikę. Ruiny przetrwały do XVIII w., kiedy je wykorzystano do budowy pobliskiego barokowego pałacu biskupiego. W 1848 r. w ruinach odkryto grobowiec Beli III i jego pierwszej żony Agnieszki de Châtillon. Szczątki władcy przeniesiono do kościoła Macieja w Budzie, natomiast marmurowy sarkofag został wystawiony w kościele dolnym nowej katedry w Székesfehérvár. W latach 30. XX w. kontynuowano badania archeologiczne, odnajdując szczątki władców, które jednak były tak przemieszane, że nikogo nie zdołano zidentyfikować. W 2000 r. królewskie szczątki pochowano w specjalnie przygotowanym ossuarium. Znaleziony sarkofag z XI w. uznawany za sarkofag Świętego Stefana został wystawiony w specjalnym mauzoleum projektu Gézy Luxa. Od lat 70. badania są kontynuowane.
Pozostałości świątyni zostały wyeksponowane jako "Ogród Ruin" (węg. "Középkori Romkert")
Planowana jest częściowa rekonstrukcja bazyliki.
W bazylice koronowano 37 królów węgierskich, pochowano 15.
Pochowani.
W bazylice zostali pochowani także król Bela III zm. 1196 i jego żona Agnieszka z Châtillon zm. 1184.
W 1848 r. ich szczątki zostały przewiezione do kościoła Macieja w Budzie.

</doc>
<doc id="1473360" url="https://pl.wikipedia.org/wiki?curid=1473360" title="Ceslovas Jursenas">
Ceslovas Jursenas



</doc>
<doc id="1473363" url="https://pl.wikipedia.org/wiki?curid=1473363" title="Wrapper">
Wrapper

Wrapper (funkcje lub klasy opakowujące) – funkcje lub klasy, których zadaniem jest jedynie wywołanie innych funkcji lub metod obiektów (zwykle z istniejącej biblioteki programistycznej). Wywołanie takie może być związane z konwersją typów argumentów, z używanych przez aplikację na typy wykorzystywane przez wywoływane funkcje.
Funkcje i klasy opakowujące mają za zadanie:
Tworzenie klas opakowujących może służyć także do przekształcenia interfejsu proceduralnego na obiektowy. Np. API systemu MS Windows jest realizowane proceduralnie (język C), choć pod względem projektu reprezentuje podejście obiektowe – biblioteki takie jak VCL, czy Qt udostępniają naturalny, obiektowy interfejs.
Kod wrapperów może zostać wygenerowany automatycznie, np. na podstawie plików nagłówkowych stosowanych w języku C i C++ (zobacz SWIG).

</doc>
<doc id="1473369" url="https://pl.wikipedia.org/wiki?curid=1473369" title="Oczekiwana dalsza długość trwania życia">
Oczekiwana dalsza długość trwania życia

Oczekiwana dalsza długość trwania życia – wielkość statystyczna stosowana w demografii i matematyce ubezpieczeń życiowych. Jest równa średniej liczbie lat życia, jaka pozostała osobnikowi w danym wieku i z danej grupy. W szczególnym przypadku przy wieku równym 0 (czyli dla noworodka) oczekiwana dalsza długość trwania życia jest równa średniej długości życia w danej populacji.
Ujęcie matematyczne.
Oczekiwaną dalszą długość trwania życia oznacza się symbolem formula_1 i definiuje się jako wartość oczekiwaną zmiennej losowej formula_2
gdzie formula_4 to długość życia, jaka pozostała osobnikowi w wieku formula_5 a formula_6 jest gęstością rozkładu tej zmiennej.
Ze względów praktycznych niezmiernie rzadko operuje się dokładnymi długościami przedziałów czasowych, ograniczając się zwykle do liczby pełnych lat. W związku z tym dla zmiennej dyskretnej formula_7 równej całkowitej liczbie lat, jaka pozostała osobnikowi w wieku formula_8 również definiuje się analogiczny symbol:
gdzie:
Ponadto można pokazać, że:
Równość w powyższej zależności zachodzi przy założeniu jednostajnego rozkładu zgonów w ciągu roku (). Przy założeniu tym formula_18 dla formula_19
W zastosowaniach praktycznych częściej podaje się formula_20 (). Natomiast wielkość formula_1 jest określana jako .
W rozważaniach teoretycznych w XVII w. postulowano istnienie nieprzekraczalnego wieku granicznego oznaczanego literą formula_22 Rozważania te znalazły odzwierciedlenie w teoretycznym prawie umieralności de Moivre’a.
Różnice we współczesnym świecie.
Istnieje znaczne zróżnicowanie w zakresie długości życia na całym świecie, głównie za sprawą różnic w zakresie dostępu do opieki zdrowotnej i w wyżywieniu danej części świata. Istnieją także różnice pomiędzy poszczególnymi grupami w obrębie pojedynczego kraju. Na oczekiwaną długość trwania życia mogą mieć wpływ czynniki środowiskowe takie jak zanieczyszczenie powietrza, czy wykonywany zawód. Na długość życia silny wpływ ma ubóstwo. Na oczekiwaną długość życia dla noworodków (czyli formula_23) bardzo silny wpływ mają warunki zdrowotne pierwszych miesięcy życia i odsetek zgonów w krótkim czasie po urodzeniu. Czasem, by wyłączyć z porównania te czynniki, bierze się pod uwagę oczekiwaną długość życia dla 5-latków formula_24
Różnice płciowe w długości życia.
We wszystkich społeczeństwach występuje generalna zależność, zgodnie z którą oczekiwana dalsza długość trwania życia w grupie kobiet przyjmuje większą wartość niż w grupie mężczyzn. Istnieje wiele czynników mogących wyjaśniać to zjawisko. Mężczyźni częściej niż kobiety sięgają po narkotyki, papierosy i alkohol. Wśród mężczyzn jest większy odsetek samobójstw. Mężczyźni, dominując liczebnie w siłach zbrojnych, są bardziej narażeni na śmierć w wyniku działań wojennych. U mężczyzn występuje również większa skłonność do podejmowania ryzyka.
Istnieją teorie tłumaczące ten związek ogólniejszą zależnością, zgodnie z którą osobniki większe mają mniejsze szanse na przeżycie.
Różnice w długości życia pomiędzy płciami są również tłumaczone przyczynami zdrowotnymi, zgodnie z którymi mężczyźni łatwiej zapadają na niektóre choroby lub te, które dotykają tylko mężczyzn, mają cięższy przebieg.
Zmiany długości życia ludzkiego na przestrzeni dziejów.
Średnia długość życia zmieniała się w ciągu wieków. W czasach prehistorycznych ludzie dożywali średnio 30 (Neandertalczyk z Krapiny) – 35 lat (szkielety z Sima de los Huesos w Atapuerca). Średnia długość życia na świecie bardzo wydłużyła się w XVIII, XIX oraz XX wieku, wraz z poprawą warunków życia, rozwojem medycyny oraz upowszechnieniem takich wynalazków jak np. kanalizacja, które podwyższały poziom higieny, oraz wynalezieniem szczepionek, które zapobiegały chorobom.
W ciągu ostatniego stulecia dokonał się znaczny wzrost w zakresie oczekiwanej dalszej długości trwania życia ludzkiego. Jest to wynik poprawy warunków bytowych i higienicznych, a także w rozwoju medycyny.
Przykładowo w 1900 roku średnia długość życia w USA wynosiła około 47 lat, zaś obecnie jest to około 77 lat. W Indiach w 1950 roku średnia długość życia wynosiła około 32 lata, a w roku 2000 osiągnęła 64 lata.
Poniższe dane zaczerpnięto z "Encyclopædia Britannica" (edycja z roku 1961) i innych źródeł o mniejszej lub większej dokładności. Jeśli nie podano inaczej, szacowanie dotyczy oczekiwanej długości trwania życia dla całej populacji światowej. Są to więc wartości uśrednione – zmienność takich szacowań pojawia się w kontekście płci i klasy społecznej.
Oczekiwana długość trwania życia w momencie narodzin obejmuje śmiertelność noworodków, ale bez uwzględniania śmiertelności dzieci nienarodzonych.
Dalsza oczekiwana długość życia wzrastała zwykle wraz z wiekiem (gdy jednostka przetrwała już okres dzieciństwa, z którym wiązała się wysoka śmiertelność). Znacznie dłużej (niż całość populacji) żyli dawniej niemal jedynie arystokraci co wynikało z ich szczególnie uprzywilejowanej pozycji społecznej. Poniżej podano całkowitą średnią długość życia dla arystokracji w średniowiecznej Brytanii (z uwzględnieniem jednak tylko tych osób, które dożyły co najmniej 21 lat):
Dla Europy przyjmuje się najczęściej, że ludzie przeciętnie dożywali następującego wieku:
Dane dla Francji, gdzie prowadzono bardzo szczegółowe badania, pokazują, że w latach 1750–2000 ludzie przeciętnie dożywali następującego wieku:
Zmienność w XX i na początku XXI wieku.
Z powyższych zestawień wynika, że w ciągu ostatnich stu lat średnia długość życia wzrosła niewspółmiernie szybko. Na przestrzeni całego tysiąca lat, od V do XV wieku, wzrost ten wynosił w Europie zaledwie 3 lata. Następne trzysta lat przyniosło wzrost też tylko o kolejne 5 lat. Ale w XIX wieku średnia długość życia wydłużyła się już o 15 lat. W ciągu XX wieku nastąpił przyrost o kolejne 30 lat. Należy w tym kontekście zauważyć, że w przeszłości ludzie byli „dorośli” w znacznie młodszym wieku, a samo współczesne pojęcie dzieciństwa czy niepełnoletności nie miało swojego odpowiednika.

</doc>
<doc id="1473383" url="https://pl.wikipedia.org/wiki?curid=1473383" title="Hadramaut (muhafaza)">
Hadramaut (muhafaza)

Hadramaut (arab.: حضرموت) – jedna z 20 jednostek administracyjnych Jemenu. Położona we wschodniej części kraju. Według danych z 2017 roku liczyła prawie 1,5 mln mieszkańców.
Do 2013 roku w jego skład wchodziła Sokotra, będąca obecnie osobną jednostką administracyjną.

</doc>
<doc id="1473387" url="https://pl.wikipedia.org/wiki?curid=1473387" title="Oczekiwana długość życia">
Oczekiwana długość życia



</doc>
<doc id="1473392" url="https://pl.wikipedia.org/wiki?curid=1473392" title="Tsoonami">
Tsoonami

Tsoonami – polski projekt muzyczny założony w 2006 roku przez Marcina Siegieńczuka, wokalistę zespołu Toples, wydający piosenki disco polo, początkowo w języku angielskim, później także w polskim.
Pod tym projektem zostały wydane przez Siegieńczuka dwa albumy studyjne: „Atak” oraz „Louder-Faster-Higher”.

</doc>
<doc id="1473413" url="https://pl.wikipedia.org/wiki?curid=1473413" title="Marianna Ossolińska">
Marianna Ossolińska

Marianna Ossolińska z Balic herbu Topór (ok. 1731-1802) – dziedziczka Leska.
Życiorys.
Była córką Józefa Kantego Ossolińskiego herbu Topór (ur. 1707, zm. 1780 w Rymanowie) – starosty sandomierskiego, posła, wojewody wołyńskiego (od 1757), hrabiego na Tęczynie.
Matką jej była Teresa Stadnicka h. Szreniawa (1717 – 6 maja 1776) – po mężu Ossolińska, z hrabiów Stadnickich na Żmigrodzie, wnuczka Jana Franciszka Stadnickiego, wojewodzina wołyńska w Rymanowie, właścicielka Leska i Bukowska.
24 września 1769 w Budzimierzu na Słowacji poślubiła Józefa Jana Wandalin-Mniszcha herbu Kończyc (1742-1797), syna Jana Karola Mniszcha.
Marianna Ossolińska miała:
Była damą Orderu Krzyża Gwiaździstego.

</doc>
<doc id="1473414" url="https://pl.wikipedia.org/wiki?curid=1473414" title="August Zientara">
August Zientara

August Zientara (ur. 22 marca 1870 w Likusach, obecnie dzielnica Olsztyna, zm. 21 stycznia 1947 w Brąswałdzie) – działacz polski na Warmii.
Zientara mieszkał w Brąswałdzie koło Olsztyna, gdzie utrzymywał się z pracy na roli i murarstwa. Należał do kilku polskich organizacji i stowarzyszeń na ziemi warmińskiej, m.in. wchodził w skład Rady Nadzorczej Banku Ludowego w Olsztynie. W latach 1919-1920 pełnił obowiązki męża zaufania Warmińskiego Komitetu Plebiscytowego. Później był mężem zaufania IV Dzielnicy Związku Polaków w Niemczech. 
Z małżeństwa z Franciszką z domu Kraska miał dziewięcioro dzieci. Syn August (ur. 10 lipca 1900 w Brąswałdzie, zm. 17 listopada 1946 w Brąswałdzie) działał w miejscowym Towarzystwie Młodzieży oraz podobnie jak ojciec był mężem zaufania IV Dzielnicy Związku Polaków w Niemczech. Córka Maria (ur. 4 września 1894 w Brąswałdzie, zm. 2 października 1984 w Olsztynie) była również znaną działaczka warmińską, poetką i nauczycielką.
Obaj Augustowie Zientarowie pochowani zostali na cmentarzu w Brąswałdzie.

</doc>
<doc id="1473418" url="https://pl.wikipedia.org/wiki?curid=1473418" title="Niech no tylko zakwitną jabłonie (piosenka)">
Niech no tylko zakwitną jabłonie (piosenka)

Niech no tylko zakwitną jabłonie – polska piosenka autorstwa Jerzego Afanasjewa (słowa) i Janusza Hajduna (muzyka); szlagier z repertuaru Haliny Kunickiej. Utwór tytułowy w widowisku muzycznym z 1964 roku według scenariusza Agnieszki Osieckiej.
W 1970 roku na Międzynarodowym Festiwalu Piosenki w Sopocie Halina Kunicka zdobyła za wykonanie tej piosenki nagrodę publiczności.

</doc>
<doc id="1473421" url="https://pl.wikipedia.org/wiki?curid=1473421" title="Amerykańska opowieść">
Amerykańska opowieść

Amerykańska opowieść – amerykański film animowany z 1986 roku.
Fabuła.
Dzieje się to pod koniec XIX wieku. Fievel jest żydowskim mysim dzieckiem z Rosji. Razem z rodziną wyrusza do Ameryki, o której krąży opinia, że nie ma tam kotów, a na ulicach leży ser. Uczestniczą w tym też myszy z Włoch i Irlandii wierzące w to samo. Wszystkich emigrantów łączą tragiczne doświadczenia z Europy. W czasie podróży statkiem Fievel zostaje zmyty z pokładu i trafia do portu w Nowym Jorku. Rodzina myśli, że zginął. Próbuje ich odnaleźć. Wizja idealnego świata w Ameryce okazuje się czystą fikcją (koty są, a ser nie jest łatwiej dostępny niż w Europie). Los nie sprzyja Fievelowi: gdy myślał, że słyszy skrzypce ojca, okazało się, że to gramofon; liczy, że pomogą mu inne myszy, te jednak nie zamierzają tego robić. Nieumyślnie wpada w zasadzki, z których cudem wychodzi cało. Prawie rozdeptuje go koń, wpada pod pojazd szynowy etc. Często wymija swoją rodzinę w niewielkiej odległości. Nie zauważają się, bo każdy patrzy w niewłaściwą stronę.
Wersja polska.
Amerykańska opowieść.
W wersji polskiej wystąpili:
oraz
Wersja na DVD (filmy 1-4).
Opracowanie wersji polskiej: Start International Polska
Reżyseria: Paweł Galia
Wystąpili:

</doc>
<doc id="1473423" url="https://pl.wikipedia.org/wiki?curid=1473423" title="Dzienniczek">
Dzienniczek

Dzienniczek – dziennik św. Faustyny Kowalskiej, zapis doświadczeń wewnętrznych autorki. Faustyna ujawnia w nim swe przeżycia duchowe oraz głosi orędzie Miłosierdzia, które według niej przekazał jej Jezus Chrystus.
Historia.
Siostra Faustyna pisała "Dzienniczek" w Wilnie i Krakowie na polecenie, jak mówi tekst, Jezusa, potwierdzone przez jej spowiedników: bł. ks. Michała Sopoćkę i o. Józefa Andrasza SJ. Pierwsza notatka pochodzi z lipca 1934 roku, ostatnia datowana – z czerwca 1938 roku. Całe dzieło składa się z 6 zeszytów o różnej objętości oraz zeszytu zatytułowanego "Moje przygotowanie do Komunii świętej". Rękopis nie ma żadnych poprawek ani skreśleń, jedynie ołówkiem zostały podkreślone słowa Jezusa, co w wydaniach książkowych zostało zaznaczone tłustym drukiem lub kursywą. Rękopis "Dzienniczka" przechowywany jest w klasztorze Sióstr Matki Bożej Miłosierdzia w Łagiewnikach w Krakowie.
Pierwsze wydanie tego dzieła miało miejsce w 1981 roku. Wcześniej publikowane były niewielkie fragmenty w broszurach poświęconych nabożeństwu do Miłosierdzia Bożego w nowych formach, które Jezus przekazał Siostrze Faustynie. Pierwszy maszynowy odpis "Dzienniczka" nie był dokładny. Przy odpisie pominięto niektóre fragmenty oryginału, opuszczono niektóre wyrazy, zmieniono pewne określenia oraz dodano nowe wyrazy. Tym samym zniekształceniu uległ oryginalny tekst "Dzienniczka". Następnie z tego odpisu dokonano tłumaczenia na język francuski. Przetłumaczony tekst na język francuski posłużył do kolejnego tłumaczenia tym razem na język włoski, w którym znalazły się błędy teologiczne. To m.in. było powodem wydania przez Stolicę Apostolską w marcu 1959 roku Notyfikacji Świętego Oficjum zabraniającej szerzenia kultu Miłosierdzia Bożego w formach przekazanych przez Siostrę Faustynę. Notyfikacja została odwołana dopiero 15 kwietnia 1978 roku za pontyfikatu Pawła VI dzięki staraniom arcybiskupa archidiecezji krakowskiej kardynała Karola Wojtyły.
Pierwsza krytyczna edycja całego "Dzienniczka" została przygotowana dla potrzeb procesu beatyfikacyjnego Faustyny i wydana w Rzymie w 1981 roku w 50. rocznicę pierwszego objawienia obrazu Jezusa Miłosiernego (22 lutego 1931), które rozpoczynało prorocką misję Apostołki Bożego Miłosierdzia.
Struktura.
Dzienniczek, dla ułatwienia cytowania fragmentów, został podzielony na 1828 punktów. Jeden punkt składa się z jednego bądź więcej akapitów.
Struktura Dzienniczka jest następująca:
Odbiór i popularność.
Od połowy lat 80. XX w. ukazuje się w Polsce co roku nowe wydanie "Dzienniczka". Został on przetłumaczony na wiele języków, także na koreański, maltański i rumuński.
W 2008 r. „Gość Niedzielny” podał, że według Dariusza Karłowicza "Dzienniczek" jest najczęściej tłumaczoną na świecie polską książką.
W kwietniu 2012 ukazała się polska wersja audio książki.

</doc>
<doc id="1473424" url="https://pl.wikipedia.org/wiki?curid=1473424" title="Sopho Khalvashi">
Sopho Khalvashi



</doc>
<doc id="1473432" url="https://pl.wikipedia.org/wiki?curid=1473432" title="Karate Kid II">
Karate Kid II

Karate Kid II (ang. "The Karate Kid Part II") – amerykański film obyczajowy z 1986 roku w reżyserii Johna G. Avildsena, będący drugą częścią serii filmów "Karate Kid".
Film otrzymał mieszane oceny od krytyków. Serwis Rotten Tomatoes przyznał mu wynik 42%.
Obsada.
i inni
Fabuła.
Kesuke Miyagi (Pat Morita), mistrz karate, dowiaduje się, że jego ojciec (Charlie Tanimoto) jest umierający. Rusza więc do swojej rodzimej Okinawy. Towarzyszy mu jego uczeń Daniel LaRusso (Ralph Macchio). Na miejscu chłopak zakochuje się w pięknej Kumiko (Tamlyn Tomita). Także Miyagi znajduje swoją dawną ukochaną, Yukie (Nobu McCarthy). Przed laty z powodu miłości do niej poróżnił się ze swoim najlepszym przyjacielem, Sato Toguchim (Danny Kamekona). Tymczasem Daniel niezamierzenie popada w konflikt z siostrzeńcem Sato, Chozenem (Yuji Okumoto), który wraz ze swoimi przyjaciółmi, Toshio (Joey Miyashima) i Taro (Marc Hayashi), zaczyna go prześladować.

</doc>
<doc id="1473433" url="https://pl.wikipedia.org/wiki?curid=1473433" title="Julius Veselka">
Julius Veselka

Julius Veselka (ur. 8 lutego 1943 w Siesikach w rejonie wiłkomierskim, zm. 26 listopada 2012 w Wilnie) – litewski ekonomista, polityk, minister gospodarki w latach 1992–1994.
Życiorys.
W 1972 ukończył studia na wydziale ekonomiki przemysłu Uniwersytetu Wileńskiego. W 1985 uzyskał stopień kandydata nauk ekonomicznych.
W latach 1962–1965 służył w Armii Radzieckiej. Następnie pracował jako brygadzista w sowchozie, a później jako pracownik leśny. Po ukończeniu studiów był wykładowcą w katedrze ekonomii politycznej Uniwersytetu Wileńskiego. W latach 1975–1978 był naczelnikiem wydziału zaopatrzenia w fabryce konstrukcji metalowych w Wilnie. Od 1978 był zastępcą kierownika wydziału w biurze projektowym do spraw przemysłu mięsnego. W latach 1985–1990 pracował w instytucie ekonomiki i planowania gospodarki narodowej Państwowego Komitetu Planowania Litewskiej SRR, gdzie był kolejno: starszym pracownikiem naukowym, kierownikiem wydziału i wicedyrektorem. Od 1990 pełnił funkcję naczelnika wydziału strategii w Ministerstwie Gospodarki.
W latach 1992–1996 sprawował mandat posła na Sejm. Został wybrany jako kandydat Litewskiej Demokratycznej Partii Pracy. 13 grudnia 1992 objął stanowisko ministra gospodarki. Obowiązki pełnił do 9 czerwca 1994. W latach 1996–2000 prowadził gospodarstwo rolne we wsi Užulaukis.
W 2000 ponownie został wybrany do Sejmu, zdobył wówczas mandat jako kandydat bezpartyjny. W 2002 kandydował w wyborach prezydenckich, uzyskując w pierwszej turze ponad 2% głosów. W latach 2003–2004 zasiadał we frakcji Partii Chłopskiej i Nowej Demokracji. W wyborach w 2004 ponownie znalazł się w parlamencie jako kandydat bezpartyjny z okręgu jednomandatowego (startując jednocześnie z listy krajowej koalicji Rolandasa Paksasa jako przedstawiciel Litewskiego Związku Ludowego). Związał się z frakcją Partii Liberalno-Demokratycznej, przekształconej w partię Porządek i Sprawiedliwość. Publicznie krytykował członkostwo Litwy w Unii Europejskiej i NATO. W wyborach parlamentarnych w 2008 jako przedstawiciel Porządku i Sprawiedliwości kolejny raz wszedł do Sejmu, mandat poselski utrzymał również w 2012. Zmarł wkrótce po rozpoczęciu nowej kadencji parlamentu w redakcji stacji radiowej Žinių radijas, gdzie miał udzielać wywiadu.

</doc>
<doc id="1473434" url="https://pl.wikipedia.org/wiki?curid=1473434" title="Walter Arencibia">
Walter Arencibia



</doc>
<doc id="1473438" url="https://pl.wikipedia.org/wiki?curid=1473438" title="Walter Arencibia Rodriguez">
Walter Arencibia Rodriguez



</doc>
<doc id="1473440" url="https://pl.wikipedia.org/wiki?curid=1473440" title="Campora San Giovanni">
Campora San Giovanni

Campora San Giovanni – dzielnica miasta Amantea, w prowincji Cosenza we Włoszech. Znajduje się blisko granicy prowincji Catanzaro.
Ekonomia.
Ekonomia Campora San Giovanni opiera się na rolnictwie oraz turystyce. W latach 50. XX wieku rozpowszechniona została uprawa czerwonej cebuli Tropea, która obecnie jest dostępna na rynkach krajowych i zagranicznych.
Przez ostatnie 20 lat miasto jest w stanie szybkiego rozwój handlu i eksportu. Jest to możliwe dzięki przechodzącej linii kolejowej, drodze SS18, bliskości autostrady A3 (8 km) oraz lotniska Lamezia Terme (25 km).
Geografia.
Campora jest usytuowana na wybrzeżu Morza Tyrreńskiego. W latach 50. XX wieku zabudowa rozrosła się na klifie, doprowadzając do jej dominacji nad sąsiadującymi plażami. Pobliskie wzgórza wykorzystywane są w uprawie winorośli oraz oliwek. Z ich szczytów rozciąga się widok od zatoki Lamezia Terme, po wulkan Stromboli, którego dymy widoczne są w słoneczny dzień. Niedaleko znajdują się również Wyspy Liparyjskie, na które można dostać się z przystani w mieście.
Historia.
Najstarszym budynkiem miasta jest XIV-wieczna wieża, nazywana w miejscowym dialekcie "U Turriune". Jej charakterystyczną cechą są zdobione konsole. Niedawno Campora wzbogaciła się o przystań (2002) oraz plac Świętego Franciszka z Paoli. Ten ostatni jest lokalnym patronem, a jego święto trwa od 1 do 3 września. Charakterystyczną częścią uroczystości jest procesja, podczas której wzdłuż ulic przenoszona jest figura świętego.
Domy.
Campora San Giovanni można podzielić ze względu na istniejące rezydencje następująco:
Lokalna kuchnia.
Dla Campora charakterystyczna jest kuchnia regionu Kalabrii, wywodząca się z kultury rolniczej i tradycji rybackiej. Opiera się ona na prostych daniach, warstwowych ciastach i wieprzowinie. Typowe dania zawierają:
Wino.
Najczęściej spotykane wina lokalne to czerwone. Najbardziej znanymi są Savuto i Gallo.

</doc>
<doc id="1473441" url="https://pl.wikipedia.org/wiki?curid=1473441" title="Lázaro Bruzón">
Lázaro Bruzón



</doc>
<doc id="1473444" url="https://pl.wikipedia.org/wiki?curid=1473444" title="Leinier Dominguez Perez">
Leinier Dominguez Perez



</doc>
<doc id="1473449" url="https://pl.wikipedia.org/wiki?curid=1473449" title="Jesus Nogueiras">
Jesus Nogueiras



</doc>
<doc id="1473450" url="https://pl.wikipedia.org/wiki?curid=1473450" title="Agregacja płytek krwi">
Agregacja płytek krwi

Agregacja płytek krwi – zlepianie się płytek krwi. Wyróżnia się jej dwa typy:
Popularnym lekiem hamującym agregację płytek krwi jest kwas acetylosalicylowy (aspiryna).

</doc>
<doc id="1473455" url="https://pl.wikipedia.org/wiki?curid=1473455" title="Krwiożercza roślina">
Krwiożercza roślina

Krwiożercza roślina (ang. "Little Shop of Horrors") – amerykański horror komediowy z 1986 roku na podstawie musicalu Howarda Ashmana. Film był też wyświetlany w Polsce pod alternatywnym tytułem "Sklepik z horrorami".
Jest on remakiem filmu "Sklepik z horrorami" Rogera Cormana z 1960 roku.
Główne role.
i inni.
Opis fabuły.
Seymour i Audrey pracują w kwiaciarni pan Mushnika. Interes słabo idzie, do chwili kiedy Seymour kupuje dziwną roślinę. Nazywa ją Audrey II. Sytuacja wymyka się spod kontroli, kiedy odkrywa, że roślina żywi się ludzką krwią.
Nagrody i nominacje.
Oscary za rok 1986
Złote Globy 1986
Nagrody BAFTA 1987
Nagrody Saturn 1986

</doc>
<doc id="1473456" url="https://pl.wikipedia.org/wiki?curid=1473456" title="Utex ROW Rybnik">
Utex ROW Rybnik

KK ROW Rybnik – polski żeński klub koszykarski z siedzibą w Rybniku, występujący w PLKK, w kobiecej ekstraklasie zadebiutował w sezonie 2007/2008 zajmując 6 miejsce.
Historia Klubu.
Koszykówka w Rybniku.
Historię rybnickiej koszykówki można by podzielić na trzy etapy. 
Pierwszy to KS ROW Rybnik i sekcja żeńskiego basketu. Rybnicki klub w latach 60. i 70. należał da największych w kraju. 
W najlepszym okresie zrzeszał 16 sekcji.
Drugi okres to czasy „Color-Capu”. W sezonie 1996/97 ekipa pod nazwą KKS Partners Rybnik wywalczyła awans do I ligi. 
Już jako KKS Color-Cap Hugart przez trzy lata rybniczanki występowały w najwyższej klasie rozgrywkowej.
Trzeci etap to historia związana z RMKS-em, Utex-em i dzisiejszym KK ROW. 
W 2007 roku rybnicka drużyna awansowała do ekstraklasy. Występuje w niej do dzisiaj.
KKS ROW Rybnik.
Zespoły żeńskie z Rybnika, które brały udział głównie w zawodach szkolnych pojawiły się w połowie lat 50. Opiekował się nimi Tadeusz Jarnecki, absolwent warszawskiej AWF.
Kolejnym pasjonatem żeńskiego basketu był Zdzisław Kołodziej, nauczyciel z Leszczyn. Jego drużyna w 1968 roku dotarła do finału mistrzostw Polski szkół podstawowych. Tam przegrała z SP z Poznania. Ale i tak srebrny medal był ogromnym sukcesem dziewczyn z Leszczyn i ich trenera, który później szkolił dziewczyny w AZS-ie Katowice. Jego podopieczną była m.in. Danuta Ditmer. 
Matka Agnieszki Bibrzyckiej, jednej z najlepszych koszykarek w historii Polski. Kolejną drużynę, SKS Olimpia Rybnik, zdobywającą medale w rywalizacji szkolnej stworzył w II LO Mieczysław Korbasiewicz. Na jej podłożu Andrzej Powążka założył AZS Rybnik ale ten twór nie przetrwał długo.
Profesjonalna sekcja zaczęła funkcjonować od września 1974 roku. Pierwsze treningi odbyły się w sali komendy milicji w Rybniku. 
W 1977 roku opiekunem sekcji był Stanisław Skulski. Kierownikiem Tadeusz Jończyk. Kadrę trenerską stanowili instruktorzy: Andrzej Zygmunt, Jan Litwin, Andrzej Westwalewicz. Wspomagał ich trener II klasy: Janusz Tkocz. W sekcji trenowało 25 zawodniczek. 
Zajęcia odbywały się w sali KM MO w Rybniku. W kadrze narodowej juniorek znajdowały się: Iwona Pleszewska, Justyna Janosz, Grażyna Kuboń, Bożena Makowska, Maria Studnik. Koszykarki zajęły 1. miejsce w lidze międzywojewódzkiej i awansowały do II ligi. 
Rok później koszykarki zajęły 5. miejsce w II lidze. Na początku lat 80. wiceprezesem ds. koszykówki był Andrzej Machura, opiekunem sekcji Jan Piechota a kierownikiem Zbigniew Chwastek. Kadrę trenerską stanowili: Janusz Tkocz i Czesław Grzonka. 
W sekcji trenowały (rok 1984) 64 zawodniczki. W kadrze narodowej znajdowały się: Regina Kwak, Mirosława Sidorowicz, Liliana Malinowska. Drużyna koszykarek w 1983 roku wywalczyła awans do I ligi. Pierwszy raz w historii klubu. Sezon rybniczanki zakończyły na 8. miejscu. Bardzo duży sukces odniosły również juniorki, które w 1982 roku wywalczyły tytuł mistrzyń Polski, wygrywając finałowy turniej rozegrany w hali MOSiR-u przy ul. Powstańców w Rybniku. Złote medale wywalczyły: Barbara Wajerowska, Justyna Janosz, Beata Grzesik, Lidia Malinowska, Mirosława Sidorowicz, Iwona Pleszewska, Gabriela Kowolik, Regina Kwak, Katarzyna Reclik, Marzena Kompanowska.
Pod koniec 1983 roku oddano do użytku halę widowisko - sportową w Boguszowicach.
W sezonie 1984/85 drużyna walcząca w I lidze została zdziesiątkowana przez urlopy macierzyńskie (3 zawodniczki) oraz kontuzje. 
To spowodowało, że KS ROW Rybnik spadł do drugiej ligi. Rybniczanki grały w składzie: Czapelka, Czechowicz, Fojcik, Grzesik, Gwizdek, Kaczmarczyk, Kobus, Kowol, Kwak, Madej, Malinowska, Owczora, Reclik, Sidorowicz, Szulik, Szwed. Rok później ekipa ROW-u Rybnik ponownie awansowała do I ligi, by w sezonie 1987/88 zająć 9. miejsce w lidze i po barażach z Glinikiem Gorlice utrzymać status pierwszoligowca. Kolejne lata to powolna śmierć KS ROW-u Rybnik i wszystkich sekcji z nim związanych.
Czasy Color-Cap Rybnik.
Na początku lat 90. trenerzy Kazimierz Mikołajec i Mirosław Orczyk postanowili reaktywować sekcję koszykówki żeńskiej w ramach RMKS-u. Po kilku latach zespół KKS Partners Rybnik walczył już o awans do I ligi. Rywalizacja w II lidze toczyła się w trzech grupach. Następnie po dwie najlepsze drużyny utworzyły grupę finałową. Rybniczanki sezon zasadniczy zakończyły na pozycji 2. ale wygrały „turniej”, który dawał przepustkę do I ligi. O sukcesie zadecydowało wyjazdowe zwycięstwo z Widzewem Łódź w przedostatniej kolejce oraz w ostatniej z AZS Wrocław. Przed nowym sezonem zmieniono nazwę drużyny na KKS Color-Cap. Trenera Mikołajca zastąpił Leszek Marzec. Kapitanem drużyny pozostała doświadczona Gabriela Fulbiszewska. Oprócz niej grały jeszcze m.in. Natalia Skrago, Katarzyna Miłoszewska, Katarzyna Kurczyńska, Monika Królik, Mariola Marzec, Gabriela Troszka, Katarzyna Waniorek Katarzyna Polis Agnieszka Grelak i największa gwiazda drużyny: Ilze Ose. Rybnicki zespół zajął ostatecznie 8. miejsce w lidze.
W sezonie 1998/99 Rybnik reprezentowały dwie drużyny w ogólnopolskich rozgrywkach: KKS Color-Cap Hugart w pierwszej lidze i RMKS Rybnik w drugiej. Na koniec sezonu zasadniczego Color-Cap zajął 6. miejsce, z tą samą punktacją, co piąty Polifarb Wrocław. 
W ćwierćfinale Rybnik przegrał 0:3 z Wisłą Kraków, następnie pokonał ekipę z Torunia i o 5. miejsce, przy dużym udziale sędziów, przegrał rywalizację z ŁKS-em Łódź. Drużynę na początku prowadził Jewgienij Borziłow, którego później zastąpił Kazimierz Mikołajec. W drużynie grały m.in. Ilze Ose, Ilona Jasnowska i Joanna Chełczyńska, Monika Wołowska-Królik, Nelli Nevzorova (w trakcie sezonu odeszła wraz ze swym mężem, trenerem Borziłowem), siostry bliźniaczki Milena i Magdalena Włodarskie, Gabriela Fulbiszewska Natalia Skrago, Elena Gavryłova, Ewa Rucińska. Trzeci sezon Color-Capu to najlepszy wynik ale coraz gorsza atmosfera w ekipie z Rybnika. 
W 2000 roku koszykarki wywalczyły w lidze czwarte miejsce, co jednocześnie było największym sukcesem w historii żeńskiej koszykówki na Śląsku. Zaraz potem sponsor zrezygnował z finansowania klubu i zespół, który miał zagrać w europejskich pucharach, przestał istnieć. 2 sierpnia 2000 roku Wydział Gier i Dyscypliny Polskiego Związku Koszykówki zadecydował o wycofaniu drużyny Color Cap Rybnik z rozgrywek pierwszej ligi koszykarek w najbliższym sezonie. Powodem jest to, że klub nie wpłacił na konto związku wpisowego w wysokości 6000 zł. Zaległości finansowe klubu względem związku sięgają w sumie 18 000 złotych. 
KK ROW Rybnik.
Po kolejnych siedmiu latach: - Zaczyna się nowa era rybnickiej koszykówki – tak mówił prezes Adam Greczyło, który przyjechał na Śląsk z Gdyni w 2007 roku. Sezon wcześniej drużynę do Ford Germaz Ekstraklasy wprowadził Mirosław Orczyk. Podczas nieobecności Rybnika w lidze, zaszły w niej spore zmiany. Powstała Polska Liga Koszykówki Kobiet (PLKK). 10 marca 2006 PLKK Sp. z o.o. podpisała umowę z Domem Samochodowym "Germaz" Sp. z o.o., na mocy której firma ta została patronem ligi, zaś PLKK zmieniła swą nazwę na Ford Germaz Basket Liga (FGBL), a później na Ford Germaz Ekstraklasa (FGE).
Rybnicki zespół pierwszy sezon zakończył na 7. miejscu. Orczyk sprowadził do Rybnika cztery Amerykanki. Gwiazdą była Nikita Bell. 
W drużynie grała mistrzyni Europy Agnieszka Jaroszewicz i kilka bardzo doświadczonych i ogranych zawodniczek. Kolejny sezon 2008/09 miał być najlepszym w historii basketu w Rybniku. Zakończyło się katastrofą organizacyjną. Działacze zakontraktowali m.in. 
Elę Mowlik, Natalię Trofimową oraz gwiazdę WNBA Perkins. Oprócz niej oczywiście kolejne Amerykanki. W połowie sezonu okazało się, że klub jest niewypłacalny. Z drużyny odeszły zawodniczki zza oceanu. UTEX ROW ligę skończyła na pozycji 7. ale w stylu daleko odbiegającym od oczekiwań. Trzeci sezon to 8. miejsce i powrót Nikity Bell. Drużyna swoje mecze rozgrywała w Pawłowicach. Wyróżniającymi się zawodniczkami były Whitney Boddie, Katarzyna Krężel, Martyna Koc. Z zespołem pożegnał się Adam Greczyło. Prezesem została, do tej pory wiceprezes, Gabriela Wistuba. Czwarty sezon to zaciskanie pasa. Ekipa została zbudowana w oparciu o młode zawodniczki. Gwiazdą została niesamowita Laurie Koehn, najskuteczniejsza koszykarka całej ligi. Niestety, nie udało się utrzymać w lidze. Drużyna formalnie opuściła szeregi FGE. Jednak dzięki staraniom Wistuby, drużyna wróciła do najwyższej klasy rozgrywkowej dzięki tzw. „dzikiej karcie”.

</doc>
<doc id="1473462" url="https://pl.wikipedia.org/wiki?curid=1473462" title="Aleksandras Abišala">
Aleksandras Abišala

Aleksandras Abišala (ur. 28 grudnia 1955 w Incie) – litewski polityk, inżynier i przedsiębiorca, od lipca do grudnia 1992 premier Litwy.
Życiorys.
Ukończył w 1978 studia z zakresu fizyki na Uniwersytecie Wileńskim. Po ukończeniu studiów przez dwa lata służył w Armii Radzieckiej. Na początku lat 80. pracował jako inżynier w Kowieńskim Instytucie Politechnicznym, a od 1981 jako naczelny inżynier w Instytucie Naukowo-Badawczym Pomiarów Radiowych.
W 1988 zaangażował się w działalność niepodległościowego ruchu Sąjūdis. W lutym 1990 został członkiem Rady Najwyższej Litewskiej SRR, należał do sygnatariuszy Aktu Przywrócenia Państwa Litewskiego z 11 marca 1990. W 1991 objął stanowisko ministra bez teki. Od 21 lipca do 2 grudnia 1992 sprawował urząd premiera.
W tym samym roku wycofał się z działalności politycznej. W 1993 zaczął prowadzić prywatną firmę konsultingową (pod nazwą „A. Abišala ir partneriai. Konsultacinė firma”).

</doc>
<doc id="1473464" url="https://pl.wikipedia.org/wiki?curid=1473464" title="Aleksandras Abisala">
Aleksandras Abisala



</doc>
<doc id="1473468" url="https://pl.wikipedia.org/wiki?curid=1473468" title="Ulica Józefa Łukaszewicza w Poznaniu">
Ulica Józefa Łukaszewicza w Poznaniu

Ulica Józefa Łukaszewicza (przed 1918 r. i 1939-1945 niem. "Ferdinand-von-Zeppelin-Strasse") – znajduje się na Łazarzu, na obszarze jednostki pomocniczej Osiedle Św. Łazarz, w Poznaniu. Biegnie w linii północ-południe, od placyku u zbiegu ul. Małeckiego i Granicznej, do ulicy Klaudyny Potockiej. Kolejne przecznice, to Rynek Łazarski i ul. Calliera, ul. Mottego, ul. Karwowskiego i ul. Floriana Stablewskiego. Częściowo powtarza bieg strumienia, który wraz z ul. Graniczną aż do 1900 r. wyznaczał styk dawnych wsi Wilda i Święty Łazarz. Pierwotnie stanowiła przedłużenie ul. Granicznej, w 1909 r. nadano jej imię Ferdinanda von Zeppelina. Po 1919 r. nosi imię historyka Józefa Łukaszewicza.
Poszczególne odcinki są zróżnicowane pod względem zabudowy. Najstarsze, kilkupiętrowe eklektyczne kamienice z początku XX w. wznoszą się w początkowej części ulicy. Interesującym przykładem secesji jest kamienica na rogu ul. Mottego, dom własny architekta Waltera Czygana. Przy ul. Karwowskiego skupione są kameralne dwupiętrowe zabudowania dawnej Spółdzielni Urzędników Niemieckich (DBWBV) z lat 1912–1913 (projekt Josepha Leimbacha). W jednym z tych domów, pod nr 23, po I wojnie światowej przekazanych Uniwersytetowi Poznańskiemu, mieszkała prof. Mieczysława Ruxerówna. Przy ul. Łukaszewicza mieszkał również prof. Antoni Danysz. Jest też kilka przykładów funkcjonalistycznego budownictwa mieszkaniowego z lat 30. XX w. Z zabudowań wzniesionych po II wojnie światowej wyróżnia się gmach Szkoły Podstawowej nr 9 z lat 1955–1958, z fasadą dawniej wspartą na ażurowych arkadach (proj. Stefan Zieleskiewicz). Przed szkołą w 1967 r. odsłonięto głaz pamiątkowy patrona, dr Franciszka Witaszka. Dalej znajdują się socrealistyczne bloki osiedla mieszkaniowego z lat 50. z malowniczymi balkonami, jak również zabudowa magazynowa.

</doc>
<doc id="1473471" url="https://pl.wikipedia.org/wiki?curid=1473471" title="Kubańscy arcymistrzowie szachowi">
Kubańscy arcymistrzowie szachowi

Lista kubańskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Kuby reprezentowali tylko w pewnym okresie swojego życia.

</doc>
<doc id="1473475" url="https://pl.wikipedia.org/wiki?curid=1473475" title="Takie jest życie">
Takie jest życie

Takie jest życie - amerykańska tragikomedia z 1986 roku.
Fabuła.
Gillian Fairchild jest znaną śpiewaczką. Od jakiegoś czasu boli ją gardło i nie może śpiewać tak dobrze, jakby tego chciała. W tajemnicy przed rodziną poddaje się badaniom. Okazuje się, że to rak, ale dokładne wyniki będą w weekend. Jej mąż, Harvey pracuje jako architekt. Obchodzi 60. urodziny i przeżywa kryzys. Uważa, że nie jest spełniony. Myśli o śmierci i przemijaniu, czym denerwuje rodzinę...
Nagrody i nominacje.
Oscary za rok 1986
Złote Globy 1986
Złota Malina 1986

</doc>
<doc id="1473478" url="https://pl.wikipedia.org/wiki?curid=1473478" title="Parafia św. Jadwigi Królowej w Białymstoku">
Parafia św. Jadwigi Królowej w Białymstoku

Parafia pw. św. Jadwigi Królowej w Białymstoku - rzymskokatolicka parafia należąca do dekanatu Białystok-Starosielce, archidiecezji białostockiej, metropolii białostockiej.
Historia.
W latach 70. XX wieku zaczęto budować wielotysięczne osiedle Słoneczny Stok, a nieco później Zielone Wzgórza na terenie parafii św. Andrzeja Boboli. Ks. Stefan Girstun, proboszcz parafii i jednocześnie dziekan dekanatu podjął decyzję o budowie kościoła i zwrócił się z prośbą do biskupa Edwarda Kisiela o rozpoczęcie starań w tym zakresie. Na wniosek Kurii Arcybiskupiej w Białymstoku w dniu 10 maja 1982 r. doszło do uzgodnienia z wojewodą białostockim Kazimierzem Dunajem, że na rok 1984 włączony zostanie do planu budowa kościoła w dzielnicy Białystok - Starosielce - Marczuk na nowo powstałym osiedlem mieszkaniowym Słoneczny Stok.
Spotkanie z Zarządem Spółdzielni Mieszkaniowej "Słoneczny Stok", bpa Edwarda Kisiela, kanclerza kurii ks. Cezarego Potockiego, ks. dziekana Girstuna oraz ks. Stanisława Wojno we wrześniu 1982 r. zaowocowało uzyskaniem dostępu do terenu pod budowę projektowanego kościoła i obiektów towarzyszących między innymi plebanii. Odpowiednie dokumenty złożono 21 lutego 1983 r. Zgodę Urząd Miejski wyraził w dniu 28 marca 1983 r. na lokalizację kościoła w tym miejscu. 
7 lutego 1984 r. bp. Edward Kisiel erygował parafię bł. Jadwigi Królowej, a następnego dnia wystawił nominację na proboszcza parafii ks. Stanisławowi Wojno, a na jego współpracowników powołał ks. Jana Filewicza i ks. Jana Hołodoka, dotychczasowych wikariuszy parafii św. Andrzeja Boboli w Starosielcach, pomimo że duszpasterze nowego ośrodka duszpasterskiego, nadal mieszkali na plebanii poprzedniej swej parafii.
Wszelkie starania związane z budową nowego kościoła i organizacją parafii przejął ks. proboszcz S. Wojno. 30 marca 1984 r. podpisał warunkową umowę na zakup działki nr 2060, a 11 maja w biurze notarialnym podpisał akt własności tej działki z przeznaczeniem pod budowę kościoła. W Wielki Piątek (20 kwietnia) na placu przyszłej budowy świątyni postawiono 4 m wysokości krzyż oraz zmontowano baraki pochodzące z rozbiórki zakupione od Biazetu przy Szosie Północno-Obwodowej jako tymczasowe pomieszczenia parafialne. Przez dwie ostatnie niedziele maja miały miejsce Pierwsza Komunia św. dzieci nowej parafii choć wspólna z parafią macierzystą.
12 sierpnia 1984 r. uroczystego poświęcenia placu pod budowę kościoła bł. Jadwigi Królowej dokonał biskup Edward Kisiel, administrator apostolski archidiecezji w Białymstoku. Budowę kościoła zaczęto w maju 1986 pod nadzorem inż. Eugeniusza Bokińca. Jesienią 1988 r. zaczęto już odprawiać nabożeństwa w dolnym kościele, a we wrześniu 1989 r. oddano do użytku liturgicznego. W roku 1990 oddano do użytku dom katechetyczny, gdzie zamieszkali księża.
21 lipca 2019 r. parafia zamieściła na swojej stronie internetowej kontrowersyjny wpis dziękczynny wobec "wszystkich osób broniących tradycyjnych wartości w jakikolwiek sposób" podczas Pierwszego Marszu Równości w Białymstoku, kiedy to środowiska pseudokibicowskie obrzuciły policjantów oraz uczestników Marszu kamieniami, szklanymi butelkami i petardami, a także dopuściły się dotkliwych pobić wobec nie tylko uczestników Marszu, ale też przypadkowo napotkanych osób używając przy tym wulgarnych słów i opluwając ofiary. Wpis parafii wywołał lawinę komentarzy w mediach społecznościach oraz ogólnopolskich środkach masowego przekazu i był przedmiotem debaty publicznej. Dopiero po nagłośnieniu sprawy oraz wydaniu oficjalnego oświadczenia przez Episkopat Polski potępiającego akty agresji i przemocy, jakich dopuścili się pseudokibice, parafia zmodyfikowała swój wpis twierdząc, że "nie dziękuje za to jak przebiegł marsz".
Kościół parafialny.
Początkowo planowano nadanie temu kościołowi i parafii tytułu św. Maksymiliana Kolbe jednak 13 maja 1983 r. Kuria Arcybiskupia powiadomiła ks. dziekana Stefana Girstuna, że pierwszeństwo w otrzymaniu tego tytułu ma budujący się już kościół na Pietraszach. Budowę nowego kościoła bp Edward Kisiel zlecił w kwietniu 1983 r. ks. Stanisławowi Wojno, wikariuszowi parafii w Starosielcach. Ostatecznie na mocy specjalnego indultu prymasa Polski kard. Józefa Glempa z dnia 3 listopada 1983 r. kościołowi i parafii w osiedlu Słoneczny Stok nadano tytuł bł. Jadwigi Królowej.

</doc>
<doc id="1473487" url="https://pl.wikipedia.org/wiki?curid=1473487" title="Friedrich von Dreger">
Friedrich von Dreger

Friedrich von Dreger (ur. 3 października 1699 w Greifenbergu, zm. 26 sierpnia 1750 w Berlinie) - urzędnik w pruskim Pomorzu. Głównie znany ze swoich publikacji i zbioru dokumentów historii Pomorza.
Życie i praca.
Friedrich von Dreger wywodził się z rezydującej w Greifenbergu (dziś: Gryfice) rodziny prawników. Od 1724 był reprezentantem króla Fryderyka Wilhelma I w Sądzie Dworskim w Koszalinie, od 1730 piastował stanowisko doradcy wojennego, a od 1733 doradcy rządowego. Po uzyskaniu dyplomu 21 października 1734 został wywyższony do rangi pruskiej szlachty. W tym samym roku został mianowany dyrektorem Koszalińskiego Sądu Dworskiego. W 1735 przeniósł się do Szczecina, gdzie podjął pracę w Zarządzie Prowincji Pomorze. W 1738 objął funkcję doradcy wojennego na Pomorzu. Pracę na stanowisku wyższego urzędnika zakończył w 1747. W roku kolejnym został zarządcą zamku tzw. majordomem (łac.) "maiordomus" margrafa Friedricha Wilhelma w Brandenburgii-Schwedt. Od 1749 rozpoczął pracę w charakterze tajnego doradcy finansowego i wojennego w Centralnym Urzędzie Prus ds. wojny, polityki wewnętrznej i finansowej (niem.) "Generaldirektorium" w Berlinie. W 1750 objął kolejne stanowiska w okręgach: szczecinieckim i białogardzkim.
Prócz swoich urzędniczych zajęć, F. Dreger zajmował się również licznymi pracami dotyczącymi historii Pomorza. Główne jego dzieło "Codex diplomaticus" (1748), stworzył na podstawie dostępnych archiwów państwowych. Za życia F. Dregera opublikowano jedynie pierwszy tom, z dokumentami do 1269. Po jego śmierci rękopiśmienne tomy kodeksu przechowywane w szczecińskim Marienstiftsgymnasium. Historyk Johann Carl Conrad Oelrichs opublikował w 1768 nowe opracowanie oraz uzupełnione wydanie "Codexu..." Dregera i dalsze części jego zbioru dokumentów od 1795.

</doc>
<doc id="1473490" url="https://pl.wikipedia.org/wiki?curid=1473490" title="1 Dywizja Gwardii Cesarstwa Niemieckiego">
1 Dywizja Gwardii Cesarstwa Niemieckiego

1 Dywizja Gwardii Cesarstwa Niemieckiego − niemiecki związek taktyczny Armii Cesarstwa Niemieckiego. Oddziały 1 Dywizji Gwardii stacjonowały w Berlinie.
Dywizja została powołana do życia 5 września 1818 roku, jako jedna z brygad tzw. Armie Korps. Wraz ze zwiększeniem stanu osobowego i uzbrojeniu oddziału w artylerię, brygadę podniesiono do rangi dywizji. Dywizję rozwiązano w roku 1919 w wyniku ograniczeń nałożonych przez Traktat wersalski.
Skład dywizji.
Dywizja była częścią korpusu armii niemieckiej. Oddziały 1 Dywizji Gwardii walczyły na wielu frontach I wojny światowej, a najwybitniejszym dowódcą 1 dywizji był generał Oskar von Hutier.
Skład dywizji na rok 1914:

</doc>
<doc id="1473491" url="https://pl.wikipedia.org/wiki?curid=1473491" title="Jerzy Szeruda">
Jerzy Szeruda

Jerzy Szeruda (ur. 16 października 1891 w Wędryni, zginął 16 lutego 1919 w okolicy Przemyśla) – polski lotnik wojskowy, sierżant pilot Wojska Polskiego II RP.
Życiorys.
Urodził się 16 października 1891 w Wędryni na Śląsku Cieszyńskim, wchodzącym w skład Austro-Węgier. W 1914, z chwilą wybuchu I wojny światowej, wcielony został do cesarskiej i królewskiej armii. Na początku 1915 został odkomenderowany do szkoły pilotażu w Wiener Neustadt. Później doskonalił swoje umiejętności w Lugos (obecnie Lugoj w Rumunii) oraz w Aradzie. Po ukończeniu szkolenia został skierowany jako pilot na front do eskadry myśliwskiej. Do końca wojny służył w lotnictwie austriackim. Po kapitulacji Austro-Węgier wrócił do Polski i zgłosił się do lotnictwa polskiego. Został wcielony do 5 eskadry wywiadowczej stacjonującej na Lotnisku Rakowickim w Krakowie, rozpoczynając służbę w charakterze pilota.
W czasie wojny polsko-ukraińskiej razem z eskadrą został przeniesiony na lotnisko Hurka koło Przemyśla. W dniu 16 lutego 1919 roku razem z porucznikiem obserwatorem Janem Pareńskim został wysłany na lot bojowy na samolocie Rumpler C.IV (nr fabr. 5040/?). W czasie wykonywania manewru po starcie samolot wpadł w korkociąg i runął na ziemię. W wypadku śmierć ponieśli obaj lotnicy.
Za zasługi został odznaczony Polową Odznaką Pilota. Pochowano go na Cmentarzu Rakowickim w Krakowie.

</doc>
<doc id="1473497" url="https://pl.wikipedia.org/wiki?curid=1473497" title="Wzgórze złamanych serc">
Wzgórze złamanych serc

Wzgórze złamanych serc (lub Wzgórze rozdartych serc) – amerykański dramat z 1986 roku w reżyserii Clinta Eastwooda.
O filmie.
Film nakręcono w USA w stanie Kalifornia (miasta: Agua Dulce, San Clemente, San Diego, San Juan Capistrano, Santa Clarita oraz baza wojskowa Camp Pendleton) oraz w Puerto Rico (wyspa Vieques).
Tytuł.
„Heartbreak Ridge” - „Wzgórze złamanych serc” to nawiązanie do (trwającej miesiąc) bitwy, która miała miejsce podczas wojny w Korei. Po jednej stronie konfliktu stały sprzymierzone wojska Stanów Zjednoczonych, Korei Południowej i Francji. Drugiej strony barykady broniły natomiast połączone siły ChRL i Korei Północnej. Walki toczyły się od 13 września do 15 października 1951 roku.
Celem filmu było ukazanie sukcesu amerykańskich sił zbrojnych, które, jak to określono w filmie, po remisie w Korei i klęsce w Wietnamie wzmocniły się i odniosły zwycięstwo.
Fabuła.
Akcja filmu toczy się współcześnie. Sierżant amerykańskiej Piechoty Morskiej Tom Highway zmienia miejsce służby. Przyjeżdża do garnizonu, w którym niegdyś służył, by szkolić pluton zwiadowców dowodzony przez młodziutkiego porucznika Ringa. Pomimo niechęci dowódcy pułku udaje mu się podnieść morale i wyszkolić początkowo wrogich mu podkomendnych. Dzięki jego wysiłkom żołnierze doskonale sprawdzą się w starciu z Kubańczykami podczas inwazji na Grenadę. Także życie osobiste Highwaya dobrze się ułoży.

</doc>
<doc id="1473502" url="https://pl.wikipedia.org/wiki?curid=1473502" title="Klinochlor">
Klinochlor

Klinochlor – minerał z gromady krzemianów (glinokrzemianów), z grupy chlorytów (magnezowych). Nazwa pochodzi od złożenia greckich słów "klinos" – ukośny, i "chloros" – zielony. Opisany w 1851 r. Przez W.P.Blade’a.
"Przedrostka „klino” często stosuje się w nazewnictwie minerałów jednoskośnych".
Charakterystyka.
Właściwości.
Tworzy sześcioboczne kryształy o pokroju płytkowym lub tabliczkowy. Występuje w skupieniach łuskowych, blaszkowych, rozetowych lub ziarnistych. Jest minerałem giętkim lecz nie sprężystym. Odznacza się doskonałą jednokierunkową łupliwością. Tworzy pseudomorfozy po wielu minerałach.
Popularne odmiany to kāmmertyt i strzegomit.
Asocjacje: współwystępuje najczęściej z antygorytem, kalcytem, dolomitem, aktynolitem, biotytem, kordierytem, talkiem i chromitem.
Geneza.
Produkt metamorfizmu regionalnego i kontaktowego, oraz wynik przemian hydrotermalnych amfiboli, piroksenów, biotytu.
Występowanie.
Najczęściej spotyka się go w skałach metamorficznych zmienionych regionalnie, kontaktowo lub w procesach hydrotermalnych. Spotyka się go w łupkach chlorytowych i talkowych, amfibolitach, serpentynitach i rodingitach. Znany jest również z niektórych pegmatytów np. z okolic Jeleniej Góry, który jest przedstawiany tu na zdjęciach. Najrzadziej spotyka się go w skałach osadowych.
W Polsce: Karkonosze – Szklarska Poręba-Huta, Michałowice, Karpacz, Kowary; Rudawy Janowickie – Miedzianka; Dolny Śląsk – Tąpadła (kāmmertyt), Nasławice k. Sobótki, Jordanów, Szklary k. Ząbkowic, Strzegom, Grabina, Żółkiewka, Zimnik, Borów, Kostrza k. Strzegomia, Czernica, Paszowice k. Jawora (strzegomit), Złoty Stok, Gębczyce k. Strzelina.
W świecie: Włochy – dolina Aosty w Piemoncie, Val Malenco i Liguria; Austria – Pfitsch, Zillertal, Tyrol; Szwajcaria; Rosja- Achmatowsk k.. Złatousti na Uralu; USA – Brewster w stanie Nowy Jork, West Chester i Unionville w Pensylwanii.

</doc>
<doc id="1473505" url="https://pl.wikipedia.org/wiki?curid=1473505" title="Elisabeth Lemke">
Elisabeth Lemke

Elisabeth Lemke (ur. 1849 w Rąbitach koło Zalewa, wówczas Prusy Wschodnie, zm. 1925 w Sopocie, wówczas Wolne Miasto Gdańsk) – niemiecka historyk, badaczka folkloru, botaniki i pradziejów Prus Górnych, poetka i pisarka.
Urodziła się w rodzinie wschodniopruskiego ziemianina w majątku Rombitten (dziś Rąbity). Otrzymała wychowanie domowe i była samoukiem. Od dzieciństwa okazywała zainteresowanie zwyczajami i tradycją okolicznego ludu, które z czasem badała w sposób systematyczny. Zbierała okazy botaniczne oraz przeprowadzała prace archeologiczne rozkopując i badając kurhany. Od młodości zajmowała się również pisaniem opowiadań, wierszy i tekstów piosenek oraz układała aforyzmy. 
W roku 1886 przeniosła się do Berlina, gdzie kontynuowała studia nad folklorem i pradziejami Prus Wschodnich, a także botaniką i archeologią. Przeprowadziła około 200 wykładów i prelekcji na ten temat, które następnie były drukowane w czasopiśmie naukowym niemieckiego Stowarzyszenia Folklorystycznego.
Niezależność finansowa pozwoliła jej podróżować między innymi po Ameryce, Rosji i Afryce Północnej. Pozyskane przez nią artefakty trafiały do muzeów w Berlinie, Gdańsku, Królewcu i Norymberdze.
Główną pracą Elisabeth Lemke było trzytomowe dzieło "Volkstümliches in Ostpreußen" opublikowane w Morągu i Olsztynie w latach 1884, 1887 i 1899, gdzie zawarła wyniki swoich badań nad folklorem Prus Wschodnich, a zwłaszcza Prus Górnych (Oberland). W dziele tym umieściła podania (117), bajki (67), wierzenia, obrzędy oraz pieśni z okolic Zalewa.
W 1881 wyszły drukiem w Gdańsku również jej opowiadania i wiersze, a rok później opublikowała zbiór swoich aforyzmów.
W roku 1899 jako pierwsza kobieta otrzymała złoty medal od Muzeum Marchii w Berlinie. Była również członkiem wielu towarzystw naukowych i badawczych.
Po I wojnie światowej Elisabeth Lemke zamieszkała w Oliwie koło Gdańska. Zmarła niezamężna w roku 1925 w domu spokojnej starości w Sopocie.

</doc>
<doc id="1473510" url="https://pl.wikipedia.org/wiki?curid=1473510" title="Arcydzieło">
Arcydzieło

Arcydzieło – dzieło kultury, które zostało uznane przez odbiorców lub publiczność w pewnym dłuższym okresie za wyróżniające się na tle innych dzieł (literatury, muzyki, filmu, sztuk plastycznych) lub za doskonałe w swoim gatunku. Status arcydzieła nadają odbiorcy w procesie recepcji. Arcydzieło może realizować pewne obowiązujące w danym czasie standardy artyzmu, często jednak jest na tyle oryginalne, że je przekracza. Stąd też liczne dzieła kultury zostały uznane za arcydzieła dopiero wiele lat po ich powstaniu – zostały bowiem początkowo odrzucone przez odbiorców jako bezwartościowe.
Jedną z cech arcydzieła jest jego duża pojemność znaczeniowa – semantyka dzieła jest wciąż reinterpretowana w zmieniających się okolicznościach historycznych i społecznych. Znajomość kanonu dzieł, uznawanych w określonym czasie za arcydzieła, należy do elementów edukacji.

</doc>
<doc id="1473513" url="https://pl.wikipedia.org/wiki?curid=1473513" title="Karol Trzaska-Durski">
Karol Trzaska-Durski



</doc>
<doc id="1473516" url="https://pl.wikipedia.org/wiki?curid=1473516" title="Uszczelka Sierpińskiego">
Uszczelka Sierpińskiego



</doc>
<doc id="1473520" url="https://pl.wikipedia.org/wiki?curid=1473520" title="R-21 (pocisk)">
R-21 (pocisk)

R-21 (NATO: SS-N-5, Sark) – radziecki pocisk balistyczny średniego zasięgu klasy SLBM, wystrzeliwany z okrętów podwodnych projektów "629A", "658M" oraz "667" (ostatni z nich nigdy nie został zbudowany). Pociski R-21 były pierwszymi radzieckimi pociskami balistycznymi wystrzeliwanymi z zanurzonego okrętu podwodnego. Przenosiły one oddzielaną od pocisku głowice jądrową na odległość do 1400 km.

</doc>
<doc id="1473522" url="https://pl.wikipedia.org/wiki?curid=1473522" title="Kazys Bobelis">
Kazys Bobelis

Kazys Jaunutis Bobelis (ur. 4 marca 1923 w Kownie, zm. 30 września 2013 w St. Petersburg) – litewski polityk, lekarz chirurg, poseł na Sejm w latach 1992–2006.
Życiorys.
Studiował medycynę na Uniwersytecie Witolda Wielkiego w Kownie, a także na uczelniach w Grazu i Tybindze. W 1949 wyemigrował do Stanów Zjednoczonych, gdzie specjalizował się w zakresie chirurgii. Od 1953 prowadził prywatną praktykę w Chicago. W latach 1978–1991 pracował na Florydzie w różnych szpitalach, wykładał także na amerykańskich szkołach wyższych. W 1949 został członkiem Akademii Nauk Katolickich.
Był działaczem środowiska imigrantów, od 1962 do 1976 zasiadał w radzie amerykańskiej wspólnoty litewskiej. W 1979 stanął na czele Głównego Komitetu Wyzwolenia Litwy. Po odzyskaniu niepodległości w 1991 osiedlił się z powrotem na Litwie. Stanął wówczas na czele Związku Chrześcijańskich Demokratów (KDS). W 1992, 1996 i 2000 jako jedyny przedstawiciel tego ugrupowania uzyskiwał mandat poselski.
Gdy w 2001 KDS przyłączył się do Litewskiej Partii Chrześcijańskich Demokratów, która przyjęła wówczas nową nazwę (Litewscy Chrześcijańscy Demokraci), Kazys Bobelis został wybrany przewodniczącym wspólnego ugrupowania. W 2002 kandydował w wyborach prezydenckich, uzyskując w pierwszej turze niespełna 2% głosów. Od 2003 pełnił funkcję obserwatora w Parlamencie Europejskim, od maja do lipca 2004 sprawował mandat eurodeputowanego V kadencji w ramach delegacji krajowej.
W 2004 najpierw zrzekł się funkcji przewodniczącego chadeków, następnie odszedł z partii przed wyborami parlamentarnymi, w których uzyskał po raz czwarty z rzędu mandat (z ramienia Związku Partii Chłopskiej i Nowej Demokracji). Do 2006 zasiadał we frakcji ludowej. W kwietniu tego samego roku odszedł do liberalnych demokratów, jednak już w maju 2006 zrezygnował z miejsca w parlamencie, wycofując się z bieżącej polityki.

</doc>
<doc id="1473525" url="https://pl.wikipedia.org/wiki?curid=1473525" title="SS-N-5">
SS-N-5



</doc>
<doc id="1473528" url="https://pl.wikipedia.org/wiki?curid=1473528" title="Niech no tylko zakwitną jabłonie">
Niech no tylko zakwitną jabłonie



</doc>
<doc id="1473529" url="https://pl.wikipedia.org/wiki?curid=1473529" title="ORP Kaszub (korweta)">
ORP Kaszub (korweta)



</doc>
<doc id="1473535" url="https://pl.wikipedia.org/wiki?curid=1473535" title="Korwety rakietowe typu Niels Juel">
Korwety rakietowe typu Niels Juel

Korwety rakietowe typu Niels Juel - duńskie korwety rakietowe, które zaczęły wchodzić do służby w 1980. Zbudowano 3 okręty tego typu.
Historia.
W 1973 został zatwierdzony program modernizacji duńskiej marynarki wojennej. Program ten zakładał budowę trzech niewielkich fregat o wyporności do 1300 t. Okręty miały zastąpić w służbie cztery zbudowane we Włoszech w latach 50. XX wieku korwety typu "Triton". Projekt okrętów powstał w wyniku współpracy z brytyjskim biurem konstrukcyjnym Y-ARD. Projekt otrzymał oznaczenie "Kv-72", a budowane okręty zostały sklasyfikowane jako korwety. Głównym zadaniem nowych okrętów miało być zwalczanie jednostek nawodnych w rejonie Bałtyku i Cieśnin Duńskich.
Zamówienie na budowę okrętów zostało złożone w stoczni Aalborg Vaerft zostało złożone 27 lipca 1985.
Budowa pierwszego okrętu typu HDMS "Niels Juel" rozpoczęła się 20 października 1976. Wodowanie miało miejsce 17 lutego 1978, wejście do służby 26 sierpnia 1980. Ostatni okręt serii HDMS "Peter Tordenskold" wszedł do służby 2 kwietnia 1982.

</doc>
<doc id="1473537" url="https://pl.wikipedia.org/wiki?curid=1473537" title="Glüsingen">
Glüsingen

Glüsingen – miejscowość w gminie Seevetal w powiecie Harburg w niemieckim kraju związkowym Dolna Saksonia. Należy do gminy Seevetal od 1 lipca 1972 roku. Glüsingen liczy 1 049 mieszkańców (30.06.2008) i jest jedną ze średnio zaludnionych miejscowości gminy.
Położenie.
Glüsingen leży pomiędzy miejscowościami Meckelfeld a Fleestedt.
Gospodarka.
Glüsingen ma wspólną strefę przemysłową z Meckelfeld i mimo że jest dość dużą miejscowością nie ma centrum handlowego ani szkoły.
Tę rolę spełnia sąsiadujące Meckelfeld.

</doc>
<doc id="1473538" url="https://pl.wikipedia.org/wiki?curid=1473538" title="Fenokryształy">
Fenokryształy

Fenokryształy – duże (widoczne gołym okiem) i zazwyczaj prawidłowo wykształcone kryształy różnych minerałów. Fenokryształy występują najczęściej w wylewnych skałach magmowych, gdzie mają charakter prakryształów (np. w porfirach). Fenokryształy występują też często w głębinowych skałach magmowych (np. w granitach), gdzie wśród drobnoziarnistej skały otaczającej wyróżniają się nawet kilkunastocentymetrowe kryształy. Występują także w niektórych skałach metamorficznych (np. w mylonitach, gnejsach); w tym przypadku nazywa się je porfiroblastami, lub porfiroklastami.
Fenokryształy zwane są też porfirokryształami lub fanerokryształami 

</doc>
<doc id="1473539" url="https://pl.wikipedia.org/wiki?curid=1473539" title="Fenokryształ">
Fenokryształ



</doc>
<doc id="1473556" url="https://pl.wikipedia.org/wiki?curid=1473556" title="Górna Adyga">
Górna Adyga



</doc>
<doc id="1473560" url="https://pl.wikipedia.org/wiki?curid=1473560" title="Raimundas Alekna">
Raimundas Alekna

Raimundas Alekna (ur. 16 kwietnia 1959 w Suboczy w rejonie kupiszeckim) – litewski psychoterapeuta, lekarz psychiatra, działacz społeczny, polityk, minister zdrowia (1999–2000). W latach 2010–2011 burmistrz Wilna.
Życiorys.
W 1985 ukończył studia w Kowieńskim Instytucie Medycznym, w następnym roku uzyskał kwalifikację lekarza psychiatry.
W latach 1986–1988 pracował jako psychiatra w szpitalu i stacji pogotowia ratunkowego w Poniewieżu. Od 1988 był kierownikiem oddziału psychoneurologii polikliniki, a od 1990 asystentem w klinice psychiatrii Kowieńskiej Akademii Medycznej. W latach 1992–1995 pełnił funkcję kierownika oddziału psychosomatycznego szpitala w Poniewieżu.
W latach 2000–2002 był naczelnym lekarzem w szpitalu w Wilnie. Od 2002 do 2006 pełnił funkcję dyrektora centrum psychoterapii w Wilnie, następnie był psychiatrią i psychoterapeutą w tej placówce. Był członkiem władz stowarzyszeń lekarskich. W 2003 objął funkcję przewodniczącego litewskiej federacji triatlonu.
W 1993 wstąpił do Związku Ojczyzny. Od 1995 do 1997 zasiadał w radzie miejskiej Poniewieża, jednocześnie zajmował stanowisko zastępcy mera. W 1996 kandydował do Sejmu z listy Związku Ojczyzny, jednak nie zdobył mandatu. W 1997 wszedł do Sejmu na miejsce zmarłego Romualdasa Sikorskisa. W tym samym roku został powołany na stanowisko sekretarza Ministerstwa Zdrowia. Od 10 czerwca 1999 do 9 listopada 2000 sprawował funkcję ministra zdrowia w gabinetach Rolandasa Paksasa i Andriusa Kubiliusa.
W 2003 i 2007 był wybierany do rady miejskiej Wilna. Z powodzeniem kandydował w wyborach parlamentarnych w 2008, wchodząc do Sejmu z listy TS-LKD. Przed pierwszym posiedzeniem parlamentu nowej kadencji złożył oświadczenie o odmowie objęcia mandatu, pozostając w samorządzie. 15 grudnia 2010 został wybrany na burmistrza Wilna. Funkcję sprawował do kwietnia 2011.

</doc>
<doc id="1473563" url="https://pl.wikipedia.org/wiki?curid=1473563" title="Superleague">
Superleague



</doc>
<doc id="1473568" url="https://pl.wikipedia.org/wiki?curid=1473568" title="Kondensacja (mineralogia)">
Kondensacja (mineralogia)

Kondensacja – w kontekście mineralogicznym łączenie się dwóch lub więcej jednakowych cząsteczek lub jonów kompleksowych w utwory bardziej złożone. 
Zjawisko to połączone jest z wydzieleniem się mniejszych cząsteczek, na przykład H2O, O2. Podczas kondensacji jonów [SiO4]4− w magmie lub podczas krystalizowania skał metamorficznych następuje w związku z tym zubożenie krzemianów w tlen podczas reakcji:
[SiO4]4− + [SiO4]4− → [Si2O7]6− + O2
Kondensacja z wydzieleniem H2O następuje podczas starzenia się żelu krzemionkowego, a więc w czasie jego krystalizacji w kwarc lub chalcedon. 
Inny przykład: precypitat wodorotlenku Fe[OH]3 bardzo pospolicie tworzący się na powierzchni Ziemi w wyniki kondensacji przeobraża się w goethyt (najtrwalszy minerał żelaza na powierzchni Ziemi); reakcja przebiega następująco:
Fe[OH]3 + Fe[OH]3 → FeO[OH] + H2O
Urozmaicone są także zjawiska kondensacji wśród boranów, ponieważ bor posiada zdolność do tworzenia z tlenem anionów płaskich [BO3] oraz tetraedrycznych [BO4] i [B(O,OH)4].

</doc>
<doc id="1473569" url="https://pl.wikipedia.org/wiki?curid=1473569" title="Kathryn Williams">
Kathryn Williams

Kathryn Williams (ur. 1974 w Liverpoolu) – brytyjska wokalistka i kompozytorka folkowa. Williams zadebiutowała w 1999 wydanym przez jej własną wytwórnię Caw Records albumem "Dog Leap Stairs". Współpracowała ponadto z takimi wykonawcami jak John Martyn, Badmarsh and Shri, Thea Gilmore, Tobias Froberg czy Ted Barnes.

</doc>
<doc id="1473570" url="https://pl.wikipedia.org/wiki?curid=1473570" title="Juan Ramon Fernandez">
Juan Ramon Fernandez



</doc>
<doc id="1473575" url="https://pl.wikipedia.org/wiki?curid=1473575" title="Morón de la Frontera">
Morón de la Frontera

Morón de la Frontera – hiszpańskie miasto położone w prowincji Sewilla, regionie Andaluzja, 63 km na południowy wschód od Sewilli. Znane jest głównie z amerykańskiej bazy sił powietrznych. Miasto liczy około 28 tys. mieszkańców (2007). Klimat Morón de la Frontera jest podobny do reszty prowincji Sewilla, która jest podobna do innych subtropikalnych regionów śródziemnomorskich.
Zabytki.
Najciekawsze zabytki to ruiny zamku Maurów oraz kościół San Miguel.

</doc>
<doc id="1473576" url="https://pl.wikipedia.org/wiki?curid=1473576" title="Jewtichij Jerin">
Jewtichij Jerin

Jewtichij Jerin (ros. Евтихий Филиппович Ерин, lit. Jevtichijas Jerinas; ur. 1878, zm. 1953) – litewski ziemianin, działacz społeczny, polityczny i religijny mniejszości rosyjskiej na Litwie, poseł na Sejm Republiki Litewskiej. 
Biogram.
W 1906 uczestniczył w Zjeździe Staroobrzędowców Kraju Północno-Zachodniego. Rok później wybrano go wiceprzewodniczącym Rady Staroobrzędowców w Kownie. Od 1922 do 1930 wchodził w skład Centralnej Rady Staroobrzędowców Litwy, był również jej wiceprzewodniczącym (1927–1930). 
W 1923 dostał się do litewskiego sejmu jako jedyny przedstawiciel mniejszości rosyjskiej – mandat sprawował do 1926. Zasiadał w łączonym Rosyjsko-Niemieckim Klubie Poselskim. W parlamencie bronił praw mieszkających na Litwie Rosjan do oświaty w języku ojczystym. Przez kilka lat stał na czele Demokratycznego Związku Obywateli Litwy Narodowości Rosyjskiej, po czym wycofał się z aktywnej polityki. 
Od marca 1942 do listopada 1943 był wiceprzewodniczącym Tymczasowej Centralnej Rady Staroobrzędowców w Okręgu Generalnym Litwa. Rok później (1944) wybrano go w skład kierowanej przez Borysa Pimonowa Wyższej Rady Staroobrzędowców na Litwie. W czasie II wojny światowej przebywał w wiosce Gereiši koło Kowna. 
Po włączeniu Litwy w skład ZSRR został członkiem Wyższej Rady Staroobrzędowców Litewskiej SRR. 

</doc>
<doc id="1473583" url="https://pl.wikipedia.org/wiki?curid=1473583" title="Arvids Pelse">
Arvids Pelse



</doc>
<doc id="1473585" url="https://pl.wikipedia.org/wiki?curid=1473585" title="Västerlånggatan">
Västerlånggatan

Västerlånggatan – ulica w Sztokholmie biegnąca przez centrum Gamla Stan.
Była to główna droga poza miastem, biegnąca wzdłuż części murów miejskich. Obecnie ulica pełna jest sklepików, przez co stała się bardzo oblężona przez turystów. Od północy zaczyna się przy Mynttorget, niedaleko urzędu kanclerza (Kanslihuset) i Lejombacken, a kończy się przy Järntorget na południu, gdzie mieściły się szwedzkie firmy eksportujące żelazo. Obok znajduje się Bancohuset, siedziba Banku Państwowego w latach 1680-1906.
Budynki przy ulicy.
Z budynku pod numerem 7 od połowy ostatniej dekady XX wieku korzysta parlament. W fasadzie z końca XIX wieku widać wyraźne wpływy budowli południowoeuropejskich.
Dom pod numerem 27 zbudował dla siebie Erik Palmstedt, twórca gmachu giełdy i studni na Stortorget. W sąsiedztwie (29) znajduje się budynek pochodzący z XV wieku oryginalnymi gotyckimi łukami.
Dom Von der Lindego pod numerem 68 ma XVII-wieczną fasadę i portyk z posągami Neptuna i Merkurego.

</doc>
<doc id="1473586" url="https://pl.wikipedia.org/wiki?curid=1473586" title="Arwid Pelsze">
Arwid Pelsze



</doc>
<doc id="1473590" url="https://pl.wikipedia.org/wiki?curid=1473590" title="San Buenaventura (Kalifornia)">
San Buenaventura (Kalifornia)



</doc>
<doc id="1473592" url="https://pl.wikipedia.org/wiki?curid=1473592" title="Ulica Świętojańska w Warszawie">
Ulica Świętojańska w Warszawie

Ulica Świętojańska – główna ulica Starego Miasta w Warszawie, biegnąca od placu Zamkowego do Rynku Starego Miasta.
Historia.
Ulica została wytyczona już przy lokacji miasta po roku 1408, już od zarania swych dziejów stanowiła główny szlak komunikacyjny Starej Warszawy, biegnąc od Bramy Krakowskiej do Rynku Starego Miasta. Była ona odcinkiem traktu z Czerska do Zakroczymia. Nazwa ulicy pochodzi od kościoła parafialnego św. Jana, wzniesionego tutaj w XIV wieku.
Pierwotnie była nazywana ulicą Grodzką ("platea Castrensis"), w wieku XVII – "Zamkową", "Św. Jana". Obecna nazwa ustaliła się w początkach XVIII wieku. Do początku ubiegłego stulecia pisano "Święto Jańska", po roku 1900 – łącznie.
Zachodnią pierzeję ulicy, liczącą 19 posesji sięgających ul. Piwnej, przecięły dwie wąskie, komunikacyjne uliczki bez nazwy, później zabudowane i odtworzone po roku 1945.
Najwcześniejszą zabudowę ulicy stanowiły drewniane domostwa mieszczan; pierwszy dom murowany przy ulicy powstał w połowie wieku XV pod nr. 5, kolejne domy powstawały począwszy od wieku XVI. Tylne oficyny domów przy Świętojańskiej wychodziły na ul. Piwną; zwarty blok zabudowy o frontach od strony obydwu ulic przybrał ostateczny kształt w XVIII wieku. Przy ulicy mieszkali m.in. zamożni kupcy, duchowni, złotnicy i cyrulicy. 
W roku 1831 rozebrano ostatnią kamienicę w pierzei zachodniej, w związku z poszerzeniem ul. Zapiecek.
Przy wschodniej, parzystej stronie ulicy od XV wieku istniało sześć posesji miejskich, przylegających do bloku zabudowy Rynku Starego Miasta. Tuż za nimi wznosiła się kolegiata Świętego Jana, a za nią – sześć kolejnych posesji, pierwotnie książęcych, później nadanych duchowieństwu. W roku 1433, gdy księżna Anna Holszańska ofiarowała dom nr 2 mansjonarzom, zwany był on jeszcze "Nad Kanałem", od strumienia płynącego niegdyś pomiędzy Zamkiem Królewskim a kolegiatą. Od tego momentu dom zaczęto nazywać "Mansjonarią", od miana jego gospodarzy. Sąsiedni dom, pod nr. 4, od roku 1527 był siedzibą kolegium psałterzystów, nazwano go więc "Psałterią".
W latach 1558–1626 na gotyckich piwnicach dwóch rozebranych kamienic wzniesiono obok katedry kościół Matki Boskiej Łaskawej wraz z klasztorem i kolegium jezuitów. To ważny moment w dziejach ulicy, ponieważ do tego czasu "Świętojańską" zwano ulicę Jezuicką.
W wieku XVIII na miejscu przesmyku wiodącego ku ul. Piwnej wzniesiono niewielką, jednoosiową kamieniczkę; w tym czasie też wiele kamienic przy ulicy przebudowano, nadając ich fasadom cechy barokowe.
Pod nr. 1 działał w tym okresie sklep zegarmistrzowski Gugenmusów, sławny w całej Starej Warszawie; niewielką uliczkę bez nazwy pomiędzy kolegiatą Świętego Jana a kościołem Matki Boskiej Łaskawej wiodącą pierwotnie ku ul. Jezuickiej zabudowano niewielkim domkiem mieszczącym dwa sklepy i mieszkanie.
W końcu XVIII stulecia Świętojańska była najludniejszą ulicą Starego Miasta; liczyła około 1100 mieszkańców. Kolejne stulecie przyniosło pauperyzację ulicy; zamieszkujących tu dotąd duchownych, złotników i kupców zastąpili niezamożni rzemieślnicy, szewcy i urzędnicy niskiego szczebla. Miejsce wytwornych sklepów zajęły skromne sklepiki, dostosowane do możliwości finansowych mieszkańców ulicy.
W latach 1836−1840 katedra otrzymała fasadę w duchu neogotyku angielskiego według projektu Adama Idzikowskiego; pozytywnym akcentem w panoramie zaniedbanej ulicy była też restauracja Mansjonarii w latach 1918−1920, należącej do Władysława Kościelskiego, nazywanej odtąd kamienicą Kościelskich.
W latach trzydziestych Świętojańską wyasfaltowano oraz wyposażono w lampy oświetleniowe; usunięto też szpecące ją sklepowe szyldy.
Podczas powstania warszawskiego ulica była miejscem ciężkich walk; przy jej wylocie na plac Zamkowy zbudowano barykadę.
Zburzoną zabudowę ulicy odbudowano w latach 1953–1959, wprowadzając niewielkie zmiany w stosunku do stanu sprzed zniszczenia, przywrócono też bezimienne uliczki wiodące ku ul. Piwnej oraz bruk.
Inne informacje.
Na frontowej ścianie kamienicy Metrykantów Koronnych (Szeliżyńskiej, nr 21) znajduje się jedna z dwóch odtworzonych po wojnie tablic libertacyjnych.

</doc>
<doc id="1473593" url="https://pl.wikipedia.org/wiki?curid=1473593" title="Dzień Żałoby i Nadziei">
Dzień Żałoby i Nadziei

Dzień Żałoby i Nadziei, lit. Gedulo ir vilties diena – litewskie święto państwowe obchodzone 14 czerwca na pamiątkę pierwszych wywózek zorganizowanych przez NKWD po włączeniu Litwy do ZSRR. W tym dniu flaga opuszczona w żałobie.
Historia.
Pierwszy transport z terenów Litwy na Wschód ruszył 14 czerwca 1941 roku z miejscowości Nowa Wilejka, dlatego święto obchodzone jest właśnie w tym dniu. Zazwyczaj składa się tego dnia kwiaty, wieńce i znicze przy torach kolejowych. Często w uroczystościach biorą udział przedstawiciele władz państwowych i samorządów. 
Obchody.
W tym dniu jest organizowany w Wilnie bieg na dystansie 12 km.

</doc>
<doc id="1473600" url="https://pl.wikipedia.org/wiki?curid=1473600" title="Młoda Litwa">
Młoda Litwa

Młoda Litwa (lit. "Jaunoji Lietuva", JL) – litewska partia polityczna działająca od 1994, o profilu narodowym, konserwatywnym i antykomunistycznym.
Historia.
Ugrupowanie o tej samej nazwie istniało w latach 1927–1940, będąc młodzieżową formacją przedwojennego Związku Litewskich Narodowców. Nawiązującą do tego ruchu organizację powołano ponownie w 1988, wśród jej głównych postulatów znalazły się restytucja państwa litewskiego i zakończenia sowieckiej okupacji kraju.
W 1994 w oparciu o jej struktury utworzono partię polityczną pod nazwą Litewska Partia Narodowa „Młoda Litwa” (lit. "Lietuvių Nacionalinė Partija „Jaunoji Lietuva”"). Na jej czele stanął Stanislovas Buškevičius, pełniący wówczas funkcję doradcy premiera do spraw młodzieży w tworzonym przez postkomunistów z Litewskiej Demokratycznej Partii Pracy rządzie (1992–1996).
W programie partii znalazło się żądanie powrotu do idei państwa narodowego, domagano się m.in. wydalenia z Litwy mniejszości narodowych przybyłych do kraju po 1940, choć deklarowano tolerancję i szacunek dla mniejszości historycznych (głównie Polaków i Żydów). Partia nawoływała do rozliczenia z przeszłością komunistyczną, pozbawienia przywilejów byłych pracowników KGB i wysiedlenia ich do Rosji. Proponowano powoływanie specjalnych narodowych oddziałów samoobrony złożonych z ludności cywilnej, domagano się surowego karania przestępców. W dziedzinie polityki zagranicznej opowiedziała się za integracją z Unią Europejską i NATO, a przeciwko bliskim związkom z WNP i Rosją, od której żądała m.in. przekazania Litwie obwodu kaliningradzkiego. W programie gospodarczym popierała przypływ na Litwę obcego kapitału, nie godząc się jednocześnie na sprzedaż ziemi cudzoziemcom.
Partia była krytykowana szczególnie przez konserwatywny Związek Ojczyzny, którego działacze porównywali ją m.in. do liberalnych demokratów Władimira Żyrynowskiego.
W pierwszych wyborach samorządowych w 1995 JL zdobyła 16 mandatów radnych w skali kraju (w tym 2 w radzie miejskiej Wilna), w kolejnych uzyskiwała poniżej 10 miejsc w radach lokalnych. Od 2003 jest reprezentowana jedynie w samorządzie Kowna, w którym znajduje się jej siedziba.
W wyborach parlamentarnych w 1996 i 2000 na bazie Młodej Litwy zorganizowano komitety wyborcze, które nie przekraczały wynoszącego 5% progu wyborczego, uprawniającego do otrzymania mandatów z listy krajowej, otrzymując odpowiednio 3,81% i 1,15% głosów. Jednocześnie w obu tych wyborach Stanislovas Buškevičius jako jedyny przedstawiciel partii był wybierany posłem z okręgu jednomandatowego.
W wyborach w 2004 kandydaci Młodej Litwy wystartowali z ramienia Chrześcijańsko-Konserwatywnego Związku Socjalnego Gediminasa Vagnoriusa, nie uzyskując miejsc w parlamencie. W 2006 doszło do przerejestrowania partii połączonego z przyjęciem nowej skróconej nazwy. Rok później w kolejnych wyborach samorządowych JL uzyskała 2 mandaty w skali kraju (w Kownie). Lider ugrupowania Stanislovas Buškevičius został wybrany wiceburmistrzem Kowna. W wyborach parlamentarnych w 2008 partia uzyskała poniżej 2% głosów i pozostała poza parlamentem. W wyborach w 2011 Młoda Litwa uzyskała 6,49% głosów i 4 miejsca w kowieńskiej radzie miejskiej (utraciła tę reprezentację w 2015). Młoda Litwa ponownie wystawiła swoich kandydatów do Sejmu w 2012, lista krajowa uzyskała poparcie na poziomie około 0,6%, żaden z kandydatów z okręgów jednomandatowych nie wszedł do drugiej tury. W wyborach w 2016 współtworzona przez JL koalicja otrzymała około 0,5% głosów. W 2020 partia wsparła listę ugrupowania Nacionalinis susivienijimas, nie wprowadzając żadnych swoich przedstawicieli do Sejmu.

</doc>
<doc id="1473608" url="https://pl.wikipedia.org/wiki?curid=1473608" title="Uwe Raab">
Uwe Raab

Uwe Raab (ur. 26 lipca 1962 w Wittenberdze) – niemiecki kolarz szosowy reprezentujący NRD, dwukrotny medalista mistrzostw świata.
Kariera.
Największy sukces w karierze Uwe Raab osiągnął w 1983 roku, kiedy zdobył złoty medal w wyścigu ze startu wspólnego amatorów podczas mistrzostw świata w Altenrhein. W zawodach tych wyprzedził bezpośrednio Szwajcara Nickiego Rüttimanna oraz Polaka Andrzeja Serediuka. Otrzymał tytuł sportowca roku 1983 w NRD. Na rozgrywanych trzy lata później mistrzostwach świata w Colorado Springs wspólnie z Uwe Amplerem, Mario Kummerem i Danem Radtke zdobył brązowy medal w drużynowej jeździe na czas. W latach 1983-1989 ośmiokrotnie startował w Wyścigu Pokoju wygrywając tam siedem etapów. W 1990 roku przeszedł na zawodowstwo. Wygrał łącznie cztery etapy Vuelta a España, najlepszy wynik osiągając w 1991 roku, kiedy zajął 43. miejsce w klasyfikacji generalnej. Czterokrotnie startował w Tour de France, jego najlepszym wynikiem było 84. miejsce w 1994 roku. Wystartował także w Giro d’Italia w latach 1993 i 1994, ale wycofał się przed końcem rywalizacji. Wielokrotnie zdobywał medale mistrzostw NRD, w tym trzy złote. W 1988 roku wziął udział w wyścigu ze startu wspólnego podczas igrzysk olimpijskich w Seulu, zajmując 23. miejsce. W 1995 roku zakończył karierę.

</doc>
<doc id="1473621" url="https://pl.wikipedia.org/wiki?curid=1473621" title="Danny Nelissen">
Danny Nelissen

Daniel Wilhelmus Maria „Danny” Nelissen (ur. 10 listopada 1970 w Sittard) – holenderski kolarz szosowy i torowy, złoty medalista szosowych mistrzostw świata w kategorii amatorów.
Kariera.
Największy sukces w karierze Danny Nelissen osiągnął w 1995 roku, kiedy zdobył złoty medal w wyścigu ze startu wspólnego amatorów podczas mistrzostw świata w Duitamie. W zawodach tych bezpośrednio wyprzedził Włocha Daniele Sgnaolina oraz Pedro Rodrígueza z Ekwadoru. Był to jednak jedyny medal wywalczony przez Nelissena na międzynarodowej imprezie tej rangi. Ponadto wygrał między innymi włoski Giro di Basilicata w 1988 roku, belgijski Grand Prix de Wallonie w 1992 roku oraz holenderski Olympia’s Tour w 1995 roku. W 1996 roku wystartował na igrzyskach olimpijskich w Atlancie, gdzie zajął 111. miejsce w wyścigu ze startu wspólnego. Na zawodowstwo przeszedł już w 1990 roku, z przerwą w 1995. Trzykrotnie startował w Tour de France, jednak bez sukcesów. Startował także na torze, zdobywając między innymi tytuł wicemistrza kraju w indywidualnym wyścigu na dochodzenie w 1989 roku. W 1999 roku zakończył karierę.
Obecnie pracuje jako komentator w wersji holenderskiej Eurosportu.

</doc>
<doc id="1473627" url="https://pl.wikipedia.org/wiki?curid=1473627" title="Nowa Synagoga w Gocie">
Nowa Synagoga w Gocie

Nowa Synagoga w Gocie – nieistniejąca synagoga w mieście Gotha przy Hohenlohestraße 1 (obecnie Moßlerstraße).
Synagoga została zbudowana w latach 1903–1904 według projektu architekta Richarda Klepziga w stylu neogotyckim. Była to budowla na planie centralnym zwieńczona kopułą. Poświęcenie synagogi nastąpiło 11 maja 1904. Na uroczystości byli obecni: nadburmistrz Otto Liebetrau, członkowie rady miejskiej, przedstawiciele wspólnoty ewangelickiej i katolickiej oraz minister stanu Philipp Hermann von Hentig, który w imieniu rządu książęcego wygłosił krótkie przemówienie. Następnie mowę wygłosił nadburmistrz. Na zakończenie rabin krajowy Isaac Prager z Kassel umieścił zwoje tory w Aron ha-kodesz.
W czasie nocy kryształowej synagoga została podpalona, a straż pożarna czuwała, by ogień nie przeniósł się na sąsiednie budynki. 10 marca 1939 rozpoczęto rozbiórkę ruin na koszt gminy żydowskiej.
W 1988 w pobliżu miejsca, na którym stała synagoga, odsłonięto pomnik autorstwa Hansa Kleina. W 1991 fragment ulicy Lenaustraße pomiędzy Moßlerstraße i Gartenstraße przemianowano na An der Synagoge.

</doc>
<doc id="1473631" url="https://pl.wikipedia.org/wiki?curid=1473631" title="Aborcja w Rumunii">
Aborcja w Rumunii

Aborcja w Rumunii – zakaz aborcji został wprowadzony w 1948 po wprowadzeniu systemu komunistycznego. Jego zniesienie w 1957 doprowadziło do wzrostu liczby dokonywanych zabiegów przerywania ciąży sięgającego 80% w skali roku, co było związane z brakiem dostępu do środków antykoncepcyjnych.
W 1966 roku nowa ekipa rządząca, kierowana przez Nicolae Ceaușescu ograniczyła dopuszczalność aborcji do następujących okoliczności:
Ustawodawstwo to – wbrew częstym opiniom – nie było restrykcyjne, o czym świadczy fakt że liczba legalnych aborcji w stosunku do liczby urodzeń żywych była większa niż np. w Polsce czy tych krajach Europy Zachodniej, które zdecydowały się zalegalizować przerywanie ciąży.
Niemniej po 1973 roku (legalizacja aborcji w NRD) było to najbardziej restrykcyjne ustawodawstwo w bloku sowieckim. W 1989 roku – zaraz po obaleniu Ceaușescu – nowe władze Rumunii zniosły restrykcje w dostępie do aborcji, wprowadzając aborcje na żądanie kobiety ciężarnej w pierwszych czternastu tygodniach ciąży oraz z racji medycznych przez cały okres ciąży. Od 1991 roku liczba legalnych aborcji systematycznie spada, co wiąże się ze wzrostem dostępności nowoczesnych środków antykoncepcyjnych.

</doc>
<doc id="1473634" url="https://pl.wikipedia.org/wiki?curid=1473634" title="Alex Pedersen">
Alex Pedersen

Alex Kjeld Pedersen (ur. 15 listopada 1966 w Ikast) – duński kolarz szosowy, dwukrotny medalista mistrzostw świata.
Kariera.
Pierwszy sukces w karierze Alex Pedersen osiągnął w 1983 roku, kiedy wspólnie z kolegami z reprezentacji zdobył złoty medal w drużynowej jeździe na czas podczas mistrzostw świata juniorów. Rok później zdobył brązowy medal na MŚJ w wyścigu ze startu wspólnego, a w 1986 roku został mistrzem Danii wśród amatorów. W 1987 roku wystartował na mistrzostwach świata w Villach, zdobywając brązowy medal w wyścigu ze startu wspólnego amatorów. W zawodach tych wyprzedzili go tylko Francuz Richard Vivien oraz Niemiec Hartmut Bölts. W tej samej konkurencji Pedersen zdobył złoty medal na rozgrywanych siedem lat później mistrzostwach świata w Agrigento. Wyprzedził tam bezpośrednio Słowaka Milana Dvorščíka i Francuza Christophe'a Mengina. Jeszcze czterokrotnie zdobywał medale mistrzostw kraju, w tym złoty w 1992 roku. Nigdy nie wziął udziału w igrzyskach olimpijskich. W latach 1988-1991 przez cztery sezony jeździł w zawodowym peletonie.

</doc>
<doc id="1473635" url="https://pl.wikipedia.org/wiki?curid=1473635" title="Kolumna Łez">
Kolumna Łez

Kolumna Łez – obelisk znajdujący się obecnie w centrum wsi Ulesie, będący najstarszym na Śląsku wystawionym w miejscu publicznym nowożytnym pomnikiem o wyłącznie świeckim charakterze. 
Geneza i historia.
Wzniesiony w 1664 przez księcia legnicko-brzeskiego Jerzego III na pamiątkę rozstania z córką, wyjeżdżającą do Dillenburga w Hesji (Niemcy) do nowo poślubionego małżonka, Henryka von Nassau-Dillenburg. Na obelisku zamieszczono inskrypcję po łacinie wzywającą przechodniów do chwili zadumy „w miejscu które Dorota Elżbieta zrosiła swymi łzami”. 
Obiekt ten uznawano za na tyle istotny, że do końca XIX wieku oznaczano jego położenie na mapach okolic Legnicy. Pod koniec XVIII wieku zaczął jednakże niszczeć, a miejscowa ludność i władze nie interesowały się jego losem. Odnowienia obelisku dokonano w 1858 oraz na początku XX wieku z inicjatywy Towarzystwa Historii i Starożytności z Legnicy, któremu wsparcia finansowego udzieliły władze Rejencji i powiatu ziemskiego w Legnicy oraz prywatny właściciel gruntu na którym znajdował się obelisk. Pierwotnie obelisk znajdował się na skraju wsi u wylotu gościńca, do centrum wsi został przeniesiony przy okazji renowacji. Ostatnie jak dotąd prace konserwacyjne przy zabytku miały miejsce w 1995. 
Wizerunek obelisku znajduje się w herbie gminy Miłkowice, stanowiąc nawiązanie do piastowskiej historii gminy.

</doc>
<doc id="1473639" url="https://pl.wikipedia.org/wiki?curid=1473639" title="Hozjusz z Kordoby">
Hozjusz z Kordoby

Hozjusz z Kordoby, łac. "Osius Cordubensis" (ur. ok. 256, zm. ok. 359 w Sirmium lub w Hiszpanii). W 295 r. został biskupem Kordoby w południowej Hiszpanii. Utrzymywał kontakty z cesarzem Konstantynem. Uczestniczył w synodzie w Elwirze (ok. 300, okolice dzisiejszej Grenady). 
Jeden z obrońców ortodoksji we wczesnych etapach kontrowersji ariańskiej. Przewodniczył soborowi nicejskiemu (325) oraz synodowi w Serdice (dzisiejsza Sofia, 343).
Czczony jako Hozjusz Wyznawca w Kościołach prawosławnych.

</doc>
<doc id="1473641" url="https://pl.wikipedia.org/wiki?curid=1473641" title="Niebo (katolicyzm)">
Niebo (katolicyzm)

Niebo – wedle nauki Kościoła katolickiego doskonałe życie z Trójcą Świętą, komunia życia i miłości z nią, z Dziewicą Maryją, aniołami i wszystkimi świętymi.
Do nieba (raju) trafiają ci, którzy umierają w łasce i przyjaźni z Bogiem oraz są doskonale oczyszczeni. W niebie żyje się „w Chrystusie”, ale zachowuje się i odnajduje tam swoją prawdziwą tożsamość.
Tajemnica nieba przekracza ludzkie możliwości zrozumienia i wyobrażenia. Szczęście w niebie, obrazowo przedstawianym jako dom Ojca czy też uczta niebieska, polega na „byciu dopuszczonym do widzenia Boga”.

</doc>
<doc id="1473644" url="https://pl.wikipedia.org/wiki?curid=1473644" title="Mirko Gualdi">
Mirko Gualdi

Mirko Gualdi (ur. 7 lipca 1968 w Alzano Lombardo) – włoski kolarz szosowy, złoty medalista mistrzostw świata w kategorii amatorów.
Kariera.
Największy sukces w karierze Mirko Gualdi osiągnął w 1990 roku, kiedy zdobył złoty medal w wyścigu ze startu wspólnego amatorów na mistrzostwach świata w Utsunomiya. W zawodach tych wyprzedził bezpośrednio swego rodaka Roberto Caruso oraz Francuza Jeana-Philippe'a Dojwę. Jako zawodowiec jeździł w latach 1993-2003. Ponadto wygrał między innymi Gran Premio Industria e Commercio Artigianato Carnaghese w 1991 roku, 17. etap Giro d’Italia w 1997 roku oraz czwarty etap Tour de Pologne w 1993 roku. Łącznie czterokrotnie startował w Giro d'Italia, najlepszy wynik osiągając w 2000 roku, kiedy zajął 40. miejsce. Zajął również 43. miejsce w Tour de France w 1993 roku oraz 21. miejsce w Vuelta a España w 1998 roku. Nigdy nie wystartował na igrzyskach olimpijskich. W 2003 roku zakończył karierę.

</doc>
<doc id="1473645" url="https://pl.wikipedia.org/wiki?curid=1473645" title="Leon Walaszek">
Leon Walaszek

Leon Walaszek (ur. 5 marca 1915 w Ochędzynie k. Wieruszowa, zm. 2 października 1996 w Kutnie - Woźniakowie) – SDB, kapłan Zgromadzenia Salezjańskiego. 
Życiorys.
Urodził się w ubogiej rodzinie Ignacego Walaszek i Wiktorii z domu Jastrowicz. W roku 1937 rozpoczął swoją formację zakonną wstępując do nowicjatu salezjanów w Czerwińsku nad Wisłą. Dalsze etapy jego życia zakonnego to Marszałki, Sokołów Podlaski oraz Kraków, gdzie został 27 maja 1945 wyświęcony na kapłana.
Następnie był katechetą w Sokołowie Podlaskim oraz Lądzie nad Wartą (1945-1949). Kolejne lata pracy ks. Walaszka związane były z ważnymi funkcjami w strukturach duszpasterskich prowincji salezjańskiej: był dyrektorem wspólnoty zakonnej w Sokołowie Podlaskim (1949-1958), magistrem nowicjatu w Czerwińsku nad Wisłą (1958-1963) oraz dyrektorem wspólnoty w Lutomiersku (1963-1965). W roku 1965 objął funkcję proboszcza parafii pw. św. Teresy w Łodzi pełniąc jednocześnie funkcję dyrektora tamtejszej wspólnoty zakonnej. W roku 1974 objął funkcję proboszcza bazyliki pw. NSJ w Warszawie, którą sprawował do roku 1980. Ostatnie 16 lat spędził w Kutnie - Woźniakowie jako spowiednik kleryków - studentów filozofii oraz miejscowych wiernych. Był też w tym czasie duchowym opiekunem Sióstr Sodalicji „Jedność”, dla których opracowywał modlitewniki oraz napisał konstytucje zakonne. 
Napisał też kilka książek religijnych, z których najbardziej znaną jest książka ascetyczna „U źródeł Bożej miłości”.
Został pochowany na miejscowym cmentarzu parafialnym.

</doc>
<doc id="1473646" url="https://pl.wikipedia.org/wiki?curid=1473646" title="Maciej Garwolczyk">
Maciej Garwolczyk

Maciej Garwolczyk (zm. w połowie listopada 1592 we Lwowie) – polski drukarz działający w latach 1577–1586 w Krakowie i 1586–1591 we Lwowie.
Przez małżeństwo z wdową po krakowskim drukarzu Stanisławie Sienniku objął i prowadził jego drukarnię. W 1584 wydał najbardziej znaczące w swoim dorobku dzieło "Herby rycerstwa polskiego" Bartosza Paprockiego. Z produkcji jego oficyny znane jest ok. 15 druków o łącznej objętości 350 arkuszy.

</doc>
<doc id="1473650" url="https://pl.wikipedia.org/wiki?curid=1473650" title="Wyszyny (przystanek kolejowy)">
Wyszyny (przystanek kolejowy)

Wyszyny – przystanek kolejowy i posterunek odstępowy w Wyszynach Kościelnych, w województwie mazowieckim, w Polsce. Znajdują się tu 2 perony.
W roku 2017 przystanek obsługiwał 20–49 pasażerów na dobę.

</doc>
<doc id="1473652" url="https://pl.wikipedia.org/wiki?curid=1473652" title="Podróż do Bountiful">
Podróż do Bountiful

Podróż do Bountiful - amerykański dramat z 1985 roku na podstawie sztuki Hortona Foote’a.
Główne role.
i inni
Fabuła.
Lata 40. Carrie Watts mieszka w Houston w Teksasie razem ze swoją despotyczną synową Jessie Mea i zdominowanym przez żonę synem Ludiem. jej największym marzeniem jest ostatni raz przed śmiercią zobaczyć Bountiful - miasteczko, gdzie spędziła swoją młodość. Syn nie chce jej puścić z obawy o jej zdrowie, synowa uważa jej pomysł za fanaberię. Każdego miesiąca podejmuje daremne ucieczki do rodzinnych stron. W końcu się jej udaje...
Nagrody i nominacje.
Oscary za rok 1985
Złote Globy 1985

</doc>
<doc id="1473653" url="https://pl.wikipedia.org/wiki?curid=1473653" title="Strzał bezwzględny">
Strzał bezwzględny

Strzał bezwzględny - strzał, przy którym wierzchołkowa toru lotu pocisku jest zawsze mniejsza lub równa wysokości celu, a więc głębokość rażenia jest równa donośności. Ponieważ w tym przypadku cel będzie rażony na dowolnej odległości od wylotu lufy do punktu upadku, podczas celowania nie istnieje konieczność zmiany nastaw celownika. Odległość strzału bezwzględnego jest wprost proporcjonalna do wysokości celu i prędkości początkowej pocisku, a odwrotnie proporcjonalna do współczynnika balistycznego pocisku.

</doc>
<doc id="1473655" url="https://pl.wikipedia.org/wiki?curid=1473655" title="3 Barnaulski Syberyjski Pułk Strzelecki">
3 Barnaulski Syberyjski Pułk Strzelecki

3 Barnaulski Syberyjski Pułk Strzelecki (ros. 3-й Барнаульский Сибирский стрелковый полк) – związek taktyczny białych podczas wojny domowej w Rosji
14-15 czerwca 1918 r. bolszewicka władza w Barnaule została obalona przez powstanie przeprowadzone przez członków konspiracyjnej organizacji oficerskiej złożonej z b. żołnierzy 44 Syberyjskiego Pułku Strzeleckiego. Kilka dni później został sformowany barnaulski oddział oficerski, skierowany natychmiast na front. Na jej bazie sformowano wkrótce 3 Barnaulski Syberyjski Pułk Strzelecki pod dowództwem ppłk. Wolskiego, a następnie kpt. Bogosłowskiego. Wchodził on w skład 1 Środkowo-Syberyjskiej Dywizji Strzeleckiej I Środkowo-Syberyjskiego Korpusu Strzeleckiego. Działał w północnej części irkuckiej guberni. Dowodził nim wówczas płk Jurmanow, a następnie płk Aleksandr I. Kambalin. Po zajęciu Omska przez wojska bolszewickie w poł. 1919 r., pułk ze składu korpusu został odłączony, po czym pod koniec 1919 r. przeszedł wzdłuż rzek Lena i Witim na Zabajkale. Był to tzw. Wielki Syberyjski Marsz Lodowy. Dotarłszy do Czity w poł. marca 1920 r., włączono go w skład Omskiej Dywizji Strzeleckiej. W późniejszym okresie, z powodu dużych strat przekształcony w batalion, działał na Przymorzu jako część 4 Omskiego Pułku Strzeleckiego. Ostatnim dowódcą był ponownie kpt. Bogosłowski.

</doc>
<doc id="1473658" url="https://pl.wikipedia.org/wiki?curid=1473658" title="Pippi">
Pippi



</doc>
<doc id="1473659" url="https://pl.wikipedia.org/wiki?curid=1473659" title="Román Hernández Onna">
Román Hernández Onna

Román Hernández Onna (ur. 23 listopada 1949 w Santiago de Cuba, zm. 1 czerwca 2021) – kubański szachista, arcymistrz od 1978 roku.
Kariera szachowa.
W latach 70. i 80. XX wieku należał do ścisłej czołówki kubańskich szachistów. Wielokrotnie uczestniczył w finałach indywidualnych mistrzostwach kraju, największy sukces odnosząc w 1982 r. w Sagua la Grande, gdzie zdobył złoty medal. Pomiędzy 1970 a 1990 r. ośmiokrotnie reprezentował swój kraj na szachowych olimpiadach (najlepszy wynik: VII m. w 1990 r.), poza tym w 1971 r. zdobył tytuł drużynowego wicemistrza państw panamerykańskich. Był również czterokrotnym reprezentantem Kuby na drużynowych mistrzostwach świata studentów, w 1976 r. zdobywając wraz z drużyną brązowy medal.
Jeden z największych sukcesów na arenie międzynarodowej odniósł w 1977 r. w bardzo silnie obsadzonym turnieju w Las Palmas, gdzie podzielił IV m. za Anatolijem Karpowem, Bentem Larsenem i Janem Timmanem, wspólnie z Michaiłem Talem i Walterem Browne, a w bezpośrednich pojedynkach zwyciężył m.in. Larsena i Tala. W tym samym roku podzielił również II m. w Biel (za Anthony Milesem, wspólnie z Oscarem Panno i Ulfem Anderssonem). Do innych jego sukcesów należą: III m. w Kecskemet (1975, za Karoly Honfim i Ratmirem Chołmowem), dz. II-III m. w Bogocie (1978, za Jefimem Gellerem), dz. III-IV m. w Quito (1978), II m. w Hawanie (1978, za Silvino Garcia Martinezem) oraz I m. w tym mieście w 1983 r., jak również dwukrotne III m. w turniejach "Premier" memoriałów Jose Raula Capablanki (1999, za Francisco Vallejo Ponsem i Michaiłem Podgajcem oraz 2003, za Jose Gonzalezem Garcią i Maikelem Gongorą Reyesem).
Najwyższy ranking w karierze osiągnął 1 stycznia 1979 r., z wynikiem 2500 punktów dzielił wówczas 94-101. miejsce na świecie, jednocześnie zajmując 1. miejsce wśród kubańskich szachistów.

</doc>
<doc id="1473661" url="https://pl.wikipedia.org/wiki?curid=1473661" title="Roman Hernandez">
Roman Hernandez



</doc>
<doc id="1473662" url="https://pl.wikipedia.org/wiki?curid=1473662" title="Roman Hernandez Onna">
Roman Hernandez Onna



</doc>
<doc id="1473663" url="https://pl.wikipedia.org/wiki?curid=1473663" title="Hermogenes z Priene">
Hermogenes z Priene

Hermogenes z Priene lub Hermogenes z Alabandy (II wiek p.n.e.) – hellenistyczny architekt. Witruwiusz przypisuje mu stworzenie nowego typu świątyni zwanego "pseudodipteros". Dzięki usunięciu rzędu wewnętrznych kolumn perystylu. Zdefiniował również różne rodzaje kolumnad na podstawie stosunku matematycznego obwodu i wysokości kolumn. Zastosowanie węższych kolumn pozwoliło na uzyskanie dodatkowej wolnej przestrzeni. Hermogenesowi przypisuje się wiele budowli, z których najbardziej znane to:

</doc>
<doc id="1473666" url="https://pl.wikipedia.org/wiki?curid=1473666" title="Tajemnica klasztoru Marii Magdaleny">
Tajemnica klasztoru Marii Magdaleny

Tajemnica klasztoru Marii Magdaleny / Agnes od Boga / Jagnię Boże – amerykański thriller psychologiczny z 1985 roku na podstawie sztuki "Agnes od Boga" Johna Pielmeiera.
Opis fabuły.
W klasztorze z surową regułą, młoda zakonnica rodzi martwe dziecko. Nie pamięta jak do tego doszło. Policja wszczyna śledztwo. Wyznacza psychiatrę dr Marthę Livingston do zbadania poczytalności zakonnicy, siostry Agnes. Już na miejscu dochodzi do konfliktu z surową matką przełożoną.
Nagrody i nominacje.
Oscary za rok 1985
Złote Globy 1985

</doc>
<doc id="1473669" url="https://pl.wikipedia.org/wiki?curid=1473669" title="Albrecht Unsöld">
Albrecht Unsöld

Albrecht Otto Johannes Unsöld (ur. 20 kwietnia 1905, zm. 23 września 1995) – niemiecki astrofizyk.
W 1958 roku otrzymał Złoty Medal Królewskiego Towarzystwa Astronomicznego.
Planetoida (2842) Unsöld została nazwana jego nazwiskiem.

</doc>
<doc id="1473670" url="https://pl.wikipedia.org/wiki?curid=1473670" title="Słodkie marzenia">
Słodkie marzenia

Słodkie marzenia (ang. "Sweet Dreams") − amerykański film biograficzny z 1985 roku.
Fabuła.
Patsy Cline to znana i popularna amerykańska piosenkarka country. Jednak zanim znalazła się na szczycie, musiała pokonać wiele przeszkód i podjąć wiele trudnych decyzji. Mając dość monotonii swojego małżeństwa i życia na nudnej prowincji, ucieka od męża, by samotnie kontynuować karierę zawodową. W tym czasie przeżywa wiele wzlotów i upadków w życiu zawodowym i uczuciowym. Robiąc karierę nie zapomina o najbliższych. 
Główne role.
i inni
Nagrody i nominacje.
Oscary za rok 1985

</doc>
<doc id="1473672" url="https://pl.wikipedia.org/wiki?curid=1473672" title="Hermogenes z Alabandy">
Hermogenes z Alabandy



</doc>
<doc id="1473675" url="https://pl.wikipedia.org/wiki?curid=1473675" title="Zabójstwo na żądanie i pod wpływem współczucia">
Zabójstwo na żądanie i pod wpływem współczucia

Zabójstwo na żądanie i pod wpływem współczucia – przestępstwo skutkowe, materialne polegające na pozbawieniu życia innego człowieka na jego żądanie i pod wpływem odczuwanego względem niego współczucia (art. 150 § 1 kk). W wyjątkowych wypadkach sąd może zastosować nadzwyczajne złagodzenie kary lub nawet odstąpić od jej wymierzenia (art. 150 § 2 kk).

</doc>
<doc id="1473677" url="https://pl.wikipedia.org/wiki?curid=1473677" title="Karolina Kusek">
Karolina Kusek

Karolina Kusek (ur. 19 lipca 1940 w Tarnopolu) – polska pisarka i poetka, dziennikarka, autorka fraszek, aforyzmów, złotych myśli i tekstów piosenek. Do 2007 roku wiceprezes wrocławskiego oddziału Związku Literatów Polskich.
Życiorys.
Jest absolwentką Szkoły Muzycznej (klasa skrzypiec) we Wrocławiu, Wydziału Polonistyki Uniwersytetu Wrocławskiego oraz Akademii Pedagogiki Specjalnej im. Marii Grzegorzewskiej w Warszawie. Pracowała w Wydawnictwie Zakładu Narodowego im. Ossolińskich we Wrocławiu, a następnie jako dziennikarka w "Słowie Polskim" i "Słowie Powszechnym". Debiutowała w 1970 roku wierszem "A sio rakieto!" w czasopiśmie "Miś".
Karolina Kusek wydała 26 książek, głównie dla dzieci i o dzieciach. Jest autorką poetyckiej wersji "Dziadka do orzechów" według Ernsta Hoffmanna do muzyki Piotra Czajkowskiego, na premierowe przedstawienie baletu w Operze Wrocławskiej.
Jest orędowniczką praw i ochrony dziecka, mówi: "dziecko jest największym dobrem, któremu należy się szacunek, godne dzieciństwo, miłość i rozwój". W formie literackiej przedstawia świat dziecka – jego życie, doznania, emocje. Przywołuje okres wojen, a w nich niewyobrażalny dramat dzieci. Autorka stara się pokazać dorosłym świat widziany oczyma dziecka, który często różni się od tego jak oni go widzą. Apeluje o zwrócenie uwagi na problemy dzieci we współczesnym świecie, jak również kieruje słowa do dziecka, starając się ukierunkować jego wrażliwość na piękno, trwałość i kruchość świata, harmonię w przyrodzie, mądrość praw natury, której człowiek jest nierozerwalną częścią
Karolina Kusek stworzyła także uniwersalne dzieła poetyckie, gdzie porusza tematy dotyczące spraw społecznych, duchowych, cywilizacji i jej skutków dla ludzkości. Wiele miejsca poświęciła ojczyźnie, odnosząc się do historii i przywiązania do tradycji. 
We wrześniu 2009 roku na Uniwersytecie im. J. Kochanowskiego w Kielcach odbyła się międzynarodowa konferencja naukowa poświęcona twórczości poetki „W kręgu twórczości Karoliny Kusek” z udziałem naukowców, krytyków i tłumaczy.
Na temat poezji Karoliny Kusek pisali badacze, krytycy, tłumacze literatury i poezji.
Karolina Kusek jest stałą jurorką Ogólnopolskiego Konkursu Poetyckiego „Małe krajobrazy słowa” w Kędzierzynie-Koźlu. Jej imieniem nazwany jest Konkurs Recytatorski i Biblioteka w Orzeszkowie
Wydane książki.
Poezje Karoliny Kusek zostały przetłumaczone m.in. na języki obce: angielski, czeski, francuski, niemiecki, rosyjski, hiszpański i włoski. Utwory autorki zostało opublikowanych w czasopismach pedagogicznych, w prasie ogólnopolskiej i regionalnej, a także w antologiach poezji dla dzieci, podręcznikach dla szkół i przedszkoli oraz prasie.
Wydane tomiki poezji:

</doc>
<doc id="1473679" url="https://pl.wikipedia.org/wiki?curid=1473679" title="Pod Rokoszem">
Pod Rokoszem

Pod Rokoszem (227 m)– wzgórze na Garbie Tenczyńskim w południowo-wschodniej części miejscowości Zabierzów w Lesie Zabierzowskim w województwie małopolskim. Południowo-wschodnie zbocze opada do rezerwatu przyrody Skała Kmity.

</doc>
<doc id="1473681" url="https://pl.wikipedia.org/wiki?curid=1473681" title="Podróż Natty Gann">
Podróż Natty Gann

Podróż Natty Gann – amerykański film przygodowy z 1985 roku.
Fabuła.
Natty Gann ma 12 lat. Ojciec, który ją wychowuje, wyrusza do Waszyngtonu za pracą. Córką opiekuje się pewna kobieta. Natty ucieka od niej i wyrusza szukać ojca. Zaprzyjaźnia się z pewnym wilkiem, który jest wykorzystywany w krwawych walkach psów. Natty razem z nim wyrusza w podróż.
Nagrody i nominacje.
Oscary za rok 1985

</doc>
<doc id="1473682" url="https://pl.wikipedia.org/wiki?curid=1473682" title="A Soldier's Story">
A Soldier's Story



</doc>
<doc id="1473684" url="https://pl.wikipedia.org/wiki?curid=1473684" title="Jaworzyna Ponicka">
Jaworzyna Ponicka

Jaworzyna Ponicka (996 m) – szczyt w Gorcach znajdujący się na długim grzbiecie odchodzącym od Turbacza do Rabki. W grzbiecie tym znajduje się pomiędzy szczytem Bardo a przełęczą Pośrednie. W kierunku południowo-zachodnim tworzy grzbiet oddzielający dolinę Poniczanki od doliny Potoku za Twarogiem. Znajduje się on poza obszarem Gorczańskiego Parku Narodowego (GPN). Stoki północno-wschodnie opadają do doliny Potoku Głębokiego i należą do GPN.
Jaworzyna Ponicka jest niewybitnym szczytem, niewiele tylko wznoszącym się ponad grzbiet. Jej wierzchołek i grzbiet porasta świerkowo-jodłowy las. Prowadzący tędy czerwony szlak turystyczny (Główny Szlak Beskidzki) omija po południowej stronie jej wierzchołek, prowadząc nieco poniżej niego.
Przez szczyt Barda biegnie granica między Rabką-Zdrojem (stoki północne) i Ponicami (stoki południowe) w województwie małopolskim, w powiecie nowotarskim, w gminie Rabka-Zdrój.

</doc>
<doc id="1473686" url="https://pl.wikipedia.org/wiki?curid=1473686" title="Stanislovas Buškevičius">
Stanislovas Buškevičius

Stanislovas Buškevičius (ur. 14 września 1958 w Kownie) – litewski polityk, od 1988 przewodniczący Młodej Litwy, w latach 1996–2004 poseł na Sejm.
Życiorys.
W 1977 ukończył studia w Instytucie Politechnicznym w Kownie, osiem lat później uzyskał tytuł zawodowy magistra ekonomii na Uniwersytecie Wileńskim. W latach 1988–1990 wykładał ekonomię na kursach wieczorowych w Instytucie Medycznym w Kownie, został jednak zwolniony z powodów politycznych.
W 1988 należał do inicjatorów powołania organizacji politycznej Młodej Litwy nawiązującej do przedwojennej organizacji o takiej nazwie. Organizował akcję bojkotu służby w Armii Czerwonej, doprowadził do upamiętnienia tzw. powstania birżańskiego z 1941 na dawnym cmentarzu karmelickim w Kownie.
Od 1993 do 1996 pełnił obowiązki doradcy premiera do spraw młodzieży w tworzonym przez postkomunistów z Litewskiej Demokratycznej Partii Pracy rządzie. W 1994 objął kierownictwo nad Młodą Litwą przekształconej wówczas w partię polityczną. W latach 1995–1996 zasiadał w radzie miejskiej Kowna. W 1996 i 2000 był wybierany do Sejmu z okręgu Kowno-Kalniečiai z poparciem Młodej Litwy. W 2004, 2008, 2012, 2016 i 2020 ponownie kandydował do Sejmu.
W 2007 i w 2011 ponownie uzyskiwał mandat radnego Kowna, pełnił funkcję zastępcy burmistrza ds. kultury i sportu.
Życie prywatne.
Żonaty, ma syna i dwie córki.

</doc>
<doc id="1473698" url="https://pl.wikipedia.org/wiki?curid=1473698" title="Kościół św. Jadwigi Królowej w Białymstoku">
Kościół św. Jadwigi Królowej w Białymstoku

Kościół pw. św. Jadwigi Królowej w Białymstoku – rzymskokatolicki kościół położony w metropolii białostockiej na osiedlu Słoneczny Stok. Kościół i parafia erygowane w dniu 7 lutego 1984 r.
Historia.
W związku z budowaną wielotysięcznych osiedli Słoneczny Stok i Zielone Wzgórza w latach 70. XX w. na terenie parafii św. Andrzeja Boboli, ks. Stefan Girstun, jako proboszcz parafii i jako dziekan dekanatu Białystok – Starosielce, zwrócił się z prośbą do bp Edwarda Kisiela o podjęcie decyzji budowy nowego kościoła w tym dekanacie.
Budowę nowego kościoła bp. Edward Kisiel zlecił w kwietniu 1983 r. ks. Stanisławowi Wojno, wikariuszowi parafii w Starosielcach. Początkowo planowano nadanie temu kościołowi tytułu św. Maksymiliana Kolbe. Jednak w dniu 13 maja 1983 r. Kuria Arcybiskupia powiadomiła ks. dziekana Stefana Girstuna, że pierwszeństwo w otrzymaniu tego tytułu ma budujący się już kościół na Pietraszach. Ks. prob. Stefan Girstun ogłosił konkurs na nową świątynię i 31 lipca jury, pod przewodnictwem mgr inż. aren. Mieczysława Krzywca pierwsze miejsce przyznało i wytypowało do realizacji projekt inż. arch. Mariana Szymańskiego. Ostatecznie na mocy specjalnego indultu prymasa Polski kard. Józefa Glempa z dnia 3 listopada 1983 r. kościołowi i parafii w osiedlu Słoneczny Stok nadano tytuł bł. Jadwigi Królowej.
W dniu 7 lutego 1984 r. bp. Edward Kisiel erygował parafię bł. Jadwigi Królowej, a następnego dnia wystawił nominatę na proboszcza parafii ks. Stanisławowi Wojno, który 30 marca 1984 r. podpisał warunkową umowę na zakup działki nr 2060. W dniu 11 maja w Biurze Notarialnym podpisany został akt własności tej działki z przeznaczeniem pod budowę nowego kościoła. W dniu 12 sierpnia 1984 r. bp Edward Kisiel dokonał poświęcenia placu pod budowę kościoła bł. Jadwigi Królowej. Budowę świątyni rozpoczęto wiosną 1985 r. Jesienią 1988 r. oddano do użytku dolny kościół gdzie zaczęto odprawiać nabożeństwa.
21 lipca 2019 r. kapłani posługujący w kościele zamieścili na stronie internetowej parafii kontrowersyjny wpis dziękczynny wobec "wszystkich osób broniących tradycyjnych wartości w jakikolwiek sposób" podczas Pierwszego Marszu Równości w Białymstoku, kiedy to środowiska pseudokibicowskie obrzuciły policjantów oraz uczestników Marszu kamieniami, szklanymi butelkami i petardami, a także dopuściły się dotkliwych pobić wobec nie tylko uczestników Marszu, ale także przypadkowo napotkanych osób używając przy tym wulgarnych słów i opluwając ofiary. Wpis parafii wywołał lawinę komentarzy w mediach społecznościach oraz ogólnopolskich środkach masowego przekazu i był przedmiotem debaty publicznej. Dopiero po nagłośnieniu sprawy oraz wydaniu oficjalnego oświadczenia przez Episkopat Polski potępiającego akty agresji i przemocy, jakich dopuścili się białostoccy pseudokibice, parafia zmodyfikowała swój wpis twierdząc, że "nie dziękuje za to jak przebiegł marsz".
Rys architektoniczny.
Kościół św. Jadwigi Królowej w Białymstoku posiada część dolną i górną przeznaczoną do odprawiania nabożeństw – niezależne oddzielone części kościoła od siebie.

</doc>
<doc id="1473699" url="https://pl.wikipedia.org/wiki?curid=1473699" title="Silverado">
Silverado

Silverado − amerykański film fabularny (western) z 1985 roku.
Fabuła.
Emmett wyszedł z więzienia. Wyrusza do Silverado szukać swojej siostry i jej rodziny. Wpada w pułapkę zastawioną przez rewolwerowców nasłanych przez McKendricka, syna bogatego farmera, za zabójstwo którego Emmett trafił za kratki. Wychodzi cało z opresji i ratuje życie Padenowi, który dołącza do niego. Trafiają do Turley, gdzie znajduje się brat Emmeta, Jake. Wyciąga go z więzienia i zabierają ze sobą czarnoskórego Mala. Na miejscu okazuje się, że miasto jest opanowane przez skorumpowanego szeryfa i bandę zabijaków. Czterej bohaterowie wypowiadają mu wojnę.
Nagrody i nominacje.
Oscary za rok 1985

</doc>
<doc id="1473701" url="https://pl.wikipedia.org/wiki?curid=1473701" title="Silvino García Martínez">
Silvino García Martínez

Silvino García Martínez (ur. 4 lipca 1944 w Hawanie) – kubański szachista i trener szachowy ("FIDE Senior Trainer" od 2007), pierwszy arcymistrz w historii tego kraju (tytuł otrzymał w 1975 roku).
Kariera szachowa.
Od połowy lat 60. XX wieku do połowy 80. należał do ścisłej czołówki kubańskich szachistów. Czterokrotnie zwyciężał w finałach indywidualnych mistrzostw Kuby, w latach 1968, 1970, 1973 i 1979. Pomiędzy 1966 a 1986 r. dziesięciokrotnie (w tym raz na I szachownicy) wystąpił na szachowych olimpiadach, w 1978 r. zdobywając w Buenos Aires brązowy medal za indywidualny wynik na V szachownicy. W 1971 r. zdobył tytuł drużynowego wicemistrza państw panamerykańskich. Był również czterokrotnym reprezentantem kraju na drużynowych mistrzostwach świata studentów.
Do jego sukcesów na arenie międzynarodowej należały m.in.: I m. w turnieju rozegranym w trzech kubańskich miastach (Cárdenas, Matanzas i Santa Clara) w 1968 r., dz. III m. w memoriale Akiby Rubinsteina w Polanicy-Zdroju (1974, za Władimirem Karasiowem i Nino Kirowem, wspólnie z Aleksiejem Suetinem), I m. w Hawanie (1978), III m. w Bayamo (1984, za Alonso Zapatą i Guillermo García Gonzálezem), dz. I-II m. w Medellín (1979), dz. II m. w memoriale Jose Raula Capablanki w Hawanie (1985, za Borislavem Ivkovem, wspólnie z Amadorem Rodriguezem, Jaime Sunye Neto i Juanem Manuelem Bellonem Lopezem, dz. I m. w Mislacie (1999, wspólnie z m.in. Olegiem Korniejewem i Juanem Manuelem Bellonem Lopezem), dz. I m. w Mancha Real (1999, wspólnie z Carlosem Matamorosem Franco i Juanem Mellado Trivino) oraz II m. w turnieju "Premier" memoriału Jose Raula Capablanki w Hawanie (2004, za Romanem Slobodjanem).
Najwyższy ranking w karierze osiągnął 1 lipca 1986 r., z wynikiem 2470 punktów zajmował wówczas 4. miejsce wśród kubańskich szachistów.

</doc>
<doc id="1473702" url="https://pl.wikipedia.org/wiki?curid=1473702" title="Silvino Garcia Martinez">
Silvino Garcia Martinez



</doc>
<doc id="1473705" url="https://pl.wikipedia.org/wiki?curid=1473705" title="Fałszywi przyjaciele tłumacza">
Fałszywi przyjaciele tłumacza

Fałszywi przyjaciele tłumacza – wyrazy w dwóch (lub więcej niż dwóch) językach o identycznej/podobnej formie (pisowni, wymowie), lecz różnych znaczeniach. Do fałszywych przyjaciół tłumacza zaliczane są również inne jednostki języka, jak frazeologizmy o podobnej strukturze, ale innej formie i znaczeniach. Takie różnice mogą powodować błędne użycie czy zrozumienie wypowiedzi w obcym języku.
Terminem po raz pierwszy posłużyli się w 1928 roku francuscy autorzy Maxime Koessler i Jules Derocquigny, określając mianem fałszywych przyjaciół pozorne ekwiwalenty w relacji francusko-angielskiej.
Wąskie ujęcie "fałszywych przyjaciół tłumacza".
Jako fałszywych przyjaciół traktuje się w tym ujęciu wyrazy o podobnej formie, lecz różnych znaczeniach w dwóch (lub więcej niż dwóch) językach. Bywają one nazywane tautonimami ( „ten sam”, „imię”). Przykłady: polski leksem "komunikacja" ma inne (szersze) znaczenie niż niemiecki "Kommunikation" (brak znaczenia „transport, przewożenie ludzi i towarów”), a angielski "novel" znaczy „powieść”, a więc ma nieco inne znaczenie niż polski wyraz "nowela." Takie różnice mogą być dla polskiego o użytkownika źródłem błędnego tłumaczenia polskich leksemów na język niemiecki jako *"Kommunikation" czy *"novel".
Utożsamianie tautonimów i fałszywych przyjaciół tłumacza występuje m.in. u następujących językoznawców i leksykografów: Szałek/Nečas, Tokarz, Kątny, Kuczyński, Rudolf, Kornatowski.
Szerokie ujęcie "fałszywych przyjaciół tłumacza".
Takie stanowisko spotykane jest często w publikacjach autorów zagranicznych. Helmut Kühnel we wstępie do swojego słownika niemiecko-francuskiego wyróżnia sześć podklas w obrębie „faux amis”:
Gero Lietz we wstępie do słownika norwesko-niemieckiego obok „semantycznych fałszywych przyjaciół” (czyli tautonimów) mówi o zaskakujących różnicach słowotwórczych (norw. "parkere" – niem. "parken"), ortograficznych (niem. "numerieren" – norw. "nummerere"), o fikcyjnych "faux amis" (norw. "anmelder" „recenzent” – nie ma odpowiednika formalnego w języku niemieckim).
Annette Kroschewski pisze o ortograficznych, fonologicznych, pragmatycznych, frazeologicznych fałszywych przyjaciołach.
Ryszard Lipczuk, Paweł Mecner i Werner Westphal wymieniają dwie koncepcje:
Do fałszywych przyjaciół tłumacza zaliczane są często frazeologizmy, w tym idiomy – a więc związki wyrazowe dwóch (lub więcej) języków o różnej formie (pisowni i wymowie), analogicznej strukturze i różnych znaczeniach. Szerokiego ujęcia „fałszywych przyjaciół” używa także Katarzyna Siewert.
Reasumując: termin „fałszywi przyjaciele tłumacza” jest często używany zamiennie z terminem „tautonimy”. Dla różnych języków powstało wiele słowników, które przedstawiają tautonimy w parach językowych. Ale równie często – szczególnie w badaniach językoznawczych – pod pojęciem „fałszywi przyjaciele tłumacza” rozumie się też inne jednostki językowe wykazujące międzyjęzykowe różnice, które mogą być również źródłem zakłóceń w komunikacji i w praktyce tłumaczeniowej.
Problemy terminologiczne.
Nazwa „fałszywi przyjaciele tłumacza” jest kalką francuskiego "faux amis du traducteur". Spotyka się też w języku polskim (podobnie jak w innych językach) wyrażenie „faux amis”. Analogiczne nazwy występują w innych językach, por. (niemieckie) "falsche Freunde des Übersetzers", (angielskie) "false friends of a translator", (hiszpańskie) "falsos amigos del traductor", (bułgarskie) "lzlivi prijateli na prevodača". Sam termin wywołuje kontrowersje przez swoją nieprecyzyjność i metaforyczność, stąd też pojawiają się w języku polskim propozycje innych terminów, m.in.: homonimy międzyjęzykowe, paronimia międzyjęzykowa, pułapki leksykalne, złudne odpowiedniki, zdradliwe wyrazy, zwodnicze ekwiwalenty leksykalne, aproksymaty. Niemniej i one są mało precyzyjne, nie zawsze adekwatne i nie weszły jak dotąd do powszechnego użycia w badaniach językoznawczych oraz w praktyce leksykograficznej. W dalszym ciągu w użyciu są więc nazwy: „fałszywi przyjaciele tłumacza”, „tautonimy”, (rzadziej) „faux amis” (wym. [fozami]).

</doc>
<doc id="1473706" url="https://pl.wikipedia.org/wiki?curid=1473706" title="Culdee">
Culdee

Culdee, Kuldee lub Céli Dé – wczesnośredniowieczni eremici irlandzcy i szkoccy. Początkowo prowadzili pobożne, samotne życie, utrzymując się z własnej pracy, następnie zaczęli tworzyć rodzaj zgromadzeń, podobnych zakonom, ale bez ustalonej reguły (święty Melruan w VIII w. opracował zasady dla jednego ze zgromadzeń, ale nie ma dowodów, by została szerzej przyjęta), ani nie tworząc szerokich organizacji obejmujących wiele klasztorów.
Nieformalne domy "culdee" przyjmowały czasem postać zgromadzenia księży kanoników, żyjących podobnie do mnichów, ale nie składających ślubów mnisich, lub też osób świeckich. Większość domów "culdee" została zniszczona podczas duńskich najazdów na Szkocję i Irlandię, pozostałe uległy powolnemu rozproszeniu, lub inkorporacji do istniejących struktur kościelnych, zwłaszcza domów kanoników, związanych z katedrami, i zanikły do końca wieku XIII.

</doc>
<doc id="1473707" url="https://pl.wikipedia.org/wiki?curid=1473707" title="Bardo (Gorce)">
Bardo (Gorce)

Bardo (942 m) – szczyt w Gorcach znajdujący się na długim grzbiecie odchodzącym od Turbacza do Rabki, pomiędzy Jaworzyną Ponicką a Przysłopem. W południowym kierunku tworzy krótki grzbiet opływany przez Potok za Twarogiem i potok Worwów. W północnym kierunku również tworzy krótki grzbiet opływany przez dwa potoki będące dopływami Słonki. Potok po wschodniej jego stronie to Zimna Woda.
Bardo to niewybitny szczyt całkowicie porośnięty lasem. Dawniej na jego szczycie była polana Bardo, na której stała drewniana wieża pomiarowa. Wieża spróchniała i nie ma już po niej śladu, polanka została zalesiona. Szlak turystyczny omija wierzchołek Barda trawersując północne stoki przez niewielką, podłużną polankę Zimna Woda. W jej dolnej części wypływa źródełko dające początek potokowi Zimna Woda. Przy prowadzącym tędy czerwonym szlaku turystycznym (Główny Szlak Beskidzki) znajduje się niewielka figurka.
Bardo znajduje się poza obszarem Gorczańskiego Parku Narodowego. Jego szczytem biegnie granica między Rabką-Zdrojem (stoki północne) i Ponicami (stoki południowe) w województwie małopolskim, w powiecie nowotarskim, w gminie Rabka-Zdrój.
W języku staropolskim słowo "bardo" oznaczało wzgórze, w słoweńskim, chorwackim "brdo", w serbskim брдо to góra, wzgórze.

</doc>
<doc id="1473713" url="https://pl.wikipedia.org/wiki?curid=1473713" title="Wybory do Parlamentu Europejskiego na Cyprze w 2004 roku">
Wybory do Parlamentu Europejskiego na Cyprze w 2004 roku

Wybory do Parlamentu Europejskiego na Cyprze odbyły się 13 czerwca 2004 roku. Cypryjczycy wybierali 6 europarlamentarzystów. Wybory wygrała Koalicja Demokratyczna, druga była Postępowa Partia Ludzi Pracy.
Były to pierwsze w historii Cypru wybory do Parlamentu Europejskiego. Do wyborów stanęło 59 kandydatów reprezentujących partie polityczne, jak i kandydaci niezależni. Liczba osób mogących głosować wyniosła 483 311, z czego do urn poszło 350 387 obywateli, co dało frekwencję 72,50% głosów. Oddano 334 268 ważnych głosów (95,4%). Liczba lokali wyborczych wyniosła 1077 (Nikozja 416, Limassol 323, Famagusta 50, Larnaka 169, Pafos 119).

</doc>
<doc id="1473714" url="https://pl.wikipedia.org/wiki?curid=1473714" title="Primo Colon">
Primo Colon



</doc>
<doc id="1473717" url="https://pl.wikipedia.org/wiki?curid=1473717" title="Wydział Sztuki Uniwersytetu Technologiczno-Humanistycznego im. Kazimierza Pułaskiego w Radomiu">
Wydział Sztuki Uniwersytetu Technologiczno-Humanistycznego im. Kazimierza Pułaskiego w Radomiu

Wydział Sztuki Uniwersytetu Technologiczno-Humanistycznego im. Kazimierza Pułaskiego w Radomiu (WS) – jeden z 8 wydziałów Uniwersytetu Technologiczno-Humanistycznego im. Kazimierza Pułaskiego w Radomiu.
Historia Wydziału.
Wydział Sztuki został utworzony 3 sierpnia 2007 r. decyzją Ministra Nauki i Szkolnictwa Wyższego. Powstanie tego wydziału zakładała strategia rozwoju Uczelni przyjęta kilka miesięcy wcześniej. Wydział powstał na bazie Instytutu Sztuki Wydziału Nauczycielskiego dzięki staraniom m.in. prof. Aleksandra Olszewskiego dyrektora Instytutu i dziekana Wydziału Sztuki (w latach 2008–2016). 29 września 2008 roku wydział uzyskał prawo nadawania stopnia naukowego doktora w zakresie sztuk pięknych, a decyzją z dnia 29 stycznia 2018 r. Centralna Komisja ds. Stopni i Tytułów przyznała Wydziałowi Sztuki UTH w Radomiu uprawnienia do nadawania stopnia doktora habilitowanego sztuk plastycznych w dyscyplinie sztuki piękne. 1 października 2019 roku w wyniku likwidacji dotychczasowego Wydziału Materiałoznawstwa, Technologii i Wzornictwa została utworzona Katedra Wzornictwa istniejąca w strukturze tego wydziału jako Katedra Wzornictwa, Technologii Obuwia i Odzieży.

</doc>
<doc id="1473720" url="https://pl.wikipedia.org/wiki?curid=1473720" title="Mini Album vol. 1">
Mini Album vol. 1

Mini Album vol. 1 - debiutancki minialbum polskiej wokalistki Moniki Brodki. Wydawnictwo ukazało się 27 września 2004 roku nakładem wytwórni muzycznej BMG Poland. Płyta dotarła do 2. miejsca na liście OLiS w Polsce.

</doc>
<doc id="1473725" url="https://pl.wikipedia.org/wiki?curid=1473725" title="Henri-Léopold Lévy">
Henri-Léopold Lévy

Henri-Léopold Lévy (ur. 23 września 1840 w Nancy, zm. 29 grudnia 1904 w Paryżu) - francuski malarz i dekorator, reprezentant akademizmu.
Studiował w Ecole des Beaux-Arts w Paryżu u Picota i Cabanela. Malował sceny biblijne i mitologiczne, wykonywał też freski. Od 1865 z powodzeniem wystawiał w paryskim Salonie, w 1870 otrzymał Legię Honorową.

</doc>
<doc id="1473726" url="https://pl.wikipedia.org/wiki?curid=1473726" title="Mini Album vol. 2">
Mini Album vol. 2

Mini Album vol. 2 – drugi minialbum polskiej wokalistki Moniki Brodki. Wydawnictwo ukazało się 25 października 2004 roku nakładem wytwórni muzycznej BMG Poland. Płyta zadebiutowała na 21. miejscu listy OLiS w Polsce.

</doc>
<doc id="1473731" url="https://pl.wikipedia.org/wiki?curid=1473731" title="Azerbejdżan irański">
Azerbejdżan irański



</doc>
<doc id="1473734" url="https://pl.wikipedia.org/wiki?curid=1473734" title="Albertonykus borealis">
Albertonykus borealis



</doc>
<doc id="1473739" url="https://pl.wikipedia.org/wiki?curid=1473739" title="Krążkówka żyłkowana">
Krążkówka żyłkowana

Krążkówka żyłkowana ("Disciotis venosa" Pers. (Pers.) Arnould) – gatunek grzybów należący do rodziny smardzowatych ("Morchellaceae").
Systematyka i nazewnictwo.
Pozycja w klasyfikacji według Index Fungorum: "Disciotis, Morchellaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1801 r. Christian Hendrik Persoon nadając mu nazwę "Peziza venosa". Obecną, uznaną przez Index Fungorum nazwę nadał mu w 1893 r. Léon Arnould, przenosząc go do rodzaju "Disciotis".
Niektóre synonimy:
Polska nazwa według A. Chmiel.
Morfologia.
Średnicy 5–15 cm, miseczkowaty, nieregularny, u starszych okazów płasko rozpostarty. Wewnątrz barwy szarobrązowej, żółtobrązowej do ciemno czerwonobrązowej. Powierzchnia delikatnie marszczona, pofałdowana. Zewnętrznie białawy o powierzchni omszonej, w dole żyłkowany. Brzeg podwinięty.
Jasnoszary, krótki, słabo zaznaczony
Kruchy, białawy, o wyraźnym zapachu chloru, smak łagodny
Zarodniki o rozmiarach 22–25 × 12–15 µm, elipsoidalne, gładkie, bez gutuli, z jednorodną zawartością. Worki 8-zarodnikowe. Wstawki mają szerokość do 10 µm, brązową zawartość i są septowane.
Występowanie i siedlisko.
Występuje w Ameryce Północnej i Europie. W Polsce gatunek rzadki. Do 2020 r. podano 6 stanowisk historycznych i 27 nowych. Aktualne stanowiska podaje także internetowy atlas grzybów. Znajduje się na Czerwonej liście roślin i grzybów Polski. Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. W Polsce od 1983 r. podlega ochronie ścisłej bez możliwości zastosowania wyłączeń spod ochrony uzasadnionych względami gospodarki rolnej, leśnej lub rybackiej.
Rośnie od kwietnia do maja, na ziemi, w lasach liściastych, parkach, najchętniej na podłożu wapiennym, pojedynczo lub w grupach; miejscami nierzadki.
Znaczenie.
Saprotrof. Grzyb jadalny. Jest to smaczny grzyb, którego ostry zapach znika podczas przyrządzania.

</doc>
<doc id="1473741" url="https://pl.wikipedia.org/wiki?curid=1473741" title="Richard Bethell">
Richard Bethell

Richard Bethell, 1. baron Westbury (ur. 30 czerwca 1800 w Bradford on Avon, zm. 20 lipca 1873 w Londynie) – brytyjski prawnik i polityk, członek stronnictwa wigów i Partii Liberalnej, minister w drugim rządzie lorda Palmerstona.
W 1818 ukończył studia na Uniwersytecie Oksfordzkim. W 1823 rozpoczął praktykę adwokacką w korporacji Middle Temle. W 1840 został Radcą Królowej. W 1851 został wicekanclerzem Księstwa Lancaster. W tym samym roku został wybrany do Izby Gmin jako reprezentant okręgu Aylesbury. Od 1859 reprezentował okręg wyborczy Wolverhampton. W 1861 otrzymał tytuł 1. baron Westbury i zasiadł w Izbie Lordów.
W 1852 r. został radcą generalnym Anglii i Walii. W latach 1856-1858 i 1859-1861 był prokuratorem generalnym. Po śmierci lorda Campbella w 1861 r. objął stanowisko lorda kanclerza. W 1865 podał się do dymisji. W czasie swojej kariery politycznej doprowadził do uchwalenia m.in. "Divorce Act" (1857) oraz "Land Registry Act" (1862).
Zmarł w 1873 r. Tytuł parowski odziedziczył jego syn, Richard.

</doc>
<doc id="1473744" url="https://pl.wikipedia.org/wiki?curid=1473744" title="Baron Westbury">
Baron Westbury

Baronowie Westbury 1. kreacji (parostwo Zjednoczonego Królestwa)

</doc>
<doc id="1473749" url="https://pl.wikipedia.org/wiki?curid=1473749" title="Español Barcelona">
Español Barcelona



</doc>
<doc id="1473750" url="https://pl.wikipedia.org/wiki?curid=1473750" title="Haruhiro Yamashita">
Haruhiro Yamashita

 – japoński gimnastyk. Dwukrotny złoty medalista olimpijski z Tokio.
W pierwszej połowie lat 60. zdominował konkurencję skoku przez konia. Dwukrotnie sięgał po złoto mistrzostw świata (1962 i 1966), triumfował podczas igrzysk rozgrywanych w swojej ojczyźnie. Na tych imprezach był także członkiem zwycięskiej drużyny.
W 2000 został uhonorowany miejscem w Hall of Fame Gimnastyki. 

</doc>
<doc id="1473751" url="https://pl.wikipedia.org/wiki?curid=1473751" title="Cornelius Udebuluzor">
Cornelius Udebuluzor

Cornelius Chidubem Udebuluzor (ur. 27 sierpnia 1974 w Enugu) – nigeryjski piłkarz, grający na pozycji napastnika.

</doc>
<doc id="1473752" url="https://pl.wikipedia.org/wiki?curid=1473752" title="Cornelius Chidubem Udebuluzor">
Cornelius Chidubem Udebuluzor



</doc>
<doc id="1473757" url="https://pl.wikipedia.org/wiki?curid=1473757" title="Bitwa na równinie Gvenelle">
Bitwa na równinie Gvenelle



</doc>
<doc id="1473765" url="https://pl.wikipedia.org/wiki?curid=1473765" title="Okręg wyborczy Aylesbury">
Okręg wyborczy Aylesbury

Okręg wyborczy Aylesbury powstał w 1553 r. i wysyłał do angielskiej, a następnie brytyjskiej, Izby Gmin dwóch deputowanych. W 1885 r. liczbę mandatów przypadających na okręg zmniejszono do jednego. Okręg obejmuje miasto Aylesbury w hrabstwie Buckinghamshire.

</doc>
<doc id="1473768" url="https://pl.wikipedia.org/wiki?curid=1473768" title="Gervasio Deferr">
Gervasio Deferr

Gervasio Deferr Ángel (ur. 7 listopada 1980 w Premià de Mar) – hiszpański gimnastyk. Trzykrotny medalista olimpijski.
Specjalizuje się w skoku przez konia i ćwiczeniach wolnych. W tej pierwszej konkurencji jest dwukrotnym mistrzem olimpijskim (2000 i 2004), w drugiej w Pekinie (2008) zdobył srebrny medal. Stawał na podium mistrzostw świata - srebro w 1999 i 2007 w ćwiczeniach wolnych. Drugi był także podczas mistrzostw rozgrywanych w 2002, jednak później został zdyskwalifikowany - w jego krwi znaleziono ślady marihuany.

</doc>
<doc id="1473770" url="https://pl.wikipedia.org/wiki?curid=1473770" title="Bettie Page">
Bettie Page

Bettie Mae Page (ur. 22 kwietnia 1923 w Nashville, Tennessee, zm. 11 grudnia 2008 w Los Angeles, Kalifornia) − amerykańska modelka pin-up.
Życiorys.
Urodziła się w rodzinie wielodzietnej, miała pięcioro rodzeństwa. Kiedy jej rodzice utracili pracę, musiała wraz z rodziną opuścić wynajęte mieszkanie. Jej ojciec na krótko trafił do więzienia za kradzież samochodu. Zajęta pracą matka miała mało czasu na opiekę nad dziećmi, toteż większość czasu Bettie spędzała w sierocińcu wraz z siostrami.
W liceum Bettie była jedną z najpopularniejszych dziewczyn, miała jednak opinię niedostępnej. Wyszła wtedy za mąż za kolegę ze szkoły. Po studiach podjęła pracę nauczycielki. Szybko jednak zraziła się do tego zawodu. W 1947 roku podjęła decyzję o opuszczeniu rodziny i Nashville i udania się do Nowego Jorku, gdzie zamierzała rozpocząć karierę aktorską. Naukę podjęła w szkole Herbert Berghof Studio, równocześnie pracując dorywczo jako sekretarka. W 1950 roku poznała na nowojorskiej plaży Coney Island Jerry'ego Tipsa, fotografa amatora, z zawodu policjanta, który namówił ją na udział w sesji fotograficznej w stroju kąpielowym. Jej zdjęcia, które trafiły do lokalnych gazet, wywołały zainteresowanie Roberta Harrisona − wydawcy erotycznych magazynów („Wink”, „Flirt”, „Beauty Parade”), który zaproponował jej pracę u siebie. Pozowała w samej bieliźnie do zdjęć, które układały się w erotyczne historyjki. Występowała też w wieczornych programach NBC i CBS, zdobywając dzięki temu dużą popularność. Od 1952 roku zaczęła pracować dla Irvinga Klawa, za jego namową zaczęła grać w filmikach o charakterze sado-maso. Pozowała również dla Bunny Yeager, byłej modelki, która zajęła się fotografią. Robione przez nią rozbierane zdjęcia Bettie trafiały do wczesnych numerów Playboya. W 1955 roku została Miss Pin-Up.
Na przełomie 1957 i 1958 roku po noworocznej mszy świętej Bettie postanowiła zerwać z aktorstwem oraz z pozowaniem. Jej ostatnie zdjęcia ukazały się w 1958 roku w czasopiśmie „Skin Diner”. W wieku 35 lat powróciła do pracy nauczycielki i ponownie wyszła za mąż. Jednak jej drugie małżeństwo przetrwało tylko półtora miesiąca. Po rozstaniu ze swoim drugim mężem przeżyła spektakularne nawrócenie. Jak wspomina: zobaczyła krzyż na dachu kościoła i weszła do środka. „Pan wziął mnie za rękę. Płakałam nad moimi grzechami”.
W 1959 roku wyjechała z powrotem do Nashville i zaczęła studiować Biblię w różnych koledżach prowadzonych przez radykalne kościoły protestanckie. Pracowała dla rozmaitych chrześcijańskich organizacji, m.in. dla Billy Grahama.
Jednak w późniejszym okresie Bettie zaczęła zdradzać objawy załamania nerwowego. W styczniu 1972 roku została aresztowana za przechadzanie się z pistoletem i wieszczenie, że gniew Boży jest blisko. Z aresztu odebrał ją jej trzeci mąż. Kilka miesięcy później, grożąc mu nożem, rozkazała mu, by modlił się przed obrazem Jezusa. Przez następne cztery lata przebywała w zakładzie psychiatrycznym. Na początku lat osiemdziesiątych pracowała jako pokojówka w Santa Monica. Jednak stamtąd trafiła do Instytutu Psychiatrycznego po tym, jak usiłowała zamordować staruszkę, którą się opiekowała, tłumacząc, że Bóg kazał jej ją zabić. Lekarze rozpoznali u niej schizofrenię paranoidalną. Szpital opuściła w 1992 roku.

</doc>
<doc id="1473771" url="https://pl.wikipedia.org/wiki?curid=1473771" title="Sidney Herbert, 1. baron Herbert of Lea">
Sidney Herbert, 1. baron Herbert of Lea



</doc>
<doc id="1473773" url="https://pl.wikipedia.org/wiki?curid=1473773" title="Maksymilian Hilary Ossoliński">
Maksymilian Hilary Ossoliński

Maksymilian Hilary Ossoliński herbu Topór (1734-1791) – pułkownik regimentu niemieckiego wojsk francuskich i starosta sandomierski. 
Starszy syn Józefa Kantego Ossolińskiego h. Topór (1707–1780 w Rymanowie) – starosty sandomierskiego, posła, wojewody wołyńskiego (od 1757), hrabiego na Tęczynie i matki Teresy Stadnickiej - Ossolińskiej, po mężu, (1717–1776), z hrabiów na Żmigrodzie, wnuczki Jana Franciszka Stadnickiego, wojewodziny wołyńskiej w Rymanowie, właścicielki Leska, Bukowska i Dynów. 
Maksymilian Hilary Ossoliński po odbyciu nauki w kolegium jezuitów w Warszawie, wyjechał w swą podróż edukacyjną po Europie Zachodniej. Przygotowywany był on do przejęcia majątków, które pozostać miały po jego dziadku Franciszku Maksymilianie we Francji. 
Gdy miał 14 lat, w r. 1748, przedstawiony został na dworze Ludwika XV. 
W 1753 r. w wieku 19 lat otrzymał stopień pułkownika regimentu alzackiego w armii francuskiej i był częstym gościem na dworze króla Stanisława Leszczyńskiego. 19 stycznia 1756 roku zrzekł się narodowości polskiej, przyjmując obywatelstwo francuskie. by w przyszłości objąć po swym dziadku spadku we Francji. Franciszek Maksymilian Ossoliński wówczas bardzo podupadł na zdrowiu, i zmarł 1 lipca 1756 roku. W kilka godzin po jego śmierci został odczytany testament ustanawiający jego wnuka Maksymiliana, dziedzicem dużej fortuny w Lotaryngii i Alzacji. 
Maksymilian Hilary Ossoliński zawarł związek małżeński w podeszłym wieku, pozostawiając potomka.
Bibliografia.
Łuszczyński, „Silva Heraldica” - lu.20675

</doc>
<doc id="1473775" url="https://pl.wikipedia.org/wiki?curid=1473775" title="Wybory do Parlamentu Europejskiego w Luksemburgu w 2004 roku">
Wybory do Parlamentu Europejskiego w Luksemburgu w 2004 roku

Wybory do Parlamentu Europejskiego w Luksemburgu w 2004 roku zostały przeprowadzone 13 czerwca 2004. Do zdobycia było 6 mandatów, o które ubiegało się 7 partii politycznych.

</doc>
<doc id="1473781" url="https://pl.wikipedia.org/wiki?curid=1473781" title="Ordre de Bataille amerykańskiej dywizji pancernej w 1943">
Ordre de Bataille amerykańskiej dywizji pancernej w 1943

W 1943 Armia Stanów Zjednoczonych przeprowadziła reorganizację, która objęła Ordre de Bataille jednostek wojskowych prawie każdego szczebla. Większość zmian polegała na redukcji wszystkich „niebojowych” oddziałów i w porównaniu z wcześniejszą organizacją amerykańskiej dywizji pancernej stan osobowy został zmniejszony o ponad 3600 osób. Zmniejszono także o połowę liczbę czołgów lekkich, zwiększono za to ilość piechoty zmechanizowanej.
Ordre de Bataille.
Dywizja pancerna składała się z trzech batalionów piechoty zmechanizowanej, trzech batalionów pancernych, trzech batalionów artylerii oraz szeregu oddziałów pomocniczych i sztabowych. Większość amerykańskich dywizji miała tzw. „trójkątną” strukturę ("triangular organisation") – trzy jednostki niższego szczebla składały się na jedną jednostkę bezpośrednio wyższego szczebla. Łącznie w dywizji pancernej służyło 10937 oficerów, podoficerów i żołnierzy.
Piechota.
Podstawową jednostką organizacyjną był "squad" (oddział) składający się z 12 żołnierzy uzbrojonych w 10 karabinów samopowtarzalnych Garand, jeden karabin Springfield M1903 oraz ręczny karabin maszynowy BAR. Trzy oddziały strzeleckie, oraz dwa "weapons platoons" wyposażone w moździerze 60 mm i karabiny maszynowe 7,62 mm składały się na jeden "rifle platoon" (pluton strzelecki). Plutony wyposażone były w półgąsienicowe transportery opancerzone M3.
Trzy plutony strzeleckie, jeden pluton przeciwpancerny (3 armaty 57 mm) oraz oddział sztabowy składały się na kompanię strzelecką ("rifle company").
Trzy kompanie strzeleckie, jedna kompania obsługi oraz oddział sztabowy składały się na batalion piechoty zmechanizowanej ("armored infantry battalion"). W skład batalionu wchodził jeszcze pluton armat samobieżnych, pluton moździerzy, pluton karabinów maszynowych oraz pluton zwiadowczy.
Łącznie w dywizji pancernej znajdowały się trzy bataliony o łącznej sile 3003 żołnierzy.
Czołgi.
Podstawową jednostką organizacyjną był pluton składający się z pięciu czołgów średnich (M4 Sherman), trzy plutony i oddział sztabowy składały się na kompanię pancerną ("medium tank company").
Trzy kompanie czołgów średnich, jedna kompania czołgów lekkich (97 żołnierzy) oraz kompania obsługi wraz z oddziałem sztabowym składały się na batalion pancerny ("tank battalion").
W skład dywizji wchodziły trzy bataliony pancerne, w skład których wchodził jeszcze dodatkowo pluton armat samobieżnych, pluton moździerzy oraz pluton zwiadowczy.
Łącznie w dywizji pancernej znajdowały się trzy bataliony czołgów o łącznej sile 2187 żołnierzy.
Artyleria.
Podstawową jednostką organizacyjną była bateria składająca się z sześciu samobieżnych haubic 105 mm M7 Priest. Trzy baterie, batalion obsługi oraz oddział sztabowy stanowiły jeden batalion artylerii.
W dywizji pancernej znajdowały się trzy bataliony artylerii, oddział sztabowy oraz oddział łącznikowy z lotnictwem, łącznie 1623 żołnierzy.
Jednostki dodatkowe.
W skład dywizji pancernej wchodziły dodatkowo:
Dodatkowo zazwyczaj do dywizji pancernej dołączony był batalion artylerii przeciwlotniczej oraz batalion niszczycieli czołgów.

</doc>
<doc id="1473782" url="https://pl.wikipedia.org/wiki?curid=1473782" title="Antoni Dąbczański">
Antoni Dąbczański

Antoni Dąbczański (ur. 12 czerwca 1806, zm. 1887) – polski prawnik, ziemianin, lwowski adwokat.
Urzędnik sądowy przy tzw. "Czarnym senacie" we Lwowie, brał udział w śledztwie i procesie Józefa Zaliwskiego w 1834 roku. W 1839 był protokolistą przy karnym sądzie w Stanisławowie, w 1841 roku nadliczbowym radcą przy sądzie kryminalnym w Samborze i równocześnie komisarzem więziennym. W 1843 roku pracuje przy Najwyższym Trybunale w Wiedniu, w 1847 radca sądu krajowego we Lwowie i równocześnie pomocniczy referent przy Galicyjskim Trybunale apelacyjnym. Jego willa na stokach Cytadeli we Lwowie była ogniskiem polskiego ruchu narodowego.
Pochowany na cmentarzu Łyczakowskim we Lwowie.

</doc>
<doc id="1473786" url="https://pl.wikipedia.org/wiki?curid=1473786" title="Reynaldo Vera González-Quevedo">
Reynaldo Vera González-Quevedo

Reynaldo Vera González-Quevedo (ur. 7 stycznia 1961 w Unión de Reyes) – kubański szachista i trener szachowy ("FIDE Senior Trainer" od 2007), arcymistrz od 1988 roku.
Kariera szachowa.
Pierwszy sukces na arenie międzynarodowej odniósł w 1977 r. w Innsbrucku, zajmując IV m. (za Arturem Jusupowem, Alonso Zapatą i Petarem Popoviciem) w mistrzostwach świata juniorów do 20 lat. W 1978 r. zdobył brązowy medal drużynowych młodzieżowych (do 26 lat) mistrzostw świata. Wkrótce awansował do ścisłej krajowej czołówki, do której należał przez ponad 20 lat. Pomiędzy 1980 a 2002 r. dziesięciokrotnie uczestniczył w szachowych olimpiadach, w 1998 r. zdobywając złoty medal za indywidualny wynik na III szachownicy. W latach 1987-2003 pięciokrotnie reprezentował Kubę w drużynowych mistrzostwach państw panamerykańskich, za każdym razem zdobywając złoty medal wraz z zespołem, a dodatkowo 3 medale (złoty, srebrny i brązowy) za uzyskane wyniki indywidualne.
Wielokrotnie uczestniczył w finałach indywidualnych mistrzostwach Kuby, dwukrotnie (1997, wspólnie z Amadorem Rodriguezem i 2001) zdobywając złote medale. Odniósł również szereg sukcesów na arenie międzynarodowej, m.in.:
Najwyższy ranking w karierze osiągnął 1 lipca 2000 r., z wynikiem 2584 punktów zajmował wówczas 1. miejsce wśród kubańskich szachistów.

</doc>
<doc id="1473787" url="https://pl.wikipedia.org/wiki?curid=1473787" title="Mohsin Hamid">
Mohsin Hamid

Mohsin Hamid (ur. w 1971 w Lahaur) – pakistański pisarz mieszkający w Wielkiej Brytanii.
Urodził się w Pakistanie, jednak część dzieciństwa spędził w Stanach Zjednoczonych. Studiował w Princeton oraz na Harvardzie. Pracował jako konsultant w McKinsey &amp; Company, zajmował się dziennikarstwem. Obecnie mieszka w Londynie. Debiutował w 2000 książką "Moth Smoke", pisze w języku angielskim. 
Drugie jego dzieło, powieść "Uznany za fundamentalistę", znalazło się na krótkiej liście do Nagrody Bookera w 2007. Jest to utwór w znacznej mierze autobiograficzny – jego bohaterem jest młody Pakistańczyk, absolwent Princeton rozpoczynający zawodową karierę w szanowanej finansowej instytucji z Nowego Jorku. Po wydarzeniach z 11 września 2001 jego dotychczasowe życie (i przekonania) ulega gwałtownej przemianie. Książka została wydana także w Polsce.

</doc>
<doc id="1473788" url="https://pl.wikipedia.org/wiki?curid=1473788" title="Reynaldo Vera">
Reynaldo Vera



</doc>
<doc id="1473801" url="https://pl.wikipedia.org/wiki?curid=1473801" title="Barbie i 12 tańczących księżniczek">
Barbie i 12 tańczących księżniczek

Barbie i 12 tańczących księżniczek ("Barbie in the 12 Dancing Princesses") – amerykański film animowany z 2006 roku, będący swobodną adaptacja baśni "Stańcowane pantofelki" autorstwa braci Grimm. Film opowiada o Genevieve i jej jedenastu siostrach o imionach: Ashlyn, Blair, Courtney, Delia, Edeline, Fallon, Hadley, Isla, Kathleen, Janessa, Lacey które odkrywają przejście do magicznego świata w którym spełniają się marzenia. Jednak gdy królestwu zagraża niebezpieczeństwo księżniczki powracają by je uratować z rąk ich okrutnej ciotki Roveny.
Fabuła.
Dwanaście księżniczek, których imiona (od najstarszej do najmłodszej) zaczynają się na kolejną literę alfabetu, uwielbia tańczyć. Przy śniadaniu księżniczki rozmawiają ze sobą wyjątkowo głośno. Król zauważa, że nie noszą się z królewską godnością i postanawia nauczyć je dworskiej etykiety. Ponieważ sam nie ma na to czasu, a "nie chce poniżać księżniczek przed całym państwem, sprowadzając do zamku setki nauczycieli", decyduje się przyjąć w gości księżnę Rovenę, która ma zadbać o wychowanie królewskich córek. Podstępna księżna ma jednak inne plany – zdobyć koronę! Zabrania księżniczkom śpiewania i tańczenia, zaś królowi podaje zatrutą herbatę, wskutek czego Randolph choruje. Tymczasem Genevieve w dzień urodzin najmłodszych trojaczek odkrywa, że kopia ulubionej książki ich mamy, którą posiada każda siostra, ma na okładce inny kwiat, które są na podłodze w ich sypialni! Zgodnie z opowieścią tańczy i otwiera tajemne przejście do ulubionego miejsca ich mamy, zmarłej królowej Izabeli. Wszystkie dwanaście sióstr odkrywa altankę, gdzie rosną złote kwiaty, które spełniają życzenia każdego! Rozlega się muzyka i Ashlyn, Blair, Courtney, Delia, Edeline, Fallon, Genevieve, Hadley, Isla, Kathleen, Janessa i Lacey zaczynają tańczyć całą noc. Najmłodsza księżniczka nagle przewraca się i rozbija kolano. Genevieve używa wody z fontanny, aby przemyć ranę, która niespodziewanie znika. Lacey zabiera odrobinę wody do domu na wszelki wypadek. Gdy wracają do zamku, są bardzo zmęczone i od razu idą spać. Niemal natychmiast do ich pokoju wchodzi Rovena i żąda wyjaśnień. Zmęczone siostry wyjawiają jej prawdę o magicznym miejscu, kwiatach i altanie, lecz Rovena im nie wierzy i twierdzi, że "zachowują się jak pokojówki, więc jeśli potraktuje je jak pokojówki, to przestaną kłamać "- każe im więc posprzątać ogród, zaś Genevieve ma dodatkowo wyczyścić schody. Siostry, kiedy szykują się do snu, martwią się, że rozczarowują ojca, i postanawiają odejść do magicznej altany, aby dać ojcu czas na wyzdrowienie. Gdy Derek, szewc, który robił księżniczkom buty do tańca, chciał skontaktować się z Genevieve, usłyszał, iż uciekły. Zaniepokojony odwiedza pustą sypialnię sióstr i przypomina sobie taniec Genevieve. Odtwarza go i odnajduje wszystkie dziewczyny w altanie. Król tymczasem czuje się coraz gorzej i martwi się, że żadna z córek go nie odwiedziła. Na czas choroby robi Rovenę królową. Ta wydaje rozkaz straży, aby każdą z sióstr, którą zauważą, natychmiast wtrącić do lochu, zaś sama udaje się razem ze swym sługą Desmondem i małpką Brutusem do sypialni księżniczek. Sprytna małpka podpatrzyła, jak siostry otwierają sobie przejście do podziemnej kryjówki i powtarza taniec. Tam Rovena zrywa dwa magiczne kwiaty i wraca do pałacu. Rozkazuje Desmondowi zniszczenie wejścia w komnacie sióstr, aby te nie mogły wrócić. Jednak one wpadają na pomysł, że "skoro wytańczyły wejście, to może wytańczą i wyjście!" Udaje im się wrócić do domu, przechytrzają straże, zaś Genevieve razem z Derekiem biegną do komnaty ojca, któremu Rovena zaaplikowała śmiertelną dawkę trucizny. Król stracił przytomność, zaś królowa zaczarowuje zbroje, aby zaatakowały parę, ale udaje im się obronić. Rovena rzuca jednak czar na księżniczkę, aby ta tańczyła do końca swego życia bez przerwy! Genevieve odpiera atak wachlarzem, a czar dosięga królowej. Kiedy Rovena wzywa na pomoc Desmonda, ten nie może „odczepić się” od niej i zaczyna tańczyć razem z nią! Taki był kres Roveny, zaś życie królowi uratowała Lacey, która podała mu odrobinę wody zabranej z magicznej fontanny. Film kończy się ślubem Genevieve i Dereka.
Bohaterowie.
Ashlyn – najstarsza z sióstr. Nosi różowofioletową suknię. Ma najlepszy kontakt z Blair i Courtney prawdopodobnie dlatego, że są najstarsze. Jest miła dla każdego i uwielbia taniec. Ma ciemnobrązowe włosy elegancko upięte i błękitne oczy. Boi się pająków.
Blair – druga co do wieku księżniczka. Ma długą suknię w kolorze stonowanej czerwieni. Ma najciemniejsze włosy z sióstr, niemal czarne, zawsze uczesane w kok, bladą skórę i niebieskie oczy. Lubi jeździć konno, tańczyć, jest bardzo odważna i marzycielska. Chciałaby mieć mnóstwo koni. Boi się skorpionów. Z twarzy jest bardzo podobna do Genevieve.
Courtney – bardzo lubi czytać i tańczyć. Ma ciemnobrązowe włosy, granatową suknię i brązowe oczy. Według Lacey może przeczytać każdą książkę. Jest odrobinę niezdarna i ciągle na kogoś wpada, ponieważ nieustannie czyta.
Delia – jest blondynką o zielonych oczach i bliźniaczką Edeline. Nosi zieloną suknię na co dzień i spina włosy w kok. Uwielbia sport, a zwłaszcza krykieta, oraz balet.
Edeline – jest bliźniaczką Delii o ciemnych włosach i zielonych oczach. Jej suknia ma pomarańczowy kolor. Uwielbia sport, w szczególności krykieta, oraz balet.
Fallon – ma ponoć 17 lat, jasne włosy i brązowe oczy. Jest zazwyczaj ubrana w różową suknię. Fallon jest romantyczna i dość różni się od sióstr, chociaż tak jak one kocha tańczyć.
Genevieve – ma 16 lat. Ma blond włosy, niebieskie oczy i biało-różową suknię. Jest żoną szewca Dereka i według najmłodszej księżniczki, tańczy najlepiej z sióstr. Z twarzy jest bardzo podobna do Blair.
Hadley – jest niebieskooką blondynką w niebieskiej sukience. Lubi żartować razem ze swoją bliźniaczką Islą oraz chodzić na szczudłach, a także tańczyć.
Isla – jest bliźniaczką Hadley z brązowymi włosami i jasnoniebieskimi oczami. Chodzi w fioletowej sukience. Lubi chodzić na szczudłach, tańczyć i uwielbia akrobatykę, jak siostra.
Janessa – jest najstarsza z trojaczek najmłodszych w rodzinie. Ma rozpuszczone, ciemnobrązowe włosy. Ona i jej siostry różnią się jedynie kolorem włosów. Kocha taniec.
Kathleen – jako jedyna z sióstr ma rude włosy. Jest średnią z trojaczek. Uwielbia balet i dobrze tańczy jak na swój młody wiek.
Lacey – najmłodsza zarówno z trojaczek, jak i z całego rodzeństwa. Jest niebieskooką blondynką i podziwia Genevieve, z którą ma najlepsze relacje. Bardzo chciałaby być w czymś dobra.
Derek – ciemnowłosy szewc, który robił buty księżniczkom. Zakochany z wzajemnością w Genevieve, którą poślubił pod koniec filmu. Ma gadającą papugę Filipa.
Król Randolph - król samotnie wychowujący 12 córek. Bardzo przeżywał śmierć swojej żony Izabeli.
Księżna/Królowa Rovena – podstępna kobieta, która chciała zostać królową. Nie wiadomo nic o jej dalszych losach. Ostatni raz widziano ją jak z Desmondem, swym sługą, uciekła z zamku jako ofiara własnego czaru, który miał trafić Genevieve (musi tańczyć aż do śmierci).
Brutus – małpka, która przybyła z Roveną do pałacu. Bardzo panoszył się na zamku, przez co królewska kotka Twyla nie polubiła go. Uciekł razem ze swoją panią.
Twyla – królewska kotka o rudej sierści. Bardzo nie lubi Brutusa, zaś dużą sympatią darzy księżniczki. Wielokrotnie nazywano ją "tygrysem, "prawdopodobnie ze względu na kolor futerka i bojowy charakter.
Królowa Izabela – miała ciemne włosy i niebieskie oczy. Zmarła na długo przed wydarzeniami przedstawionymi w filmie. W korytarzu widnieje jej portret. Namalowano ją w fioletowej sukni.

</doc>
<doc id="1473810" url="https://pl.wikipedia.org/wiki?curid=1473810" title="Franciszek Pantoczek">
Franciszek Pantoczek

Franciszek Pantoczek (ur. 1811 w Koprzywnicy, zm. 1895 w Kielcach) – aptekarz, współpracownik ks. Piotra Ściegiennego, organizator spisku w Kielcach. 
Życiorys.
Urodził się w 1811 roku w Koprzywnicy, jego ojcem był Szymon Pantoczek. Po wybuchu powstania listopadowego Franciszek Pantoczek zaciągnął się do 1. Pułku Krakusów, jednak nie walczył w powstaniu, ponieważ jego ojciec interweniował u twórcy pułku Jana Ledóchowskiego. W 1834 roku wyjechał do Wrocławia, aby tam rozpocząć studiowanie farmacji. Po powrocie do Królestwa Polskiego spędził 15 miesięcy w X Pawilonie Cytadeli Warszawskiej. W czerwcu 1839 roku ponownie osadzony w cytadeli wskutek fałszywego donosu. W 1840 roku zdał w Warszawie egzamin uzyskując dyplom farmacji prowizora klasy pierwszej. Pantoczek jako współpracownik ks. Ściegiennego w latach 1845–1846 ponownie przebywał w cytadeli, później został skazany na 24 lata służby w korpusie kaukaskim. Zajmował się tam prowadzeniem aptek wojskowych. Według niektórych źródeł opracował tam preparat przeciw bólowi żołądka i jelit, znany jako "krople Inoziemcowa" (z ros. "Иноземцев" = „cudzoziemiec”). Na Kaukazie ożenił się z Marią Michniewiczówną, posiadali trójkę dzieci. 
Pochowany na Cmentarzu Starym w Kielcach.

</doc>
<doc id="1473812" url="https://pl.wikipedia.org/wiki?curid=1473812" title="Paul Felgenhauer">
Paul Felgenhauer

Paul Felgenhauer (ur. 16 listopada 1593 w Puschwitz, zm. ok. 1677 w Bremie) – niemiecki teozof, chiliasta. Był synem luterańskiego pastora.
Studiował na uniwersytecie w Wittenberdze, gdzie był też diakonem, ale z powodu swoich poglądów musiał opuścić miasto.
Na podstawie astrologicznych wyliczeń ogłosił w swoim dziele "Chronologie" (1620), że Chrystus urodził się w 4235 od stworzenia świata, więc skoro cały świat ma istnieć według "Biblii" 6000 lat, to za 145 lat nastąpi jego koniec. W piśmie "Zeitspiegel" (1620) zwalczał Kościół luterański jako cielesny i tylko ludzki.
Osiadł w Amsterdamie, gdzie ogłosił swe nauki, polemizując z teologami zwalczającymi jego poglądy. Założył wspólnotę, w której odprawiał obrzędy Wieczerzy Pańskiej i chrztu. Uwięziony przez władze rządowe, a po uwolnieniu osiadł w Hamburgu.

</doc>
<doc id="1473815" url="https://pl.wikipedia.org/wiki?curid=1473815" title="Stare Miasto (Nowy Sącz)">
Stare Miasto (Nowy Sącz)

Stare Miasto – osiedle Nowego Sącza, zlokalizowane na wysokiej terasie międzyrzecznej w widłach rzek Dunajec i Kamienica Nawojowska. Rozciąga się w kierunku południowym po ulicę Mickiewicza, która stanowi granicę z osiedlem Centrum.
Granice osiedla pokrywają się niemal z granicami miasta Nowego Sącza, wyznaczonymi w 1884 roku. Obejmuje ono obszar miasta lokacyjnego (250 ha) z 1292 roku i część dawnego przedmieścia zwanego Węgierskim. W obecnych granicach od 1990 roku.

</doc>
<doc id="1473819" url="https://pl.wikipedia.org/wiki?curid=1473819" title="Alojzy Wende">
Alojzy Wende

Alojzy Wende (ur. 1809 we wsi Pieszki, zm. 1891 w Dębnikach) – Uczestnik powstania listopadowego 1830-1831, uczestnik powstania krakowskiego, wydany Rosjanom przez władze pruskie. Więzień X Pawilonu Cytadeli Warszawskiej. W 1848 skazany na 500 pałek i dożywotnie ciężkie roboty. W 1853 zamieniono mu dalszą część kary na zesłanie, powrócił w 1858 zostając dzierżawcą wsi Więcławice. W 1859-1866 przebywał wraz z rodziną dobrowolnie na Syberii Wschodniej, zajmując się handlem oraz niosąc pomoc przebywającym tam rodakom. 

</doc>
<doc id="1473826" url="https://pl.wikipedia.org/wiki?curid=1473826" title="Światowy Dzień Zdrowia Jamy Ustnej">
Światowy Dzień Zdrowia Jamy Ustnej

Światowy Dzień Zdrowia Jamy Ustnej, ang. "World Oral Health Day" — obchodzony corocznie 20 marca dzień, mający przypominać społeczeństwom oraz decydentom o znaczeniu zdrowia jamy ustnej, także w ujęciu ekonomicznym. Inicjatorem ustanowienia Światowego Dnia Zdrowia Jamy Ustnej jest Światowa Federacja Dentystyczna FDI (World Dental Federation).
W aktualnej formule Światowy Dzień Zdrowia Jamy Ustnej obchodzony jest od 2013 roku. Początkowo, dokładnie w 2008 roku, ŚDZJU ustanowiono na 12 września - aby uhonorować dzień urodzin założyciela FDI dr Charlesa Godona. Kilka lat później władze Światowej Federacji Dentystycznej uznały jednak, że w związku z coroczną organizacją Dorocznego Światowego Kongresu Stomatologicznego FDI we wrześniu (w każdym roku gospodarzem jest inny kraj, w 2016 była Polska) oraz licznymi obowiązkami w tym okresie, ŚDZJU należy przenieść na 20 marca.
W ramach kampanii FDI przygotowuje bezpłatne materiały informacyjne, broszury oraz plakaty do pobrania w różnych językach.
Tytuły poszczególnych edycji Światowego Dnia Zdrowia Jamy Ustnej
2013: Healthy Teeth for a Healthy Life
2014: Celebrating Healthy Smiles
2015: Smile for Life!
2016: Healthy mouth. Health body.
2017: Live Mouth Smart
2018: Say ahh – think mouth, think health
Obchody w 2008.
W pierwszym roku kampanii nie zdecydowano się zajmować jakimś konkretnym zagadnieniem, lecz próbować naświetlić problematykę higieny i zdrowia jamy ustnej większej grupie ludzi. W tym roku "Światowy Dzień Zdrowia Jamy Ustnej" obchodzony był na większą skalę w Stanach Zjednoczonych, Anglii, Niemczech, Hiszpanii, Macedonii, Czechach oraz we Francji. FDI zapowiedziało dążenie do globalizacji święta.

</doc>
<doc id="1473829" url="https://pl.wikipedia.org/wiki?curid=1473829" title="Stanisław Szachowski">
Stanisław Szachowski

Stanisław Szachowski (ur. 1838 w Błoniu, zm. w sierpniu 1906 we Lwowie) – polski prawnik.
Życiorys.
Urodził się w Błoniu pod Warszawą. Był synem Franciszka, nauczyciela. Studiował w Szkole Sztuk Pięknych w Warszawie. W tym czasie był przywódcą "Czerwonej Młodzieży Studenckiej", organizatorem manifestacji patriotycznych w Warszawie. Aresztowany 27 lutego 1861, więziony w X Pawilonie Cytadeli Warszawskiej. Następnie znalazł się na emigracji. W 1862 przebywał w Paryżu, gdzie był wolnym słuchaczem na kursie ekonomii politycznej oraz zwyczajnym słuchaczem w szkole dróg i mostów. W 1862 słuchacz Polskiej Szkoły Wojskowej we Włoszech. 
Na początku 1863 powrócił na ziemie polskie i brał udział w powstaniu styczniowym pod komendą Makarego Drohomireckiego. Od września 1863 był komisarz pełnomocnym Rządu Narodowego na województwo kaliskie. Po upadku powstania wyjechał na Zachód. Kształcił się na Uniwersytecie w Heidelbergu. Ukończył studia prawnicze, uzyskując stopnie bakalaureata, licencjata, a w 1872 doktora. W 1870 współredagował „Répertoire de la législation de la doctrine et de la jurisprudence francaise”. Uczestniczył w wojnie francusko-pruskiej 1870/1871, za co otrzymał obywatelstwo francuskie. W 1871 walczył także w Komunie Paryskiej.
W 1872 przyjechał do Galicji. Przez dwa lata pełnił funkcję zastępcy naczelnika banku włościańskiego w Gorlicach. W 1877 otrzymał nostryfikację dyplomu doktorskiego oraz "veniam legendi" na Wydziale Prawa Uniwersytetu Lwowskiego jako docent prywatny prawa rzymskiego, a w 1880 jako docent prawa cywilnego francuskiego. W 1880 otrzymał obywatelstwo austriackie. W tym samym roku został sekretarzem i notariuszem Uniwersytetu Lwowskiego. W 1888 został profesorem nadzwyczajnym, a w późniejszych latach profesorem zwyczajnym prawa rzymskiego. Publikował prace z dziedziny prawa. Udzielał się również jako publicysta na łamach czasopism.
Zmarł w sierpniu 1906 we Lwowie. Został pochowany na Cmentarzu Łyczakowskim we Lwowie (w tym samym miejscu spoczął Wojciech Biechoński).

</doc>
<doc id="1473830" url="https://pl.wikipedia.org/wiki?curid=1473830" title="Wybory do Parlamentu Europejskiego na Węgrzech w 2004 roku">
Wybory do Parlamentu Europejskiego na Węgrzech w 2004 roku

Wybory do Parlamentu Europejskiego VI kadencji na Węgrzech zostały przeprowadzone 13 czerwca 2004. Węgrzy wybrali 24 deputowanych. Wybory zakończyły się zwycięstwem opozycyjnej centroprawicy skupionej wokół Fideszu. Frekwencja wyniosła ponad 38%.

</doc>
<doc id="1473831" url="https://pl.wikipedia.org/wiki?curid=1473831" title="Return to Oz">
Return to Oz



</doc>
<doc id="1473833" url="https://pl.wikipedia.org/wiki?curid=1473833" title="TopGuitar">
TopGuitar

TopGuitar – miesięcznik (do grudnia 2009 dwumiesięcznik), wydawany przez wydawnictwo International Music Press od listopada 2005 roku w nakładzie 17 500 egz. Redakcja znajduje się w Gdyni, redaktorem naczelnym jest Dariusz Domański. Jest to magazyn muzyków, skierowany do gitarzystów profesjonalnych i początkujących, fanów gitary elektrycznej, akustycznej, klasycznej i basowej. 
Pismo skupia grono autorów – gitarzystów, związanych przede wszystkim z polską sceną muzyczną, zachowując jednocześnie status czasopisma promującego krajowy rynek wydawniczy. 
"TopGuitar" współpracuje z organizatorami imprez muzycznych (m.in. EKO Union of Rock Festival, Rockowe Ogródki, Metalmania, Thanks Jimi Festival, Guitar City, Rawa Blues Festival, czy JaZzGdyni), medialnie patronuje targom i warsztatom (m.in. Music Media, Bass Days Poland, czy OMGW Jaworki) oraz koncertom gwiazd (David Gilmour – 2007, Gdańsk; Tommy Emmanuel – 2006, Wrocław, zespół Testament – 2007, Katowice, czy Stanley Clarke, Marcus Miller i Victor Wooten występujący pod szyldem SMV – 2008 Gdynia).
Na łamach "TopGuitar" znaleźć można zarówno wywiady z wybitnymi gitarzystami oraz postaciami świata muzyki, jak i prezentacje dokonań młodych zespołów. Stałe tematy to również testy sprzętu muzycznego, zapowiedzi wydarzeń muzycznych, artykuły edukacyjne, warsztatowe i porady dla gitarzystów.
Drugim, bliźniaczym tytułem wydawnictwa jest magazyn "TopDrummer", również dwumiesięcznik, lecz skierowany do perkusistów i entuzjastów tego instrumentu.
Od listopada 2010 razem z TopGuitar ukazuje się dodatek specjalnie dla basistów – "TopBass". Redaktorem prowadzącym jest Maciej Warda i jest to integralna część magazynu z własna okładką i cover story. W dodatku TopBass czytelnicy po raz pierwszy mogli przeczytać wywiady z takimi artystami jak Jonas Hellborg, Lee Sklar, Matthew Garrison i przeczytać biograficzne eseje o Jaco Pastoriusie czy Paulu McCartneyu

</doc>
<doc id="1473835" url="https://pl.wikipedia.org/wiki?curid=1473835" title="Osiedle Dąbrówka">
Osiedle Dąbrówka

Osiedle Dąbrówka w Nowym Sączu znajduje się w południowej części miasta. Graniczy z osiedlami Wólki, Kaduk, Poręba Mała, Biegonice.
Obecna nazwa i granice od 1990 r. Do 1973 r. stanowiła podmiejską wieś Dąbrówka (Polska).
Historia.
Wieś Dąbrówka istniała przed 1409, kiedy to król Władysław Jagiełło nadał ją na własność klasztorowi norbertanów z Nowego Sącza. Od 1770-1918 w zaborze austriackim. W 1784 wieś włączono do tzw. funduszu religijnego. W 1785 próbowano osiedlić tutaj 12 rodzin żydowskich tworząc kolonię zwaną Emaus (Nowa Jerozolima).
Po opuszczeniu kolonii przez Żydów na ich miejsce osadzono kolonistów niemieckich z Wirtembergii. W 1788 kolonia ta otrzymała nazwę Neu Dąbrówka, potem Dąbrówka Niemiecka dla odróżnienia od dawnej zwanej teraz Polską. Ostatecznie Dąbrówka Niemiecka w 1923 r. została włączona do Nowego Sącza (obecnie w osiedlu Kaduk). Natomiast Dąbrówka Polska w całości włączona została do miasta w marcu 1977 roku.

</doc>
<doc id="1473842" url="https://pl.wikipedia.org/wiki?curid=1473842" title="Disciotis venosa">
Disciotis venosa



</doc>
<doc id="1473845" url="https://pl.wikipedia.org/wiki?curid=1473845" title="S/y Magnolia">
S/y Magnolia

Magnolia – polski jednomasztowy jacht żaglowy typu Vega. Jest jednym z trzech (obok Daru Szczecina i Zrywa) jachtów będących własnością m. Szczecin.
Historia i rejsy.
Jacht został zbudowany w latach 1965 - 66, r. w Szczecińskiej Stoczni Jachtowej. Kadłub jednostki wykonano z drewna. Armatorem jednostki jest M.O.S. Euroregionalne Centrum Edukacji Wodnej i Żeglarskiej w Szczecinie a właścicielem m. Szczecin.
Jacht przeszedł do historii żeglarstwa po rejsie (21 czerwca - 27 sierpnia 1975) kpt. Zdzisława Paska do Archangielska (pierwsze od 1917 r. wpłynięcie jachtu zagranicznego) i w drodze powrotnej zawinięcie do Murmańska, ogółem przebyto 5147 Mm w 62 dni. W 1978 jednostka bez silnika opłynęła Islandię w dniach 2 lipca - 25 sierpnia a przebyto 4368 Mm.
Jednostka startowała w wielu regatach i zlotach organizowanych w kraju i za granicą, brała udział m.in. w Międzynarodowych Regatach Gryfa Pomorskiego 1969, "Międzynarodowych Regatach Morskich" 1969, Żeglarskich Mistrzostwach Polski 1969, "Regatach o Puchar Miasta Szczecina" 1969 (3. miejsce), "Regatach Samotników - Bałtyk" 1974, 1975 (1. miejsce), 1976. Brała też udział w Cutty Sark the Tali Ships Races w 1996. W "Op-Sail" 1998, 2000, Regatach Czterech Zakątków, "Bałtyckich Regatach o Puchar Unity Line". W imprezach okolicznościowych Dni Morza w Szczecinie, Baltic Sail 2000 w Rostoku. Jacht też odbył liczne rejsy po Morzu Bałtycki i Północnym. Od 1996 r. bierze udział w Programie Edukacji Morskiej ("Szczecińska Szkoła pod Żaglami"), służy do szkolenia młodzieży ze szkół.
W 2017 roku w ramach budżetu obywatelskiego zgłoszono projekt "Remont szczecińskiego jachtu Magnolia".

</doc>
<doc id="1473846" url="https://pl.wikipedia.org/wiki?curid=1473846" title="Kolumna (geomorfologia)">
Kolumna (geomorfologia)

Kolumna lub filar – geologiczna forma ukształtowania terenu złożona ze stromej, często wręcz pionowej kolumny lub kolumn skalnych w morzu niedaleko wybrzeża. Filary tworzą się gdy klifowa zatoka ulega erozji poprzez działanie fal morskich i wielkich mas wody uderzających o skałę. Siła wody osłabia klif powodując odpadanie części z nich, tworząc tym samym kolumny lub małe wyspy. Potrafią uformować się również gdy most skalny rozsypie się wskutek naturalnych procesów i grawitacji. Kolumna może rozpaść się lub ulec erozji pozostawiając gruzowisko. Kolumny zazwyczaj tworzą się z poziomo zalegających skał osadowych zwłaszcza wapiennych czy piaskowców lub skał wulkanicznych. Jest to spowodowane występowaniem poziomego uławicenia oraz pionowego ciosu.
Inny rodzaj kolumn powstaje w skałach wulkanicznych, przede wszystkim bazaltach, w których pospolicie występuje cios termiczny w postaci słupów bazaltowych. Zwykle noszą one jednak inne nazwy: organów, schodów, drogi, grobli (Organy Wielisławskie, Małe Organy Myśliborskie, Grobla Olbrzyma).
Kolumny są często ważnymi lęgowiskami ptactwa morskiego.
Niektóre z kolumn są miejscami do wspinaczek.

</doc>
<doc id="1473848" url="https://pl.wikipedia.org/wiki?curid=1473848" title="Działek (Pasmo Lubomira i Łysiny)">
Działek (Pasmo Lubomira i Łysiny)

Działek (622 m) – szczyt w Paśmie Lubomira i Łysiny. Według Jerzego Kondrackiego pasmo to należy do Beskidu Wyspowego. Na mapach i w przewodnikach turystycznych zaliczane jest zazwyczaj do Beskidu Makowskiego.
Góra znajduje się w głównym grzbiecie Pasma Lubomira i Łysiny, pomiędzy Śliwnikiem (620 m) a Łysiną (891 m), od której oddziela go przełęcz Granice. Jest zwornikiem: na południowy zachód odbiega z wierzchołka grzbiet Krzywickiej Góry (591 m) ciągnący się po dolinę Raby. Działek ma trzy grzbiety, wznosi się więc nad dolinami trzech potoków: Ziębówka, Krzywianka oraz nienazwany potok płynący na północny wschód. Zbocza Działka są dosyć łagodne, toteż znajdują się tu liczne zabudowania przysiółków okolicznych miejscowości, jak na przykład Wielkie Ulmany, Cupiny i Trupuły. Z bezleśnych okolic szczytu roztacza się widok na okolicę.
Przez samą kulminację prowadzi żółty szlak turystyczny z Pcimia, natomiast nieco na wschód jest jego węzeł z czerwonym Małym Szlakiem Beskidzkim, a także zielonym szlakiem z Myślenic-Zarabia przez Chełm i Kamiennik Południowy do schroniska PTTK na Kudłaczach.

</doc>
<doc id="1473850" url="https://pl.wikipedia.org/wiki?curid=1473850" title="Ulica Piwna w Warszawie">
Ulica Piwna w Warszawie

Ulica Piwna – najdłuższa ulica Starego Miasta w Warszawie, biegnąca od placu Zamkowego do ul. Wąski Dunaj.
Historia.
Ulica została wytyczona na przełomie XIII/XIV wieku; wtedy nazywano ją już "Pywna", o czym świadczy wzmianka z roku 1493. Nazwa najprawdopodobniej wiązała się z mieszczącymi się przy ulicy piwiarniami lub browarami. Sporadycznie bywała także nazywana "Szynkarską", od zawodu pierwszych mieszkańców. Jednak dotyczyła ona jedynie odcinka między ul. Wąski Dunaj a ul. Piekarską, pozostały fragment – do placu Zamkowego nazywano "platea S. Martini", "Mnichów" lub "Św. Marcina", "Marcinkańską". Wspólna nazwa – Piwna – ustaliła się dla całej ulicy dopiero w roku 1743.
Najstarszym obiektem murowanym przy ulicy jest kościół św. Marcina, wybudowany pierwotnie jako drewniany w latach 1353–54. W XV wieku zastąpił go gotycki kościół murowany o absydzie od strony ulicy Piwnej. Przy kościele funkcjonował klasztor i cmentarz; w roku 1442 księżna Anna ufundowała obok kościoła przytułek. Sam kościół został zupełnie przebudowany w XVII wieku; jego bryłę obrócono o 180 stopni, projektując główne wejście od strony ul. Piwnej. Po raz kolejny kościół przebudowano przed rokiem 1752, otrzymał wtedy nową fasadę i wystrój wnętrz.
W XV wieku przy ulicy powstała pierwsza i przez wiele lat jedyna w mieście apteka.
Zachodnia pierzeja ulicy wcześnie otrzymała murowaną zabudowę, w roku 1705 nie odnotowano już przy niej ani jednego domu z drewna; było to spowodowane częstymi pożarami, które pustoszyły tę stronę ulicy w latach 1478, 1580 i 1669. Zabudowa za każdym razem odbudowywana była ze zmianami, toteż jej ostateczny wygląd ukształtował się dopiero w XVII wieku. Wschodnią pierzeję stworzyły wznoszone w XV–XVII wieku tylne zabudowania kamienic przy ul. Świętojańskiej i bloku zabudowy Rynku Starego Miasta.
Od końca XVII wieku na miejscu oficyn powstawały zazwyczaj trzypiętrowe kamienice, tworzące dwufrontową zabudowę posesji położonych przy ul. Świętojańskiej.
Dla utrzymania komunikacji pieszej ul. Piwnej z równoległą ul. Świętojańską wytyczono dwie wąskie uliczki bez nazw. Pierwsza z nich, położona pomiędzy domami 10 i 12 została zabudowana już przed rokiem 1656 i odtworzona po roku 1945; drugą, istniejącą jeszcze w roku 1743 odtworzono tylko od strony ul. Piwnej.
W roku 1831 rozebrano kamienicę narożną u zbiegu z ul. Zapiecek, celem jej poszerzenia.
W roku 1869 w dawnym klasztorze augustianów urządzono przytułek dla ociemniałych, od roku 1907 na jego miejscu działała bursa i szwalnia Warszawskiego Towarzystwa Dobroczynności.
W roku 1949 prymas Stefan Wyszyński przekazał kościół i klasztor Zgromadzeniu Sióstr Franciszkanek Służebnic Krzyża, które odbudowały zespół w latach 1950–1959. Pozostałą zabudowę ulicy zniszczoną w roku 1944 odbudowano dość swobodnie z wprowadzeniem licznych zmian w latach 1952–54.
Jan Grudziński, pracując nad projektem rekonstrukcji kościoła św. Marcina, odtworzył jego szczyt na podstawie ryciny Johanna Matthiasa Steudlina z roku 1730. Artysta plastyk uwiecznił na nim jednak własną kreację, odbiegającą od ówczesnego wyglądu kościoła.

</doc>
<doc id="1473852" url="https://pl.wikipedia.org/wiki?curid=1473852" title="Diego de Deza">
Diego de Deza

Diego de Deza y Tavera (ur. 1444 w Toro, zm. 9 czerwca 1523 w Cantillana) – hiszpański duchowny katolicki, dominikanin. 
Wstąpił do zakonu dominikańskiego w 1470 roku i został przeorem Santo Domingo. Był także wychowawcą księcia Jana z Asturii (1478-1497), jedynego syna królów hiszpańskich Izabeli I Kastylijskiej i Ferdynanda II Aragońskiego, który przeżył dzieciństwo.
Stopniowo piął się do góry na szczeblach kariery kościelnej, zostając kolejno 14 kwietnia 1494 biskupem Zamory, Salamanki (1494-1497), Jaén (1497-1500), Palencii (1500-1504) i na końcu wreszcie arcybiskupem Sewilli (od 30 października 1504 aż do śmierci). Był jednym z głównych protektorów Krzysztofa Kolumba w okresie jego oczekiwań na zgodę na sfinansowanie przez hiszpańską parę królewską jego wyprawy przez Atlantyk.
24 listopada 1498 Diego Deza został mianowany Wielkim Inkwizytorem Kastylii, Leonu i Grenady, zastępując zmarłego dwa miesiące wcześniej Tomasza Torquemadę. Rok później rozszerzono jego jurysdykcję także na kraje korony aragońskiej. Podobnie jak Torquemada był oskarżany o nadgorliwość w wykonywaniu tej funkcji. Jego reputacji szczególnie zaszkodziło tolerowanie nadużyć i okrucieństwa inkwizytora Diego Lucero z Kordoby. W 1507 Lucero oskarżył o kryptojudaizm powszechnie szanowanego arcybiskupa Grenady Hernando de Talavera, co sprowokowało protest papieża Juliusza II i interwencję króla Ferdynanda I. Przeprowadzone z rozkazu króla śledztwo wykazało tak liczne i poważne nadużycia inkwizytora Lucero, że skompromitowany popieraniem go Diego de Deza musiał złożyć dymisję z funkcji wielkiego inkwizytora (5 czerwca 1507). Ostatnie lata życia Deza spędził w swoim arcybiskupstwie w Sewilli (archidiecezja sewilska obejmowała wówczas rozległe tereny w Nowym Świecie), przyczyniając się do rozwoju miejscowego uniwersytetu. Zmarł w Cantillana koło Sewilli w wieku 79 lat.

</doc>
<doc id="1473860" url="https://pl.wikipedia.org/wiki?curid=1473860" title="Szczęśliwego Nowego Roku">
Szczęśliwego Nowego Roku



</doc>
<doc id="1473862" url="https://pl.wikipedia.org/wiki?curid=1473862" title="Tovah Feldshuh">
Tovah Feldshuh

Tovah Feldshuh, właśc. Terri Sue Feldshuh (ur. 27 grudnia 1952 w Nowym Jorku) – aktorka amerykańska, piosenkarka i dramatopisarka. Od ponad czterech dekad jest gwiazdą Broadwayu, zdobywając cztery nominacje do nagrody Tony. Otrzymała również dwie nominacje do nagrody Emmy za "Holokaust" i "Prawo i porządek", a także występowała w roli Deanny Monroe w serialu AMC "Żywe trupy" (2015–2016).
Życiorys.
Urodziła się w Nowym Jorku w rodzinie żydowskiej jako córka Lillian (z domu Kaplan) i Sidneya Feldshuha, który był prawnikiem. Jej starszy brat David (ur. 1944) został też dramatopisarzem, napisał scenariusz do nominowanej do nagrody Pulitzera sztuki "Miss Evers' Boys". Wychowywała się w Scarsdale w hrabstwie Westchester, gdzie w 1970 ukończyła Sarah Lawrence College. Studiowała aktorstwo w HB Studio.
Karierę aktorską rozpoczęła w Guthrie Theater w Minneapolis. W 1973 zadebiutowała na Broadwayu w musicalu Anthony’ego Burgessa "Cyrano" u boku Christophera Plummera. W 1975 zagrał tytułową rolę w oryginalnej broadwayowskiej produkcji "Yentl".
Kilkunastokrotnie nominowana do różnych nagród aktorskich, w tym m.in. do Emmy w 2003 i do Tony w 2004, kilkakrotnie nagrodzona – Theatre World Award w 1976; Drama Desk Award w 1975, 1989 i 2003; Satelitą w 2003; Method Fest Independent Film Festival 2005. Otrzymała też nagrodę Fundacji Kultury Żydowskiej (Jewish Image Award and the Performing Arts).
21 września 2013 zastąpiła Andreę Martin jako Berthe, babcia tytułowej bohaterki w musicalu Stephena Schwartza "Pippin", rola ta wymagała śpiewania podczas występów na trapezie.
Wspiera Seeds of Peace, organizację, która pomaga nastolatkom z regionów konfliktu. Została odznaczona Medalem Pokoju Izraela.
W Polsce znana głównie z roli tytułowej w wystawianej w 2008 w Nowym Jorku sztuce "Irena’s Vow" ("Przysięga Ireny") napisanej w oparciu o wspomnienia Ireny Gut-Opdyke.
W 1977 wyszła za mąż za prawnika Andrew Harrisa Levy. Mają dwoje dzieci: syna Garsona Brandona i córkę Amandę (ur. 1988).

</doc>
<doc id="1473870" url="https://pl.wikipedia.org/wiki?curid=1473870" title="Narzeczony księżniczki">
Narzeczony księżniczki



</doc>
<doc id="1473876" url="https://pl.wikipedia.org/wiki?curid=1473876" title="Wojciech Jagielski (poeta)">
Wojciech Jagielski (poeta)

Wojciech Piotr Jagielski (ur. 10 lutego 1955 w Warszawie) – polski poeta, autor tekstów piosenek, kompozytor, także reżyser i scenarzysta teledysków i programów telewizyjnych.
Życiorys.
Jest absolwentem Wydziału Filologii Polskiej Uniwersytetu Warszawskiego.
W 1976 roku zadebiutował jako poeta w tygodniu „Kultura”. Jeszcze w tym samym roku wydano jego debiutancki tomik poezji "Discantus Supra Librum" (Wydawnictwo Literackie). Również w 1976 roku zadebiutował jako autor tekstów piosenek utworem "Od lat" napisanym do muzyki Piotra Figla.
Najwięcej piosenek napisał w latach 1979–1991. Otrzymał za nie wiele wyróżnień i nagród. Jako tekściarz przygotowywał repertuar m.in. dla Ewy Bem i Andrzeja Zauchy. Piosenki jego autorstwa usłyszeć można także w wykonaniu takich artystów i grup muzycznych, jak np.: Felicjan Andrzejczak, Krzysztof Cugowski, Gang Marcela, Wojciech Gąssowski, Anna Jantar, Irena Jarocka, Majka Jeżowska, Krzysztof Krawczyk, Grażyna Łobaszewska, Bogusław Mec, Maryla Rodowicz, Joanna Starosta, Gayga.
Jego piosenki wykorzystano w programie "U cioci na imieninach" wyemitowanym w telewizji. Zrealizował kilka teledysków (m.in. "Tokio" z Ewą Bem i "Uczciwa bieda" z Jackiem Skubikowskim) oraz muzycznych programów telewizyjnych (m.in. "My Style" z Ewą Kuklińską).

</doc>
<doc id="1473878" url="https://pl.wikipedia.org/wiki?curid=1473878" title="Bensheim-Auerbach (stacja kolejowa)">
Bensheim-Auerbach (stacja kolejowa)

Bensheim-Auerbach – stacja kolejowa w Bensheim, w kraju związkowym Hesja, w Niemczech. Jest historycznym pomnikiem kultury stojącym w sąsiedztwie dzielnicy Auerbach. Znajdują się tu 2 perony i 3 krawędzie peronowe (krawędź 1 i 2 są regularnie używane) dostępne jedynie kolejom regionalnym.
Historia.
Stacja Bensheim-Auerbach została zbudowana w 1850 na linii z Frankfurtu nad Menem do Heidelbergu. Projekt został stworzony przez architekta miasta Darmstadt Georga Mollera.
Charakterystyka.
Stacja według klasyfikacji Deutsche Bahn posiada 6 kategorię. Numer stacji to 0489.
W grudniu 2007 Deutsche Bahn AG ogłosiło, że zamierza sprzedać stację. Niedługo potem stacja została sprzedana inwestorowi.

</doc>
<doc id="1473879" url="https://pl.wikipedia.org/wiki?curid=1473879" title="Krzywicka Góra">
Krzywicka Góra

Krzywicka Góra lub Krzywica (584 m) – szczyt w Paśmie Lubomira i Łysiny. W naukowo opracowanej regionalizacji Polski według Jerzego Kondrackiego należy do Beskidu Wyspowego. Na niektórych mapach turystycznych czasami zaliczane jest do Beskidu Makowskiego.
Krzywicka Góra położona jest w bocznym grzbiecie odbiegającym ku południowemu zachodowi ze szczytu Działka. Rozciąga się on między doliną Ziębówki na północnym wschodzie oraz Krzywianki na południowym wschodzie, po dolinę Raby będącą jego zakończeniem od południowego zachodu. Górne partie stoków i sam grzbiet są niemal w całości porośnięte lasem; niżej na północ od szczytu usytuowane są przysiółki Klimasy oraz Górniakowo.
Tuż na północ od wierzchołka znajduje się osuwisko, a w nim kilka skał piaskowcowych, z których najwyższa ma wysokość 8 metrów. Są to skały Wielki Kamień (Diabli Kamień), Kuweta i Hipopotam. Nadają się do uprawiania bouldering. Na południowych stokach Krzywickiej Góry istnieje jeszcze drugie osuwisko. Według legend podobno była w nim jaskinia zwana Zbójnicką ze skarbami ukrytymi w niej przez zbójników.
Grzbietem Krzywickiej Góry prowadzi żółty szlak turystyczny. Odgałęzia się od niego krótka, znakowana czarno ścieżka do Wielkiego Kamienia. Niedaleko tego rozgałęzienia szlaków znajduje się nieduża, obecnie już zarastająca polana Na Granicach. Dawniej był na niej dom, w którym mieszkał chłop przez okoliczną ludność uznany za czarownika. Czarodziejskich umiejętności nauczył się w Argentynie, do której wyjechał za pracą i w której przebywał kilka lat. Autorzy przewodnika „Beskid Myślenicki: podają: "Potrafił ukarać mieszkającego na Krzywicy syna, bogatego, ale skąpego kowala, który nie ugościł go należycie, gasząc czarami palenisko w kuchni i zamieniając zboże w sąsiekach na plewy. Odegnał również stada wron, które zleciały się na krzywickie pola ściągnięte zaklęciami, które odczytały niepowołane osoby". Według jednej z wersji podań ludowych czarownik ten ponownie wyjechał za granicę, według innych wraz z rodziną zmarł i został pochowany na tej polanie.
Z dolnej części szlaku turystycznego z Pcimia, poniżej lasu dość rozległe widoki na dolinę Raby. Świtem 5 września 1939 r. ze stoków Krzywickiej Góry batalion KOP majora Kuferskiego zaatakował stąd rozlokowaną na „zakopiance” kolumnę niemieckiej 2 Dywizji Pancernej zadając jej duże straty.

</doc>
<doc id="1473889" url="https://pl.wikipedia.org/wiki?curid=1473889" title="Syndykacja">
Syndykacja

Syndykacja () – rozwiązanie stosowane w Internecie, wykorzystujące architekturę klient-serwer i służące do gromadzenia przez użytkownika (klienta) treści z wielu różnych źródeł (serwerów). Rolą serwera jest przygotowywanie i udostępnianie wybranych treści klientom. Głównymi technologiami, które wykorzystują syndykację są RSS i Atom.
Przykład.
Klientem może być osoba, która przegląda informacje prasowe z wielu serwisów internetowych. Osoba ta używa programu, który zbiera informacje z wielu serwerów jednocześnie i udostępnia je w jednym miejscu, przedstawiając wszystkie te informacje w oknie na ekranie monitora. 
W tym przykładzie serwerami są serwisy gazet i czasopism, które udostępniają swoje artykuły (informacje) czytelnikom (klientom).

</doc>
<doc id="1473890" url="https://pl.wikipedia.org/wiki?curid=1473890" title="Néstor Combin">
Néstor Combin

Néstor Combin (ur. 29 grudnia 1940 w Las Rosas) – francuski piłkarz argentyńskiego pochodzenia. Karierę zakończył w 1975 roku.
Kariera klubowa.
Combin rozpoczynał karierę w klubie Colon Rosario, skąd w 1959 trafił jako imigrant do Olympique Lyon. Przez 5 gry w klubie z Lyonu, regularnie występował w pierwszym składzie, a jego dwie bramki w finale Pucharu Francji w 1964 zapewniły OL pierwsze w historii trofeum. W tymże sezonie zdobywał bramki w każdym pucharowym meczu Lyonu, czego w powojennej historii tych rozgrywek nie dokonał żaden piłkarz. Dobre występy Combina nie umknęły uwadze działaczom Juventusu, którzy zdecydowali się wykupić go z Lyonu.
Był pierwszym francuskim piłkarzem, który występował we włoskiej Serie A. Jego największymi sukcesami są zdobycie Pucharu Włoch z Juventusem i Torino FC oraz Pucharu Interkontynentalnego z Milanem. Grał jeszcze w FC Metz, a karierę zakończył w podparyskim Red Star 93. W Ligue 1 strzelił 117 goli, z czego 68 w ciągu pięciu sezonów dla Lyonu.
Kariera reprezentacyjna.
W reprezentacji Francji wystąpił 8 razy i zdobył 4 bramki. Był w kadrze Francji na Mistrzostwa Świata w 1966 roku.

</doc>
<doc id="1473892" url="https://pl.wikipedia.org/wiki?curid=1473892" title="R-13">
R-13

R-13 (NATO: SS-N-4, Sark) – radziecki pocisk balistyczny krótkiego zasięgu klasy SLBM, wystrzeliwany w położeniu nawodnym z radzieckich podwodnych okrętów rakietowych projektów "629A" i "658". Pociski te przenosiły głowice termojądrową o mocy 1 Mt na odległość do 600 km.

</doc>
<doc id="1473893" url="https://pl.wikipedia.org/wiki?curid=1473893" title="Ulica Zapiecek w Warszawie">
Ulica Zapiecek w Warszawie

Ulica Zapiecek – ulica na warszawskim Starym Mieście, biegnąca od ulicy Świętojańskiej do ul. Piwnej.
Historia.
Pierwotnie ulica Zapiecek była fragmentem ulicy Piekarskiej, po 1743 pojawia się jej osobna nazwa – "Poprzeczna". Obecną nazwę, mającą charakter topograficzno-metaforyczny, nadano w 1770.
Cała zabudowa ulicy przyporządkowana jest numeracji innych ulic – Świętojańskiej, Piwnej lub Rynku.
Po rozebraniu w roku 1831 dwóch kamienic przy ul. Świętojańskiej i Piwnej, powstał placyk w zachowanej do dziś formie. W XIX wieku na Zapiecku odbywał się popularny w Warszawie targ na gołębie i ptaki śpiewające.
W 1944 cała zabudowa ulicy została zniszczona.
Na rogu Zapiecka i ul. Piwnej Stefan Wiechecki umiejscowił po wojnie książkową „Cafe pod Minogą“. Współcześnie w tym miejscu znajduje się restauracja „Zapiecek“.
We wrześniu 1985 w bruk ulicy wmurowano płytę granitową upamiętniającą wpisanie warszawskiego Starego Miasta na listę światowego dziedzictwa UNESCO .

</doc>
<doc id="1473894" url="https://pl.wikipedia.org/wiki?curid=1473894" title="Zabajone">
Zabajone



</doc>
<doc id="1473897" url="https://pl.wikipedia.org/wiki?curid=1473897" title="Lamentacje">
Lamentacje



</doc>
<doc id="1473898" url="https://pl.wikipedia.org/wiki?curid=1473898" title="Komucz">
Komucz

Komucz, Komitet Członków Zgromadzenia Ustawodawczego (ros. "Комитет членов Учредительного собрания (Комуч)") – organ antybolszewicki, utworzony 8 czerwca 1918 w Samarze po odbiciu tego miasta przez Korpus Czechosłowacki z rąk bolszewików.
Utworzony przez pięciu eserowskich deputowanych do rozpędzonego przez bolszewików 19 stycznia 1918 Zgromadzenia Ustawodawczego Rosji. Początkiem sierpnia liczył 29, na początku września – 71, a końcem września 1918 - 97 członków, deputowanych rosyjskich partii socjalistycznych - eserowców (socjalistów rewolucjonistów) i mienszewików. Jego przewodniczącym był Wiktor Czernow. W dniu swego powstania zdelegalizował władzę bolszewicką w guberni samarskiej i przywrócił wszystkie prawa i swobody obywatelskie. Po wolnych listopadowych wyborach do Zgromadzenia Ustawodawczego, Komucz stworzył rząd, składający się z 14 eserowców i jednego mienszewika. Rządowi temu podporządkowano siły zbrojne nazywane Armią Ludową.
23 września 1918 Komucz wraz z Syberyjskim Rządem Tymczasowym utworzył Ogólnorosyjski Rząd Tymczasowy, tzw. Dyrektoriat w Ufie, któremu się podporządkował. Został wówczas przemianowany na Zjazd Członków Zgromadzenia Ustawodawczego. 17/18 listopada 1918 członkowie Komucza zostali aresztowani podczas przewrotu wojskowego admirała Kołczaka, a część z nich została następnie rozstrzelana.

</doc>
<doc id="1473900" url="https://pl.wikipedia.org/wiki?curid=1473900" title="101 Reykjavik (ścieżka dźwiękowa)">
101 Reykjavik (ścieżka dźwiękowa)

101 Reykjavik – islandzki album muzyczny Damona Albarna i Einara Örna Benediktssona z muzyką do filmu "101 Reykjavik" w reżyserii Baltasara Kormákura. Wydany został w 2001 r. przez wytwórnię EMI na pojedynczej płycie CD pod numerem katalogowym 532989.
Na płytę składają się głównie tematy elektroniczne oraz kilka utworów instrumentalizowanych gitarowo, które ilustrowały film oraz ich remiksy.

</doc>
<doc id="1473901" url="https://pl.wikipedia.org/wiki?curid=1473901" title="Komitet Członków Zgromadzenia Ustawodawczego">
Komitet Członków Zgromadzenia Ustawodawczego



</doc>
<doc id="1473902" url="https://pl.wikipedia.org/wiki?curid=1473902" title="P35-7">
P35-7

P35-7 – siódmy w kolejności, a czwarty udany, amerykański satelita pogodowy tajnej serii Program 35, poprzednika programu DMSP. Wyniesiony na orbitę 19 stycznia 1964 razem z P35-6.
Statek krążył po orbicie synchronicznej ze Słońcem. Był stabilizowany obrotowo (12 obr./min.).
Na pokładzie statku znajdował się system zobrazowania sytuacji meteorologicznej w postaci kamery telewizyjnej typu Vidicon (ogniskowa 12,5 mm, rozdzielczość 5,5-7,5 km) i radiometru podczerwonego do pomiaru zawartości pary wodnej w atmosferze.
Główna stacja odbioru danych znajdowała się w pobliżu bazy sił powietrznych Loring. Dane były opracowywane przez Air Weather Service's Air Force Global Weather Central w bazie sił powietrznych Offut AFB, w stanie Nebraska.

</doc>
<doc id="1473904" url="https://pl.wikipedia.org/wiki?curid=1473904" title="Paul Egede">
Paul Egede

Paul Hansen Egede (ur. 9 września 1708, zm. 6 czerwca 1789 w Kopenhadze) – duński teolog, misjonarz na Grenlandii i badacz języka Inuitów.
Egede urodził się na Grenlandii. Był synem duńsko-norweskiego misjonarza Hansa Egede. Asystował ojcu w grenlandzkiej misji, której historię później opublikował. Przetłumaczył na język miejscowy Nowy Testament oraz opracował gramatykę i słownik tego języka. W 1779 został mianowany biskupem Grenlandii, a w 1785 członkiem Królewskiego Norweskiego Towarzystwa Nauk i Literatury.

</doc>
<doc id="1473906" url="https://pl.wikipedia.org/wiki?curid=1473906" title="S/y Nadir">
S/y Nadir

s/y Nadir – obecnie . Armatorem jednostki jest Jacht Klub AZS Szczecin.
Historia i rejsy.
Jacht został zbudowany w najprawdopodobniej w Szwecji około roku 1906, dokładne miejsce nie jest znane. Kadłub jednostki wykonano z drewna. Pierwotnie przystosowany do żeglugi przybrzeżnej (zatokowej). 
W roku 1949 przekazany szczecińskim żeglarzom akademickim dzięki staraniom dyrektora Państwowej Szkoły Morskiej w Szczecinie, Konstantego Matyjewicza-Maciejewicza. Obecną nazwę jachtu nadano w 1956 roku, pod koniec lat 50 XX w. jednostkę gruntownie przebudowano z zachowaniem klasycznego wyglądu i przystosowano do żeglugi morskiej.
Jednostka startowała w wielu regatach, zlotach i imprezach żeglarskich, brała udział m.in. w "Międzynarodowych Regatach Przyjaźni", Etapowych Regatch Turystycznych, Regatach Czterech Zakątków, "Regatach o Puchar Unity Line", w Dniach Morza w Szczecinie.

</doc>
<doc id="1473908" url="https://pl.wikipedia.org/wiki?curid=1473908" title="Boreray">
Boreray

Boreray (gael.: Boraraigh) – niezamieszkana wyspa w archipelagu St Kilda na północy Oceanu Atlantyckiego.
Geografia.
Boreray leży ok. 66 km na północny zachód od North Uist. Obejmuje ok. 86,5 ha (214 akrów), najwyższym wzniesieniem jest Mullach an Eilein (384 m n.p.m.). Mullach an Eilein sprawia, że Boreray jest najmniejszą szkocką wyspą o szczycie wyższym niż 1000 stóp (304 m). W pobliżu znajduje się także kolumna Stac an Armin oraz Stac Lee. Boreray jest położony prawie 10 kilometrów od największej wyspy archipelago – Hirty oraz około 41 mil od wyspy Benbecula w Hebrydach Zewnętrznych.
Boreray uformowane jest z brekcji gabro i dolerytów.
Dojście.
Na wyspę trudno się dostać, ponieważ nie ma żadnego miejsca do zacumowania, czy lądowania. Od kiedy wyspę przejęło National Trust for Scotland potrzeba także specjalnej zgody strażnika znajdującego się na Hircie.
Historia.
Macauley (1764) donosi o istnieniu na wyspie pięciu druidzkich ołtarzy, wliczając duży, obecnie zniszczony, kamienny krąg.
St Kilda została wpisana na listę światowego dziedzictwa UNESCO w 1986 w uznaniu dla wyjątkowego piękna przyrody oraz środowiska naturalnego. W lipcu 2004 za wyjątkowe uznano otaczające ją środowisko morskie. W lipcu 2005 w uznaniu dla dziedzictwa kulturowego wysp rozszerzono zakres, czyniąc tym samym archipelag jednym z nielicznych miejsc na ziemi z podwójnym statusem dziedzictwa – przyrody i kultury.
Na wyspie znaleziono także pozostałości osady z epoki żelaza. W tych czasach znajdowały się tam także pola uprawne oraz tarasy do uprawy roślin. Znaleziono także nietknięty kamienny budynek zakopany pod ziemią i trawą. Z tego powodu trwają tam poszukiwania dalszych dowodów i informacji na temat historii tej wyspy.
Przyroda.
Klify są siedliskiem wielu ptaków morskich. W 1959 r. zostało zliczonych 45 000 par głuptaków. Występują tam także głuptaki, morusy, nurzyki zwyczajne oraz fulmary zwyczajne. Znajduje się tu też ponad 130 różnych gatunków roślin. Na wyspie żyje także rzadka rasa owcy, zwanej również Boreray, a także owce rasy Soay.

</doc>
<doc id="1473915" url="https://pl.wikipedia.org/wiki?curid=1473915" title="Gustaf Hjalmar Grönroos">
Gustaf Hjalmar Grönroos

Gustaf Hjalmar Grönroos (ur. 6 sierpnia 1863 w Ekenäs, zm. 6 grudnia 1929 w Helsinkach) – fiński lekarz, anatom, embriolog. W 1893 roku został doktorem filozofii, w 1896 roku w Tybindze doktorem nauk medycznych. W 1898 roku habilitował się z anatomii. Od 1904 roku ordynator.

</doc>
<doc id="1473917" url="https://pl.wikipedia.org/wiki?curid=1473917" title="Miramar">
Miramar

Miasta:
Inne:

</doc>
<doc id="1473918" url="https://pl.wikipedia.org/wiki?curid=1473918" title="Łotewski Troicki Batalion Strzelecki">
Łotewski Troicki Batalion Strzelecki

Łotewski Troicki Batalion Strzelecki (ros. Латышский Троицкий батальон) – jednostka wojskowa złożona z Łotyszy podczas wojny domowej w Rosji.
Rozkazem ministra wojny Komucza gen. Gałkina z 1 października 1918 r. w Troicku został sformowany 1 samodzielny batalion strzelecki złożony z Łotyszy. Byli to zarówno byli żołnierze z czerwonych pułków strzelców łotewskich, jak też koloniści łotewscy z Syberii i uchodźcy. Liczebność jednostki osiągnęła ok. 1 tys. żołnierzy. Dowódcą został płk Jānis Kurelis. Weszła ona w skład Armii Zachodniej. Admirał Aleksandr Kołczak i inni biali dowódcy nie dowierzali jednak Łotyszom. W związku z tym, nawiązali oni kontakt z dowództwem Korpusu Czechosłowackiego, a za jego pośrednictwem z wojskowymi przedstawicielstwami Francji i Wielkiej Brytanii na Syberii. Dzięki uzyskanym od nich środkom finansowym zdołano uzbroić i umundurować batalion. Pieniądze miały później zwrócić władze Łotwy.
W lutym 1919 r. batalion został formalnie włączony do 21 Jaickiej Dywizji Strzeleckiej dowodzonej przez Łotysza gen. Kārlisa Goppersa. Zaproponował on dowódcy batalionu podporządkować się pod względem militarnym francuskiej misji wojskowej pod przewodnictwem gen. Maurice’a Janina. W tej sytuacji dowództwo batalionu starało się nie brać udziału w większych walkach wojsk adm. Kołczaka z bolszewikami, gdyż zamierzało w jak najliczniejszym stanie powrócić na Łotwę. Jednakże od kwietnia 1919 r. część batalionu uczestniczyła w zwalczaniu bolszewickiej partyzantki w rejonie Troicka. Pewna liczba łotewskich żołnierzy przeszła wówczas na stronę bolszewików. W czerwcu 1919 r. Łotysze przeszli pod zwierzchnictwo Francuzów. Odtąd zostali wycofani z rejonu walk, pełniąc jedynie służbę garnizonową w Troicku. Od lipca 1919 r., podczas odwrotu białych wojsk z Syberii, batalion poprzez Omsk, Tomsk, Czytę i Harbin w Mandżurii przeszedł wiosną 1920 r. do Władywostoku. Tam stacjonował wraz z Łotewskim Imantskim Pułkiem Strzeleckim, pełniąc służbę wartowniczą i ochronną. Wiosną 1920 r. Łotysze na okrętach alianckich zostali przetransportowani do łotewskiego portu Lipawa, gdzie przybyli 3 października 1920 r., zaś stamtąd trafili do Rygi. Po rozformowaniu batalionu weszli w skład armii łotewskiej.
Linki zewnętrzne.
Łotysze w służbie białych na Syberii podczas wojny domowej w Rosji (jęz. rosyjski)

</doc>
<doc id="1473920" url="https://pl.wikipedia.org/wiki?curid=1473920" title="Syberyjska Duma Obwodowa">
Syberyjska Duma Obwodowa

Syberyjska Duma Obwodowa () – antybolszewicki organ administracji regionalnej (duma), powołany w grudniu 1917 w Tomsku w czasie wojny domowej w Rosji. 
Duma została powołana na nadzwyczajnym ogólnosyberyjskim zjeździe obwodowym w Tomsku, w celu politycznego przeciwstawienia się bolszewikom, przez eserowców, mienszewików i przedstawicieli narodowości zamieszkujących Syberię (Buriatów, Jakutów, Polaków, Ukraińców, Niemców i in.). Powołano też odpowiadający przed nią organ wykonawczy Syberyjską Radę Obwodową. Duma rozpoczęła działalność 20 stycznia 1918. Zamierzała rozpisać w marcu 1918 wybory do Syberyjskiego Zgromadzenia Ustawodawczego, lecz nie doszły one do skutku. W nocy na 8 lutego 1918 (26 stycznia starego stylu) tomska rada delegatów robotniczych i żołnierskich złożona z bolszewików rozpędziła Dumę, uznając ją za kontrrewolucyjną i aresztowała część jej członków. Następnego dnia 9 lutego 1918 pozostający na wolności członkowie Dumy wydali na konspiracyjnym zebraniu deklarację do ludności, w której proklamowali m.in. powstanie autonomicznej republiki Syberii, w składzie Federacji Rosyjskiej.
Przyszłe stosunki z europejską częścią Rosji miało określić Wszechrosyjskie Zgromadzenie Ustawodawcze. Do czasu jego powołania, Duma miała być najwyższą władzą na Syberii. Rząd Syberii zniósł prawa radzieckie, rozwiązał rady i zwrócił ziemię prawowitym właścicielom. Uchwalono, że flaga niepodległej Syberii będzie miała barwy biało-zielone, symbolizujące śnieg i lasy syberyjskie. 
Jednocześnie, 9 lutego członkowie Dumy założyli konspiracyjny Tymczasowy Rząd Syberyjski Piotra Derbera, który przeniósł się później do Harbinu.
Duma wznowiła działalność po obaleniu władzy radzieckiej na Syberii przez Korpus Czechosłowacki, powołując 23 czerwca 1918 nowy Tymczasowy Rząd Syberyjski Piotra Wołogodskiego, który wywalczył sobie następnie polityczny prymat nad Dumą Syberyjską i zmarginalizował jej rolę. W listopadzie 1918 Duma rozwiązała się, uznając prymat Ogólnorosyjskiego Rządu Tymczasowego (Dyrektoriatu) w Omsku.

</doc>
<doc id="1473925" url="https://pl.wikipedia.org/wiki?curid=1473925" title="Miramar (Floryda)">
Miramar (Floryda)

Miramar – miasto w Stanach Zjednoczonych, w stanie Floryda, w hrabstwie Broward. Według spisu w 2020 roku liczy 134,7 tys. mieszkańców i jest czternastym co do wielkości miastem Florydy. Jest częścią obszaru metropolitalnego otaczającego miasto Miami.
Demografia.
Blisko połowa populacji (48,5%) to Afroamerykanie lub czarnoskórzy, 33,7% stanowią Latynosi, 11,1% to osoby białe nielatynoskie i 5,1% to Azjaci.

</doc>
<doc id="1473930" url="https://pl.wikipedia.org/wiki?curid=1473930" title="Gran Turismo 4">
Gran Turismo 4

 – komputerowa gra wyścigowa stworzona przez studio Polyphony Digital i wydana przez Sony Computer Entertainment na konsolę PlayStation 2. Premierę miała 10 stycznia 2005 roku w Japonii. Jest to czwarta część serii gier komputerowych "Gran Turismo". W "Gran Turismo 4" gracz wciela się w kierowcę wyścigowego, który ściga się z samochodami kierowanymi przez komputer na torach wyścigowych. Nowością w stosunku do poprzednich części serii było wprowadzenie trybu B-Spec, w którym gracz mógł także odgrywać rolę menedżera zespołu wyścigowego.

</doc>
<doc id="1473941" url="https://pl.wikipedia.org/wiki?curid=1473941" title="Andrzej Bednarz">
Andrzej Bednarz

Andrzej Bednarz (ur. 22 grudnia 1980 w Krakowie) – polski piłkarz grający na pozycji obrońcy.
Życiorys.
W czerwcu 2009 był testowany w klubie Zob Ahan Isfahan z Iranu. 18 czerwca podpisał roczny kontrakt z tym zespołem, który w sezonie 2008/09 zdobył wicemistrzostwo kraju. Jest pierwszym polskim piłkarzem, który grał w Iranie. Jednak po rocznej przygodzie w tym kraju piłkarz wrócił do Polski i ponownie związał się z RKS Radomiak.

</doc>
<doc id="1473942" url="https://pl.wikipedia.org/wiki?curid=1473942" title="Pozycje stóp w tańcu klasycznym">
Pozycje stóp w tańcu klasycznym

Pozycje stóp w tańcu klasycznym – podstawowe (obok pozycji rąk) elementy tańca klasycznego.
Pięć podstawowych pozycji stóp zostało określonych przez baletmistrza Pierre'a Beauchampa pod koniec XVII wieku. Dwie kolejne pozycje wprowadził Serge Lifar, w czasie, gdy był baletmistrzem w Operze Paryskiej; są one obecnie wykorzystywane głównie w jego choreografiach.

</doc>
<doc id="1473945" url="https://pl.wikipedia.org/wiki?curid=1473945" title="Kościół erytrejski">
Kościół erytrejski



</doc>
<doc id="1473948" url="https://pl.wikipedia.org/wiki?curid=1473948" title="Kościół Narodzenia Najświętszej Marii Panny w Szczecinku">
Kościół Narodzenia Najświętszej Marii Panny w Szczecinku

Kościół Narodzenia Najświętszej Maryi Panny – rzymskokatolicki kościół parafialny należący do dekanatu Szczecinek diecezji koszalińsko-kołobrzeskiej. Znajduje się w Szczecinku przy ulicy 3 Maja.
Architektura.
Jest to neogotycka świątynia zbudowana w latach 1905–1908 według projektu berlińskiego architekta Oskara Hoßfelda, pod nadzorem inspektora budowlanego D.A. Schäfera jako kościół ewangelicki pw. Św. Mikołaja (Neue Nikolai Kirche). Kościół został wybudowany z cegły. Jego okazała i potężna bryła kościoła odznacza się lekkością, uzyskaną poprzez zastosowanie strzelistych okien a także ostrołukowych ornamentów szczytów transeptu. Korpus świątyni spięty na zewnątrz wysokimi przyporami zamyka od strony wschodniej sześcioboczne prezbiterium, ujęte po bokach niskimi aneksami, a od zachodu wysmukła wieża kościelna wysoka na 78 m.
Ołtarz główny świątyni ma konstrukcję szafiastą.
Historia.
"Źródło":
Parafia pw. Narodzenia NMP została erygowana 9 czerwca 1973 roku. W tamtym czasie istniały dwie parafie w Szczecinku - Parafia pw. Ducha Świętego (Mały kościół) i Parafia Mariacka (duży kościół). Dziś w Szczecinku istnieje 6 Parafii, a spośród nich nasza, położona w centrum miasta jest największą wspólnotą katolików. Liczy około 13 998 wiernych.
Świątynią parafialną jest negotycki kościół pw. Narodzenia NMP wybudowany w latach 1905–1908 wg projektu O. Hosfelda. Kościół został poświęcony 15 września 1945 roku, a konsekrowany 8 września 1995 roku przez bpa Jana Gałeckiego.
Ważne daty.
1905–1908 – wzniesienie nowego, neogotyckiego kościoła św. Mikołaja, dzisiaj Narodzenia Najświętszej Marii Panny.
08 września 1945 – przekazanie kluczy do ewangelickiego kościoła św. Mikołaja Kościołowi rzymskokatolickiemu przez ówczesne władze cywilno - wojskowe.
wrzesień 1945 – poświęcenie kościoła pw. Narodzenia Najświętszej Maryi Panny.
09 czerwca 1973 – erygowanie Parafii Rzymskokatolickiej pw. Narodzenia Najświętszej Maryi Panny
08 września 1995 – konsekracja kościoła przez bpa Jana Gałeckiego
Organy.
Kościół został wyposażony w pneumatyczne, 35-głosowe organy Paula Voelknera w 1908 roku, wyposażone w 1670 piszczałek. Instrument znajduje na emporze, ponad emporami dla wiernych. Kontuar był pierwotnie wbudowany w cokół szafy organowej. W latach 90. XX wieku został przeniesiony na lewy bok empory organowej.
Stan instrumentu systematycznie pogarszał się. W 2011 roku rozpoczął się generalny remont organów. Wykonawcą była firma Zdzisława Mollina z Odrów. Wymieniono wtedy wszystkie piszczałki prospektowe prócz jednej, oryginalnej z malunkiem; zrekonstruowano i wymieniono zniszczone piszczałki metalowe i drewniane; rurki igielitowe zostały wymienione na ołowiane; napisy na kontuarze zrekonstruowano; zamontowano dwa miechy pływakowe i nową dmuchawę; podłączono nieczynną dotąd żaluzję dla II manuału. Szafa organowa została odnowiona przez konserwatorów z Torunia. Prace zostały zakończone w lipcu 2014 roku.

</doc>
<doc id="1473954" url="https://pl.wikipedia.org/wiki?curid=1473954" title="Adolph Strümpell">
Adolph Strümpell



</doc>
<doc id="1473955" url="https://pl.wikipedia.org/wiki?curid=1473955" title="Oldmeldrum">
Oldmeldrum

Oldmeldrum () – wieś i gmina w hrabstwie Aberdeenshire, niedaleko Inverurie w północno-wschodniej Szkocji. Z populacją poniżej 2000 mieszkańców Oldmeldrum nie mieści się na liście 300 głównych szkockich skupisk ludzkich.
Do 1684 gmina znana była jako "Bethelnie".

</doc>
<doc id="1473956" url="https://pl.wikipedia.org/wiki?curid=1473956" title="Charles Plumier">
Charles Plumier

Charles Plumier, "Karol Plumier" (ur. 20 kwietnia 1646 w Marsylii, zm. 20 listopada 1704 w El Puerto de Santa María) – zakonnik minimita, francuski botanik i podróżnik.
Życiorys.
Był synem Jeana Roussela Plumiera i Madeleine. W 1652 roku wstąpił do klasztoru minimitów. W Tulonie uczył się geometrii, fizyki; budował przyrządy optyczne, rysował i malował. Został wysłany do francuskiego klasztoru Trinità dei Monti w Rzymie i podjął studia botaniczne pod kierunkiem o. Philippe’a Sergeanta, a później cystersa Paola Boccone. Po powrocie do Francji (Bormes) wspólnie z J. P. Tournefortem badał wybrzeża Prowansji i Langwedocji.
W 1689 roku, na zlecenie rządu, wykonywał badania na francuskich Antylach. Król Ludwik XIV mianował go królewskim botanikiem w 1693, po czym Plumier odbył kolejne dwie podróże badawcze do Ameryki Południowej (1693 i 1695) w poszukiwaniu drzewa chinowca. Druga wyprawa przyniosła odkrycie 924 nowych gatunków roślin oraz dowody na przynależność czerwców do świata zwierząt. Wyniki swoich badań Plumier publikował w Journal des Savants. W trakcie trzeciej podróży prowadził badania na Gwadelupie, Martynice, Santo Domingo i w Brazylii. Każda z wypraw owocowała publikacjami. Po ostatniej opisał 106 nowych gatunków roślin, w tym wanilię, której nadał nazwę łacińską "Vanilla". Do czwartej, planowanej wyprawy nie doszło, ponieważ zmarł na zapalenie płuc. Został pochowany w klasztorze w pobliżu Kadyksu.
Dokonania.
Jako pierwszy nadał roślinom nazwy pochodzące od nazwisk wybitnych osobistości: fuksja ("Fuchsia") od Leonharta Fuchsa (1501-1566), lobelia zwisająca ("Lobelia pendula") od Matthiasa de l’Obela (1538-1616), "magnolia" od Pierre’a Magnola (1637-1715), "kluzja" od Karola Kluzjusza (1526-1609), a "begonia" od Michela Bégona.
Jego ilustracje ryb z Martyniki były wykorzystywane przez Bernarda de Lacépeda (1756-1825) i Marcusa Blocha (1723-1799).
Pozostawił 6 tys. rysunków, w tym 4 tys. roślin, 31 rękopisów opisujących ponad 4,3 tys. roślin i zwierząt (ptaki, ryby, kraby i małże) oraz bogate herbarium.
Znaczenie.
Charles Plumier był największym odkrywcą w dziedzinie botaniki w XVIII wieku , specjalizującym się zwłaszcza we florze Ameryki Środkowej i Antyli. Na jego cześć, Karol Linneusz i Joseph Pitton de Tournefort nadali nazwę "Plumeria" rodzajowi roślin z rodziny toinowatych.
W Marsylii i Rochefort są ulice jego imienia.

</doc>
<doc id="1473958" url="https://pl.wikipedia.org/wiki?curid=1473958" title="Zapora na Łomnicy">
Zapora na Łomnicy

Zapora na Łomnicy – półkolista zapora wodna, z pięcioma przelewami, na rzece Łomnica, w Karpaczu. Zapora zbudowana jest z granitowych bloków, korona ma długość około 105 m, powstała w latach 1910 – 1915. Ma pojemność nominalną 540.000 m³. Przyczyną, dla której została zbudowana, była katastrofalna powódź z 1897 roku. Utworzony przez nią zbiornik wodny gromadzi nie tylko nadmiar wód opadowych, ale też rumosz skalny. Korona zapory udostępniona jest dla ruchu pieszego i prowadzi przez nią czerwony szlak turystyczny.

</doc>
<doc id="1473959" url="https://pl.wikipedia.org/wiki?curid=1473959" title="Lampa sollux">
Lampa sollux

Lampa sollux - lampa elektryczna przeznaczona do wykonywania zabiegów ciepłoleczniczych i światłoleczniczych w gabinetach fizykoterapii, rehabilitacji i w salonach kosmetycznych.
Lampa emituje światło widzialne i podczerwień, którego maksymalne natężenie przypada na długość fali około 1400 nm. Jest to promieniowanie krótkie, które wnika głębiej w tkanki. Ponadto lampa emituje światło widzialne (białe). Dodatkowe wyposażenie lampy Sollux stanowią filtry ze szkła w kolorach czerwonym, niebieskim i fioletowym. Przez szkło czerwone przenikają promienie świetlne czerwone i podczerwone, a szkło niebieskie zatrzymuje promienie cieplne, przepuszcza zaś niebieskie. Filtr fioletowy przepuszcza natomiast promienie fioletowe.
Zastosowanie i sposób użycia.
Podczas naświetlań lampę ustawia się w odległości 20-30 cm od miejsca nagrzewania (w zależności od indywidualnej wrażliwości pacjenta) przy naświetleniach miejscowych i w odległości ponad 100 cm przy naświetleniach ogólnych. Czas naświetlania zależy od mocy żarówki i rodzaju schorzenia, a intensywność działania m.in. od odległości lampy od skóry i czasu ekspozycji. Przy większej odległości źródła promieniowania od skóry można wydłużyć czas ekspozycji. Przy wykonywaniu naświetlań, szczególnie w okolicy twarzy i klatki piersiowej, oczy należy ochronić specjalnymi okularami ochronnymi.
Lampa z filtrem niebieskim działa przeciwbólowo, ponadto stosuje się ją w celu złagodzenia podrażnień po złuszczaniu naskórka i po jego oczyszczaniu. Światło czerwone zaś łagodzi stany zapalne i przyśpiesza gojenie ran.
Produkowane są modele duże lamp do naświetlań ogólnych i modele stołowe do zabiegów miejscowych.

</doc>
<doc id="1473961" url="https://pl.wikipedia.org/wiki?curid=1473961" title="Mistrzostwa Europy w Pływaniu 1974">
Mistrzostwa Europy w Pływaniu 1974

XIII Mistrzostwa Europy w pływaniu były rozgrywane w Wiedniu (Austria) w dniach 18 sierpnia do 25 sierpnia 1974.

</doc>
<doc id="1473966" url="https://pl.wikipedia.org/wiki?curid=1473966" title="Port lotniczy Asunción">
Port lotniczy Asunción

Port lotniczy Asunción (IATA: ASU, ICAO: SGAS) – międzynarodowy port lotniczy położony 9 km na północ od Asunción. Jest największym portem lotniczym w Paragwaju.

</doc>
<doc id="1473968" url="https://pl.wikipedia.org/wiki?curid=1473968" title="Michael Baxandall">
Michael Baxandall

Michael David Kighley Baxandall (18 sierpnia 1933 - 12 sierpnia 2008) – brytyjski historyk sztuki, wykładowca na University of California w Berkeley, Warburg Institute w Londynie, University of London, Cornell University, kurator Muzeum Wiktorii i Alberta.

</doc>
<doc id="1473969" url="https://pl.wikipedia.org/wiki?curid=1473969" title="Lądowanie na Madagaskarze">
Lądowanie na Madagaskarze



</doc>
<doc id="1473971" url="https://pl.wikipedia.org/wiki?curid=1473971" title="Łotewski Imantski Pułk Strzelecki">
Łotewski Imantski Pułk Strzelecki

Łotewski Imantski Pułk Strzelecki (łot. Imantas puks, ros. Латышский Имантский полк стрелковый)) – oddział wojskowy złożony z Łotyszy podczas wojny domowej w Rosji.
Pułk został utworzony w październiku 1918 r. w zajętym przez alianckie wojska interwencyjne Władywostoku. Liczył ok. 1,2 tys. Łotyszy. Pełnił służbę wartowniczą i ochronną. Nie wziął ani razu udziału w walkach z bolszewikami. Na początku 1920 r. dołączył do niego, przybyły z Syberii, Łotewski Troicki Batalion Strzelecki. Wiosną tego roku obie jednostki na okrętach alianckich zostały przetransportowane do Łotwy, gdzie przybyły na pocz. października. Żołnierze pułku, po jego rozformowaniu, weszli w skład łotewskiej armii.

</doc>
<doc id="1473972" url="https://pl.wikipedia.org/wiki?curid=1473972" title="Grażyna Henclewska">
Grażyna Henclewska

Grażyna Henclewska (ur. 20 października 1958 w Klukowie) – polska ekonomistka, urzędnik państwowy, w latach 2008–2015 podsekretarz stanu w Ministerstwie Gospodarki.
Życiorys.
Jest absolwentką Szkoły Głównej Gospodarstwa Wiejskiego w Warszawie. Ukończyła także studia podyplomowe w Kolegium Zarządzania i Finansów SGH.
Zawodowo związana z administracją publiczną i służbą cywilną, której jest urzędnikiem mianowanym. Od 1996 była zatrudniona w Głównym Urzędzie Statystycznym, zajmując się pracami analitycznymi i nadzorczymi w Departamencie Analiz i Opracowań Zbiorczych. W 2000 podjęła pracę w podobnej komórce Ministerstwa Gospodarki. Była początkowo radcą ministra i p.o. zastępcy dyrektora departamentu. W latach 2003–2005 zajmowała się współpracą z Organizacją Współpracy Gospodarczej i Rozwoju i Bankiem Światowym. W 2006 objęła stanowisko dyrektora Departamentu Analiz i Prognoz.
10 lipca 2008 została powołana na stanowisko podsekretarza stanu w Ministerstwie Gospodarki. Pełniła tę funkcję do listopada 2015.

</doc>
<doc id="1473973" url="https://pl.wikipedia.org/wiki?curid=1473973" title="Aliancka inwazja na Madagaskar">
Aliancka inwazja na Madagaskar



</doc>
<doc id="1473979" url="https://pl.wikipedia.org/wiki?curid=1473979" title="SCAT Airlines">
SCAT Airlines

SCAT Airlines – kazachskie linie lotnicze z siedzibą w Szymkencie, głównym węzłem jest port lotniczy Szymkent.
Flota.
Na dzień 8 grudnia 2020 we flocie linii SCAT Airlines znajdują się maszyny:

</doc>
<doc id="1473980" url="https://pl.wikipedia.org/wiki?curid=1473980" title="Gospodarka żarowa">
Gospodarka żarowa



</doc>
<doc id="1474007" url="https://pl.wikipedia.org/wiki?curid=1474007" title="Czerwona książeczka">
Czerwona książeczka



</doc>
<doc id="1474008" url="https://pl.wikipedia.org/wiki?curid=1474008" title="Diagonal/Provença">
Diagonal/Provença

Diagonal (L3 i L5) Provença (L6, L7 i innych linii FGC) – stacja metra w Barcelonie, na linii 3 i 5. Stacja została otwarta w 1924. Znajdują się tu również stacje metra linii 6 i 7 pod nazwą Provença jest stacja metra i pociągów.

</doc>
<doc id="1474009" url="https://pl.wikipedia.org/wiki?curid=1474009" title="Sonny Sandoval">
Sonny Sandoval

Paul Joshua "Sonny" Sandoval (ur. 16 maja 1974 w San Diego) – amerykański wokalista, raper, znany głównie jako wokalista zespołu P.O.D. W 2005 wystąpił jako on sam w filmie Forever in Our Hearts: The Making of Documentary.
W 2006 roku piosenkarz został sklasyfikowany na 63. miejscu listy 100 najlepszych wokalistów wszech czasów według Hit Parader.

</doc>
<doc id="1474013" url="https://pl.wikipedia.org/wiki?curid=1474013" title="Wasyl Wowkun">
Wasyl Wowkun

Wasyl Wołodymyrowycz Wowkun, ukr. Василь Володимирович Вовкун (ur. 16 czerwca 1957 w Macoszynie w obwodzie lwowskim) – ukraiński aktor, minister kultury i turystyki (2007–2010).
Życiorys.
Ukończył instytut przekształcony później w Kijowski Narodowy Uniwersytet Teatru, Kina i Telewizji im. Iwana Karpenki-Karego. Przez wiele lat był związany z teatrami w Kijowie i Czerniowcach. Zajmował się również organizacją festiwali oraz dni ukraińskiej kultury i sztuki w kraju i za granicą.
18 grudnia 2007 w nowo powołanym rządzie Julii Tymoszenko został ministrem kultury i turystyki. Funkcję tę pełnił do 11 marca 2010. W 2017 został dyrektorem Opery Lwowskiej.

</doc>
<doc id="1474016" url="https://pl.wikipedia.org/wiki?curid=1474016" title="Fontana (stacja metra)">
Fontana (stacja metra)

Fontana – stacja metra w Barcelonie, na linii 3. Stacja została otwarta w 1925.

</doc>
<doc id="1474022" url="https://pl.wikipedia.org/wiki?curid=1474022" title="Bohaterszczyzna">
Bohaterszczyzna



</doc>
<doc id="1474031" url="https://pl.wikipedia.org/wiki?curid=1474031" title="Wojciech Kica">
Wojciech Kica

Wojciech Kica (ur. w 1943, zm. 18 września 2008 w Kołobrzegu) – polski lekkoatleta specjalizujący się w biegach sprinterskich. 
Kariera.
Brązowy medalista mistrzostw Polski w sztafecie 4 x 100 metrów z drużyną AZS Poznań (1965). Reprezentant kraju w meczu międzypaństwowym (1964). 
Po zakończeniu kariery pracował jako trener. W latach 1992 - 1996 członek Komisji Antydopingowej PZLA.

</doc>
<doc id="1474041" url="https://pl.wikipedia.org/wiki?curid=1474041" title="Wierzenia Babilończyków">
Wierzenia Babilończyków



</doc>
<doc id="1474043" url="https://pl.wikipedia.org/wiki?curid=1474043" title="Ulica Krzywe Koło w Warszawie">
Ulica Krzywe Koło w Warszawie

Ulica Krzywe Koło w Warszawie – jedna z ulic warszawskiego Starego Miasta, biegnąca od Rynku Starego Miasta do ul. Nowomiejskiej. 
Nazwa ulicy pochodzi od załamania pod kątem prostym jej biegu, warunkowanego przebiegiem murów obronnych.
Historia.
Wytyczona około 1300 i wzmiankowana jako "Curvae Rotae", "Curva Rota", "Crzive Colo" ulica Krzywe Koło była początkowo uliczką gospodarczą dla posesji umiejscowionych przy Rynku Starego Miasta. Zabudowę jej nieparzystej, przyrynkowej pierzei stanowiły oficyny i zabudowania gospodarcze. Tu w pierwszej połowie XIV wieku powstał pierwszy murowany dom w Starej Warszawie, będący zapewne siedzibą wójta. Jego pozostałości odnaleziono w piwnicach kamienicy Benońskiej pod nr. 6, której pierwszym właścicielem był wzmiankowany po 1499 krawiec "Biały Xiądz". 
Według jednej z warszawskich legend w piwnicy jednej z kamienic przy Krzywym Kole mieszkał Bazyliszek.
Po 1379 u zbiegu ulic Krzywe Koło i Brzozowej wybudowano Wieżę Marszałkowską zwaną też "Okrągłą". Pozostała zabudowa jeszcze w XV wieku była wyłącznie drewniana; u zbiegu z ul. Nowomiejską rozciągał się ogród. Pierwsze murowane, późnogotyckie kamieniczki powstały przy ulicy dopiero w XVI wieku.
Po wielkim pożarze Starej Warszawy w 1607 domy odbudowano, nadając kamienicom cechy późnego renesansu i wczesnego baroku. Obiekty te liczyły zazwyczaj po dwie kondygnacje, po 1700 nierzadko trzy. Północna pierzeja długo była zabudowana domostwami drewnianymi, dopiero w XVIII wieku powstały przy niej murowane kamieniczki.
Mieszkańcami Krzywego Koła w średniowieczu byli drobni cechowi rzemieślnicy. W 1566 odnotowano istnienie browaru na posesji nr 1.
Od 1647 pod nr 14 znajdowała się poczta i zajazd wozów pocztowych. Była to pierwsza poczta w Warszawie.
Kamienica pod nr. 6 w 1652 przeszła we władanie benonitów, którzy urządzili w niej działająca niemal 200 lat szkołę dla sierot.
W drugiej połowie XVII wieku rozpoczął się proces stopniowej zabudowy uliczki przymurnej na tyłach zabudowań parzystej pierzei Krzywego Koła.
W XVIII wieku mieszkańcami ulicy stały się też znane warszawskie osobistości: podkomorzy warszawski Stanisław Sobolewski, Jakub Florian Narzymski – wojewoda pomorski; Jan Stefani – muzyk, Andrzej Le Brun – królewski rzeźbiarz. Pod nr. 2 mieściła się pierwsza w Warszawie sztycharnia nut, należąca do kompozytora Jana Engela. W końcu XVIII i na początku XIX wieku przy Krzywym Kole mieściły się liczne drukarnie.
Pauperyzację ulicy przyniósł wiek XIX. Co prawda zamieszkiwał wtedy przy Krzywym Kole m.in. znany warszawski cukiernik Karol Wedel, jednak domy w tym czasie nadmiernie nadbudowano, pozbawiając ich przy tym wszelkiego wystroju fasad. Działały tu wówczas liczne drukarnie, a znaczny odsetek ludności Krzywego Koła stanowili w tym czasie Żydzi, parający się handlem i drobnym rzemiosłem.
Począwszy od lat 20. XX w. przy Rynku Starego Miasta wyremontowano pierwsze kamienice dla potrzeb Muzeum Dawnej Warszawy (obecnie Muzeum Warszawy). W latach 30. XX w. kompleks muzealny wchłonął też kamienice przy Krzywym Kole, jednak wybuch II wojny światowej przeszkodził w zakończeniu prac. Zagładę ulicy przyniósł 1944. Ocalały tylko domy 7 i 9, wyremontowane krótko przed wybuchem wojny i wyposażone w ogniotrwałe stropy.
Pozostałą zabudowę ulicy rozebrano po wojnie, rekonstruując następnie w latach 1952–56 tylko domy frontowe, z licznymi błędami i zmianami w stosunku do stanu sprzed zniszczenia. Na powstałym podwórzu w okresie powojennym utworzono lapidarium Muzeum Historycznego m.st. Warszawy. W odbudowanych według projektu Stanisława Żaryna kamienicach 7, 9 i 11 działa Archiwum Państwowe w Warszawie.
W latach 1955–1962 przy ulicy działał Klub Krzywego Koła.

</doc>
<doc id="1474048" url="https://pl.wikipedia.org/wiki?curid=1474048" title="Grigorij Orłow">
Grigorij Orłow

Grigorij Orłow (ur. 1734, zm. 1783) – faworyt cesarzowej Katarzyny II. Posiadał ogromne wpływy na dworze carskim.
Członek korpusu kadetów. Walczył w wojnie siedmioletniej (1756-1763). Ranny pod Zorndorf. W 1762 pomógł Katarzynie przeprowadzić zamach stanu, po którym przejęła ona władzę.
Nie był uległy wobec cesarzowej, lecz siłą narzucał swą wolę. Stąd coraz większe wpływy zyskiwał bardziej taktowny Grigorij Potiomkin.

</doc>
<doc id="1474051" url="https://pl.wikipedia.org/wiki?curid=1474051" title="William Hindman">
William Hindman

William Hindman (ur. 1 kwietnia 1743, zm. 19 stycznia 1822 w Baltimore, Maryland) – amerykański polityk, prawnik i rolnik .
Życiorys.
W latach 1793–1799 był przedstawicielem stanu Maryland w Izbie Reprezentantów Stanów Zjednoczonych najpierw w 1793 roku jako reprezentant drugiego okręgu wyborczego, a następnie przez trzy dwuletnie kadencje Kongresu Stanów Zjednoczonych jako przedstawiciel nowo utworzonego siódmego okręgu wyborczego.
W latach 1800–1801 z ramienia Partii Federalistycznej zasiadał w Senacie Stanów Zjednoczonych również jako przedstawiciel stanu Maryland.

</doc>
<doc id="1474052" url="https://pl.wikipedia.org/wiki?curid=1474052" title="Momofuku Ando">
Momofuku Ando



</doc>
<doc id="1474062" url="https://pl.wikipedia.org/wiki?curid=1474062" title="Wielcy inkwizytorzy Hiszpanii">
Wielcy inkwizytorzy Hiszpanii

Wielki inkwizytor Hiszpanii albo generalny inkwizytor Hiszpanii – tytuł używany przez zwierzchników hiszpańskiej inkwizycji. Urząd ten istniał od roku 1483, aż do skasowania tej instytucji w 1820 roku. Najczęściej sprawował go biskup lub arcybiskup którejś z hiszpańskich diecezji. Kilku spośród nich było kardynałami, a jeden został nawet wybrany na papieża (Adrian van Utrecht jako Hadrian VI w 1522).
Lista wielkich inkwizytorów Hiszpanii 1483-1820.
Chronologiczna lista wielkich inkwizytorów Hiszpanii od 1483 do 1820. W roku 1491 oraz w latach 1494-1504 urząd ten był sprawowany przez kilku inkwizytorów jednocześnie. W latach 1507-1517 wyznaczano oddzielnie inkwizytorów generalnych dla Kastylii i Aragonii.

</doc>
<doc id="1474064" url="https://pl.wikipedia.org/wiki?curid=1474064" title="Mirosław Kętrzyński">
Mirosław Kętrzyński

Mirosław Kętrzyński (ur. w 1966 w Bytów ) (zm. 25.12.2022 )- polski lekkoatleta specjalizujący się w rzucie oszczepem.
Wicemistrz Polski z 1989 roku. Reprezentował barwy gdańskiej Lechii. Rekord życiowy: 72,24 m (18 sierpnia 1990, Sopot).

</doc>
<doc id="1474068" url="https://pl.wikipedia.org/wiki?curid=1474068" title="Joshua Seney">
Joshua Seney

Joshua Seney (ur. 4 marca 1756, zm. 20 października 1798) – amerykański polityk, prawnik i rolnik.
W 1788 roku uczestniczył w Kongresie Kontynentalnym jako przedstawiciel stanu Maryland. Podczas pierwszej i drugiej kadencji Kongresu Stanów Zjednoczonych został wybrany w drugim okręgu wyborczym w stanie Maryland do Izby Reprezentantów, gdzie zasiadał w latach 1789–1792. Na kilka miesięcy przed ukończeniem drugiej kadencji ustąpił z tej funkcji by objąć fotel sędziego sądu okręgowego w Baltimore.

</doc>
<doc id="1474070" url="https://pl.wikipedia.org/wiki?curid=1474070" title="DVP">
DVP



</doc>
<doc id="1474075" url="https://pl.wikipedia.org/wiki?curid=1474075" title="Michał Fereszko">
Michał Fereszko

Michał Fereszko, też Michał Ferszko, Mojżesz Ferszko, ps. "Michał Żukowski" (ur. 6 marca lub 3 czerwca 1911 w Łucku, zm. 1942 w obozie zagłady w Treblince) – polski pianista, kompozytor i aranżer żydowskiego pochodzenia.
Życiorys.
Studiował w Wyższej Szkole Muzycznej w Warszawie w klasie fortepianu Aleksandra Michałowskiego. Był instrumentalistą w orkiestrach tanecznych Henryka Golda i Henryka Warsa. Występował jako klasyczny pianista, ceniony za interpretacje dzieł Chopina. Grywał w kinach i w lokalach rozrywkowych Warszawy, Radomia, Łodzi i in. Do wybuchu II wojny światowej był zatrudniony w wydawnictwie nutowym „Nowa Scena”, gdzie pod pseudonimem Michał Żukowski aranżował muzykę rozrywkową i filmową.
Komponował muzykę taneczną i filmową. Podczas wojny przebywał w warszawskim getcie, gdzie występował m.in. z orkiestrą Artura Golda i w Cygańskiej Tawernie. Zginął w obozie zagłady w Treblince.
Był bratem Chaima Fereszki i Stanisława Fereszki, także kompozytorów. 

</doc>
<doc id="1474080" url="https://pl.wikipedia.org/wiki?curid=1474080" title="Hornsman Coyote">
Hornsman Coyote

Hornsman Coyote (lub Coyote), właściwie "Nemanja Kojić" (serb. Heмaњa Kojић) (ur. 17 grudnia 1975 roku w Belgradzie) – serbski muzyk reggae/dub.
Życiorys.
Hornsman Coyote wychował się w rodzinie artystów. W 1994 założył zespół Eyesburn, łączący różne brzmienia od rocka przez hard core po reggae. Eyesburn wydał w Serbii 7 płyt. W 2004 zespół współpracował z Maxem Cavalerą (Soulfly), z którym udał się w trasę koncertową po Europie jako support. Wydał z nim singiel "Moses". Do kolejnego albumu Soulfly, "Dark Ages", Eyesburn nagrał "Inner spirit", a Coyote został zaproszony jako gość specjalny podczas trasy promującej krążek w Europie.
Po zakończeniu współpracy z Eyesburn, Coyote został niezależnym artystą solowym. Zainteresowania muzyczne artysty skoncentrowały się na kulturze i muzyce reggae (piosenkarz wyjechał do Londynu z zamiarem grania w stylu roots reggae). Coyote nagrywał utwory dla takich producentów jak: Ras Muffet, Jah Works, Repentance Music, Paco Ten, Kris Naphtali. Muzyk wydał płyty winylowe m.in.: "Warning", "Sign of the Times" (Repentance Music), "Warrior Horns" (Jah Works), "Father Judge" (Roots injection). Artysta oprócz gry na puzonie również śpiewa – np. album "What next?", w którego produkcji brali udział: Neil Perch (Abassi, Zion Train), WikluhSky, Mc Milovan, Fat Z. W Polsce wydawcą płyty jest Karrot Kommando. Piosenkarz współpracował z grupą Vavamuffin – na ich płycie "Innadibusu" zagrał "Intro" i "Outro". Muzyk koncertował również w Polsce, brał m.in. udział w trasie Joint Venture Sound System i Ghetto Priesta (On-U Sound, Asian Dub Foundation, Juno Reactor) i gościł na polskich festiwalach reggae: Reggae Dub Festival w Bielawie i Ostróda Reggae Festiwal w Ostródzie.

</doc>
<doc id="1474082" url="https://pl.wikipedia.org/wiki?curid=1474082" title="Baudwin z Bretanii">
Baudwin z Bretanii

Baudwin z Bretanii – jeden z rycerzy Okrągłego Stołu w schyłkowym okresie. Przeżył ostatnią bitwę pod Camlan i został pustelnikiem. Znany był też ze swych umiejętności lekarskich.

</doc>
<doc id="1474085" url="https://pl.wikipedia.org/wiki?curid=1474085" title="Generalni inkwizytorzy Portugalii">
Generalni inkwizytorzy Portugalii

Generalny inkwizytor Portugalii - w latach 1536-1821 tytuł zwierzchnika portugalskiej inkwizycji.
Lista generalnych inkwizytorów Portugalii.
Wśród osiemnastu generalnych inkwizytorów Portugalii było pięciu kardynałów i dwunastu biskupów lub arcybiskupów. Tylko José de Bragança, nieślubny syn króla Jana V, nie należał do wyższego duchowieństwa. Kardynał Henrique de Avis, inkwizytor generalny w latach 1539–1578, pochodził z portugalskiej rodziny królewskiej i w 1578 został królem Portugalii jako Henryk I Kardynał (1578–1580). Ponadto, Jorge da Attaide, mimo formalnej nominacji (1600/1), nigdy funkcji tej nie objął.

</doc>
<doc id="1474086" url="https://pl.wikipedia.org/wiki?curid=1474086" title="Rienat Gafurow">
Rienat Gafurow

Rienat Zajtunowicz Gafurow, ros. Ренат Зайтунович Гафуров (ur. 8 października 1982 w Oktiabrskim) – rosyjski żużlowiec pochodzenia tatarskiego.
Jego pierwszym sukcesem był srebrny medal Młodzieżowych Indywidualnych Mistrzostw Rosji zdobyty w 2000 roku. W latach 2001-2002 zdobył złote medale w tych rozgrywkach. W 2001 roku zakwalifikował się do Indywidualnych Mistrzostw Europy Juniorów. W sezonie 2004 był najlepszym zawodnikiem ligi rosyjskiej. W tym samym roku reprezentacja Rosji z Gafurowem w składzie zdobyła srebrny medal Mistrzostw Europy Par. W roku 2007 we włoskim Terenzano Gafurow stanął na najniższym stopniu podium także w tych rozgrywkach.
W obu finałach był najskuteczniejszym Rosjaninem. Sezon 2006 przyniósł Gafurowowi złoty medal Indywidualnych Mistrzostw Rosji. W tym samym roku Rosjanin bezskutecznie próbował dostać się do cyklu Grand Prix, zajmując 12. lokatę podczas finału eliminacji do GP 2007 w Vetlandzie. Przedłużył kontrakt na sezon 2009 z Lotosem Gdańsk. W sezonie 2009 zdobył Indywidualne Mistrzostwo Rosji seniorów, został mistrzem Europy 2009 oraz wraz z drużyną z Władywostoku został brązowym medalista Klubowego Pucharu Europy.

</doc>
<doc id="1474088" url="https://pl.wikipedia.org/wiki?curid=1474088" title="Brother Louie">
Brother Louie

„Brother Louie” – singel zapowiadający trzeci album niemieckiego zespołu Modern Talking, "Ready for Romance" wydany 27 stycznia 1986 przez wytwórnię Hansa International. Był on czwartym z rzędu numerem 1 niemieckiej listy przebojów, po „You’re My Heart, You’re My Soul”, „You Can Win If You Want” i „Cheri, Cheri Lady”. Teledysk piosenki zawiera sceny z filmu „Dawno temu w Ameryce”.
Utwór jest dedykowany Luisowi Rodríguezowi, który był współproducentem i aranżerem albumów Modern Talking.
Nagranie później ukazało się jako remiks na płytach:
Utwór jest jedynym singlem zespołu, który był hitem w Wielkiej Brytanii (zajął 4. miejsce na brytyjskiej listy przebojów). Singel był wyróżniony złotą płytą w Południowej Afryce, srebrną płytą w Wielkiej Brytanii i we Francji (sprzedanych 347 tysięcy egzemplarzy).

</doc>
<doc id="1474090" url="https://pl.wikipedia.org/wiki?curid=1474090" title="XVIII Dicembre – Porta Susa">
XVIII Dicembre – Porta Susa

XVIII Dicembre – Porta Susa M1 – stacja turyńskiego metra zlokalizowana w ścisłym centrum miasta pod Piazza XVIII Dicembre tuż obok dworca kolejowego Torino Porta Susa. Do 5 października 2007 był to ostatni przystanek linii M1. Ważny punkt komunikacyjny miasta. Możliwość przesiadki do szeregu linii komunikacji naziemnej. Kursują tutaj tramwaje 6 i 13 oraz autobusy 10N, 29, 46, 49, 51, 55, 56, 57, 59, 60, 71, 72 i Dora Express. Stacja przystosowana jest dla osób niepełnosprawnych.

</doc>
<doc id="1474091" url="https://pl.wikipedia.org/wiki?curid=1474091" title="Jerzy Ryba">
Jerzy Ryba

Jerzy Ryba ps. Jerry (ur. 1909 w Warszawie, zm. po 1941) – polski scenarzysta i recenzent filmowy, autor tekstów piosenek.
Życiorys.
Był synem właściciela żydowskiego teatru "Scala". Studiował na Uniwersytecie Warszawskim następnie zawodowo pracował jako dziennikarz. Jako recenzent współpracował z tygodnikiem "Kino" w 1938 był korespondentem tygodnika w Paryżu. Od 1930 pisał teksty piosenek rewiowych, sygnując je jako "Jerry". Tłumaczył na język polski teksty piosenek z filmów amerykańskich i niemieckich (m.in. z filmu Karioka). Do najbardziej znanych jego piosenek należą: „Bo to się zwykle tak zaczyna” i „Za późno” (muz. Zygmunt Karasiński, wyk. Olgierd Buczek). 
Po wybuchu II wojny światowej znalazł się w Białymstoku skąd w grudniu 1939 powrócił do Warszawy. Od października 1940 przebywał w getcie warszawskim. Pracował w jednym z działów Judenratu. Pisał teksty do "żywego dziennika". Dostarczał aktualnych tekstów satyrycznych i piosenek dla teatru Femina od chwili jego otwarcia w czerwcu 1941. 
Okoliczności jego śmierci pozostają nieznane.

</doc>
<doc id="1474093" url="https://pl.wikipedia.org/wiki?curid=1474093" title="Daniel Pytel">
Daniel Pytel

Daniel Pytel (ur. 23 listopada 1987 w Barlinku) – polski żużlowiec.
Karierę jako żużlowiec rozpoczynał na minitorze w Wawrowie. W roku 2004 zdał egzamin na licencję zawodnika w ZKŻ Zielona Góra, gdzie startował do końca sezonu 2005. Od początku 2006 roku związał się z klubem PSŻ Milion Team Poznań. 15 stycznia 2008 roku Daniel Pytel został członkiem Speedway Milion Team. Do Gniezna przeniósł się w sezonie 2010. Został wypożyczony do Holdikom Ostrovii Ostrów. Kolejne sezony zawodnik spędzał w różnych klubach. Reprezentował ekipy z Rybnika (2011), Opola (2012) i Łodzi (2013). Od sezonu 2014 reprezentuje barwy Speedway Wandy Instal Kraków. Na początku kwietnia 2018 roku PSŻ Poznań ogłosił, że zawodnik zawiesza karierę żużlową.

</doc>
<doc id="1474096" url="https://pl.wikipedia.org/wiki?curid=1474096" title="Joseph Hopper Nicholson">
Joseph Hopper Nicholson

Joseph Hopper Nicholson (ur. 15 maja 1770, zm. 4 marca 1817) – amerykański prawnik i polityk.
W latach 1799–1806 był przedstawicielem siódmego okręgu wyborczego w stanie Maryland w Izbie Reprezentantów Stanów Zjednoczonych. W styczniu 1804 roku był jednym z przewodniczących komisji kongresowej w sprawie impeachmentu sędziego Johna Pickeringa, a w grudniu 1804 roku pełnił tę samą funkcję podczas próby impeachmentu sędziego Sądu Najwyższego, Samuela Chase’a.
Podczas wojny brytyjsko-amerykańskiej uczestniczył w obronie fortu McHenry w okolicach Baltimore.

</doc>
<doc id="1474097" url="https://pl.wikipedia.org/wiki?curid=1474097" title="Porta Susa">
Porta Susa

Porta Susa M1 - stacja turyńskiego metra zlokalizowana w ścisłym centrum miasta na południe od Piazza XVIII Dicembre. Budowa przystanku powinna zakończyła się w 2011 roku. Stacja swą nazwę zawdzięcza sąsiedztwu dworca Torino Porta Susa.

</doc>
<doc id="1474107" url="https://pl.wikipedia.org/wiki?curid=1474107" title="Koziorożec (astrologia)">
Koziorożec (astrologia)

Koziorożec () () – dziesiąty astrologiczny znak zodiaku. Znak ten jest przypisywany osobom urodzonym w czasie obserwowania Słońca w tym znaku, to znaczy na odcinku ekliptyki pomiędzy 270° a 300° długości ekliptycznej. Wypada to między 21/22 grudnia a 19/20 stycznia – dokładne ramy czasowe zależą od rocznika. Czasem przyjmuje się umowne granice – według Evangeline Adams (1868–1932) był to okres między 23 grudnia a 21 stycznia. Znak Koziorożca przypisuje się również osobom urodzonym w trakcie wschodzenia tego znaku.

</doc>
<doc id="1474108" url="https://pl.wikipedia.org/wiki?curid=1474108" title="Wybory do Parlamentu Europejskiego w Luksemburgu w 1999 roku">
Wybory do Parlamentu Europejskiego w Luksemburgu w 1999 roku

Wybory do Parlamentu Europejskiego w Luksemburgu w 1999 roku zostały przeprowadzone 10 czerwca 1999. Do zdobycia było 6 mandatów, o które ubiegało się 7 partii politycznych.

</doc>
<doc id="1474109" url="https://pl.wikipedia.org/wiki?curid=1474109" title="Żywy dziennik">
Żywy dziennik



</doc>
<doc id="1474112" url="https://pl.wikipedia.org/wiki?curid=1474112" title="Poltel (telewizja)">
Poltel (telewizja)

Centralna Wytwórnia Programów i Filmów Telewizyjnych Poltel lub Telewizyjna Wytwórnia Filmowa Poltel – państwowa wytwórnia telewizyjno-filmowa należąca do Radiokomitetu, założona 1 stycznia 1974 w Warszawie (wcześniej działał Zakład Produkcji Filmów Telewizyjnych Telewizji Polskiej), w skrócie "Poltel" z oddziałami w Gdańsku, Katowicach i Krakowie.
Powstała w ramach Zespołu Programu Telewizyjnego TVP jako forma jednostki usługowej, pomocniczej i technicznej. Jej zadaniem był eksport i import, wymiana filmów oraz programów telewizyjnych, handel sprzętem, sprzedaż usług technicznych, przystępowanie do koprodukcji oraz udział w międzynarodowych targach i festiwalach telewizyjnych. Pracował tu m.in. Stanisław Janicki. W latach 1984-1989 szefem wytwórni był Lew Rywin. 
W I połowie 1990 roku Poltel przekształcił się w Telewizyjne Studia Dźwięku, studio nagrań dźwiękowych. Obecnie działa w ramach Agencji Filmowej Telewizji Polskiej.

</doc>
<doc id="1474115" url="https://pl.wikipedia.org/wiki?curid=1474115" title="Wybory do Parlamentu Europejskiego w Estonii w 2004 roku">
Wybory do Parlamentu Europejskiego w Estonii w 2004 roku

Wybory do Parlamentu Europejskiego VI kadencji w Estonii zostały przeprowadzone 13 czerwca 2004. Były to pierwsze wybory do PE w Estonii od czasu akcesji do Unii Europejskiej. W ich wyniku zostało wybranych 6 deputowanych. Wybory wygrała Partia Socjaldemokratyczna. Frekwencja wyborcza wyyniosła 26,89%.

</doc>
<doc id="1474119" url="https://pl.wikipedia.org/wiki?curid=1474119" title="Ewa Kutryś">
Ewa Kutryś

Ewa Grażyna Kutryś (ur. 13 marca 1950 w Kielcach) – profesor sztuk teatralnych. W latach 2008–2012 i 2012–2016 rektor Państwowej Wyższej Szkoły Teatralnej im. L. Solskiego w Krakowie.
Życiorys.
Absolwentka I Liceum Ogólnokształcącego im. Stefana Żeromskiego w Kielcach. Studia wyższe odbyła w latach 1968–1973 na Wydziale Humanistycznym (kierunek Filologia polska) Uniwersytetu Mikołaja Kopernika w Toruniu, gdzie uzyskała tytuł magistra filologii polskiej oraz w latach 1974–1978 na Wydziale Reżyserii Dramatu Państwowej Wyższej Szkoły Teatralnej im. L. Solskiego w Krakowie, gdzie uzyskała tytuł magistra sztuki.
Kwalifikacje I stopnia w dziedzinie sztuk teatralnych nadała jej w 1988 Rada Wydziału Reżyserii Dramatu Państwowej Wyższej Szkoły Teatralnej im. A. Zelwerowicza w Warszawie na podstawie rozprawy doktorskiej pt. „Likwiduję Peipera – scenariusz dramatyczny” oraz pokazu zrealizowanego na podstawie tekstów S. Mrożka „Serenada” i „Polowanie na lisa”, a kwalifikacje II stopnia w dziedzinie sztuk teatralnych w 1994 Rada Wydziału Aktorskiego Państwowej Wyższej Szkoły Teatralnej im. L. Solskiego w Krakowie na podstawie rozprawy pt. „Koniec legendy – scenariusz według prozy Jana Józefa Szczepańskiego, czyli reżyser wobec zagadnień dramaturgicznych” oraz przedstawienia „Skiz” G. Zapolskiej zrealizowanego w Teatrze Śląskim w Katowicach.
Od 1981 jest profesorem PWST (od 2017: AST) w Krakowie, a od 2002 jest członkiem Senatu tej uczelni. Była rektorem PWST (kadencje 2008–2012 i 2012–2016) oraz dziekanem Wydziału Reżyserii Dramatu (kadencja 2005–2008). Wcześniej przez wiele lat pełniła funkcję prodziekana na tymże wydziale (w latach 1990–1993, 1999–2002, 2002–2005).
Przygotowała podstawy programowe dwóch nowych specjalizacji na wydziale – „dramaturg teatru” oraz „reżyseria teatru lalek”. Jej udziałem były organizowane w Uczelni i uznane w środowisku wydarzenia artystyczne związane z osobowością ks. prof. Józefa Tischnera.
Została zarekomendowana przez Radę Główną Szkolnictwa Artystycznego jako członkini talent Bank of women with societal expertise (WISE) – UNESCO. Rada Główna Szkolnictwa Artystycznego powierzyła też prof. Kutryś funkcję eksperta w przygotowaniach nowych standardów na kierunku reżyseria.

</doc>
<doc id="1474122" url="https://pl.wikipedia.org/wiki?curid=1474122" title="Fort McHenry">
Fort McHenry

Fort McHenry – fortyfikacje w kształcie gwiazdy pięcioramiennej położone przy wejściu do portu Baltimore nad zatoką Chesapeake.
W całej swojej historii fort został zaatakowany tylko raz. Miało to miejsce 13 września 1814 roku podczas wojny brytyjsko-amerykańskiej. Tego dnia o świcie brytyjska marynarka wojenna rozpoczęła bombardowanie fortu, które w strugach ulewnego deszczu trwało nieprzerwanie przez 25 godzin, ostatecznie jednak Brytyjczycy zostali zmuszeni do odwrotu.
Zainspirowany tym wydarzeniem Francis Scott Key, będący świadkiem bombardowania jako jeniec na jednym z brytyjskich okrętów, napisał wiersz "The Star-Spangled Banner", który w 1931 roku stał się tekstem oficjalnego hymnu państwowego Stanów Zjednoczonych.
Obecnie fort objęty jest ochroną federalną jako Fort McHenry National Monument and Historic Shrine zarządzany przez National Park Service.

</doc>
<doc id="1474124" url="https://pl.wikipedia.org/wiki?curid=1474124" title="Fort McHenry National Monument">
Fort McHenry National Monument



</doc>
<doc id="1474125" url="https://pl.wikipedia.org/wiki?curid=1474125" title="Fort McHenry National Monument and Historic Shrine">
Fort McHenry National Monument and Historic Shrine



</doc>
<doc id="1474129" url="https://pl.wikipedia.org/wiki?curid=1474129" title="Wybory do Parlamentu Europejskiego w Niemczech w 1979 roku">
Wybory do Parlamentu Europejskiego w Niemczech w 1979 roku

Wybory do Parlamentu Europejskiego w Niemczech w 1979 roku zostały przeprowadzone 10 czerwca 1979 roku. Do zdobycia było 81 mandatów o które ubiegało się 5 partii politycznych.

</doc>
<doc id="1474132" url="https://pl.wikipedia.org/wiki?curid=1474132" title="Afroedura">
Afroedura

Afroedura – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Afroedura": , "Afra" „Afrykańczyk, afrykański”, od "Africa" „Afryka”; rodzaj "Oedura" .
Podział systematyczny.
Do rodzaju należą następujące gatunki: 

</doc>
<doc id="1474134" url="https://pl.wikipedia.org/wiki?curid=1474134" title="Tengiz Sułakwelidze">
Tengiz Sułakwelidze



</doc>
<doc id="1474139" url="https://pl.wikipedia.org/wiki?curid=1474139" title="Araucaria araucana">
Araucaria araucana



</doc>
<doc id="1474140" url="https://pl.wikipedia.org/wiki?curid=1474140" title="Carrollton (Teksas)">
Carrollton (Teksas)

Carrollton – miasto w Stanach Zjednoczonych, w stanie Teksas, rozciągające się na trzy hrabstwa: Dallas, Denton i Collin. Według spisu z 2020 roku liczy 133,4 tys. mieszkańców. Jest częścią metropolii Dallas–Fort Worth.

</doc>
<doc id="1474142" url="https://pl.wikipedia.org/wiki?curid=1474142" title="Kacha Kaładze">
Kacha Kaładze



</doc>
<doc id="1474153" url="https://pl.wikipedia.org/wiki?curid=1474153" title="Grand Prix 2008">
Grand Prix 2008

Royal London Watches Grand Prix 2008 − trzeci rankingowy turniej sezonu snookerowego 2008/2009. W dniach 11 – 19 października miejscem jego rozegrania była hala widowiskowa Scottish Exhibition and Conference Centre w Glasgow. Obrońcą tytułu mistrzowskiego był Marco Fu, który przegrał w meczu drugiej rundy z Ronnie O’Sullivanem 1:5.
Turniej zakończył się zwycięstwem faworyta gospodarzy, Johna Higginsa, który w finale pokonał Ryana Daya 9:7. Dla Higginsa był to już czwarty triumf w Grand Prix.
W Polsce turniej transmitowała stacja Eurosport.
Nagrody.
Zwycięzca: £75 000
II miejsce: £35 000
Półfinalista: £20 000
Ćwierćfinalista: £12 000
Last 16: £9 550
Last 32: £7 100
Last 48: £4 650
Last 64: £2 200
Najwyższy break kwalifikacji: £500
Najwyższy break fazy zasadniczej turnieju: £4 000
Maksymalny break w kwalifikacjach: £1 000
Maksymalny break w fazie zasadniczej turnieju: £20 000
Łączna pula nagród: £523 100
Format Gry.
Po raz trzeci z rzędu w turnieju Grand Prix obowiązywał eksperymentalny format gry. Wprawdzie została zachowana klasyczna drabinka turniejowa, lecz w przeciwieństwie do wszystkich innych zawodów, gdzie drabinka jest odgórnie ustalona, pary każdej rundy (do półfinałów włącznie) były losowane po zakończeniu pojedynków danej fazy.
Jedyne rozstawienie obowiązywało w pierwszej rundzie, gdzie zawodnicy z najlepszej "16" oficjalnego rankingu zmierzyli się ze zwycięzcami meczów kwalifikacyjnych.
Zawodnicy.
Zawodnicy rozstawieni.
W turnieju na 1. pozycji rozstawiony został obrońca tytułu. Turniejowy numer 2. otrzymał ówczesny Mistrz świata. Kolejne miejsca zostały obsadzone według kolejności na liście rankingowej na sezon 2008/2009: 
Zawodnicy nierozstawieni.
Poniżsi zawodnicy uzyskali awans do turnieju Grand Prix poprzez udział w kwalifikacjach (w nawiasie numer zajmowany na liście rankingowej): 
Rozegrane mecze.
Pierwsza runda.
"Pogrubioną czcionką zaznaczono gracza, który awansował do drugiej rundy."
Druga runda.
W drugiej rundzie zostało rozegranych osiem spotkań. Poniższe pary zostały wylosowane bez uwzględnienia rankingu (rozstawienia).
Ćwierćfinały.
Pary wylosowano bez rozstawienia.
Półfinały.
Pary wylosowano bez rozstawienia
Kwalifikacje.
Mecze kwalifikacyjne odbyły się w dniach 22 – 25 września 2008 roku w Pontin’s Centre w Prestatyn w Walii. Wyłoniły one 16 zawodników, którzy w pierwszej rundzie turnieju zmierzyli się z najlepszą 16 światowego rankingu snookerowego.

</doc>
<doc id="1474160" url="https://pl.wikipedia.org/wiki?curid=1474160" title="Władimer Gabedawa">
Władimer Gabedawa



</doc>
<doc id="1474162" url="https://pl.wikipedia.org/wiki?curid=1474162" title="Szota Arweładze">
Szota Arweładze



</doc>
<doc id="1474164" url="https://pl.wikipedia.org/wiki?curid=1474164" title="Fridhemsplan">
Fridhemsplan

Fridhemsplan – stacja sztokholmskiego metra, położona w Sztokholmie, w dzielnicy Kungsholmen, w Stadshagen. Krzyżuje się tutaj linia niebieska i zielona. Ze stacji dziennie korzysta około 54 100 osób, tym samym jest to 3. najruchliwsza stacja metra (po T-Centralen i Slussen).
Stacja na linii zielonej.
Pociągi zatrzymują się tutaj od 26 października 1952, stacja położona jest na głębokości 18 metrów przy skrzyżowaniu Drottningholmsvägen i S:t Eriksgatan. Pierwotnie była to linia Hötorget - Vällingby.
Stacja na linii niebieskiej.
Stacja ta położona jest na północny zachód od zielonej linii, na głębokości 28-31 metrów, między skrzyżowaniem Fridhemsgatan i S:t Göransgatan a Mariebergsgatan niedaleko Fleminggatan. Otworzono ją 31 sierpnia 1975. 

</doc>
<doc id="1474171" url="https://pl.wikipedia.org/wiki?curid=1474171" title="Parafia św. Jana Ewangelisty w Łodzi">
Parafia św. Jana Ewangelisty w Łodzi

Parafia św. Jana Ewangelisty i NMP Matki Kościoła – rzymskokatolicka parafia w dekanacie Łódź-Olechów archidiecezji łódzkiej, położona na łódzkim osiedlu Olechów.
Kościół parafialny.
Kościół został wybudowany w latach 1991–1997 według projektu Aleksego Dworczaka i inż. Janusza Freya. Został poświęcony 14 grudnia 1997 przez abp. Władysława Ziółka. Tynkowana na żółto bryła, kryta dwuspadowym dachem z czerwonej blachodachówki, jest urozmaicona wieżą, częściowo wtopioną w fasadę świątyni. Wnętrze zaprojektował i wykonał ks. prof. Tadeusz Furdyna SDB. W prezbiterium namalowane przez niego freski uzupełnione są mozaikami i dwunastoma witrażami przedstawiającymi świętych i błogosławionych Kościoła Katolickiego m.in. św. Faustynę Kowalską, św. Jana Pawła II, czy św. Dominika Savio. We wnętrzu dominują różne odcienie błękitu i zieleni. Ścianę ołtarzową zdobi usytuowany na tle kolorowej mozaiki krzyż z wizerunkiem Chrystusa, pod którym stoją św. Jan Ewangelista i Maryja. Ze ścianą ołtarzową współgrają ołtarze boczne: Miłosierdzia Bożego, w którym znajduje się tabernakulum – po stronie prawej i Matki Bożej Nieustającej Pomocy – po lewej. W prezbiterium znajdują się ołtarz, w który został wmurowany kamień z Bożego Grobu w Jerozolimie, ambona, pulpit, chrzcielnica oraz stolik na paramenty liturgiczne. Wszystkie są wykonane z granitu. Inne meble w kościele wykonane są z drewna jesionowego. Kaplica Matki Bożej Częstochowskiej to realizacja projektu parafianki Lidii Frydzińskiej, autorki wizerunku Jasnogórskiej Pani, stacji Drogi Krzyżowej i obrazu Jana Pawła II. Organy piszczałkowe, które zostały sprowadzone z kościoła św. Elżbiety w Münster, posiadają 25 głosów i trakturę mechaniczną. W kruchcie kościoła znajdują się dwie tablice pamiątkowe. Na wieży kościelnej znajdują się trzy dzwony: Matka Boża Częstochowska – największy dzwon upamiętniający odwiedzenie parafii przez kopię Cudownego Obrazu MB Częstochowskiej 16 kwietnia 2010 roku, św. Jan Ewangelista oraz św. Grzegorz Wielki. Ostatni dzwon jest darem pierwszego proboszcza parafii ks. kan. Grzegorza Michalskiego. Jest to wotum wdzięczności Bogu za opiekę w czasie budowy ośrodka parafialnego. Na zewnątrz znajduje się obejście procesyjne wykonane z kostki granitowej oraz drewniany krzyż upamiętniający misje święte, które były prowadzone przez ojców redemptorystów przed odwiedzeniem parafii przez kopię Cudownego Obrazu MB Częstochowskiej w 2010 roku.
Plebania, która jest integralną częścią terenu parafialnego, została zaprojektowana przez Aleksego Dworczaka i Janusza Freya. Budowa rozpoczęła się w 1998, a zakończyła się w 2000 roku. W niewielkiej bryle mieści się wiele pomieszczeń dla różnych form duszpasterstwa oraz harcerzy.
Formy Duszpasterstwa.
Żywa Róża, Schola liturgiczna, Neokatechumenat, Asysta, grupa AA, Liturgiczna Służba Ołtarza

</doc>
<doc id="1474176" url="https://pl.wikipedia.org/wiki?curid=1474176" title="Vinzaglio (stacja metra)">
Vinzaglio (stacja metra)

Vinzaglio M1 – stacja turyńskiego metra zlokalizowana w ścisłym centrum miasta pod Corso Vittorio Emanuele II. Stacja została oddana do użytku w październiku 2007 wraz z odcinkiem łączącym dwa główne dworce kolejowe miasta Turynu – Porta Susa i Porta Nuova. Na powierzchni kursują linie komunikacji naziemnej: tramwaje 9 i 10 oraz autobusy 55 i 68.

</doc>
<doc id="1474180" url="https://pl.wikipedia.org/wiki?curid=1474180" title="Heinz Rühmann">
Heinz Rühmann

Heinz Rühmann (ur. 7 marca 1902 w Essen, zm. 3 października 1994 w Aufkirchen w Bawarii) – niemiecki aktor filmowy. Należał do najsławniejszych niemieckich aktorów XX wieku.
Życie.
Heinz urodził się 7 marca 1902 w Essen jako syn Hermanna i Margarethe Rühmann. Dzieciństwo spędził w Herne w dzielnicy Wanne. Jego ojciec dzierżawił tam gospodę przy dworcu kolejowym. Po dziś dzień plac w jego pobliżu o nazwie Heinz-Rühmann-Platz przypomina związki aktora z tym miejscem. W 1913 rodzina przeniosła się do Essen, gdzie jego rodzice prowadzili hotel przy dworcu głównym. Rozwiedli się w 1916, a ojciec popełnił samobójstwo. Jego matka przeprowadziła się wraz z trojgiem dzieci (Heinrich i jego dwie siostry) do Monachium. Tam Rühmann uczęszczał w 1919 roku do szkoły realnej przy Regerplatz. Pobierał lekcje aktorskie i już w czerwcu 1920 roku otrzymał swoją pierwszą rolę drugoplanową w teatrze we Wrocławiu. W 1922 przeniósł się do teatru w Hanowerze, gdzie występował razem z Theo Lingenem. Po licznych angażach w Bremie i Monachium poślubił 9 sierpnia 1924 roku swoją koleżankę z pracy Marię Bernheim.
Jego pierwszy film niemy „Das deutsche Mutterherz” został nakręcony w roku 1926. Po dalszych rolach filmowych jego popularność stale rosła, tak iż otrzymał rolę teatralną u boku Marleny Dietrich. 1930 rok był przełomowy w jego karierze aktorskiej za sprawą filmu „Trzech przyjaciół” (Die drei von der Tankstelle) i należał odtąd obok Hansa Albersa do najbardziej lubianych niemieckich aktorów.
Kariera w III Rzeszy.
Po przejęciu władzy przez narodowych socjalistów Rühmann nie wypowiadał się publicznie o polityce w Niemczech, ale zachowywał się możliwie neutralnie. Rozwiódł się ze swoją żoną pochodzenia żydowskiego w roku 1938. Przeżyła ona czas nazistowski w Sztokholmie. Zarzucano mu potem, że chciał zabezpieczyć swoją karierę filmową, jednakże i tak małżeństwo było prawdopodobnie w rozsypce. Przemawia za tym fakt, że także jego druga żona Hertha Feiler, również miała dziadka z pochodzeniem żydowskim, co doprowadziło do spięć Rühmanna z nazistami. Z tego małżeństwa urodził się jego syn Peter. Rühmann był również w dłuższym związku ze swoją koleżanką Leną Marenbach, partnerką filmową z takich produkcji jak „Der Mustergatte” oraz „Fünf Millionen suchen einen Erben”. Podczas okresu rządów nazistów zachował on miano gwiazdy apolitycznej, był ulubionym aktorem Anny Frank, która miała jego obraz z filmu „Raj kawalerów” (1939) powieszony na ścianie w kryjówce w Amsterdamie.
W latach wojennych Rühmann dał się stopniowo uwikłać w propagandę nazistowską. W tym czasie był odtwórcą w 37 filmach, oraz był reżyserem czterech. Przyjął rolę w filmie komediowym „Nieustraszony pilot Quax”, który miał na celu odwrócenie uwagi społeczeństwa od wydarzeń wojennych. W 1941 roku grał rolę kontrolera instalacji gazowych, podejrzanego o szpiegostwo za granicą w filmie Carla Froelicha, prezydenta korporacji filmowej Trzeciej Rzeszy. W 1944 odbyła się premiera filmu „Die Feuerzangenbowle”. Początkowo był on przez nazistów zabroniony ze względu na brak respektu wobec autorytetów. Jednak przez dobre stosunki z reżimem Rühmann zdołał uzyskać zgodę na jego prezentację, pokazując film w samej kwaterze „Führera” w Wilczym Szańcu. Odbył się tam prywatny pokaz dla, między innymi, Hermanna Göringa, który poprzez wstawiennictwo u Hitlera zniósł zakaz jego wyświetlania. Wcześniej ta sama historia pod tytułem „So ein Flegel” nie przyniosła takiego sukcesu. Heinz Rühmann nie został wcielony do Wehrmachtu ze względu na miano aktora państwowego. Jego nazwisko figurowało na Gottbegnadeten-Liste ("Lista obdarzonych łaską Bożą" w III Rzeszy) wśród "Niezastąpionych". Musiał on jedynie przejść szkolenie jako pilot na wojskowym lotnisku Quarmbeck, na południe od Quedlinburga. Był on dla reżimu znacznie ważniejszy jako aktor niż jako zwykły żołnierz. Jednak po dziś dzień krążąca plotka, jakoby Rühmann był kapitanem niemieckiej Luftwaffe jest nieprawdziwa.
Kariera po wojnie.
28 marca 1946 roku podczas tzw. denazyfikacji zdecydowano, że nie ma podstaw, aby zabronić mu dalszej aktywności twórczej, do momentu tej decyzji miał on jednak zakaz występowania. Reakcją na pozwolenie na dalszą pracę, było ubieganie się o zgodę na wystawianie sztuk teatralnych, podróżował wtedy z małą grupką teatralną. W 1947 roku założył stowarzyszenie filmowe „Comedia”, które w roku 1953 po wielu niepowodzeniach zbankrutowało.
Dopiero z pomocą reżysera Helmuta Käutnera udał mu się powrót do aktorstwa, najpierw w filmie „Keine Angst vor großen Tieren”, a potem w 1956 w tragikomedii „Kapitan z Köpenick” (według Carla Zuckmayera), gdzie zagrał szewca Wilhelma Voigta, za co został odznaczony w 1957 roku nagrodą niemieckiej krytyki filmowej. W kolejnych latach grał w wielu filmach rozrywkowych o różnej jakości i nawiązywał do swoich wcześniejszych osiągnięć. W 1966 otrzymał Order Zasługi Republiki Federalnej Niemiec.
Rühmann występował również w teatrze w Monachium, w sztukach w reżyserii Fritza Kortnera, jak np. „Czekając na Godota”. W latach od 1960 do 1962 był członkiem Teatru Zamkowego w Wiedniu. Grał w sztuce „Harvey” przy teatrze akademickim, wcielił się także w rolę Williego Lomana w „Śmierci komiwojażera” (Death of a Salesman). 31 grudnia grał rolę w produkcji „Die Fledermaus” w wiedeńskiej operze państwowej. W 1970 roku zmarła jego żona Hertha Feiler. W 1974 poślubił Herthe Droemer.
W ostatnich latach życia Rühmann odkrył swoje zamiłowanie do recytacji i zamienił scenę i srebrny ekran na studio nagraniowe i pulpit recytatorski. Dużą popularnością cieszyły się jego czytania z okazji świąt Bożego Narodzenia, pokazywane w niemieckiej ZDF oraz prezentowane w 1984 m.in. w kościele św. Michała w Hamburgu. W roku 1980 występował w „Stars in der Menge” z clownem Olegiem Popowem. Po śmierci jego koleżanki Edith Schultze–Westrum 20 marca 1981, z którą grał w latach 30 u Otto Fackenberga, wygłosił przemówienie żałobne na cmentarzu „Solln” w Monachium. W 1982 opublikował swoją autobiografię pod tytułem „Das war’s”.
Ostatni jego występ publiczny miał miejsce 15 stycznia 1994 roku w telewizyjnym show „Wetten, dass” z prowadzącym Thomasem Gottschalkiem. Od zgromadzonej tam publiczności otrzymał gromkie brawa, co wzruszyło go do łez.
Zmarł 3 października w Aufkirchen nad jeziorem Stanberg i został skremowany na jego własne życzenie. Urna została złożona na cmentarzu w Aufkirchen 30 października 1994 roku. Gmina Berg, do której należy Aufkirchen, zmieniła nazwę ulicy, na której mieszkał na „Heinz – Rühmann – Weg”.
Pilot.
Heinz Rühmann pobierał prywatne lekcje latania, między innymi u swojego przyjaciela Ernsta Udeta. Był on nieprzeciętnie uzdolnionym pilotem. Kiedy w filmie „Nieustraszony pilot Quax” zawodowy pilot po złamaniu nogi nie mógł występować, a o zastępstwo nie było łatwo podczas wojny, Rühmann sam latał we wszystkich scenach i wykonywał różne akrobatyczne figury lotnicze. Z powodu swojego wieku sprzedał swój samolot, gdy skończył 65 lat, jednak wkrótce zakupił ponownie nowy i latał nim aż do 80 roku życia. Wtedy ostatecznie oddał licencję pilota.

</doc>
<doc id="1474185" url="https://pl.wikipedia.org/wiki?curid=1474185" title="Night Electric Night">
Night Electric Night

Night Electric Night – jest to trzeci album studyjny szwedzkiego industrial metalowego zespołu Deathstars.

</doc>
<doc id="1474198" url="https://pl.wikipedia.org/wiki?curid=1474198" title="Miniaturowe okręty podwodne typu Molch">
Miniaturowe okręty podwodne typu Molch



</doc>
<doc id="1474202" url="https://pl.wikipedia.org/wiki?curid=1474202" title="Aeropos I">
Aeropos I

Aeropos I (gr."Αεροπος") – król Macedonii z rodu Argeadów.
Życiorys.
Tron objął po śmierci ojca, Filipa I. Następną Aeroposa był jego syn Alketas.

</doc>
<doc id="1474205" url="https://pl.wikipedia.org/wiki?curid=1474205" title="Miniaturowe okręty podwodne typu Seehund">
Miniaturowe okręty podwodne typu Seehund



</doc>
<doc id="1474206" url="https://pl.wikipedia.org/wiki?curid=1474206" title="Aeropus I Macedoński">
Aeropus I Macedoński



</doc>
<doc id="1474209" url="https://pl.wikipedia.org/wiki?curid=1474209" title="Wybory do Parlamentu Europejskiego w Luksemburgu w 1979 roku">
Wybory do Parlamentu Europejskiego w Luksemburgu w 1979 roku

Wybory do Parlamentu Europejskiego w Luksemburgu w 1979 roku zostały przeprowadzone 10 czerwca 1979. Do zdobycia było 6 mandatów, o które ubiegało się 5 partii politycznych.

</doc>
<doc id="1474214" url="https://pl.wikipedia.org/wiki?curid=1474214" title="Miniaturowe okręty podwodne typu Neger">
Miniaturowe okręty podwodne typu Neger



</doc>
<doc id="1474220" url="https://pl.wikipedia.org/wiki?curid=1474220" title="Miniaturowe okręty podwodne typu Marder">
Miniaturowe okręty podwodne typu Marder



</doc>
<doc id="1474224" url="https://pl.wikipedia.org/wiki?curid=1474224" title="Parafia św. Michała Archanioła w Łodzi">
Parafia św. Michała Archanioła w Łodzi

Parafia pw. św. Michała Archanioła w Łodzi – rzymskokatolicka parafia na łódzkim osiedlu Marysin, wchodząca w skład dekanatu Łódź-Bałuty Archidiecezji Łódzkiej.
Historia parafii.
Parafia została erygowana 1 października 1989 roku przez arcybiskupa Władysława Ziółka, ordynariusza diecezji łódzkiej.
Od 2000 roku trwa budowa kościoła parafialnego. Obecnie duszpasterstwo prowadzone jest w kaplicy.

</doc>
<doc id="1474233" url="https://pl.wikipedia.org/wiki?curid=1474233" title="Bitwa morska pod Drepanum">
Bitwa morska pod Drepanum

Bitwa morska pod Drepanum – bitwa, która miała miejsce w r. 249 p.n.e. podczas I wojny punickiej.
Tło.
Podczas oblężenia Lilibeum w roku 250 p.n.e. flota rzymska w sile 200 penter zablokowała miasto od strony morza. Wódz kartagiński Hamilkar na czele 50 okrętów, przerywając blokadę, zaopatrzył jednak obrońców miasta w broń i żywność, po czym odpłynął do Drepanum. Po kilku miesiącach przygotowań flota kartagińska liczyła 200 jednostek. Dowódca floty kartagińskiej Adherbal zamierzał uderzyć na Rzymian i odblokować Lilybeum. Siłami rzymskimi dowodził Publiusz Klaudiusz Pulcher. Jednak to dowódca rzymski zdecydował się na atak wyprzedzający.
Bitwa.
W roku 249 p.n.e. flota rzymska potajemnie opuściła Lilybeum, kierując się do Drepanum i zaskakując na krótko Kartagińczyków. Adherbalowi udało się wymknąć z portu na czele swojej floty, następnie obchodząc siły rzymskie, uderzył na zdezorientowanego przeciwnika. W walce uwidoczniła się przewaga floty Adherbala. Spychane w kierunku brzegu jednostki rzymskie wpadały na mieliznę i rozbijały się o brzeg. Klaudiusz opuścił w pośpiechu miejsce bitwy z zaledwie 30 okrętami. Łączne straty Rzymian to ok. 180 okrętów i 8000 zabitych. 20 000 ludzi trafiło do niewoli.

</doc>
<doc id="1474248" url="https://pl.wikipedia.org/wiki?curid=1474248" title="Komandoria Missio Reconciliationis">
Komandoria Missio Reconciliationis

Komandoria Missio Reconciliationis − odznaczenie nadawane przez Zarząd Krajowy Ogólnopolskiego Stowarzyszenia Społecznego „Misja Pojednania”, nadawane jest obywatelom polskim i zagranicznym, zasłużonym dla dzieła pojednania narodów.
Historia odznaczenia.
Jego początki wiążą się ze zorganizowanym w 1993 przez „Rodzinę Westerplatczyków-Hubalczyków” historycznym spotkaniem i pojednaniem obrońców Westerplatte i marynarzy z pancernika „Schleswig-Holstein”. Pierwotnie Odznaka „Misja Pojednania” została nadana jako widoczny znak pojednania między walczącymi we wrześniu 1939 polskimi obrońcami Westerplatte i atakującymi żołnierzami niemieckimi. W 2001 utworzono Ogólnopolskie Społeczne Stowarzyszenie „Misja Pojednania”, które w uzgodnieniu z Ministerstwem Spraw Wewnętrznych i Administracji oraz za akceptacją Ministra Kierownika Urzędu ds. Kombatantów i Osób Represjonowanych przejęło na siebie obowiązek nadawania odznaczenia. Na wniosek zagranicznych związków kombatanckich, inwalidów wojennych i ofiar Wojny odznakę przekształcono w Komandorię „Missio Reconciliationis”. Obecnie nadawana jest osobom zasłużonym dla dzieła pojednania, działającym na rzecz porozumienia między narodami, przedstawicielami różnych kultur i różnych środowisk. Przyjęło się, że w uzgodnieniu z Ministerstwem Spraw Zagranicznych honorowani są m.in. ambasadorowie obcych państw akredytowani w Polsce.
Opis odznaczenia.
Odznakę stanowi emaliowany na niebiesko krzyż pięcioramienny, między ramionami którego znajduje się pięć gwiazdek. Pośrodku okrągła tarcza w centrum której na białym tle umieszczono dwie dłonie splecione w uścisku i zieloną oliwną gałązka pokoju. Wokół białego okręgu czerwona obwódka z łacińskim napisem „Missio Reconcilationis”. Nad biało-czerwoną tarczą umieszczona złota korona.
Odznaczenie noszone jest na szyi. Do roku 2013 na wstążce w barwach „podwójnej tęczy” wzorowanej na wstążce Allied Victory Medal. Obecnie wstążka jest żółto-biało-czerwona z czarnym prążkiem pośrodku.

</doc>
<doc id="1474249" url="https://pl.wikipedia.org/wiki?curid=1474249" title="Edward Law (1. hrabia Ellenborough)">
Edward Law (1. hrabia Ellenborough)

Edward Law, 1. hrabia Ellenborough GCB (ur. 8 września 1790, zm. 22 grudnia 1871) – brytyjski arystokrata i polityk, członek stronnictwa torysów i Partii Konserwatywnej, minister w rządach księcia Wellington, Roberta Peela i lorda Derby’ego.
Był najstarszym synem Edwarda Lawa, 1. barona Ellenborough, i Anne Towry, córki kapitana George’a Towry’ego. Wykształcenie odebrał w Eton College oraz w St John’s College na Uniwersytecie Cambridge. W 1813 r. został wybrany do Izby Gmin z okręgu Mitchell. Po śmierci ojca w 1818 r. odziedziczył tytuł 2. barona Ellenborough i zasiadł w Izbie Lordów. Był dwukrotnie żonaty. Jego drugą żoną była Jane Digby. Edward miał z nią jednego syna, Arthura Dudleya (1828–1830).
W 1828 r. Ellenborough został Lordem Tajnej Pieczęci i przewodniczącym Rady Kontroli w rządzie Wellingtona. W 1829 r. przestał być Lordem Tajnej Pieczęci, ale na drugim stanowisku utrzymał się do upadku gabinetu w 1830 r. Na czele Rady Kontroli stanął ponownie w latach 1834–1835 i w 1841 r. Następnie został mianowany gubernatorem generalnym Indii. Ellenborough przybył do Indii „aby przywrócić pokój w Azji”, ale jego 2,5-letnia kadencja upłynęła pod znakiem konfliktów zbrojnych.
Niedługo po przybyciu do Indii gubernator otrzymał wieści o masakrze brytyjskiej armii podczas odwrotu z Kabulu i oblężeniu Ghazni oraz Dżalalabadu. Wkrótce sytuacja w Afganistanie wyjaśniła się na korzyść Brytyjczyków po sukcesach generałów Pollocka i Notta. Dowodzona przez nich karna ekspedycja zdobyła i spaliła Kabul. Brytyjczycy osadzili na afgańskim tronie emira Dosta Mohammada, którego sami obalili trzy lata wcześniej, na początku wojny afgańskiej. Ellenborough powiedział wówczas: "Niech Afganistan ma swego emira, niech powróci tam anarchia!". W 1843 r. generał Charles James Napier podbił Sindh, który został przyłączony do Indii. Zwierzchnictwu brytyjskiemu poddano również Gwalior. Ellenborough stale znajdował się w konflikcie z dygnitarzami Kompanii Wschodnioindyjskiej. Ostatecznie w 1844 r. Ellenborough został odwołany ze stanowiska.
Pomimo tego po powrocie do kraju gubernator otrzymał tytuł hrabiego Ellenborough oraz podziękowania od parlamentu. W 1846 r. został na krótko pierwszym lordem Admiralicji. W 1858 r. po raz czwarty stanął na czele Rady Kontroli. Rozpoczął pracę na ustawą zmieniającą zarząd nad Indiami, który od Kompanii Wschodnioindyjskiej miał przejść w ręce Korony. Popadł jednak w konflikt z gubernatorem generalnym Indii, lordem Canningiem i rychło musiał podać się do dymisji. Reforma została przeprowadzona przez jego następcę, lorda Stanleya.
Zmarł w 1871 r. Wraz z jego śmiercią wygasł tytuł hrabiego. Tytuł barona odziedziczył jego bratanek, Charles Towry-Law.

</doc>
<doc id="1474254" url="https://pl.wikipedia.org/wiki?curid=1474254" title="Baron Ellenborough">
Baron Ellenborough

Baronowie Ellenborough 1. kreacji (parostwo Zjednoczonego Królestwa)
Najstarszy syn 8. barona Ellenborough: Rupert Edward Henry Law
Najstarszy syn najstarszego syna 8. barona Ellenborough: James Rupert Thomas Law

</doc>
<doc id="1474260" url="https://pl.wikipedia.org/wiki?curid=1474260" title="Attacus">
Attacus

Attacus – rodzaj motyli z rodziny pawicowatych (Saturniidae).

</doc>
<doc id="1474268" url="https://pl.wikipedia.org/wiki?curid=1474268" title="Rega-Merida Trzebiatów">
Rega-Merida Trzebiatów



</doc>
<doc id="1474273" url="https://pl.wikipedia.org/wiki?curid=1474273" title="Philip Reed">
Philip Reed

Philip Reed (ur. 1760, zm. 2 listopada 1829) – amerykański polityk.
W latach 1806–1813 z ramienia Partii Demokratyczno-Republikańskiej reprezentował stan Maryland w Senacie Stanów Zjednoczonych.
Później, w latach 1817–1819 przez jedną dwuletnią kadencję Kongresu Stanów Zjednoczonych był przedstawicielem siódmego okręgu wyborczego w stanie Maryland w Izbie Reprezentantów Stanów Zjednoczonych. Nie został wybrany na kolejną kadencję, jednak do Izby Reprezentantów powrócił w latach 1822–1823 jako przedstawiciel szóstego okręgu wyborczego w stanie Maryland.

</doc>
<doc id="1474281" url="https://pl.wikipedia.org/wiki?curid=1474281" title="Heinrich von Ferstel">
Heinrich von Ferstel

Heinrich von Ferstel (ur. 7 lipca 1828 w Wiedniu, zm. 14 lipca 1883 w Grinzing) – austriacki architekt, przedstawiciel historyzmu, jeden ze współtwórców architektury Wiednia z drugiej połowy XIX wieku.
Życiorys.
Pochodził z rodziny urzędniczej, jego ojciec pracował w banku. Po wielu wahaniach, jaką dziedzinę sztuki obrać, ostatecznie zdecydował się na studia architektury na Akademii Sztuk Pięknych w Wiedniu pod kierunkiem takich profesorów jak: Eduard van der Nüll, August Sicard von Sicardsburg czy Rösner.
Za uczestnictwo w Wiośnie Ludów w 1848 r. przez wiele lat był dyskryminowany przez władze. W tym trudnym okresie wielką pomocą okazał się wuj Friedrich August von Stache, który zatrudnił go w swojej pracowni konserwatorskiej. Ferstel wykonał w niej m.in. ołtarz dla kaplicy św. Barbary w katedrze św. Szczepana w Wiedniu i współpracował przy restauracji licznych zamków, głównie w Czechach. Podróżował także do Niemiec, Belgii, Holandii i Anglii. Podczas tych podróży interesował się głównie romantyzmem.
W 1854 r. został wysłany jako stypendysta do Włoch. Tam zachwycił się renesansem, przede wszystkim twórczością Donato Bramantego. W tym okresie zaczął używać polichromii przy wykonywaniu dekoracji w stylu graffito oraz terakotę. Sposób ten, adaptowany z wczesnego renesansu, został później przez niego użyty przy budowie Muzeum Austriackiego.
W 1855 r., jeszcze podczas swego pobytu we Włoszech, jego projekt Kościoła Wotywnego w Wiedniu zdobył, spośród siedemdziesięciu czterech innych prac, najwyższą nagrodę. Kościół zbudowano w latach 1856–1879, pod jego osobistym nadzorem. Wkrótce po jego śmierci właśnie ten kościół został zaproponowany przez Sir Tattona Sykesa jako model dla nowej katedry Westminster w Londynie.
Okres rozkwitu Wiednia pozwolił Ferstelowi, a także Rudolfowi Eitelbergerowi, na szeroką realizację swoich artystycznych idei. Zaprojektował i zrealizował on wtedy wiele willi i rezydencji w Wiedniu i morawskim Brnie. Najważniejszym jednak jego dziełem z tego okresu jest tzw. "Palais Ferstel", gmach mieszczący Wiedeńską Giełdę Papierów Wartościowych, Bank Austro-Węgierski i słynną kawiarnię "Café Central", zbudowany w stylu wczesnego renesansu w latach 1855–1860.
Do najokazalszych budowli zaprojektowanych przez Ferstela w późniejszym okresie (pomijając kościół w czeskim Szanowie, dzisiejszej dzielnicy Cieplic, zaliczany jeszcze do jego wcześniejszej działalności) należą: pałac arcyksięcia Ludwiga Wiktora Habsburga, pałac zimowy w Klessheim, pałac księcia Jana II Dobrego w Rossau (dzisiejszej dzielnicy Wiednia), pałac należący do towarzystwa żeglugowego "Österreichischer Lloyd" w Trieście, a także Austriackie Muzeum Sztuki Użytkowej z arkadowym dziedzińcem (1871). W latach 1871–1884 według projektu Heinricha von Ferstela powstał gmach Uniwersytetu Wiedeńskiego. Ferstel był również autorem projektu przebudowy w stylu neogotyckim Kościoła Zbawiciela w Bielsku-Białej, która miała miejsce w latach 1881–1882, wykonał także projekt Reichstagu w Berlinie, który nie zdobył nagrody z powodu błędu technicznego w projekcie.
W 1866 r. został mianowany na profesora Politechniki Wiedeńskiej, a w 1871 r. powołany przez rząd na głównego inspektora prac publicznych. W roku 1879 cesarz Franciszek Józef I nadał mu tytuł Wolnego Pana (Freiherr) .
Miał żonę Lotte i szóstkę dzieci. Zmarł w 1883 r. we wsi Grinzing i został pochowany na tamtejszym cmentarzu.

</doc>
<doc id="1474283" url="https://pl.wikipedia.org/wiki?curid=1474283" title="Memoriał Carlosa Torre Repetto">
Memoriał Carlosa Torre Repetto

Memoriał Carlosa Torre Repetto – zorganizowany po raz pierwszy w 1987 r. w Meridzie (a od 1989 r. rozgrywany corocznie) międzynarodowy turniej szachowy, poświęcony pamięci meksykańskiego arcymistrza, Carlosa Torre Repetto. Z biegiem lat turniej zyskiwał na prestiżu, dzięki udziałowi coraz lepszych zawodników, aż obecnie należy do najsilniej obsadzonych cyklicznych turniejów w Ameryce Północnej. Formuła festiwalu zapewnia rozegranie turnieju otwartego oraz turnieju memoriałowego, który odbywa się systemem pucharowym z udziałem czołowych szachistów meksykańskich oraz zaproszonych gości.

</doc>
<doc id="1474285" url="https://pl.wikipedia.org/wiki?curid=1474285" title="Machairodontinae">
Machairodontinae



</doc>
<doc id="1474287" url="https://pl.wikipedia.org/wiki?curid=1474287" title="U-32 (1937)">
U-32 (1937)

U-32 – niemiecki okręt podwodny (U-Boot) typu "VII A" z okresu II wojny światowej. Okręt wszedł do służby w 1937.
Historia.
Odbył 9 patroli bojowych spędzając w morzu 181 dni. Zatopił 20 jednostek o łącznej pojemności 116.836 BRT; uszkodził 4 statki (32.274 BRT) i jeden okręt – krążownik lekki HMS "Fiji" (8.000 t, 1 września 1940).
28 października 1940 zatopił zmobilizowany liniowiec „Empress of Britain”, uszkodzony wcześniej w ataku lotniczym. Była to największa jednostka zatopiona podczas całej wojny przez U-Booty.
Zatopiony 30 października 1940 na północny wschód od Irlandii, na pozycji 55.37N, 12.19W, przez brytyjskie niszczyciele: HMS "Harvester" i HMS "Highlander". Zginęło 9 członków załogi, uratowano 33 wraz z dowódcą Hansem Jenischem, którzy dostali się do niewoli.
Przebieg służby.
Dowódcy
15.04.1937 – 15.08.1937 – Kptlt. Werner Lott
01.09.1937 – 11.02.1940 – Kptlt. Paul Büchel
12.02.1940 – 30.10.1940 – Oblt Hans Jenisch
Kptlt. – Kapitänleutnant (kapitan marynarki), Oblt – Oberleutnant zur See (porucznik marynarki)

</doc>
<doc id="1474288" url="https://pl.wikipedia.org/wiki?curid=1474288" title="Fritz von Below">
Fritz von Below

Fritz Wilhelm Theodor Karl von Below (ur. 23 września 1853 w Gdańsku, zm. 23 listopada 1918 w Weimarze) – pruski generał służący w Armii Cesarstwa Niemieckiego podczas trwania I wojny światowej. 
Życiorys.
Dowodził 8 armią niemiecką (stacjonującą w Prusach Wschodnich) w latach 1914–1916, po tym jak z funkcji dowódcy 8 Armii zrezygnował Paul von Hindenburg. W czasie Bitwy nad Sommą, był dowódcą 2 armii niemieckiej na froncie zachodnim.
Fritz von Below jest kawalerem medalu Pour le Mérite, który otrzymał 16 grudnia 1915 roku za zasługi dla armii niemieckiej na froncie wschodnim. 11 sierpnia 1916 roku został nagrodzony Liśćmi Dębu orderu Pour le Mérite. Był także jednym z sygnatariuszy rozejmu wojennego z Compiègne.
Jego kuzynem był Otto von Below, również dowódca niemiecki podczas I wojny światowej.

</doc>
<doc id="1474290" url="https://pl.wikipedia.org/wiki?curid=1474290" title="Stevenson Archer (1786–1848)">
Stevenson Archer (1786–1848)

Stevenson Archer (ur. 11 października 1786, zm. 26 czerwca 1848) – amerykański prawnik i polityk.
W latach 1811–1817 był przedstawicielem szóstego okręgu wyborczego w stanie Maryland w Izbie Reprezentantów Stanów Zjednoczonych.
Później, w latach 1819–1821 powrócił do Izby Reprezentantów jako przedstawiciel siódmego okręgu wyborczego w stanie Maryland.
Jego syn, również Stevenson Archer, oraz ojciec John Archer również byli przedstawicielami stanu Maryland w Izbie Reprezentantów Stanów Zjednoczonych.

</doc>
<doc id="1474291" url="https://pl.wikipedia.org/wiki?curid=1474291" title="Stevenson Archer">
Stevenson Archer



</doc>
<doc id="1474305" url="https://pl.wikipedia.org/wiki?curid=1474305" title="Heinrich Ferstel">
Heinrich Ferstel



</doc>
<doc id="1474306" url="https://pl.wikipedia.org/wiki?curid=1474306" title="Petras Auštrevičius">
Petras Auštrevičius

Petras Auštrevičius (ur. 16 maja 1963 w Czarnym Borze) – litewski polityk, ekonomista, dyplomata, główny negocjator z UE okresu przedakcesyjnego, poseł na Sejm, deputowany do Parlamentu Europejskiego VIII i IX kadencji.
Życiorys.
W 1981 ukończył szkołę średnią w Wilnie, a w 1986 studia ekonomiczne na Uniwersytecie Wileńskim. Od 1986 do 1991 pracował jako asystent w Instytucie Ekonomii Litewskiej Akademii Nauk, od 1988 odbywając studia doktoranckie.
W 1991 został zatrudniony w Ministerstwie Spraw Zagranicznych jako starszy specjalista, następnie dyrektor departamentu. Po odbyciu w 1992 studium dyplomatycznego na Instytucie Hoovera Uniwersytetu Stanforda został powołany do oddziału nordyckiego w MSZ. W 1993 powierzono mu stanowisko chargé d'affaires "ad interim" w Finlandii, następnie od 1994 do 1997 pełnił funkcję ambasadora Republiki Litewskiej w tym kraju (najmłodszego ambasadora Litwy w historii).
W 1998 został doradcą premiera Gediminasa Vagnoriusa do spraw zagranicznych. W tym samym roku stanął na czele rządowego komitetu do spraw europejskich. Zajmował to stanowisko do 1999 i ponownie w latach 2000–2003. Od stycznia 2001 do grudnia 2002 był głównym negocjatorem członkostwa Litwy w Unii Europejskiej.
W 2004 wystartował w wyborach prezydenckich jako kandydat niezależny, uzyskując poparcie kilku ugrupowań prawicy i centrum. Przegrał w pierwszej turze, uzyskując jednak dobry wynik (19,3%). W drugiej turze udzielił poparcia Valdasowi Adamkusowi. W odbywających się w tym samym roku wyborach parlamentarnych został posłem z ramienia Związku Liberałów i Centrum.
Po konflikcie z Artūrasem Zuokasem jesienią 2005 wraz z grupą deputowanych opuścił frakcję LiCS. W 2006 stanął na czele nowego ugrupowania, Ruchu Liberalnego Republiki Litewskiej. Kierował tą formacją do 2008, przegrywając wewnątrzpartyjne wybory z Eligijusem Masiulisem. W wyborach parlamentarnych w tym samym roku z jej listy partyjnej po raz drugi uzyskał mandat deputowanego. W 2012 uzyskał reelekcję na kolejną kadencję. Po nowych wyborach został wybrany na jednego z wiceprzewodniczących parlamentu.
W wyborach w 2014 uzyskał mandat posła do Parlamentu Europejskiego VIII kadencji jako jeden z dwóch przedstawicieli liberałów. W kwietniu 2018 został ogłoszony kandydatem Ruchu Liberałów w wyborach prezydenckich przewidzianych na 2019, jednak nie zdołał zarejestrować swojej kandydatury. W 2019 utrzymał natomiast mandat europosła na kolejną kadencję.
Odznaczenia.
Został odznaczony orderem 750. rocznicy koronacji króla Mendoga (2003), Krzyżem Komandorskim Orderu Wielkiego Księcia Giedymina (2003), medalem za przystąpienie Litwy do UE i NATO (2004), fińskim Krzyżem Komandorskim I klasy Orderu Białej Róży (1998), francuskim Orderem Narodowym Zasługi (2003), gruzińskim Orderem Honoru (2013) oraz ukraińskim Orderem „Za zasługi” II klasy (2022).
Życie prywatne.
Żonaty z Gintarė, ma dwóch synów: Vytenisa i Vainiusa.

</doc>
<doc id="1474307" url="https://pl.wikipedia.org/wiki?curid=1474307" title="Baryonyx walkeri">
Baryonyx walkeri



</doc>
<doc id="1474308" url="https://pl.wikipedia.org/wiki?curid=1474308" title="Petras Austrevicius">
Petras Austrevicius



</doc>
<doc id="1474310" url="https://pl.wikipedia.org/wiki?curid=1474310" title="Heinrich Ferstl">
Heinrich Ferstl



</doc>
<doc id="1474311" url="https://pl.wikipedia.org/wiki?curid=1474311" title="Konstantinas Dobrovolskis">
Konstantinas Dobrovolskis

Konstantinas Romualdas Dobrovolskis (ur. 25 grudnia 1939 w Radziwiliszkach; zm. 5 maja 2021) – litewski lekarz, polityk, minister zdrowia w latach 2001–2003.
Życiorys.
W 1963 ukończył studia na Wydziale Medycznym Uniwersytetu Wileńskiego. W 1992 uzyskał stopień doktora nauk medycznych.
W latach 1964–1976 pracował jako lekarz radiolog oraz kierownik wydziału, a następnie zastępca przewodniczącego w komitecie centralnym Towarzystwa Czerwonego Krzyża. Od 1976 pełnił funkcję kierownika oddziału rentgenodiagnostyki szpitala „Czerwonego Krzyża” w Wilnie. W latach 1993–2005 zajmował stanowisko dyrektora naczelnego centrum radiologii kliniki w Santaryszkach szpitala uniwersyteckiego w Wilnie.
Od 1995 do 1996 był dyrektorem biura do spraw reformy ochrony zdrowia. Od 15 maja 2001 do 10 marca 2003 pełnił funkcję ministra zdrowia. Od 2005 zatrudniony w centrum radiologii kliniki w Santaryszkach jako lekarz konsultant oraz w klinice „Tomografija”.
W latach 1990–2006 był prezesem litewskiego stowarzyszenia radiologów. W wyborach parlamentarnych w 2008 bez powodzenia ubiegał się o mandat poselski z ramienia Nowego Związku.

</doc>
<doc id="1474312" url="https://pl.wikipedia.org/wiki?curid=1474312" title="Chińskie Stowarzyszenie Demokratycznej Budowy Państwa">
Chińskie Stowarzyszenie Demokratycznej Budowy Państwa

Chińskie Stowarzyszenie Demokratycznej Budowy Państwa () – jedna z ośmiu tzw. partii demokratycznych w Chińskiej Republice Ludowej.
Partia została założona w grudniu 1945 w Chongqingu w kręgach przedsiębiorców.
Partia skupia przede wszystkim ekonomistów i przedsiębiorców. Na początku 2018 roku należało do niej ponad 170 tysięcy osób. Partia ściśle współpracuje z Ogólnochińską Federacją Przemysłu i Handlu.
Partia odgrywa względnie dużą rolę w chińskim systemie politycznym – założyciel partii Huang Yanpei był wicepremierem ChRL, zaś jej przywódca w latach 1996-2007, Cheng Siwei, był członkiem Komitetu Stałego OZPL.

</doc>
<doc id="1474314" url="https://pl.wikipedia.org/wiki?curid=1474314" title="Georges Duhamel">
Georges Duhamel

Georges Duhamel (ur. 30 czerwca 1884 w Paryżu, zm. 13 kwietnia 1966 w Valmondois) – francuski pisarz. Duhamel miał wykształcenie lekarskie i podczas I wojny światowej został wcielony do armii francuskiej. W 1920 wydał "Confession de minuit", pierwszą z serii książkę z antybohaterką Salavin. W 1935 został wybrany na członka Académie française.
Życiorys.
Georges Duhamel był trzecim dzieckiem rodziny, która z trudem była w stanie przeżyć z dochodów niestabilnego ojca. Wielokrotne przeprowadzki w dzieciństwie nie przeszkodziły Georges'owi zdobyć dyplom bakałarza w 1902, po którym zdecydował się kształcić dalej na lekarza (choć równolegle pielęgnował swoje zainteresowania literackie).
W latach 1906 i 1909 on i Charles Vildrac (który potem zostanie jego szwagrem) założyli "l'Abbaye de Créteil". Grupa skupiała poetów, pisarzy, muzyków i malarzy. Od 1912 był redaktorem przeglądu literackiego "Mercure de France". W 1935 przejął kierownictwo nad przeglądem oraz nad jego wydawnictwem. W 1938 z powodu swojego antywojennego nastawienia, został zastąpiony przez Jacques'a Bernarda, lecz wrócił na stanowisko w 1945 (był w posiadaniu większości akcji firmy).
Kiedy ogłoszono wybuch I wojny światowej, Duhamel wstąpił do wojska, gdzie przez 4 lata pracował jako chirurg – często w niebezpiecznych sytuacjach. To bolesne doświadczenie dało dość materiału na dwa dzieła prozatorskie, które przyniosły mu natychmiastowy sukces: "Vie des martyrs" ("Droga męczenników") i "Civilisation" (Nagroda Goncourtów w 1918). Gdy wrócił do cywila, poświęcił się literaturze i obronie ludzkiej cywilizacji. W 1919 znalazł dwa zakątki w Val-d'Oise, gdzie odtąd spędzał letnie wakacje (Vallée-du-Sausseron oraz Valmondois).
W 1926 r. ogłosił w prasie apel o uwolnienie więźniów politycznych w Polsce. Apel, nieuzgodniony ze stroną polską, spowodował bojkot ze strony polskiego środowiska literackiego podczas wizyty w kraju w tym samym roku. Zajmowała się nim wtedy późniejsza pisarka i feministka Irena Krzywicka, z którą się zaprzyjaźnił. 
W 1935 Duhamel został wybrany na 30. przewodniczącego Académie française. W latach 1930-1940 jeździł na wiele konferencji we Francji i za granicą, przemawiając na temat języka i kultury francuskiej, a także promując ideę cywilizacji opartej na ludzkim sercu, a nie na postępie technicznym. W latach 1933-1945 opublikował Kronikę rodu Pasquier.
W czasie II wojny światowej twórczość Duhamel'a była zakazana przez Niemców. Wykazał się odwagą w swoim sprzeciwie wobec okupacji, za co później chwalił go Charles de Gaulle.
Po wojnie Duhamel został prezesem Alliance française i wrócił do swoich przemówień na temat kultury francuskiej. Od 1960 pogarszało się jego zdrowie, co zmusiło go do zaniechania części swojej działalności. Zmarł 6 lat później w swoim ulubionym miejscu wypoczynku, Valmondois.

</doc>
<doc id="1474316" url="https://pl.wikipedia.org/wiki?curid=1474316" title="Heinrich Freiherr von Ferstel">
Heinrich Freiherr von Ferstel



</doc>
<doc id="1474321" url="https://pl.wikipedia.org/wiki?curid=1474321" title="Synagoga w Kcyni">
Synagoga w Kcyni

Synagoga w Kcyni – nieistniejąca synagoga, która znajdowała się w Kcyni.
Synagoga została zbudowana w XIX wieku. 1 listopada 1932 roku miejscowa gmina żydowska została oficjalnie rozwiązana i od tego czasu nabożeństwa odbywały się w niej coraz rzadziej. Podczas II wojny światowej, w nocy z 16 na 17 września 1939 roku synagoga została spalona przez hitlerowców. Następnego dnia o ten czyn zostali oskarżeni miejscowi Żydzi, co było pretekstem do ich rozstrzelania. Po zakończeniu wojny budynek nie został odbudowany.

</doc>
<doc id="1474325" url="https://pl.wikipedia.org/wiki?curid=1474325" title="Ulica Krakowska we Wrocławiu">
Ulica Krakowska we Wrocławiu

Ulica Krakowska – jedna z wylotowych arterii Wrocławia (osiedla Przedmieście Oławskie, Księże), długości 2,37 km, prowadząca wzdłuż Oławy i Górnej Oławy na południowy wschód, przedłużenie ul. gen. Romualda Traugutta.
Zaczyna się przy Moście Rakowieckim (przy skrzyżowaniu z ul. Na Niskich Łąkach), w miejscu, gdzie ul. gen. Romualda Traugutta zbiega się z ul. Tadeusza Kościuszki, a kończy przy skrzyżowaniu z ul. Karwińską, przechodząc w sposób płynny w ul. Opolską.
W przeszłości był to fragment szosy Oławskiej (niem. "Ohlauer Chaussee"), od Czerwonego Mostu do Czerwonej Karczmy.
Trakt ten przebiegał przez tereny będące częścią majątku biskupiego; od połowy XIX wieku zagospodarowywane (w latach 1856–1858 urządzono tu m.in. cmentarze ewangelickie), w drugiej połowie XIX wieku pojawiła się także zabudowa przemysłowa (m.in. ze względu na bliskość linii Kolei Górnośląskiej), w tym browar Haasego oraz komunalna (komenda straży pożarnej, zajezdnia tramwajowa) i użyteczności publicznej. Od roku 1904 (włączenie Rakowca w granice miasta) ma status ulicy (niem. "Ofenerstraße"), w 1928 wydłużona o odcinek do ul. Rybnickiej.
Wybudowane przy ul. Krakowskiej obiekty zachowały się po II wojnie światowej tylko częściowo, niektóre z nich zmieniły przeznaczenie (np. szkoła ludowa z roku 1908 zaprojektowana przez Richarda Plüddemanna – ul. Krakowska 64 – stanowi dziś siedzibę zakładów Dolam). Współczesny charakter zabudowy ulicy podobny jest do przedwojennego: dominują obiekty handlowo-produkcyjne. Na całej długości ulicy biegnie nią dwutorowa linia tramwajowa.
Na odcinku od węzła z obwodnicą śródmiejską (al. Armii Krajowej) do skrzyżowania z ulicą Karwińską jest częścią drogi krajowej nr 94. Przed reformą sieci drogowej w 2000 roku na całej długości stanowiła fragment drogi krajowej nr 456, a w czasach Polski Ludowej jej śladem biegła droga państwowa nr 34.

</doc>
<doc id="1474327" url="https://pl.wikipedia.org/wiki?curid=1474327" title="Franco Menichelli">
Franco Menichelli

Franco Menichelli (ur. 3 sierpnia 1941 w Rzymie) – włoski gimnastyk. Wielokrotny medalista olimpijski.
W pierwszej połowie lat 60. należał do grona najlepszych gimnastyków świata. Największe sukcesy osiągał w ćwiczeniach wolnych, dwukrotnie w tej konkurencji zdobywał brąz mistrzostw świata. Brąz wywalczył także na igrzyskach w Rzymie, a cztery lata później zwyciężył. Zdobywał medale również w innych konkurencjach. Wielokrotnie stawał na podium mistrzostw Europy (złoto w wieloboju w 1965).

</doc>
<doc id="1474330" url="https://pl.wikipedia.org/wiki?curid=1474330" title="Centro partija – tautininkai">
Centro partija – tautininkai

Centro partija – tautininkai – litewska partia polityczna o profilu centrowym i eurosceptycznym.
Historia.
Partia pod nazwą Narodowa Partia Centrum (lit. "Nacionalinė centro partija") powstała w 2003 w wyniku rozłamu w Litewskim Związku Centrum. Założyli ją przeciwnicy współpracy z Litewskim Związkiem Liberałów i planów połączenia tych ugrupowań, skupieni wokół Romualdasa Ozolasa, byłego wicepremiera i posła na Sejm.
W wyborach w 2004 centryści uzyskali 0,5% głosów, nie zdobywając jakichkolwiek mandatów w parlamencie. W 2005 zmieniono nazwę formacji na Litewska Partia Centrum (lit. "Lietuvos centro partija", LCP). W 2007 LCP wprowadziła w skali kraju z własnych list 18 przedstawicieli do samorządów. W wyborach parlamentarnych w 2008 partia uzyskała poniżej 1% głosów i pozostała poza parlamentem.
W 2011 na czele partii stanął Eugenijus Skrupskelis. W wyborach samorządowych w tym samym roku centryści uzyskali zbliżoną reprezentację co cztery lata wcześniej. W 2012 w wyborach do Sejmu partia uczestniczyła w ramach koalicji Za Litwę na Litwie, która nie przekroczyła 1% głosów i nie uzyskała żadnych mandatów. W 2013 przewodniczącym LCP został Albinas Stankus, dwa lata później uzyskali 3 mandaty radnych w litewskim samorządzie.
W 2016 jej przewodniczącym został poseł Naglis Puteikis. W wyborach w tym samym roku ugrupowanie współtworzyło Koalicję Antykorupcyjną, która uzyskała 6,1% głosów i nie przekroczyła progu wyborczego dla koalicji. Lider LCP utrzymał mandat poselski w okręgu jednomandatowym jako jedyny przedstawiciel centrystów. W 2019 ugrupowanie wprowadziło 8 radnych do litewskich samorządów. W tym samym roku ponownie zmodyfikowano nazwę ugrupowania na Centro partija „Gerovės Lietuva”.
W 2020, po nawiązaniu współpracy z narodowcami, partia zmieniła nazwę na Centro partija – tautininkai. W wyborach w tymże roku ugrupowanie dostało 2,3% głosów, nie uzyskując poselskiej reprezentacji. W 2021 partia połączyła się z dwoma innymi formacjami w ugrupowanie pod nazwą Tautos ir teisingumo sąjunga, na czele stanął Petras Gražulis.

</doc>
<doc id="1474334" url="https://pl.wikipedia.org/wiki?curid=1474334" title="Dennis Grabosch">
Dennis Grabosch

Dennis Grabosch (ur. 2 marca 1978 w Wedel, Szlezwik-Holsztyn) – niemiecki aktor.
Kariera.
W 1991 wygrał prestiżowy niemiecki konkurs dla scenarzystów Tele 5 dzięki przygotowanej przez siebie krótkiej historii pt. "Pierwszy pocałunek" ("Der erste Kuß"). Ze swoimi przyjaciółmi pisał i realizował liczne projekty teatralne i filmowe. W 2005 napisał także scenariusz do filmu "Sześćset trzydzieści cztery" ("Sechshundertzweiunddreißig") dla niemieckiej aktorki Katji Studs.
W 1992 pojawił się w komedii Maxa Frischa "Biografia: gra" ("Biographie: Ein Spiel") w Ludwig-Meyn-Gymnasium w Uetersen.
Od 4 września 2006 gra rolę homoseksualnego tancerza na lodzie – Romana Wilda w znanej operze mydlanej – "To, co najważniejsze" ("Alles was zählt"), emitowanej od poniedziałku do piątku na RTL. 
W 2007 wyreżyserował film krótkometrażowy "Wszystko o mojej mamie" ("Everything about my Mum") z Davidem Imperiem.
W lutym 2015 wystąpił w "Porn - The Musical", dramacie narracyjnym wystawianym w berlińskim Schwules Museum.
Życie prywatne.
Dennis Grabosch ma dwóch braci. Otwarcie przyznaje się do swego homoseksualizmu. Kiedyś został pobity w homofobicznym napadzie. W 2007 poślubił Brenta Magee, psychologa. Początkowo mieszkali w Kolonii, zanim przenieśli się do Londynu. 

</doc>
<doc id="1474335" url="https://pl.wikipedia.org/wiki?curid=1474335" title="Sieczkarnia samojezdna">
Sieczkarnia samojezdna

Sieczkarnia samojezdna – maszyna rolnicza służąca do równoczesnego koszenia, rozdrabniania, cięcia, miażdżenia, a także transportowania na przyczepę kanałem wyrzutowym sieczki uzyskanej z roślin stosowanych jako pasze: wysokołodygowych (kukurydza, sorgo), niskołodygowych (lucerna, żyto, koniczyna, trawy) oraz uprzednio ściętych i uformowanych w wały lub pokosy (siano, słoma, trawy). Maszyna ta znalazła również zastosowanie przy zbiorze biomasy (wierzby energetycznej).
Sieczkarnia składa się z maszyny podstawowej (bazy) oraz wymiennych przystawek dostosowujących ją do zbioru wybranego materiału. Maszyna jest z reguły napędzana jednym lub dwoma wysokoprężnymi silnikami Diesla. Seryjną produkcję sieczkarni samojezdnych rozpoczęto w drugiej połowie XX wieku. Pierwszą polską sieczkarnią samojezdną była ta o symbolu Z310 (KS1s), produkowana w fabryce w Poznaniu na początku lat 70. minionego wieku.
Najbardziej znane w Polsce firmy produkujące sieczkarnie samojezdne:

</doc>
<doc id="1474338" url="https://pl.wikipedia.org/wiki?curid=1474338" title="Eugeniusz Sadowski">
Eugeniusz Sadowski

Eugeniusz Sadowski (ur. 4 stycznia 1949 w Ciechanowie) – polski samorządowiec, regionalista.
Życiorys.
Pochodzi z rodziny ciechanowskich cukierników. Jest absolwentem Liceum Ogólnokształcącego im. Z. Krasińskiego w Ciechanowie, Pomaturalnego Studium Elektronicznego w Warszawie oraz Wydziału Prawa i Administracji Uniwersytetu Warszawskiego. 
Pracę zawodową rozpoczął w Wydziale Geologii Uniwersytetu Warszawskiego, następnie pracował w Zakładzie Usług Radiotechnicznych i Telewizyjnych, Wojewódzkim Ośrodku Informatyki oraz Urzędzie Wojewódzkim w Ciechanowie. W latach 1998–2002 pełnił funkcję wicestarosty ciechanowskiego, przez kolejne cztery lata był zastępcą prezydenta Ciechanowa. W 2006 ponownie został wybrany na stanowisko wicestarosty ciechanowskiego. 
Od 1974 członek Towarzystwa Miłośników Ziemi Ciechanowskiej, w 1983 został wybrany do Zarządu TMZC. W latach 1988–1995 pełnił funkcję wiceprezesa Towarzystwa, w 1995 został wybrany prezesem i pełni tę funkcję do dziś. W 2000 był przewodniczącym Komitetu Budowy Pomnika św. Piotra Apostoła – patrona Ciechanowa. 
Odznaczony m.in. Krzyżem Kawalerskim Orderu Odrodzenia Polski, Złotym, Srebrnym i Brązowym Krzyżem Zasługi, odznaką "Zasłużony Działacz Kultury" oraz odznaką "Za zasługi dla województwa ciechanowskiego". W 2007 otrzymał też nagrodę specjalną im. Franciszka Rajkowskiego.

</doc>
<doc id="1474345" url="https://pl.wikipedia.org/wiki?curid=1474345" title="Władysław Grodziński">
Władysław Grodziński

Władysław Grodziński (ur. 9 września 1934 w Krakowie, zm. 8 listopada 1988 w Zabrzu) – biolog, profesor UJ.
Życiorys.
Był synem profesora Zygmunta Grodzińskiego i Natalii Natanson, wnukiem profesora Władysława Natansona. Ukończył II Liceum Ogólnokształcące im. Króla Jana III Sobieskiego w Krakowie. W 1951 rozpoczął studia biologiczne na Uniwersytecie Jagiellońskim. W latach studiów wędrował po Bieszczadach i jako pierwszy z przyrodników zaproponował w 1956 utworzenie Bieszczadzkiego Parku Narodowego, określając jego granice publikując artykuł "Świat roślin i zwierząt w Bieszczadach polskich" w piśmie „Wierchy”, (rok XXV wyd.1956). Jako specjalizację wybrał zoologię. Już w czasie studiów został pierwszym asystentem w nowo utworzonym Zakładzie Genetyki i Ewolucjonizmu UJ, kierowanym przez prof. Teodora Marchlewskiego, ówczesnego rektora UJ. W 1956 roku obronił pracę magisterską. Odbył staż naukowy w Moskwie i Chicago. W 1962 obronił doktorat, w 1971 roku uzyskał stopień doktora habilitowanego nauk przyrodniczych w zakresie ekologii i zoologii. W latach 1972–1981 był kierownikiem Zakładu Ekologii Zwierząt UJ, potem był zastępcą dyrektora Instytutu Zoologii (1974–1976). Od 1977 był profesorem nadzwyczajnym, w latach 1977–1984 kierował Zakładem Ekologii Zwierząt Instytutu Biologii Środowiskowej, potem w tym samym Instytucie Zakładem Ekologii Ekosystemów (od 1984) i Zakładem Biologii Wód PAN (od 1981). W 1983 został członkiem korespondentem Polskiej Akademii Nauk, a od 1981 był zastępcą przewodniczącego Komitetu Ekologii PAN.
Był promotorem 80 prac magisterskich, 12 doktoratów i opiekunem czterech przewodów habilitacyjnych, wielokrotnie był recenzentem, a od 1979 roku był członkiem Centralnej Komisji Kwaliﬁkacyjnej. Opublikował książkę "“Sukcesja zespołów drobnych ssaków na narastającym zrębie i zsuwie górskim w Beskidzie Średnim”", liczne prace naukowe z zakresu biologii zwierząt. Wprowadził pomiary metabolizmu dobowego i pojęcie średniego metabolizmu, stworzył krakowską szkołę ekologiczną i bioenergetyczną, był członkiem zarządu Międzynarodowej Federacji Ekologicznej Intecol, wieloletnim przewodniczącym Rady Ochrony Środowiska przy prezydencie Krakowa, otrzymał liczne nagrody PAN, opracował ekspertyzy szkodliwego wpływu huty aluminium w Skawinie, organizował seminaria ekologiczne w Krakowie.
Przeszczep serca, wykonany 3 maja 1988 roku przez prof. Zbigniewa Religę na Władysławie Grodzińskim, był jednym z pierwszych wykonanych w polskiej klinice. Operacja się udała, jednak po kilku miesiącach nastąpiła reakcja odrzutu przeszczepu, która doprowadziła do śmierci profesora.
Żoną Władysława od 1957 była Krystyna Chronowska–Grodzińska biolog i profesor UJ. Mieli dwoje dzieci, syna Piotra i córkę Małgorzatę Grodzińską–Jurczak. W 1978 odznaczony Krzyżem Kawalerskim Orderu Odrodzenia Polski. Został pochowany na cmentarzu wojskowym przy ul. Prandoty w Krakowie (pas 103, grób 17).

</doc>
<doc id="1474347" url="https://pl.wikipedia.org/wiki?curid=1474347" title="Samo Voo Voo">
Samo Voo Voo

Samo Voo Voo – album zespołu Voo Voo wydany 10 października 2008 roku. Pierwszym singlem z płyty jest utwór "Leszek mi mówił", którego premiera odbyła się 15 września 2008. Natomiast trasa koncertowa promująca album odbyła się w grudniu.
Lista utworów.
Muzyka i słowa Wojciech Waglewski
Twórcy.
Nagrań dokonano w Media Studio w Warszawie.

</doc>
<doc id="1474348" url="https://pl.wikipedia.org/wiki?curid=1474348" title="Literatura piękna">
Literatura piękna

Literatura piękna – rodzaj dzieł literackich o charakterze artystycznym; typ piśmiennictwa (także dzieł ustnych), do którego zalicza się wszystkie teksty o dominującej funkcji estetycznej języka, a więc dzieła literackie, w odróżnieniu od literatury użytkowej, tj. tekstów o charakterze informacyjnym, publicystycznym, naukowym itp. Zakres literatury pięknej jest zależny od kryteriów obowiązujących w danej epoce historycznej. Granice między taką literaturą a innym typem piśmiennictwa (i tekstów ustnych), np. użytkowym, nie są łatwe do wyznaczenia przez badaczy, ze względu na występujące licznie gatunki pograniczne.
Określenie „literatura piękna” () zostało wprowadzone w pierwszej połowie XVIII wieku (w okresie systematyzowania różnych form piśmiennictwa) jako analogia do terminu „sztuki piękne” (). Wówczas termin ten oznaczał gatunki poetyckie, oratorskie, retoryczne, prozę epistolarną i historiograficzną. Termin „literatura piękna” spopularyzował się dzięki traktatom Rollina "De la manière d'étudier des Belles Lettres" (1726) i Charlesa Batteux "Cours de Belles-Lettres" (1747).
Wyróżnikiem literatury pięknej jest fikcja literacka. 

</doc>
<doc id="1474350" url="https://pl.wikipedia.org/wiki?curid=1474350" title="Olathe (Kansas)">
Olathe (Kansas)

Olathe – miasto w Stanach Zjednoczonych, w stanie Kansas, w hrabstwie Johnson. Około 121 tys. mieszkańców (2009).
Jest częścią obszaru metropolitalnego miasta Kansas City.

</doc>
<doc id="1474354" url="https://pl.wikipedia.org/wiki?curid=1474354" title="Baader-Meinhof (film)">
Baader-Meinhof (film)

Baader-Meinhof (niem. "Der Baader Meinhof Komplex") – niemiecki dramat filmowy z 2008 roku w reżyserii Uliego Edela. Scenariusz powstał na podstawie książki Stefana Austa "Der Baader-Meinhof-Komplex".

</doc>
<doc id="1474355" url="https://pl.wikipedia.org/wiki?curid=1474355" title="Jaroszewice-Kolonia">
Jaroszewice-Kolonia

Jaroszewice-Kolonia – kolonia wsi Jaroszewice w Polsce położona w województwie lubelskim, w powiecie lubelskim, w gminie Bełżyce.
W latach 1975–1998 miejscowość administracyjnie należała do województwa lubelskiego.
Miejscowość położona jest w środkowo-zachodniej części Równiny Bełżyckiej. Wchodzi w skład sołectwa Jaroszewice.

</doc>
<doc id="1474357" url="https://pl.wikipedia.org/wiki?curid=1474357" title="Alketas I Macedoński">
Alketas I Macedoński

Alketas I (gr."Ἀλκέτας") - król Macedonii z rodu Argeadów. 
Życiorys.
Tron objął po śmierci ojca, Aeroposa I. Następną Alketasa był jego syn Amyntas I.

</doc>
<doc id="1474358" url="https://pl.wikipedia.org/wiki?curid=1474358" title="Roger Williams">
Roger Williams

Roger Williams (ur. w 1603, zm. 1 kwietnia 1683) – angielski duchowny protestancki, pionier baptyzmu w Ameryce Północnej, założyciel północnoamerykańskiej kolonii Rhode Island (obecnie stan USA), gdzie po raz pierwszy w nowożytności wprowadzono pełny rozdział Kościoła od państwa. Stał się czołowym klasykiem tradycji neutralności światopoglądowej państwa i liberalizmu politycznego w USA. Uważany jest za jednego z intelektualnych ojców republikanizmu północnoamerykańskiego.
Wczesne życie.
Roger Williams urodził się w Londynie, w Anglii. W wieku trzynastu lat został purytaninem, wbrew poglądom ojca. Jego ojciec, James Williams (1562–1620), był kupcem z Smithfield a matką, Alice Pemberton (1564–1634)
Pod patronatem Sir Edwarda Coke'a (1552–1634), znanego prawnika, Williams wykształcił się w Charterhouse a następnie w Pembroke College przy Uniwersytecie Cambridge w 1627 roku. Później jeszcze przez dwa lata studiował teologię. Dzięki talentowi językowemu opanował łacinę, grekę, język holenderski i francuski. Po ukończeniu studiów został kapelanem Williama Mashama. Udzielał lekcji łaciny Johnowi Miltonowi w zamian za naukę języka hebrajskiego.
Po ukończeniu Cambridge, Williams został kapelanem w bogatej rodzinie. 15 grudnia 1629 roku poślubił Mary Barnard (1609–1676) w kościele w wiosce High Laver, Essex. Miał sześcioro dzieci, które urodziły się w Ameryce.
Przed 1630 rokiem Roger Williams popadł w spór z arcybiskupem Williamem Laude. Po odrzuceniu proponowanego stanowiska na uniwersytecie przez establishment Kościoła Angielskiego, wyjechał do Ameryki. W 1631 przybył do Massachusetts.
Życie w Ameryce.
W 1630 Roger Williams wraz z rodziną przybył do Bostonu. 5 lutego 1631 został proboszczem. Począł głosić poglądy, iż sędzia świecki nie może osądzać w sprawach łamania dziesięciu przykazań a każdy człowiek ma prawo do własnego osądu w sprawach religijnych. Oznaczało to rozdzielenie świeckiej władzy sądowniczej od kościelnej. Twierdził ponadto, że wszyscy ludzie powinni mieć prawo do własnego zdania w sprawach religijnych, czyli wolności religijnej. Teza ta była fundamentem pierwszej poprawki do Konstytucji Stanów Zjednoczonych (First Amendment to the United States Constitution). Williams został zaproszony jako nauczyciel do purytańskiego hrabstwa Plymouth do miasta Salem, gdzie mieszkał przez dwa lata. Zaskoczony panującą tam nietolerancją i wrogością względem rdzennych mieszkańców wzywał do tolerancji dla innowierców. Z tego powodu starszyzna kolonii nakazała mu wyjazd. Williams przystał wówczas do baptystów, przyjął ponowny chrzest i założył kolonię Rhode Island, w której wszystkim mieszkańcom zagwarantowana była wolność sumienia i wyznania, co w praktyce oznaczało rozdział Kościoła od państwa. W 1639 roku w stolicy Rhode Island, Providence założył amerykański zbór baptystyczny. Pod koniec życia zerwał związki z instytucjonalnym chrześcijaństwem nazywając siebie "poszukiwaczem".
Twórczość.
Williams jest autorem kilku publikacji. Pierwsza powstała w 1643, po powrocie z Anglii, pt. "A Key into the Language of America" (Londyn 1643). Drugą publikacją była "Mr. Cotton's Letter lately Printed, Examined and Answered" (Londyn 1644).
Do najbardziej znanych publikacji należy książka "The Bloudy Tenent of Persecution, for Cause of Conscience" (Londyn 1644), gdzie przedstawił w formie dialogu swoje poglądy na temat wolności słowa i wyznania religijnych każdego człowieka. W tym samym roku ukazała się anonimowa broszura, przypisywana autorstwu Williamsa "Queries of Highest Consideration Proposed to Mr. Tho. Goodwin, Mr. Phillip Nye, Mr. Wil. Bridges, Mr. Jer. Burroughs, Mr. Sidr. Simpson, all Independents, etc." Wymieniani w tytule "niezależni" dotyczyło członków Towarzystwa Westminsterskiego. Broszura dotykała spraw tolerancji w podobny sposób w jaki ujmował to Williams. W 1652 roku, podczas swojej drugiej wizyty w Anglii, Williams opublikował "The Bloudy Tenent yet more Bloudy: by Mr. Cotton's Endeavor to wash it white in the Bloud of the Lamb; of whose precious Bloud, spilt in the Bloud of his Servants; and of the Bloud of Millions spilt in former and later Wars for Conscience sake, that most Bloudy Tenent of Persecution for cause of Conscience, upon, a second Tryal is found more apparently and more notoriously guilty, etc. "(London, 1652).
Innymi jego publikacjami są:

</doc>
<doc id="1474360" url="https://pl.wikipedia.org/wiki?curid=1474360" title="Układ urbanistyczny Trzebiatowa">
Układ urbanistyczny Trzebiatowa

W kompozycji układu przestrzennego i architektonicznego miasta dominują formy historyczne, stanowiące świadectwa historii i rozwoju urbanistycznego miasta od średniowiecza po początek XX wieku. Całość zespołu miejskiego Trzebiatowa ma ponadlokalną wartość zabytkową.
Rozwój układu urbanistycznego Trzebiatowa.
Pierwsze źródłowe wzmianki o warownym grodzie "Tribetov" (Trzebiatów) pochodzą z 1180 roku, późniejsze z 1208 roku - o "terra Tribetov". Gród ten powstał na wzniesieniu w zakolu rzeki Regi, a obok niego rozwinęła się osada rzemieślniczo-targowa. W roku 1277, osada otrzymała z rąk księcia pomorskiego Barnima I prawa miejskie, oparte na prawie niemieckim. Brak jest natomiast przekazów o uposażeniu miasta, związanych z jego lokacją. Wiadomo, że nadania ziemskie były znaczne i dzielone pomiędzy miasto i pobliski klasztor norbertanów w Białobokach. W 1281 roku potwierdzono prawa miejskie - oparte na zmienionym prawie lubeckim (mieszkańcy otrzymali wolności celne i uprawnienia handlowe).
Rega stanowiła ważny wodny szlak handlowy. Przez miasto przechodziła droga lądowa łącząca Kołobrzeg ze Szczecinem, Stargardem i Gryficami.
Od XIII do XVIII wieku Trzebiatów rozwijał się jako miasto obronne, portowe o intensywnej parcelacji działek, pełniąc w regionie rolę wiodącego, wielofunkcyjnego ośrodka (porównywalnego z Koszalinem), osiągając pod koniec wieku liczbę 3387 mieszkańców. Obszar miasta w granicach średniowiecznych fortyfikacji wynosił 35 ha. Miasto uzyskało regularny układ szachownicowy o regularnych kwartałach podzielonych na wąskie, głębokie działki zabudowane od frontu murowanymi kamienicami, ustawionymi szczytami do ulicy. Dwa kwartały zostały przeznaczone pod budynki użyteczności publicznej: ratusz i kościół, trzeci zajęty został przez zamek. Rynek o wymiarach 94x104 m został przesunięty ze środka założenia w kierunku południowo-zachodnim. Drugi miejski plac (być może targowy) - powstał przed terenem zamkowym (dzisiejszy Plac Zjednoczenia). W latach 1299-1337 miasto otoczono murami obronnymi z kamienia i cegły. Początkowo do miasta prowadziły dwie bramy: Gryficka i Kołobrzeska z przedbramiami, strzegące przedmieść. Od 1550 wymieniano w źródłach także bramę Łaziebną (niem. "Badstüber"), a w 1784 r. Brüggemann wspominał o bramie Żeglarskiej. Obrzeżne kwartały zabudowy były znacznie węższe, a od murów obronnych oddzielała je wąska uliczka. Ważniejszymi ówcześnie budowlami w mieście były: pałac, ratusz, kościół NMP, kaplica i szpital św. Ducha, kaplica i szpital św. Jerzego, kaplica i szpital św. Gertrudy, młyny, mennica i cegielnia.
W 1618 roku Lubinus naszkicował panoramę przedstawiającą Trzebiatów od strony południowo-wschodniej, z odgałęzieniami Regi i kościołem w Wyszkowie. Miasto otoczone jest pełnym pierścieniem murów, zza których widać zabudowę mieszczańską, ustawioną szczytowo wzdłuż ulic. W panoramie wyraźnie dominuje bryła fary miejskiej, bramy miejskie i Baszta Kaszana. W tym czasie funkcja ośrodka portowego Trzebiatowa upadła, ze względu na zniszczenie portu w Regoujściu. Natomiast silnie rozwijało się rolnictwo. Miasto wykształciło właściwie trzy przedmieścia: gryfickie, kołobrzeskie i „warowny gród” na wyspie, w ramionach Regi. W dwóch pierwszych - powstały zespoły stodół. Pomiar katastralny miasta z 1730 roku wykazał postępującą parcelację przedmieść.
W XVIII wieku rozpoczęto likwidację fos i obwarowań miejskich, przekształcając je w ogrody. Miasto rozbudowywało nadal przedmieścia, przeznaczając pod parcele coraz to nowe tereny. Na Starym Mieście zabudowa znacznie zagęszczała się w obrębie parcel, stworzono podwórka – studnie. W 1802 roku radzie miejskiej odebrano 10 wsi, przez co znacznie ograniczył się budżet miasta. Trzebiatów poza charakterem ośrodka rolniczego - stał się także ośrodkiem militarnym. W latach 1808-1811 Trzebiatów został wybrany na siedzibę marszałka wojsk pruskich Blüchera.
Przed I wojną światową Trzebiatów liczył 8500 mieszkańców, był ośrodkiem handlowym regionu rolniczego z niewielkim przemysłem (meblarskim, skórzanym, budowlanym). W okresie międzywojennym miasto nabrało jeszcze większego znaczenia militarnego: zlokalizowano tu szkołę oficerską, szpital wojskowy (w Jarominie). Zlokalizowano także jednostki wojskowe w Rogowie i na zachód od Mrzeżyna. W 1939 roku ludność Trzebiatowa wynosiła 10900 mieszkańców.
W czasie działań wojennych w 1945 roku - zniszczeniu uległa część zabudowy miejskiej, zwłaszcza w zabytkowym śródmieściu. Rozmiar zniszczeń w porównaniu z innymi miasteczkami był nieznaczący, zachowały się wszystkie ważniejsze obiekty architektury użyteczności publicznej oraz mury miejskie. Znacznie dotkliwsze straty w zabudowie miejskiej spowodowane zostały zaniedbaniami i rozbiórkami dokonanymi w latach powojennych.
W 1955 roku cały obszar Starego Miasta, w granicach murów obronnych został wpisany do rejestru zabytków. W 1963 roku powstało tu studium historyczno-urbanistyczne w Pracowni Dokumentacji Historycznej PKZ w Szczecinie. W 1967 roku przystąpiono do realizacji zabudowy plombowej, dostosowanej skalą i gabarytami do zabudowy historycznej. Zrealizowane plany odnosiły się do zaledwie 5 budynków. Następne prace tyczyły nowej zabudowy mieszkaniowej, w obrębie Starego Miasta, powstającej w latach 70., w znacznym stopniu naruszyły zabytkową strukturę miejską. Dzięki pracy i staraniom środowiska konserwatorskiego, a głównie prof. S. Latoura, doprowadzono do uznania wybitnych wartości zabytkowych zespołu staromiejskiego w Trzebiatowie i przystąpienia do systematycznych prac rewaloryzacyjnych.
W 1996 roku Trzebiatów został włączony do programu Ministerstwa Kultury i Sztuki „Ratowanie miasteczek historycznych”.

</doc>
<doc id="1474362" url="https://pl.wikipedia.org/wiki?curid=1474362" title="Denton (Teksas)">
Denton (Teksas)

Denton – miasto w Stanach Zjednoczonych, w stanie Teksas, w hrabstwie Denton. Według spisu z 2020 roku liczy 139,9 tys. mieszkańców. Jest częścią obszaru metropolitalnego Dallas–Fort Worth.

</doc>
<doc id="1474366" url="https://pl.wikipedia.org/wiki?curid=1474366" title="Obrona ratusza w Karbali">
Obrona ratusza w Karbali

Obrona ratusza w Karbali (obrona City Hall) – seria potyczek stoczona w dniach 3 kwietnia do 6 kwietnia 2004 pomiędzy irackimi rebeliantami Armii Mahdiego usiłującymi zdobyć ratusz (we wspomnieniach żołnierzy polskich określany jako "City Hall") w centrum Karbali a broniącymi obiektu polskimi i bułgarskimi żołnierzami Wielonarodowej Dywizji Centrum-Południe.
Przed starciem.
Prowincja Karbala, wraz ze swą stolicą, znajdowała się w strefie odpowiedzialności operacyjnej 2 Grupy Bojowej (batalionu z 17 WBZ), której bazą był Camp „Lima” na obrzeżach miasta, obsadzony przez batalion polski, oddział inżynieryjny z Tajlandii oraz szpital wojskowy na bazie polskiej grupy medycznej. W mieście rozlokowana była także baza „Juliet”, siedziba dowództwa 1 BGB wraz z 1BG „czerwonych beretów” z Bielska oraz siłami kontyngentu bułgarskiego. W połowie lutego rozpoczęło się tworzenie w siedzibie ratusza JCC – połączonego centrum koordynacji, którego zadaniem miało być kierowanie wszelkimi siłami reagowania kryzysowego. Zadanie to realizował sztab 2 BG ppłk. R. Urbanka.
Od początku tworzenia JCC ze sztabu 2 BG tworzone były dyżury całodobowe w City Hall w składzie 2-3 oficerów operacyjnych, drużyny ochrony i zabezpieczenia medycznego. Rotacje dyżurów odbywały się poprzez przyjazd wzmocnionego patrolu z Camp „Lima”, przekazanie dyżuru zmianie obejmującej i powrót do bazy. Zmiany dokonywane były w miarę możliwości dwa razy na dobę, o różnych godzinach, gdyż przejazd patrolu każdorazowo odbywał się jedyną drogą do miasta przy szyickim cmentarzu, z którego wielokrotnie wojska koalicji były atakowane ogniem broni maszynowej, RPG, a czasem były to pułapki kombinowane. Rotacji dokonywał szef sztabu 2 BG ppłk Robert Urbanek.
Walki rozpoczęły się 3 kwietnia podczas muzułmańskiego święta Aszura, gdy do Karbali zaczęły ściągać wielkie liczby szyickich pielgrzymów. Tego dnia wieczorem, w odpowiedzi na prośbę o pomoc wystosowaną przez komendanta miejscowej policji, polskie siły szybkiego reagowania (ang. QRF) z bazy „Juliet” zostały skierowane do kompleksu ratusza w Karbali (dużego, dwupiętrowego budynku będącego jednocześnie siedzibą władz prowincji, policji oraz więzieniem). W ratuszu już od miesiąca całodobowe dyżury pełnili polscy żołnierze w ramach tworzonego JCC ("Joint Coordination Centre") w składzie 2 oficerów operacyjnych z 2 BG bazy „Lima” osłanianych przez pluton z kompanii FOX batalionu z 17 WBZ w Międzyrzeczu.
Przebieg walki.
Po rozpoczęciu walk, około pierwszej w nocy, dowódca oddziału QRF z bazy „Juliet”, por. Kląskała (etatowo z bazy w Al-Hilla), meldował o potrzebie dostarczenia amunicji. Zadanie to przypadło plutonowi sił szybkiego reagowania (kryptonim „Hammer”) z bazy „Lima”. Przed godziną trzecią w nocy trzy lekko opancerzone samochody terenowe Honker i samochód ciężarowy Star z plutonu ochrony kompanii logistycznej 17 WBZ (12 żołnierzy i sanitarka z pielęgniarką z polskiego szpitala w bazie „Lima”) dojechały do bazy „Juliet” i po załadowaniu amunicji do pojazdów ruszyły do ratusza, dostając się następnie w środek ciężkich walk o budynek. Tymczasem zmieniły się rozkazy i oddział z bazy „Juliet” dostał polecenie natychmiastowego powrotu do bazy „Charlie” w Al-Hilla. W ratuszu pozostało 14 polskich żołnierzy, pielęgniarka, 3 Honkery, 1 samochód ciężarowy Star 266 oraz 8 żołnierzy bułgarskich z bazy „Kilo”, jak również dwa bułgarskie pojazdy opancerzone BRDM-2.
Po południu 4 kwietnia, w związku z zagrożeniem atakiem, polscy i bułgarscy żołnierze przygotowali stanowiska w ratuszu. W dniu tym siły rebelianckie przeprowadziły zakrojoną na dużą skalę serię zamachów, w których zginęło ogółem około 140 irackich cywilów. Jednocześnie doszło do masowej dezercji oddziałów irackiej policji, obsadzającej wraz z Polakami i Bułgarami ratusz. Nocą oddziały rebelianckie przeprowadziły pierwszy zmasowany atak na broniony przez Polaków i Bułgarów budynek. Mimo odparcia ataku i przeszło 80 zabitych bojowników (strona polsko-bułgarska nie poniosła strat ani tego dnia, ani podczas kolejnych dni oblężenia), przez kolejne trzy noce siły rebelianckie przeprowadzały kolejne szturmy, ponosząc dalsze straty. Wszystkie ataki zostały odparte. Jedynie w wyniku ostrzału moździerzowego na dachu budynku City Hall ranny został jeden z żołnierzy bułgarskich. Ze względu na przewagę ogniową obrońców, rebelianci atakowali prawie wyłącznie nocami.
W skład sił rebelianckich wchodziły głównie oddziały milicji Armii Mahdiego, bojownicy Al-Kaidy, a nawet, wedle późniejszych relacji polskich żołnierzy, najemnicy z Czeczenii. Czwartego dnia oblężenia do skrajnie wyczerpanych, pozbawionych amunicji i żywności obrońców ratusza dotarli z odsieczą żołnierze z 18 Bielskiego Batalionu Desantowo-Szturmowego. Był to jednocześnie koniec bitwy, gdyż wykrwawieni rebelianci wycofali się.
Po walce.
Pomimo rozmiarów bitwy oraz faktu zdecydowanego zwycięstwa nad przeważającym wrogiem, media w Polsce praktycznie nie informowały o tym wydarzeniu. Żołnierze nie otrzymali też żadnych odznaczeń. O bitwie zaczęto mówić głośniej dopiero we wrześniu 2008 wraz z pojawieniem się w „Gazecie Wyborczej” artykułu na jej temat, zawierającym wywiad z biorącymi udział w walkach polskimi żołnierzami. Po tym artykule i wielu innych, między innymi w Polsce Zbrojnej, niektórzy żołnierze zostali odznaczeni Gwiazdą Iraku. W 2009 r. kpt. Kaliciak otrzymał Krzyż Kawalerski Orderu Krzyża Wojskowego, a w 2015 (wraz z częścią innych obrońców City Hall) Krzyż Wojskowy.

</doc>
<doc id="1474368" url="https://pl.wikipedia.org/wiki?curid=1474368" title="Ulica Łukaszewicza w Poznaniu">
Ulica Łukaszewicza w Poznaniu



</doc>
<doc id="1474374" url="https://pl.wikipedia.org/wiki?curid=1474374" title="You Can Win If You Want">
You Can Win If You Want

„You Can Win If You Want” – drugi singel promujący debiutancki album niemieckiego zespołu Modern Talking, "The 1st Album" wydany 13 marca 1985 roku przez wytwórnię Hansa International. Jest również drugim kolejnym singlem grupy (po debiutanckim „You’re My Heart, You’re My Soul”), który dotarł do 1. miejsca niemieckiej listy przebojów.
Później ukazał się jako remiks na płytach:

</doc>
<doc id="1474378" url="https://pl.wikipedia.org/wiki?curid=1474378" title="Sweet James Jones Stories">
Sweet James Jones Stories

Sweet James Jones Stories – pierwszy solowy debiutancki album Pimp C. Wydany w wytwórni Rap-A-Lot 4 Life. Produkcją zajęli się Leroy Williams, Wendell Springer i Mike Dean. Album w całości został nagrany w domowym studiu tego ostatniego o nazwie „House Of Hits”. Istnieje również wersja bootleg tego albumu nagrana przez Pimp C kiedy siedział w więzieniu.

</doc>
<doc id="1474379" url="https://pl.wikipedia.org/wiki?curid=1474379" title="Polska Szkoła Wojskowa">
Polska Szkoła Wojskowa

Polska Szkoła Wojskowa – założona w Genui 1 października 1861 dzięki pomocy i poparciu rządu włoskiego. Była odrodzoną Szkołą Wojenną założoną w 1860 w Paryżu przez Ludwika Mierosławskiego i Józefa Wysockiego, zamkniętą przez władze francuskie po interwencji ambasadora Rosji.
Sytuacja polityczna we Włoszech.
Włochy, w tym czasie walczyły o zjednoczenie i niezawisłość. Były więc zainteresowane w rozwoju polskich kadr wojskowych.
Spodziewano się kolejnej wojny z Austrią. Obawiano się też interwencji ze strony Rosji carskiej. W tych warunkach położenie Włoch mogli poprawić Polacy przez wzniecenie powstania w kraju. Ale do tego niezbędne były kadry wojskowe. Ponadto Włosi,
a zwłaszcza Garibaldi, czuli się zobowiązani wobec Polaków, którzy licznie uczestniczyli w walkach o wyzwolenie Włoch i ich
zjednoczenie. Ta sprzyjająca dla Polaków atmosfera we Włoszech została wykorzystana. Twórcą szkoły był komitet złożony z Włochów i Polaków.
Utworzenie szkoły i proces nauczania.
1 października rozpoczęła się nauka w Polskiej Szkole Wojskowej w Genui. Dyrektorem szkoły mianowano Ludwika Mierosławskiego, a jego zastępcą - Józefa Wysockiego. Szkoła w Genui liczyła początkowo 70 słuchaczy.
W przeważającej liczbie była to młodzież, która pośpieszyła z kraju do Włoch na wieść o mającej powstać Polskiej Szkole Wojskowej. Wielu było też uczestników wyprawy Garibaldiego. Słuchaczy cechowała chęć zdobycia wiedzy wojskowej i odporność na trudności natury materialnej.
Polska Szkoła Wojskowa w Genui dysponowała dość liczną i dobrze przygotowaną kadrą pedagogiczną. Tworzyli ją oficerowie,
w większości uczestnicy walk o wolność Polski i innych narodów. Program nauczania był dość rozległy. Obejmował wykłady regulaminów piechoty, jazdy i artylerii, wykłady z historii wojen, strategii, fortyfikacji polowych i geografii Polski. Prowadzono zajęcia z pirotechniki, topografii, musztry i szermierki. Ćwiczono także działoczyny.
Realizacja programu nastręczała jednak duże trudności ze względu na brak jedności poglądów i współdziałania kadry. Wykładali w Szkole w Genui i Cuneo; gen. L. Mierosławski, gen. J. Wysocki, płk Czapski, kpt. Kosiński, kpt. Dulfuss, rotm, Rogaliński,
por. Służewski, por. Paweł Suzin, por. Chmieleński, por. Langlewicz oraz A. Rogaliński.
Nieco odmienną listę profesorów lub instruktorów podaje Józef Białynia Chołodecki (alfabetycznie):
Czynnikiem dezintegrującym kadrę był Ludwik Mierosławski, dyrektor szkoły. W lutym 1862 r. Mierosławski, zraziwszy sobie kadrę i słuchaczy, opuścił szkołę. Głównym czynnikiem, który wywołał opór w szkole wobec Mierosławskiego, było jego wygórowane żądanie. Oczekiwał on od słuchaczy, aby oni w imieniu narodu polskiego dali mu upoważnienie do wyłącznego reprezentowania narodu i wyłącznego kierowania sprawą polską. Chciał więc ogłosić się przedpowstańczym dyktatorem, a słuchacze szkoły mieli stać się niejako jego osobistą gwardią. Postępek ten wywołał zdecydowany sprzeciw.
Na czele szkoły stanął następnie gen. Józef Wysocki, cieszący się dużą popularnością w kraju i na emigracji. Zdołał on zaprowadzić porządek w szkole, zintegrować kadrę i słuchaczy oraz zapewnić właściwy proces nauczania. Z początkiem maja 1862 roku szkoła została przeniesiona do Cuneo, gdzie zapewniono jej lepsze warunki koszarowe i place ćwiczeń. Szkoła w Genui mieściła się w prywatnym domu zamienionym w koszary. W Cuneo mieściła się w budynku poklasztornym. Tutaj zwiększyła się liczba słuchaczy. Szkoła kształciła 300 słuchaczy, podzielonych na 3 grupy (piechota, kawaleria, artyleria). Najbardziej liczna była grupa piechoty. Kurs trwał w zasadzie trzy miesiące. Jedynie kandydaci na oficerów mieli odbyć kurs 6-miesięczny.
W szkole obowiązywał porządek i rygor wojskowy. Słuchacze podlegali bezpośrednio komendantom poszczególnych broni. Zajęcia trwały z przerwami na posiłki od 6.00 do 19.00. Obok zajęć teoretycznych z poszczególnych rodzajów broni wszyscy słuchacze studiowali taktykę piechoty, topografię i fortyfikacje polowe. Równolegle odbywały się zajęcia praktyczne z taktyki piechoty, jazdy, artylerii i musztry. Ćwiczono także działoczyny, jazdę konną, fechtunek, uprawiano gimnastykę.
Komendantem piechoty był mjr Englert, jazdy - mjr Czapski, artylerii - kpt. Czerniawski. Słuchacze zrzeszeni byli w Towarzystwie Młodzieży, które stanowiło samorząd uczniowski i odgrywało znaczną rolę w rozstrzyganiu ważnych dla życia szkoły spraw.
Mundur słuchaczy szkoły podchorążych występował w dwóch wersjach. Dla pory chłodnej wykonany był z szarego sukna. Dla pory ciepłej uszyty był z lekkiego materiału. Składał się ze zwykłych pantalonów, krótkiego surduta spinanego na piersiach pętlicami i konfederatki, u której ponad małym daszkiem widniał polski orzełek. 
Przeniesienie Szkoły do Cuneo.
Rozwój Szkoły został przerwany w czerwcu 1862 na skutek decyzji rządu włoskiego o jej zamknięciu. Nastąpiło to pod presją ambasadora carskiego. W sierpniu 1862 szkołę zamknięto. Prawie wszyscy wychowankowie Szkoły w Cuneo wzięli udział w powstaniu styczniowym.
Próby przeniesienia szkoły z Włoch do innego kraju (brano w rachubę Szwecję i Anglię) nie znalazły powodzenia. Szkołę
w Genui i Cuneo ukończyło około 200 osób. Większość z nich wzięła udział w powstaniu styczniowym. Poległo w nim około
40 absolwentów. Tak jak nie było zwartości politycznej i ideologicznej wśród emigracji, nie było jednolitego poglądu w zakresie wychowania w polskich szkołach wojskowych na emigracji. Wpływ na ten stan rzeczy wywarła ostra walka polityczna pomiędzy obozem arystokratycznym, zachowawczym, a obozem demokratycznym. Sprawę zasadniczą stanowiła kwestia chłopska, której rozwiązanie posiadało decydujący wpływ na wyniki walki o niepodległość Polski. Idee demokratyczno-ludowe wywierały głęboki wpływ na wychowanków szkół i kursów wojskowych na emigracji. Szczególnie popularne stały się poglądy zawarte w pracach Henryka Kamieńskiego - "Wojna ludowa" i Karola Bogumiła Stolzmana - "Partyzantka czyli wojna dla ludów powstających najwłaściwsza". Stworzyły one grunt do wysunięcia w procesie kształcenia kadr wojskowych na emigracji wielu postępowych idei wychowawczych, w tym postulatu zbliżenia kadry oficerskiej do żołnierzy oraz myśli, by oficerowie przewodzili narodowi w walce i stali na czele postępu społecznego.
Słuchacze Polskiej Szkoły Wojskowej.
Józef Białynia Chołodecki umieścił w "Pamiętniku Powstania Styczniowego" listę słuchaczy szkoły, powołując się na Aleksandra Zdanowicza. Większość kadetów wzięła udział w powstaniu styczniowym. Według tej listy w Polskiej Szkole Wojskowej uczyli się:
150. rocznica Szkoły.
10 marca 2012 w Cuneo, uroczyście odsłonięto na budynku dawnego Kolegium Świętego Franciszka tablicę upamiętniającą działalność Polskiej Szkoły Wojskowej i jej przeniesienie następnie w 1862 do Cuneo.
Napis na tablicy wykonano w dwóch językach: włoskim i polskim. Napis w języku polskim brzmi: "Od 26 kwietnia do 30 lipca 1862 roku mury Kolegium św. Franciszka gościły emigrantów z Polskiej Szkoły Wojskowej. Cuneo przyjęło ich szlachetnie i po bratersku pamiętając walkę Polaków u boku Włochów o wolność i zjednoczenie Włoch. W 150 rocznicę zjednoczenia mieszkańcy i Polacy pamiętają. Anno domini 2012".
Podczas uroczystości przemawiali: Burmistrz Cuneo Alberto Valmaggia, Nuncjusz Apostolski w Polsce Arcybiskup Celestino Migliore (urodzony w Cuneo), Ambasador RP w Watykanie Hanna Suchocka, Konsul Generalny RP w Mediolanie Krzysztof Strzałka i Sekretarz Rady Ochrony Pamięci Walk i Męczeństwa (fundatora tablicy) Andrzej Krzysztof Kunert, który powiedział o utworzeniu Polskiej Szkoły wojskowej:
"Sześćdziesiąt pięć lat później Włosi znowu okazali nam solidarność. W październiku 1861 w Genui została założona Polska Szkoła Wojskowa, przeniesiona następnie do Cuneo, gdzie działała od kwietnia do lipca 1862 Cuneo przyjęło ich szlachetnie i po bratersku, pamiętając walkę Polaków u boku Włochów o wolność i zjednoczenie Włoch» [Cuneo li accolse con generosità e fratellanza memore di quanto i Polacchi avavano combattuto a fianco degli Italiani per la Liberte e l’Unità d’Italia] – czytamy na tablicy, którą odsłaniamy dzisiaj. Pierwszym dyrektorem szkoły (w Genui) był gen. Ludwik Mierosławski, wcześniej uczestnik polskiego powstania listopadowego (1830-1831), dowódca powstania poznańskiego (1848) i szef sztabu armii rewolucyjnego rządu Sycylii, później dyktator polskiego powstania styczniowego (1863). Dyrektorem szkoły w Cuneo był gen. Józef Wysocki, również uczestnik powstania listopadowego i styczniowego, dowódca Legionu Polskiego podczas powstania na Węgrzech (1848). Po uznaniu Królestwa Włoch przez Rosję, na życzenie rządu włoskiego Polska Szkoła Wojskowa w Cuneo została w sierpniu 1862 zamknięta. Niemal wszyscy spośród 300 uczniów i niemal wszyscy instruktorzy odrzucili możliwość wstąpienia do armii włoskiej i wzięli następnie udział w polskim powstaniu styczniowym (1863-1864). Wielu z nich poległo."

</doc>
<doc id="1474380" url="https://pl.wikipedia.org/wiki?curid=1474380" title="Sylvia (film 2003)">
Sylvia (film 2003)

Sylvia – film biograficzny z 2003 roku opowiadający historię romansu amerykańskiej poetki Sylvii Plath z brytyjskim poetą Tedem Hughes. Film był w większości kręcony w Nowej Zelandii.
Akcja filmu rozpoczyna się w 1957 w Cambridge, gdzie para się poznała, a kończy w 1963 samobójstwem artystki.

</doc>
<doc id="1474384" url="https://pl.wikipedia.org/wiki?curid=1474384" title="Anabena">
Anabena



</doc>
<doc id="1474387" url="https://pl.wikipedia.org/wiki?curid=1474387" title="Mus">
Mus



</doc>
<doc id="1474388" url="https://pl.wikipedia.org/wiki?curid=1474388" title="Yuniesky Quezada Pérez">
Yuniesky Quezada Pérez

Yuniesky Quezada Pérez (ur. 31 lipca 1984 w prowincji Villa Clara) – kubański szachista, arcymistrz od 2005 roku.
Kariera szachowa.
W finałach indywidualnych mistrzostw Kuby uczestniczy od 2002 r., największy sukces w tych rozgrywkach osiągnął w 2008 r. w Santa Clarze, gdzie zdobył złoty medal. W 2001 r. podzielił I m. (wspólnie z Yuri Gonzalezem Vidalem i Holdenem Hernandezem Carmenatesem) w Hawanie. W 2003 r. zwyciężył w rozegranym w Meridzie memoriale Carlosa Torre Repetto i zdobywając pierwszą normę na tytuł arcymistrza. Pozostałe dwie normy wypełnił w Santa Clarze (2004, memoriał Guillermo García Gonzáleza, II m. za Lazaro Bruzonem) oraz w Hawanie (2005, memoriał Jose Raula Capablanki, turniej "Premier", I m.). W 2006 r. zajął II m. (za Wadimem Miłowem) w turnieju otwartym memoriału Carlosa Torre Repetto w Meridzie, w 2007 r. podzielił I m. Santa Clarze (wspólnie z m.in. Csabą Horvathem, Walterem Arencibią Rodriguezem i Neurisem Delgado Ramirezem), natomiast w 2008 r. podzielił II m. w Aguascalientes (za Nikoła Mitkowem, wspólnie z m.in. Lazaro Bruzonem, Frankiem De la Pazem Perdomo i Alonso Zapatą) oraz zajął II m. w memoriale Carlosa Torre Repetto w Méridzie (w finale przegrywając z Aleksandrem Oniszczukiem). W 2010 r. zwyciężył w Tariji. W 2015 r. podzielił I m. (wspólnie z Ioanam-Cristianem Chirilą) w Filadelfii.
Wielokrotnie reprezentował Kubę w turniejach drużynowych, m.in.:
Najwyższy ranking w dotychczasowej karierze osiągnął 1 września 2013 r., z wynikiem 2655 punktów zajmował wówczas 96. miejsce na światowej liście FIDE, jednocześnie zajmując 3. miejsce (za Leinierem Dominguezem i Lazaro Bruzonem) wśród kubańskich szachistów.

</doc>
<doc id="1474389" url="https://pl.wikipedia.org/wiki?curid=1474389" title="Yuniesky Quezada Perez">
Yuniesky Quezada Perez



</doc>
<doc id="1474390" url="https://pl.wikipedia.org/wiki?curid=1474390" title="Yuniesky Quezada">
Yuniesky Quezada



</doc>
<doc id="1474392" url="https://pl.wikipedia.org/wiki?curid=1474392" title="Frederick Weld">
Frederick Weld

Frederick Weld (ur. 9 maja 1823 w Bridport, zm. 20 lipca 1891 w Chideock) – brytyjski polityk i administrator kolonialny, przez znaczną część swojego życia związany z Nową Zelandią, której premierem był w latach 1864-1865.
Życiorys.
Młodość.
Pochodził z głęboko katolickiej rodziny, jego ojciec był blisko związany z zakonem jezuitów, ufundował nawet jedną z prowadzonych przez to zgromadzenie szkół. Większość dzieciństwa spędził we Francji, gdzie przebywali wówczas jego rodzice. Studia ukończył we Fryburgu. Początkowo marzył o karierze wojskowej, ale zrezygnował z tych planów za radą swego uniwersyteckiego opiekuna. Zamiast tego postanowił wyjechać do będącej wówczas brytyjską kolonią Nowej Zelandii. Tam wraz ze swoim kuzynem założył dobrze prosperujące przedsiębiorstwo, wyspecjalizowane w hodowli owiec.
Nowa Zelandia.
Wkrótce zaangażował się w życie publiczne, stając się aktywistą ruchu na rzecz równouprawnienia katolików. W 1854 został po raz pierwszy wybrany do parlamentu kolonii. W 1860 objął stanowisko ministra ds. tubylców w gabinecie Edwarda Stafforda. Po upadku rządu Fredericka Whitakera w 1864, stanął na czele nowego gabinetu. Niespełna roczny okres jego urzędowania przypadł na czas dużych niepokojów społecznych, zarówno między rdzennymi a napływowymi mieszkańcami archipelagu, jak i pomiędzy społecznościami dwóch największych miast – Auckland i Wellington (ci pierwsi nie mogli pogodzić się z faktem utraty statusu stołecznego na rzecz tych drugich). W tym czasie doszło też do wycofania z Nowej Zelandii wojsk brytyjskich, co jednak budziło bardzo mieszane odczucia wśród opinii publicznej. Weld źle znosił trudy sprawowania urzędu, zaczął mieć kłopoty ze zdrowiem, i ostatecznie podał się do dymisji w październiku 1865. Niespełna rok później powrócił do Anglii.
Gubernator.
Po okresie rekonwalescencji, w 1869 rozpoczął karierę administratora kolonialnego i powrócił na Antypody jako gubernator Australii Zachodniej. Postanowił poznać kolonię od podszewki i w ciągu pierwszych sześciu miesięcy urzędowania przemierzył ok. 1900 km na końskim grzbiecie. W 1874 ponownie spędził kilka miesięcy w Nowej Zelandii, porządkując swoje sprawy biznesowe. W 1875 objął stanowisko gubernatora Tasmanii, które piastował przez kolejnych pięć lat. Ukoronowaniem jego kariery było pełnione w latach 1880-1887 stanowisko gubernatora Straits Settlements, kolonii na Malajach obejmującej m.in. Singapur.
Późniejsze życie.
W 1887 przeszedł na emeryturę, na której wciąż wiele podróżował. Zmarł w 1891 w swym rodzinnym hrabstwie Dorset w następstwie choroby, na którą zapadł podczas swego ostatniego wyjazdu do Azji. Był trzykrotnie dekorowany Orderem św. Michała i św. Jerzego kolejnych klas, a za zasługi dla Kościoła katolickiego otrzymał także papieski Order Piusa IX.

</doc>
<doc id="1474393" url="https://pl.wikipedia.org/wiki?curid=1474393" title="Ewangelikalne chrześcijaństwo">
Ewangelikalne chrześcijaństwo



</doc>
<doc id="1474394" url="https://pl.wikipedia.org/wiki?curid=1474394" title="Uładzimir Łamaka">
Uładzimir Łamaka

Uładzimir Łamaka (biał. Уладзімір Ламака, ros. Владимир Ломако, "Władimir Łomako"; ur. 10 czerwca 1969 w Mińsku) – białoruski piłkarz, grający na pozycji pomocnika.
Był pierwszym obcokrajowcem, który wystąpił w Górniku Zabrze. W swoim debiucie w polskiej I lidze, w przegranym 0:4 meczu z GKS Katowice, strzelił bramkę samobójczą.

</doc>
<doc id="1474400" url="https://pl.wikipedia.org/wiki?curid=1474400" title="Ewangelikalista">
Ewangelikalista



</doc>
<doc id="1474401" url="https://pl.wikipedia.org/wiki?curid=1474401" title="Ulica Mottego w Poznaniu">
Ulica Mottego w Poznaniu



</doc>
<doc id="1474402" url="https://pl.wikipedia.org/wiki?curid=1474402" title="Ulica Calliera w Poznaniu">
Ulica Calliera w Poznaniu



</doc>
<doc id="1474403" url="https://pl.wikipedia.org/wiki?curid=1474403" title="Max von Gallwitz">
Max von Gallwitz

Max Karl Wilhelm von Gallwitz (ur. 2 maja 1852 we Wrocławiu, zm. 18 kwietnia 1937 w Neapolu) – niemiecki generał służący podczas I wojny światowej zarówno na froncie wschodnim, jak i zachodnim. Odznaczony orderem Pour le Mérite z Liściem Dębu.
Życiorys.
W 1870 roku wstąpił do wojska. Od 1872 roku porucznik. Uczestnik wojny francusko-pruskiej. W latach 1877–1880 uczył się w akademii wojskowej. Od 1882 roku szef sztabu 11 Brygady Artylerii Polowej. W latach 1883–1886 i 1891–1895 służył w Sztabie generalnym, a w latach 1887–1890 w Ministerstwie Wojny. Od 1890 roku dowódca baterii w 27 pułku artylerii, od 1895 dowódca dywizjony artylerii w 11 pułku artylerii. Od 1897 szef oddziału w Ministerstwie Wojny. Od 1899 roku dowódca 76 pułku artylerii, od 1901 dowódca 29 Brygady Artylerii Polowej. Od 1903 roku dyrektor departamentu w Ministerstwie Wojny i zastępca przedstawiciela wojska w Bundesracie. Od 1906 dowódca 15 Dywizji. 4 listopada 1911 roku mianowany generałem i wyznaczony na inspektora artylerii polowej. 
W czasie mobilizacji przed I wojną światową wyznaczony na dowódcę Rezerwowego Korpusu Gwardii w składzie 2 Armii. Gallwitz rozpoczął swoją karierę podczas I wojny światowej jako dowódca korpusu na froncie zachodnim. Prawie natychmiast po objęciu tego stanowiska von Gallwitz został przydzielony do 8 Armii, dowodzonej wówczas przez Paula von Hindenburga i z którego to rozkazu został wyznaczony do dowodzenia własną grupą armijną w Bitwie przasnyskiej. W 1915 roku Gallwitz objął dowództwo 12 Armii, która wzięła udział w ofensywie w Galicji, którą dowodził feldmarszałek August von Mackensen. W 1916 roku powrócił na front zachodni, gdzie objął stanowisko dowódcy wojsk niemieckich w Bitwie nad Sommą.
Pomiędzy rokiem 1916 a 1918 Gallwitz był dowódcą 5 Armii Niemieckiej na froncie zachodnim. Najsłynniejszą bitwą, w jakiej brała udział 5 armia pod dowództwem Gallwitza, była bitwa w okolicach francuskiego miasteczka Saint-Mihiel.
Po wojnie von Gallwitz odszedł w stan spoczynku rozpoczynając zarazem karierę polityczną. W latach 1920–1924 był posłem Reichstagu z ramienia Niemieckiej Narodowej Partii Ludowej.

</doc>
<doc id="1474404" url="https://pl.wikipedia.org/wiki?curid=1474404" title="Ulica Berwińskiego w Poznaniu">
Ulica Berwińskiego w Poznaniu



</doc>
<doc id="1474406" url="https://pl.wikipedia.org/wiki?curid=1474406" title="Ulica Karwowskiego w Poznaniu">
Ulica Karwowskiego w Poznaniu



</doc>
<doc id="1474407" url="https://pl.wikipedia.org/wiki?curid=1474407" title="Ulica Małeckiego w Poznaniu">
Ulica Małeckiego w Poznaniu



</doc>
<doc id="1474410" url="https://pl.wikipedia.org/wiki?curid=1474410" title="Ulica Strusia w Poznaniu">
Ulica Strusia w Poznaniu



</doc>
<doc id="1474413" url="https://pl.wikipedia.org/wiki?curid=1474413" title="Flobots">
Flobots

Flobots - zespół muzyczny wykonujący rap alternatywny. Grupa została utworzona w Denver w stanie Kolorado około 2000 r.

</doc>
<doc id="1474417" url="https://pl.wikipedia.org/wiki?curid=1474417" title="Pimpalation">
Pimpalation

Pimpalation – drugi dwupłytowy solowy album amerykańskiego rapera Pimpa C. Wydany nakładem wytwórni Rap-a-Lot i Asylum. Druga część płyty zawiera utwory w wersji Chopped &amp; Screwed, które zostały zmiksowane przez Dj Michaela 5000 Wattsa.
Sprzedaż.
Album sprzedał się w nakładzie 372.000 w Stanach Zjednoczonych, natomiast w sprzedaży ogólnoświatowej w nakładzie 399.900 egzemplarzy. Do 8 marca 2007 roku sprzedaż wyniosła 500.000 kopii osiągając status złotej płyty.

</doc>
<doc id="1474419" url="https://pl.wikipedia.org/wiki?curid=1474419" title="Pierwsze twierdzenie Shannona">
Pierwsze twierdzenie Shannona



</doc>
<doc id="1474421" url="https://pl.wikipedia.org/wiki?curid=1474421" title="Chór (film 1985)">
Chór (film 1985)

Chór (ang. "A Chorus Line") – amerykański film muzyczny z 1985 roku na podstawie musicalu broadwayowskiego Michaela Bennetta, Nicholasa Dante i Jamesa Kirkwooda Juniora.
Główne role.
i inni
Nagrody i nominacje.
Oscary za rok 1985
Złote Globy 1985
Nagrody BAFTA 1985

</doc>
<doc id="1474423" url="https://pl.wikipedia.org/wiki?curid=1474423" title="Magnus Zetterström">
Magnus Zetterström

Hans „Magnus” Zetterström (ur. 9 grudnia 1971 w Eskilstunie) – szwedzki żużlowiec.
Magnus rozpoczął starty w lidze polskiej w wieku 28 lat. Przez osiem lat nigdy nie miał okazji rywalizować w najwyższej klasie rozgrywkowej. Jeżdżąc w niższych ligach wyróżniał się regularnymi zdobyczami punktowymi. Magnus wystąpił z Dziką Kartą w Grand Prix. W 2002 roku zdobył tytuł Indywidualnego Mistrza Europy. Także w tych zawodach rok później Magnus stanął na najniższym stopniu podium. W 2004 roku wraz z drużyną Poole Pirates zdobył mistrzostwo Elite League. W 2006 roku był najlepszym zawodnikiem brytyjskiej Premier League. W sezonie 2007 pomógł Stali Gorzów powrócić do Ekstraligi. W 2008 został Indywidualnym Mistrzem Szwecji. W tym samym roku znacznie przyczynił się do awansu do Ekstraligi Wybrzeża Gdańsk. Zdobył także tytuł mistrza Anglii z Poole Pirats. Reprezentował też szwedzki klub hokejowy Farjestad.
Po awansie do Ekstraligi przedłużył kontrakt z Lotosem Gdańsk na okres jednego roku. Jest również od 2008 roku kapitanem drużyny oraz dzięki swej postawie na torze i poza nim jednym z ulubieńców kibiców Wybrzeża. W dniu 18 września 2009 roku na torze w Coventry, wygrał Grand Prix Challenge, pokonując w biegu dodatkowym Chrisa Holdera. W roku 2012 zawodnik Startu Gniezno, w którym został kapitanem, a w latach 2013–2014 zawodnik Orła Łódź.

</doc>
<doc id="1474431" url="https://pl.wikipedia.org/wiki?curid=1474431" title="Zaklęta w sokoła">
Zaklęta w sokoła

Zaklęta w sokoła (ang. "Ladyhawke") – amerykański film fantasy z 1985 roku w reżyserii Richarda Donnera.
Fabuła.
Średniowieczna Francja. Biskup Aquili skazuje na śmierć młodego złodziejaszka Gastona, zwanego „Myszką”. Skazańcowi udaje się uciec z lochu, a przed pościgiem ratuje go Navarre, dawny kapitan straży biskupa. Navarre przyjmuje zbiega jako giermka. Wkrótce Gaston poznaje historię swojego pana i towarzyszącej mu sokolicy. Jest nią zaklęta ukochana kapitana, piękna kobieta imieniem Isabeau. Ongiś zakochał się w niej biskup, ale ona go odtrąciła. Ten z zemsty rzucił na kochanków klątwę. Kiedy kapitan za dnia jest człowiekiem, ona zmienia się w sokoła. Kiedy ona nocą przybiera ludzką postać, on zmienia się w wilka. Zakonnik Imperius ma wizję, że "kiedy w dzień zapanuje noc, a noc dniem się stanie" klątwa zostanie zdjęta. Namawia kapitana, by zrezygnował z odwetu na biskupie.

</doc>
<doc id="1474434" url="https://pl.wikipedia.org/wiki?curid=1474434" title="Wieża kościoła ewangelickiego w Żaganiu">
Wieża kościoła ewangelickiego w Żaganiu

Wieża kościoła ewangelickiego w Żaganiu – wieża dawnego kościoła ewangelickiego pod wezwaniem Trójcy Świętej znajdująca się w Żaganiu. Kościół ten powstał w roku 1709 jako jeden z sześciu śląskich kościołów łaski. Wieża mieści kaplicę grobową książąt kurlandzkich i książąt żagańskich. Od 2004 roku pełni funkcje turystyczne, jako wieża widokowa o wysokości 70 m.
Historia.
Kościół Trójcy Świętej powstał w roku 1709 z muru pruskiego, jako jeden z sześciu śląskich kościołów łaski. W roku 1842 w wyniku istniejącego zagrożenia katastrofą budowlaną podjęto decyzję o budowie nowej wieży w konstrukcji murowanej. Wykonanie projektu zlecono w lutym 1843 roku berlińskiemu architektowi Karlowi Heinrichowi Eduardowi Knoblauchowi, dla którego wzorem miała być neogotycka wieża kościoła ewangelickiego w Bolesławcu. Ukończony w październiku 1843 roku projekt został poddany korekcie z uwagi na niedostateczną – zdaniem inwestora – wysokość projektowanej wieży, mającej pełnić także funkcję dzwonnicy. Jako zwieńczenie budowli radca budowlany Stuhr zaprojektował wówczas także żeliwną ażurową iglicę. Budowę wieży rozpoczęto jeszcze w 1843, zakończono zaś w 1846 roku.
W związku z faktem, iż część kosztów inwestycji poniosły dwie z trzech żyjących wówczas córek księcia żagańskiego Piotra Birona, przyziemie wieży przeznaczono na książęcą kaplicę grobową, pod nią natomiast urządzono kryptę dla przedstawicieli rodu Bironów wyznania luterańskiego. Jako pierwszy w 1846 roku w krypcie spoczął ostatni książę kurlandzki, książę żagański Piotr Biron, w 1852 roku pochowano tu Piotra Gustawa Hermanna księcia Biron von Kurland (przedstawiciela sycowskiej linii Bironów, w 1876 roku – Joannę Katarzynę Pignatelli de Belmonte księżną Acerenza (z domu Biron), dwa lata później natomiast jej matkę księżną kurlandzką i żagańską Annę Charlotte Dorotę (z domu Medem) oraz siostrę Marię Luizę Paulinę księżną von Hohenzollern-Hechingen (z domu Biron).
W latach 60. XX wieku kościół ewangelicki rozebrano, pozostawiając jedynie wieżę. Do czasu zdemontowania wieńczącego iglicę krzyża miała ona wysokość 84 m, według innych źródeł 78,75 m. Na ścianach dawnej kaplicy grobowej zachowały się epitafia Bironów. W posadzce znajdują się wykonane z żeliwa wrota do krypty zdobione tondami z wyobrażeniami aniołów. Pod koniec lat 60. XX wieku krypta została splądrowana, nie zachowały się trumny ze szczątkami.
W latach 2000–2004 odbył się remont generalny wieży, w wyniku którego obiekt adaptowano do celów widokowych. Wewnątrz wieży znajdują się ekspozycje udostępniane zwiedzającym.

</doc>
<doc id="1474435" url="https://pl.wikipedia.org/wiki?curid=1474435" title="Atlantis Is Calling (S.O.S. for Love)">
Atlantis Is Calling (S.O.S. for Love)

Atlantis Is Calling (S.O.S. for Love) – singel promujący trzeci album Modern Talking, "Ready for Romance". Jest on piątym kolejnym i ostatnim singlem na 1. miejscu niemieckiej listy przebojów, który utrzymał się przez 4 tygodnie. Z tym singlem Modern Talking wyrównał rekord ustanowiony przez Boney M., polegający na umieszczeniu 5 kolejnych singli numer 1. niemieckiej listy przebojów. Później ukazał się jako remiks na płytach:
Lista utworów.
7” (Hansa 108 239) (BMG) 28.04.1986
12” (Hansa 608 239) (BMG) 28.04.1986

</doc>
<doc id="1474436" url="https://pl.wikipedia.org/wiki?curid=1474436" title="Darbyzm">
Darbyzm



</doc>
<doc id="1474437" url="https://pl.wikipedia.org/wiki?curid=1474437" title="Jean-Joseph Benjamin-Constant">
Jean-Joseph Benjamin-Constant

Benjamin Jean Joseph Constant (w literaturze również "Benjamin-Constant") (ur. 10 czerwca 1845 w Paryżu, zm. 26 maja 1902 tamże) – francuski malarz i grafik.
Młodość spędził w Tuluzie, gdzie studiował w École des Beaux-Arts, naukę kontynuował w Paryżu u Alexandre Cabanela. Początkowo malował sceny historyczne, w paryskim Salonie wystawił pierwszy obraz w 1869 ("Hamlet i Król"). Bezskutecznie starał się o nagrodę i stypendium Prix de Roma (w 1868 i 1869). Podczas wojny francusko-pruskiej (1870-71) wyjechał do Hiszpanii, odwiedzając Madryt, Toledo, Kordobę i Grenadę. Był pierwszym nauczycielem hiszpańskiego malarza Mariano Fortuny y Madrazo. W 1872 odwiedził Maroko, w tym czasie zainteresował się orientalistyką. Za wielkie płótno "Wjazd Mehmeda II. do Konstantynopola" otrzymał złoty medal w Salonie w 1876.
Ok. 1880 Benjamin-Constant zmienił zainteresowania i zajmował się odtąd głównie portretem i malarstwem ściennym. Wykonał m.in. wielkie plafony w Hôtel de ville i Operze Komicznej w Paryżu, oraz szereg malowideł ściennych w Sorbonie. Malował portrety wielu osobistościom np. papieżowi Leonowi XIII i królowej angielskiej Aleksandrze. Był ulubionym portrecistą arystokracji angielskiej, kilkakrotnie wyjeżdżał do Ameryki. W 1893 został członkiem Institut de France, a w 1896 otrzymał Medal of Honor w Salonie za portret "Mons Fils André". Był wyróżniony Legią Honorową.

</doc>
<doc id="1474439" url="https://pl.wikipedia.org/wiki?curid=1474439" title="Geronimo’s Cadillac">
Geronimo’s Cadillac

Geronimo’s Cadillac – singel zapowiadający czwarty album Modern Talking, "In the Middle of Nowhere". Singel został wydany 6 października 1986 przez wytwórnię Hansa International. Po raz pierwszy singel Modern Talking nie był notowany na pierwszym miejscu niemieckiej listy przebojów, zajął 3. miejsce. Później ukazał się jako remiks na płytach:

</doc>
<doc id="1474441" url="https://pl.wikipedia.org/wiki?curid=1474441" title="Benjamin-Constant">
Benjamin-Constant



</doc>
<doc id="1474445" url="https://pl.wikipedia.org/wiki?curid=1474445" title="Miejsca w sercu">
Miejsca w sercu

Miejsca w sercu (ang. "Places in the Heart") – amerykański dramat obyczajowy z 1984 roku w reżyserii Roberta Bentona.
Opis fabuły.
Waxahachie w stanie Teksas, rok 1935. Czas Wielkiego kryzysu. Edna Spalding żyje sama na plantacji. Jej mąż, szeryf został śmiertelnie postrzelony przez pijanego chłopaka, a jej grozi bankructwo. Na jej farmę trafia czarnoskóry Moze, by pomóc w prowadzeniu plantacji bawełny. Edna przyjmuje u siebie także pana Willa, który stracił wzrok podczas I wojny światowej.
Nagrody i nominacje.
Oscary za rok 1984
Złote Globy 1984

</doc>
<doc id="1474446" url="https://pl.wikipedia.org/wiki?curid=1474446" title="Mouth &amp; MacNeal">
Mouth &amp; MacNeal

Mouth &amp; MacNeal – holenderski duet muzyczny śpiewający w stylu pop. Twórcą duetu był producent Hans van Hemert, który w roku 1971 połączył Big Moutha (właśc. Willem Duyn, ur. 31.03.1937, zm. 4.12.2004) i Maggie MacNeal (właśc. Sjoukje van’t Spijker, ur. 5.05.1950). Big Mouth występował w latach 60. XX-wieku w wielu zespołach (m.in. Speedway, Jayjays). Maggie MacNeal z kolei próbowała swoich sił jako solistka jednak nie odnosząc większych sukcesów.
Zadebiutowali singlem "Hey You Love" (1971), który dotarł do 5 miejsca holenderskiej listy przebojów. Następne przeboje dotarły już do miejsca pierwszego "How Do You Do" (1971) i "Hello-A" (1972). Dzięki popularyzowaniu przeboju "How Do You Do" w amerykańskim radiu przez Jima Connorsa dotarł on do miejsca 8.
W roku 1974 duet reprezentował Holandię w Konkursie Piosenki Eurowizji, gdzie ich utwór "I See A Star" zajął 3 miejsce ustępując jedynie szwedzkiej grupie ABBA oraz włoskiej piosenkarce Giglioli Cinquetti, a pozostawiając w pokonanym polu Olivię Newton-John reprezentującą barwy Wielkiej Brytanii.
Duet rozpadł się w grudniu 1974 roku. Big Mouth wraz z Ingrid Kup (swoją przyszłą żoną) utworzył kolejny duet Big Mouth and Little Eve, który jednak nie odniósł większego sukcesu. Maggie MacNeal zdecydowała się natomiast kontynuować karierę solową. W roku 1980 ponownie reprezentowała Holandię na Konkursie Piosenki Eurowizji piosenką "Amsterdam" i zajęła 5 miejsce. Od roku 2000 wraz z Marga Bult (ex-Babe) tworzy duet o nazwie Dutch Divas. Big Mouth zmarł na atak serca w wieku 67 lat w dniu 4 grudnia 2004 w swoim domu w Roswinkel.
Dyskografia.
Albumy
Single

</doc>
<doc id="1474450" url="https://pl.wikipedia.org/wiki?curid=1474450" title="Spray">
Spray

Spray (IPA: [sprej] lub [spræj]), także sprej lub spraj – płyn znajdujący się, wraz z gazem nośnym, w pojemniku pod dużym ciśnieniem i przeznaczony do rozpylania. Spray to również potoczna nazwa pojemnika z tym płynem. Spray podczas użycia wytwarza gazozol.
Spray jest powszechnie stosowany w farmacji (leki wziewne np. przeciw astmie), kosmetyce (np. lakiery do włosów) lub chemii gospodarczej (np. farby, środki ochrony roślin doniczkowych).
Farby w sprayu są często stosowane do tworzenia graffiti i murali.

</doc>
<doc id="1474453" url="https://pl.wikipedia.org/wiki?curid=1474453" title="Ponowa">
Ponowa



</doc>
<doc id="1474455" url="https://pl.wikipedia.org/wiki?curid=1474455" title="Horyzont miejski">
Horyzont miejski



</doc>
<doc id="1474456" url="https://pl.wikipedia.org/wiki?curid=1474456" title="Attacus atlas">
Attacus atlas



</doc>
<doc id="1474457" url="https://pl.wikipedia.org/wiki?curid=1474457" title="Danny Rose z Broadwayu">
Danny Rose z Broadwayu

Danny Rose z Broadwayu – amerykańska komedia filmowa z 1984 roku.
Główne role.
i inni
Fabuła.
Danny Rose jest broadwayowskim impresario i kompletnym nieudacznikiem. Bez powodzenia usiłuje wylansować niewidomego ksylofonistę, tancerza bez nóg, śpiewającą papugę. Wśród jego „podopiecznych” jest piosenkarz Lou Canova. Dzięki modzie na stare hity Lou jest na szczycie. Tuż przed koncertem Lou wyznaje Danny'emu, że ma romans z Tiną Vitale. Żonaty śpiewak prosi swego agenta, by przyprowadził jego kochankę na występ. Danny po wielu perypetiach dociera w końcu wraz z Tiną na koncert. I tu zaczną się jego kłopoty...
Nagrody i nominacje.
Oscary za rok 1984
Złote Globy 1984

</doc>
<doc id="1474459" url="https://pl.wikipedia.org/wiki?curid=1474459" title="Trop">
Trop



</doc>
<doc id="1474462" url="https://pl.wikipedia.org/wiki?curid=1474462" title="Bernhard Riedel">
Bernhard Riedel

Bernhard Moritz Carl Ludwig Riedel (ur. 18 września 1846 w Teschentin, zm. 12 września 1916 w Jenie) – niemiecki chirurg.
Życiorys.
Studiował na Uniwersytecie w Jenie i Uniwersytecie w Rostocku, następnie był asystentem w Rostocku i na Uniwersytecie Georga Augusta w Getyndze, od 1877 do 1881 roku docent chirurgii w Getyndze, po czym praktykował przez 6,5 roku w szpitalu w Akwizgranie. Od 1888 roku profesor chirurgii i dyrektor kliniki chirurgicznej w Jenie. Zmarł na raka płuc w 1916 roku.
Dorobek naukowy.
Riedel jako pierwszy opisał rzadką chorobę tarczycy, znaną dziś jako zapalenie Riedla, i wariant anatomiczny wątroby, określany jako płat Riedla. 

</doc>
<doc id="1474467" url="https://pl.wikipedia.org/wiki?curid=1474467" title="Bernhard Moritz Carl Ludwig Riedel">
Bernhard Moritz Carl Ludwig Riedel



</doc>
<doc id="1474468" url="https://pl.wikipedia.org/wiki?curid=1474468" title="Dyskofon">
Dyskofon



</doc>
<doc id="1474470" url="https://pl.wikipedia.org/wiki?curid=1474470" title="Mobility">
Mobility

MOBILITY Re-reading of the Future (w skrócie Mobility) – międzynarodowy projekt artystyczny który realizowany był w ramach programu Kultura 2007-2013. Uczestniczą w nim cztery europejskie galerie - Narodowa Galeria w Pradze, Narodowa Galeria w Sofii, Perve Galeria w Lizbonie, Turlej Gallery w Krakowie oraz Akademia Sztuk Pięknych w Helsinkach.
Celem projektu było poszukiwanie form przekazu sztuki przyszłości w rozumieniu najmłodszego pokolenia artystów europejskich. Szesnastu artystów i czterech kuratorów stworzyło wspólną wystawę sztuki aktualnej. Zasadą współpracy była komunikacja zdalna jak i praca podczas dwutygodniowego warsztatu. Tematem wystawy jest spojrzenie na sztukę przyszłości w kontekście wzrastającego tempa przekazu informacji, nowych środków komunikacji i mobilności artystów, a także starzejącego się wzorca elitarnej sztuki kolekcjonerskiej.
Z każdego z uczestniczących krajów zaproszeni zostali artyści uprawiający więcej niż jeden gatunek sztuki: malarstwo, kolaż, rzeźbę, instalację, nowe media, architekturę, formy przestrzenne, akcje plenerowe.
Polskimi uczestnikami projektu byli: Michał Stachyra, Mariusz Waras i Jaśmina Wójcik, zaś polskim kuratorem wystawy i koordynatorem projektu jest Olga A. Marcinkiewicz.
Powstałe prace zaprezentowane zostały jako projekt kuratorski Międzynarodowego Triennale Sztuki Współczesnej w Pradze (ITCA 2008). Wystawa trafi następnie do pozostałych galerii biorących udział w projekcie: Akademia Sztuk Pięknych w Helsinkach (23.09-28.10.2008), Perve Galeria w Lizbonie (12.11-9.12.2008), Narodowa Galeria w Sofii (19.01.-25.02.2009).

</doc>
<doc id="1474471" url="https://pl.wikipedia.org/wiki?curid=1474471" title="Ugoda białocerkiewska">
Ugoda białocerkiewska



</doc>
<doc id="1474472" url="https://pl.wikipedia.org/wiki?curid=1474472" title="Dawid I Wielki Komnen">
Dawid I Wielki Komnen

Dawid I Komnen (gr. Δαβίδ Κομνηνός – "Davidos Komnenos", łac. "David Comnenus") (ur. 1184 – zm. 1214) – cesarz Trapezuntu w latach 1204 - 1214. Syn Manuela Komnena, wnuk Andronika I Komnena - cesarza bizantyjskiego. Wraz z bratem Aleksym Komnenem założył Cesarstwo Trapezuntu.
Życiorys.
Po utracie władzy przez dziadka w 1185 wychowywał się na dworze gruzińskiej królowej Tamary. Przy jej pomocy, razem z Aleksym, opanował w 1204 roku Trapezunt. Jego zamiarem było opanowanie całej bizantyjskiej Azji Mniejszej wobec czego skierował swoją ekspansję w kierunku zachodnim zdobywając między innymi Kerasunt, Synopę i Herakleę Pontyjską. Tutaj zetknął się z siłami cesarstwa nicejskiego, które uniemożliwiły mu zajęcie Nikomedii. Ostatecznie przyjęto za punkt graniczny pomiędzy cesarstwem Nikei a Trapezuntu Herakleę Pontyjską.
Według greckiego historyka Niketasa Choniaty Dawid i Aleksy podzielili się władzą. Aleksy rządził w Poncie na wschód od Synopy zaś Dawid w Paflagonii. Władca ten zamierzał rozciągnąć swoje panowanie dalej na zachód jednakże zmarł w 1214 broniąc Synopy przed Turkami.

</doc>
<doc id="1474474" url="https://pl.wikipedia.org/wiki?curid=1474474" title="Jadwiga Zapolya">
Jadwiga Zapolya

Miano odnoszące się do:

</doc>
<doc id="1474476" url="https://pl.wikipedia.org/wiki?curid=1474476" title="U-33 (1936)">
U-33 (1936)

U-33 – niemiecki okręt podwodny (U-Boot) typu "VII A" z okresu II wojny światowej. Okręt wszedł do służby w Kriegsmarine w 1936 roku.
Historia.
Jednostka weszła w skład Flotylli "Saltzwede", w styczniu 1940 przemianowanej na 2. Flotyllę. 
Od lutego 1937 roku okręt działał na wodach hiszpańskich w związku z toczącą się w tym kraju wojną domową. Głównym zadaniem okrętu w tym czasie było wykonywanie misji patrolowych. 
W pierwszy rejs bojowy podczas II wojny światowej okręt wyszedł z Wilhelmshaven 19 sierpnia 1939 roku. Podczas misji zakończonej 29 września zatopił trzy jednostki, z których największą był brytyjski parowiec "Olivegrove" (4060 BRT) przewożący cukier z Kuby. Drugi rejs bojowy rozpoczął się 29 października 1939 roku. Za pomocą torped i ognia artyleryjskiego okręt zatopił pięć jednostek rybackich i jedną handlową. W późniejszym czasie na minach postawionych przez U-33 zniszczone zostały dwie kolejne brytyjskie jednostki, w tym zbiornikowiec "Inverdargle" (9 456 BRT) przewożący paliwo lotnicze, który zatonął wraz z całą załogą. 
U-33 w czasie całej służby zatopił 11 jednostek pływających o łącznej pojemności 21931 BRT. Wśród nich był niemiecki frachtowiec "Borkum" (3670 BRT), przejęty 18 listopada 1939 roku jako pryz przez brytyjski krążownik pomocniczy HMS "California". 23 listopada 1939 roku w pobliżu Orkadów U-33 zatrzymał jednostkę, biorąc go za statek neutralny. "Borkum" próbował staranować U-33, który ostrzelał go, a po zanurzeniu storpedował. W wyniku ataku zginęło czterech członków niemieckiej załogi frachtowca; opuszczony wrak zdryfował na wybrzeże. Z powodu rozległych zniszczeń i złego stanu technicznego "Borkum" uznany został za stracony i w październiku 1940 roku złomowany. 
5 lutego 1940 roku okręt wyszedł w swój trzeci rejs bojowy, którego celem było stawianie min w szkockiej zatoce Firth of Clyde. Podczas próby wykonania zadania 12 lutego 1940 roku U-33 został wykryty i zaatakowany bombami głębinowymi przez trałowiec HMS "Gleaner". Uszkodzony okręt wynurzył się, ostatecznie uległ samozatopieniu. Zginęło 25 członków załogi, w tym dowódca, Kptlt. Hans-Wilhelm von Dresky, 17 zdołało się uratować. Na okręcie znajdowała się maszyna szyfrująca Enigma, Brytyjczycy zdołali zdobyć kilka jej istotnych elementów. Źródła różnią się w opisie okoliczności ich pozyskania i w ocenie na ile zdobycz okazała się przydatna przy łamaniu szyfru Enigmy.

</doc>
<doc id="1474478" url="https://pl.wikipedia.org/wiki?curid=1474478" title="Francisco Palou">
Francisco Palou



</doc>
<doc id="1474479" url="https://pl.wikipedia.org/wiki?curid=1474479" title="Muzeum Poczty w Sztokholmie">
Muzeum Poczty w Sztokholmie

Muzeum Poczty (szw. "Postmuseum") – muzeum znajdujące się w Sztokholmie w dzielnicy Gamla stan. Zgromadzono w nim znaczki pocztowe i inne wyroby pocztowe.
Gmach Muzeum Poczty został wybudowany mniej więcej koło 1820 roku. Aż do 1869 był to jedyny urząd pocztowy w mieście, a w 1906 oddano go w użytkowanie Muzeum Poczty.
Wśród obiektów stałej ekspozycji muzeum jest obraz przedstawiający dawnych wiejskich listonoszy walczących ze wzburzonymi wodami Morza Alandzkiego w łodzi simpan. Można też zobaczyć pierwszy autobus pocztowy, który jeździł po północy Szwecji na początku trzeciej dekady XX wieku oraz dyliżans używany we wschodniej części kraju. W zbiorach znajduje się także pierwsza szwedzka maszyna do drukowania znaczków. W zbiorach muzeum znajdują się ponad 4 miliony znaczków pocztowych.

</doc>
<doc id="1474480" url="https://pl.wikipedia.org/wiki?curid=1474480" title="SeaWorld San Diego">
SeaWorld San Diego

SeaWorld San Diego to park rozrywki otwarty 21 marca 1964 roku, położony w San Diego w Kalifornii. Jest własnością Busch Entertainment Corporation (oddział Anheuser-Busch).
Kolejki górskie.
Czynne.
Na rok 2022 park posiadał 5 czynnych kolejek górskich.
W budowie.
Na rok 2022 park prowadził budowę 1 nowej kolejki górskiej.

</doc>
<doc id="1474484" url="https://pl.wikipedia.org/wiki?curid=1474484" title="Andrzej Seweryn (pastor)">
Andrzej Seweryn (pastor)

Andrzej Seweryn (ur. 3 lutego 1953 w Chełmie) – polski pastor baptystyczny, działacz kościelny i ekumeniczny, teolog, historyk Kościoła, publicysta. W latach 1999–2007 przewodniczący (zwierzchnik) Rady Kościoła Chrześcijan Baptystów w RP. Były rektor Wyższego Baptystycznego Seminarium Teologicznego w Warszawie.
Życiorys.
Urodził się 3 lutego 1953 r. w Chełmie (Lubelskim). Absolwent Wydziału Historycznego Uniwersytetu Warszawskiego i Seminarium Teologicznego Polskiego Kościoła Chrześcijan Baptystów. W 2004 r. uzyskał w Chrześcijańskiej Akademii Teologicznej w Warszawie stopień doktora nauk teologicznych.
Duszpasterz zborów baptystycznych w Białymstoku (1981–1991) i Kętrzynie (1991–1999 oraz 2007–2009), a od 2013 roku polskiego zboru w Toronto w Kanadzie. Od 1987 roku członek Rady Kościoła Chrześcijan Baptystów w Rzeczypospolitej Polskiej. W latach 1993–1995 redaktor naczelny polskiego baptystycznego miesięcznika kościelnego "Słowo Prawdy", zaś w latach 1999–2007 (przez dwie kadencje) Przewodniczący Rady Kościoła Chrześcijan Baptystów w Rzeczypospolitej Polskiej. W latach 2001–2007 sekretarz Zarządu Polskiej Rady Ekumenicznej. W latach 2008–2009 dziekan, a następnie w latach 2009–2013 rektor Wyższego Baptystycznego Seminarium Teologicznego w Warszawie, w którym w latach 2000–2013 wykładał m.in. homiletykę i liturgikę.
Poglądy.
Uważa, że ekumenizm ma przyszłość, jeżeli będzie chrystocentryczny, krytycznie ocenił deklarację Dominus Iesus.

</doc>
<doc id="1474485" url="https://pl.wikipedia.org/wiki?curid=1474485" title="Miroslav Cerar">
Miroslav Cerar

Miroslav Cerar (ur. 28 października 1939 w Lublanie) – jugosłowiański gimnastyk (Słoweniec). Trzykrotny medalista olimpijski. Ojciec Miro Cerara
W pierwszej połowie lat 60. należał do grona najlepszych gimnastyków świata. Największe sukcesy osiągał na koniu z łękami, dwukrotnie w tej konkurencji zdobywał złoto igrzysk olimpijskich. Trzykrotnie był mistrzem świata w tej konkurencji (1962, 1966 i 1970), raz triumfował na poręczach (1962). Pierwszy medal – brązowy – mistrzostw świata zdobył w 1958, brał udział w IO 68. Wielokrotnie stawał na podium mistrzostw Europy (złoto w wieloboju w 1961 i 1963).
W 1999 został uhonorowany miejscem w Hall of Fame Gimnastyki.

</doc>
<doc id="1474488" url="https://pl.wikipedia.org/wiki?curid=1474488" title="Zarządzający miastem Słupsk">
Zarządzający miastem Słupsk

Zarządzający miastem Słupsk – chronologiczna lista burmistrzów i prezydentów miasta Słupsk.
Przed 1945 dzisiejsze miasto Słupsk nosiło nazwę Stolp in Pommern. Od 1340 do 5 września 1905 władzę sprawowali w nim burmistrzowie, a od 5 września 1905 do 1945 nadburmistrzowie. Miasto zmieniło nazwę na Słupsk po wejściu w granice Polski w 1945. Od tamtej pory do stycznia 1946 władzę sprawowali w nim burmistrzowie, od stycznia 1946 do czerwca 1950 prezydenci, od czerwca 1950 do grudnia 1973 przewodniczący Prezydium Miejskiej Rady Narodowej, a od grudnia 1973 ponownie władzę sprawują prezydenci.
Stolp im Pommern.
W części niemieckiej historii miasta daty sprawowania urzędu burmistrza mogą być takie same dla dwóch lub trzech osób, bądź pokrywać się częściowo ze sobą. Ówczesny system administracji lokalnej przewidywał, że władzę ustawodawczą sprawowała dwunastoosobowa Rada Miejska, która wybierała spośród siebie dwóch lub trzech burmistrzów jako władzę wykonawczą.

</doc>
<doc id="1474489" url="https://pl.wikipedia.org/wiki?curid=1474489" title="Nicolae Kalinderu">
Nicolae Kalinderu

Nicolae Kalinderu (ur. 6 grudnia 1832 w Bukareszcie, zm. 16 kwietnia 1902 w Ciulniţa) – rumuński lekarz.
Studiował w Paryżu, w 1879 roku ukończył studia i w 1887 roku został profesorem nadzwyczajnym medycyny wewnętrznej na Uniwersytecie w Bukareszcie. Był też prymariuszem w szpitalu Brancovanu. Jako jeden z pierwszych rumuńskich lekarzy publikował w zagranicznych czasopismach medycznych.

</doc>
<doc id="1474492" url="https://pl.wikipedia.org/wiki?curid=1474492" title="Vitalijus Karakorskis">
Vitalijus Karakorskis

Vitalijus Karakorskis (ur. 2 stycznia 1958 w Bobrujsku) – litewski działacz społeczny i polityczny, przewodniczący Rady Wspólnot Narodowych w Republice Litewskiej.
15 czerwca 2006 został wybrany przewodniczącym Rady Wspólnot Narodowych na Litwie, zrzeszającej litewskie mniejszości narodowe, w tym ZPL. Jest członkiem Rady Litewskiej Wspólnoty Żydów. 
W wyborach parlamentarnych w 2008 kandydował bez powodzenia w okręgu Jurbork z poparciem Partii Odrodzenia Narodowego oraz z 17. miejsca jej listy państwowej.
Mówi biegle w językach rosyjskim, litewskim, białoruskim i polskim.

</doc>
<doc id="1474493" url="https://pl.wikipedia.org/wiki?curid=1474493" title="Shūji Tsurumi">
Shūji Tsurumi

, japoński gimnastyk. Wielokrotny medalista olimpijski.
W pierwszej połowie lat 60. miał pewne miejsce w japońskiej drużynie gimnastycznej, która zdominowała światową rywalizację. W drużynie zdobył dwa złote medale igrzysk olimpijskich, w konkurencjach indywidualnych czterokrotnie stawał na podium tej imprezy (srebro w wieloboju w 1964). Zespołowo był także mistrzem świata (1962 i 1966), a w 1966 zdobył srebro w wieloboju.
W 2008 został uhonorowany miejscem w Hall of Fame Gimnastyki.

</doc>
<doc id="1474494" url="https://pl.wikipedia.org/wiki?curid=1474494" title="Yrjö Kajava">
Yrjö Kajava

Yrjö Henrik Kajava (ur. 2 grudnia 1884 w Tammela, zm. 21 marca 1929 w Helsinkach) – fiński lekarz, anatom. 
W 1914 roku ukończył studia, w następnym roku habilitował się z anatomii mikroskopowej w Helsinkach. Od 1924 roku ordynariusz. Prowadził też badania antropologiczne, m.in. nad Lapończykami.

</doc>
<doc id="1474495" url="https://pl.wikipedia.org/wiki?curid=1474495" title="90210">
90210

90210 – amerykański, młodzieżowy serial telewizyjny, spin-off popularnego w latach 90. serialu "Beverly Hills, 90210". Emitowany od 2 września 2008 do 28 stycznia 2013 na kanale The CW.
Pilotażowy odcinek, który wyemitowany został 2 września 2008, obejrzało około pięć milionów widzów. Liczba była o tyle imponująca, iż wyemitowano go w tym samym czasie co "America’s Got Talent" i "Dr House".
Emisja w Polsce.
W Polsce serial emitowany był przez stację FoxLife po dwa premierowe odcinki raz w tygodniu. Pierwsza seria emitowana była od 13 kwietnia 2009 w poniedziałki. Druga seria od 23 kwietnia 2010 w piątki. Trzecia seria od 9 stycznia 2012 w poniedziałki. Czwarta seria od 30 lipca 2012 także w poniedziałki. Ostatnia, piąta seria, nie została dotąd wyemitowana w Polsce.
Dodatkowo Telewizja Polsat rozpoczęła emisję pierwszej serii 13 września 2009, a drugiej – 4 czerwca 2011.
Fabuła.
Bohaterami serialu jest nastoletnie rodzeństwo, Annie i Dixon, które wraz z rodzicami przeprowadza się z Kansas do Beverly Hills. Przeprowadzka spowodowana była decyzją o zamieszkaniu z babcią rodzeństwa, Tabithą Wilson, byłą gwiazdą telewizyjną, i opieką nad nią. Dodatkowo Harry Wilson, ojciec Annie i Dixona, zostaje dyrektorem miejscowej szkoły średniej, do której uczęszcza rodzeństwo.
Młodzi bohaterowie początkowo mają problemy z zaaklimatyzowaniem się w nowej szkole, jednakże szybko poznają nowych przyjaciół, przeżyją miłosne wzloty i upadki, dadzą się wciągnąć w knute przez niektórych uczniów intrygi itp. Także Harry i Debbie, rodzice Annie i Dixona, zmagać będą musieli się ze swoimi problemami, które doprowadzą do rozwodu.
W serialu powraca kilka postaci znanych z "Beverly Hills, 90210", m.in. Kelly Taylor, Brenda Walsh, Jackie Taylor, Donna Martin i Nat Bussichio, jak również część miejsc znanych z oryginalnej wersji serialu. Erin Silver, młodsza siostra Kelly Taylor i Davida Silvera, córka Jackie Taylor/Silver, również jest postacią, która pojawiła się w oryginalnym serialu.
Obsada.
Gościnna.
Specjalne występy gwiazd z Beverly Hills, 90210
Gościnnie
Wersja polska.
Wersja polska: SDI Media Polska
Tekst: Joanna Grzechnik ; Zofia Jaworowska ; Jan Kielan 
Czytał: Andrzej Leszczyński
Sekwencja czołówki.
Serial posiada kilka wersji czołówek. Pierwsza z nich występuje w odcinkach 1-13 pierwszej serii. Ukazuje ona sylwetki postaci występujących w serialu. W 13 odcinku z serialu odchodzi Jessica Walter grającą Tabithe Wilson, dlatego w czołówce w odcinkach 14-24 jej miejsce zajmuje Jessica Lowndes kreującą postać Adrianny Tate-Duncan, która w odcinkach 1-13 była w drugoplanowej obsadzie. Muzyka jest coverem tytułowej piosenki "Beverly Hills, 90210". W seriach 2-5 czołówka zmieniła się nieco bardziej. Zrezygnowano z ukazania bohaterów, a w zamian pojawiają się różne miejsca w Beverly Hills (Kalifornia). W tych wersjach muzyka jest remix'em piosenki z pierwszego sezonu. Dodatkowo w czołówce z czwartej i piątej serii niektóre ujęcia zostały zmienione innymi.

</doc>
<doc id="1474500" url="https://pl.wikipedia.org/wiki?curid=1474500" title="Najlepsze hiciory">
Najlepsze hiciory

Najlepsze hiciory – album Nagłego Ataku Spawacza wydany w 2004 roku.

</doc>
<doc id="1474501" url="https://pl.wikipedia.org/wiki?curid=1474501" title="Yrjö Henrik Kajava">
Yrjö Henrik Kajava



</doc>
<doc id="1474502" url="https://pl.wikipedia.org/wiki?curid=1474502" title="Shigeru Kasamatsu">
Shigeru Kasamatsu

 – japoński gimnastyk. Czterokrotny medalista olimpijski z Monachium.
W Monachium zdobył złoto w drużynie, indywidualnie trzy razy stawał na podium. Apogeum kariery osiągnął dwa lata później - na mistrzostwach świata zdobył trzy złote krążki, zwyciężając m.in. w wieloboju. W igrzyskach w Montrealu nie wziął udziału z powodów zdrowotnych, jednak później wrócił do wysokiej formy i w 1978 zdobył tytuł mistrza świata (ćwiczenia na drążku). Jego imieniem jest nazwana jedna z ewolucji wykonywanych w skoku.
W 2006 został uhonorowany miejscem w Hall of Fame Gimnastyki. 

</doc>
<doc id="1474503" url="https://pl.wikipedia.org/wiki?curid=1474503" title="EMG">
EMG



</doc>
<doc id="1474507" url="https://pl.wikipedia.org/wiki?curid=1474507" title="Carol O’Connell">
Carol O’Connell

Carol O’Connell (ur. 26 maja 1947) – amerykańska malarka i pisarka, tworząca głównie powieści kryminalne.
Studiowała w Kalifornijskim Instytucie Sztuk Pięknych (California Institute or Arts) a następnie na Uniwersytecie Stanu Arizona (Arizona State University). Wiele lat utrzymywała się ze sprzedaży własnych obrazów oraz okazjonalnie z pracy w charakterze korektorki.
Zadebiutowała w 1994 r. powieścią "Mallory's Oracle", pierwszą z serii, w której główną bohaterką jest nowojorska policjantka Kathleen Mallory. Choć O’Connell jest Amerykanką powieść została wydana najpierw w Wielkiej Brytanii a następnie, gdy osiągnęła sukces czytelniczy, prawa do jej wydania zostały sprzedane także do Stanów Zjednoczonych. Książki Carol O’Connell tłumaczone były na wiele języków europejskich: na holenderski, francuski, niemiecki, norweski, szwedzki i polski. W 2002 r. powieść "Judas Child" została wyróżniona nagrodą im. Palle Rosenkrantza.
O’Connell mieszka i pracuje w Nowym Jorku. Utrzymuje się z pisania.
Bibliografia.
Seria z Kathleen Mallory:
Inne powieści:

</doc>
<doc id="1474509" url="https://pl.wikipedia.org/wiki?curid=1474509" title="HMS Royal Sovereign">
HMS Royal Sovereign

Okręty brytyjskiej marynarki wojennej Royal Navy:

</doc>
<doc id="1474522" url="https://pl.wikipedia.org/wiki?curid=1474522" title="John Brown (polityk z Maryland)">
John Brown (polityk z Maryland)

John Brown (zm. 13 grudnia 1815) – polityk amerykański.
W latach 1809–1810 był przedstawicielem siódmego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1474523" url="https://pl.wikipedia.org/wiki?curid=1474523" title="John Brown (ujednoznacznienie)">
John Brown (ujednoznacznienie)

Osoby:
Zobacz też:

</doc>
<doc id="1474524" url="https://pl.wikipedia.org/wiki?curid=1474524" title="Święty Piran">
Święty Piran

Święty Piran albo Perran − opat kornwalijski żyjący na początku VI wieku, przypuszczalnie pochodzenia irlandzkiego. Jest patronem górników cyny, także uważany za patrona Kornwalii, choć do tego miana kandydują również św. Petroc i św. Michał.
Z osobą św. Pirana związanych jest wiele legend, w tym legenda o powstaniu flagi Kornwalii − białego krzyża na czarnym tle − Piran miał go wymyślić w momencie, gdy ujrzał roztapiającą się cynę.
Inna legenda mówi, że został zrzucony z wysokiego klifu podczas burzy, ale gdy wyszło słońce, sztorm zamilkł, a święty opadł na morze na fragment klifu, który unosił go na powierzchni wody. Tak żeglując, dostał się w pobliże Newquay do Perran, któremu użyczył swego imienia. Miał tam dożyć wieku 206 lat.
Dzień św. Pirana obchodzi się 5 marca.

</doc>
<doc id="1474525" url="https://pl.wikipedia.org/wiki?curid=1474525" title="Św. Piran">
Św. Piran



</doc>
<doc id="1474527" url="https://pl.wikipedia.org/wiki?curid=1474527" title="John Leeds Kerr">
John Leeds Kerr

John Leeds Kerr (ur. 15 stycznia 1780, zm. 21 lutego 1844) – amerykański polityk i prawnik.
Dwukrotnie był przedstawicielem siódmego okręgu wyborczego w stanie Maryland w Izbie Reprezentantów Stanów Zjednoczonych. Najpierw w latach 1825–1829 pełnił tę funkcję przez dwie dwuletnie kadencje Kongresu Stanów Zjednoczonych, a następnie w latach 1831–1833 został ponownie wybrany na tę pozycję na jedną dwuletnią kadencję.
Później, w latach 1841–1843 z ramienia Partii Wigów reprezentował stan Maryland w Senacie Stanów Zjednoczonych.
Jego syn, John Bozman Kerr, także reprezentował stan Maryland w Izbie Reprezentantów Stanów Zjednoczonych oraz był amerykańskim dyplomatą w Nikaragui.

</doc>
<doc id="1474528" url="https://pl.wikipedia.org/wiki?curid=1474528" title="Richard Spencer">
Richard Spencer

Richard Spencer (ur. 29 października 1796, zm. 3 września 1868) – prawnik, rolnik i polityk amerykański.
W latach 1829–1831 przez jedną dwuletnią kadencję Kongresu Stanów Zjednoczonych był przedstawicielem siódmego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1474530" url="https://pl.wikipedia.org/wiki?curid=1474530" title="William Hayward Jr.">
William Hayward Jr.

William Hayward Jr. (ur. 1787, zm. 19 października 1836) – prawnik i amerykański polityk.
W latach 1823–1825 przez jedną dwuletnią kadencję Kongresu Stanów Zjednoczonych był przedstawicielem siódmego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1474531" url="https://pl.wikipedia.org/wiki?curid=1474531" title="Szymon Kataszek">
Szymon Kataszek

Szymon Kataszek (ur. 4 lipca 1898 w Warszawie, zm. 22 maja 1943 tamże) – polski kompozytor, pianista i dyrygent żydowskiego pochodzenia; pionier jazzu w Polsce.
Życiorys.
W latach 1910–1914 studiował grę na fortepianie w Instytucie Muzycznym w Warszawie. Po wybuchu I wojny światowej wstąpił do Polskiej Organizacji Wojskowej, a następnie służył w Legionach, z których jednak niedługo potem został zwolniony z powodu młodego wieku. W latach 1920-1921 walczył w wojnie polsko-bolszewickiej. W 1921 wyjechał na krótko do Gdańska, a potem do Berlina w poszukiwaniu pracy. W 1922 zaczął występować w warszawskiej kawiarni „Ziemiańska”. W 1925 powstała "Orkiestra Karasińskiego i Kataszka" (KiK), która występowała w dancingu Oaza oraz w teatrach rewiowych Morskie Oko, Perskie Oko, a także gościnnie w wielu miastach polskich: Krakowie, Gdańsku, latem w Krynicy.. Był to pierwszy w Polsce jazzowy zespół popularyzujący dixieland i improwizację w stylu chicagowskim.
W tym czasie zaczął komponować muzykę taneczną. Pisał też muzykę do rewii oraz piosenki dla teatrów: Qui Pro Quo, Morskie Oko, Rex, Wesoły Wieczór, Perskie Oko. Komponował muzykę do pierwszych polskich filmów dźwiękowych: Serce na ulicy, Legion ulicy (wspólnie z Tadeuszem Górzyńskim) oraz Każdemu wolno kochać i Ostatnia eskapada (oba wspólnie z Zygmuntem Karasińskim). Z jego kompozycji największą popularność zdobyły tanga: "Serce matki", "Czemuś o mnie zapomniał", "Czy pamiętasz tę noc w Zakopanem" (wspólnie z Z. Karasińskim) oraz fokstrot "Abram, ja ci zagram". Jego utwory mieli w swoim repertuarze tak znani artyści, jak m.in. Adam Aston, Mieczysław Fogg, Adolf Dymsza, Lucyna Messal, Nora Ney, Zula Pogorzelska, Mira Zimińska czy Chór Dana.
Po wybuchu II wojny światowej wyjechał do Lwowa, gdzie prowadził orkiestrę rozrywkową w nocnym klubie „Imperial”. W 1941 powrócił do Warszawy i trafił do getta. W getcie warszawskim był dyrygentem trzydziestoosobowej orkiestry Służby Porządkowej.
Zamordowany podczas egzekucji więźniów Pawiaka.

</doc>
<doc id="1474533" url="https://pl.wikipedia.org/wiki?curid=1474533" title="U-36 (1936)">
U-36 (1936)

U-36 – niemiecki okręt podwodny (U-Boot) typu "VII A" z okresu II wojny światowej. Okręt wszedł do służby w 1936 roku.
Historia.
W czasie hiszpańskiej wojny domowej wykonał dwa patrole na wodach terytorialnych tego państwa.
W czasie II wojny światowej odbył 2 patrole bojowe, spędzając w morzu 34 dni. Zatopił 2 statki o łącznym tonażu 2813 BRT oraz zdobył jeden pryz – szwedzki statek SS "Algeria" (1617 BRT). 
Zatopiony salwą sześciu torped 4 grudnia 1939 roku na południowy zachód od norweskiego portu Kristiansand, na pozycji przez brytyjski okręt podwodny HMS "Salmon". Wraz z okrętem zginęła cała 40-osobowa załoga.

</doc>
<doc id="1474534" url="https://pl.wikipedia.org/wiki?curid=1474534" title="Kerrier">
Kerrier

Kerrier (korn. "Keryer") - dawny dystrykt w Anglii, w hrabstwie Kornwalia. Był najbardziej wysuniętym na południe dystryktem Wielkiej Brytanii. Centrum administracyjne dystryktu znajdowało się w Camborne.
Dystrykt utworzono 1 kwietnia 1974, łącząc trzy gminy - Kerrier rural District, Camborne - Redruth i gminę Helston. Liczba ludności dystryktu w 2008 wynosiła 98 000, a gęstość zaludnienia - 207 osób na km2.
Od kwietnia roku 2009 Kornwalia uzyskała status unitary authority, co oznacza, że zniknął podział na dystrykty i wszystkie funkcje przejął scentralizowany ośrodek w Truro, a dystrykt został zlikwidowany.

</doc>
<doc id="1474535" url="https://pl.wikipedia.org/wiki?curid=1474535" title="Józef Lipski (autor tekstów)">
Józef Lipski (autor tekstów)

Józef Lipski (ur. ok. 1908–1910 w Warszawie, zm. ok. 1943 tamże) – polski autor piosenek.
Życiorys.
Pisał piosenki dla firmy "Odeon", głównie teksty do utworów zagranicznych, np. "Nos do góry", muzyka Jimmy Kennedy. Napisał słowa piosenki "Gdy radio w pokoiku gra" do muzyki Tadeusza Górzyńskiego, dedykowane Joannie Poraskiej, spikerce Polskiego Radia, laureatce tytułu Miss mikrofonu w 1939. Razem z Władysławem Szlengelem napisał słowa do tytułowego tanga z niemieckiego filmu Tango Notturno (z Polą Negri w roli głównej), skomponowanego przez Hansa-Otto Bergmanna, wykonywanego później m.in. przez Wierę Gran i Sławę Przybylską.
W warszawskim getcie brał udział w wieczorach recytatorskich w kawiarni Sztuka, pisał teksty żywego dziennika.

</doc>
<doc id="1474536" url="https://pl.wikipedia.org/wiki?curid=1474536" title="Restormel">
Restormel

Restormel (korn. "Rostorrmoel") - dawny dystrykt w Anglii, w hrabstwie Kornwalia, istniejący w latach 1974-2009 i funkcjonujący na prawach borough. Centrum administracyjnym było St Austell.
Liczba ludności dystryktu wynosiła 101 900 osób a gęstość zaludnienia - 225 osób na km2 i był to jedyny dystrykt ze średnią większą od gęstości zaludnienia całego regionu South West England.
Od kwietnia roku 2009 Kornwalia uzyskała status unitary authority, co oznacza, że zniknął podział na dystrykty i wszystkie funkcje przejął scentralizowany ośrodek w Truro, a dystrykt został zlikwidowany.

</doc>
<doc id="1474540" url="https://pl.wikipedia.org/wiki?curid=1474540" title="Zygmunt Karasiński">
Zygmunt Karasiński

Zygmunt Karasiński (ur. 2 maja 1898 w Warszawie, zm. 20 kwietnia 1973 w Kopenhadze) – polski skrzypek, pianista, kompozytor, dyrygent, saksofonista, autor tekstów piosenek. Pionier jazzu w Polsce.
Życiorys.
W dzieciństwie uczył się gry na fortepianie i skrzypcach pod kierunkiem swego ojca, Adama Józefa Karasińskiego, pianisty i kompozytora zwanego „królem polskich walców” (matką była Cecylia Kipman). Później studiował wiolinistykę w Konserwatorium Warszawskim, w klasie Jerzego Jarzębskiego. Podczas studiów nawiązał współpracę z Szymonem Kataszkiem, pianistą. Stworzyli razem duet, w którym występowali nie tylko w Polsce, lecz także za granicą – w Paryżu i Berlinie. Współpracował też z Jerzym Petersburskim.
W latach 1921–1922 występował w wielu krajach Europy jako skrzypek w orkiestrze jazzowej Harry’ego Schpielera. Po powrocie do kraju w 1922 zaczął występować w kawiarni „Ziemiańskiej”, a potem w dancingu "Oaza". Następnie stworzył w Gdańsku orkiestrę jazzową wraz z Szymonem Kataszkiem. W 1923 wraz z orkiestrą przeniósł się do Warszawy, gdzie pod nazwą Złoty Jazz lub Jazz d’Or grała ona muzykę jazzową (dixieland) w teatrzykach rewiowych (Morskie Oko, Perskie Oko, Wesoły Wieczór), a także w Operze Warszawskiej.
W latach 1925–1926 prowadził w Krakowie pierwszą polską objazdową rewię jazzową, potem – w latach 1934–1936 koncertował z własną orkiestrą (głównie za granicą – w Europie i na Bliskim Wschodzie). Kiedy przebywał w Paryżu, napisał muzykę do filmu produkcji francuskiej "Noc w Balbecku". Później wraz z Kataszkiem stworzył też muzykę do filmów polskich – "Każdemu wolno kochać" oraz "Ostatnia eskapada" (pierwszy w reżyserii Mieczysława Krawicza, drugi – W. Serafinowicza). Napisał także wiele kompozycji rozrywkowych i jazzowych. Jego piosenki były bardzo popularne w okresie międzywojennym i miały wielu wykonawców (m.in. Vera Bobrowska, Eugeniusz Bodo, Chór Dana, Tadeusz Faliszewski, Tola Mankiewiczówna, Lucyna Messal, Tadeusz Olsza, Hanka Ordonówna, Zula Pogorzelska, Janina Sokołowska). Niektóre z nich zostały zarejestrowane na przedwojennych płytach.
W 1939 stworzył nową orkiestrę, tym razem w Białymstoku, którą później zaopiekował się Adi Rosner. Podczas wojny musiał się ukrywać we Lwowie i Zakopanem. W 1947 utworzył kolejną orkiestrę – Tysiąc Taktów Muzyki Jazzowej. Współpracowali z nim m.in. tacy muzycy, jak: Włodzimierz Bieżan, Elisabeth Charles, René Glaneau, Jeanne Johnstone, Zbigniew Kurtycz, Waldemar Maciszewski, Marian Radzik, Kazimierz Turewicz. Orkiestra ta występowała w prawie całej Polsce z rewiami "Melodia i rytm" oraz "Rytmy świata".
Karasiński współpracował z radiem i telewizją. Oprócz kompozycji dla swoich orkiestr pisał też dla wielu wokalistów. Piosenki z jego muzyką śpiewali m.in. Olgierd Buczek, Cezary, Czerwono-Czarni, Mieczysław Fogg, Ludmiła Jakubczak, Tadeusz Miller, Jerzy Połomski, Sława Przybylska, Rena Rolska, Irena Santor, Ludwik Sempoliński, Jarema Stępowski, Michał Wojnicki.
Po antysemickiej nagonce, która była następstwem wydarzeń marcowych 1968, wyjechał na stałe do Danii, gdzie w 1973 zmarł. Jego symboliczny grób znajduje się na Starych Powązkach (kwatera 159-6-23/24).

</doc>
<doc id="1474541" url="https://pl.wikipedia.org/wiki?curid=1474541" title="Carrick">
Carrick

Carrick (korn. "Karrek") – dawny dystrykt w Anglii, w hrabstwie Kornwalia. Centrum administracyjnym było Truro, będące zarazem siedzibą administracji hrabstwa Kornwalia.
Liczba ludności dystryktu w 2008 wynosiła 191 300 osób, a gęstość zaludnienia - 450 osób na km2. 
Od kwietnia roku 2009 Kornwalia uzyskała status unitary authority, co oznaczało, że zniknął podział na dystrykty i wszystkie funkcje przejął scentralizowany ośrodek w Truro a dystrykt został zlikwidowany.

</doc>
<doc id="1474542" url="https://pl.wikipedia.org/wiki?curid=1474542" title="Richard Vivien">
Richard Vivien

Richard Vivien (ur. 25 marca 1964 w Torigni-sur-Vire) - francuski kolarz szosowy, złoty medalista mistrzostw świata w kategorii amatorów.
Kariera.
Największy sukces w karierze Richard Vivien osiągnął w 1987 roku, kiedy zdobył złoty medal w wyścigu ze startu wspólnego amatorów podczas mistrzostw świata w Villach. W zawodach tych wyprzedził bezpośrednio Niemca Hartmuta Böltsa oraz Duńczyka Alexa Pedersena. Był to jednak jedyny medal wywalczony przez Viviena na międzynarodowej imprezie tej rangi. Ponadto wygrał między innymi Ronde de l'Oise w 1987 roku, Ruban Granitier Breton w 1991 roku oraz Tour de la Manche w 1993 roku. W 1989 roku był drugi w klasyfikacji generalnej niemieckiego Rheinland-Pfalz-Rundfahrt, a w 1990 roku zajął trzecie miejsce w Tour de Normandie. Nigdy nie wystąpił na igrzyskach olimpijskich.

</doc>
<doc id="1474543" url="https://pl.wikipedia.org/wiki?curid=1474543" title="Caradon">
Caradon

Caradon (korn. "Karadon") – istniejący w latach 1974-2009 dystrykt w Anglii, w hrabstwie Kornwalia. Centrum administracyjnym było Liskeard.
Liczba ludności dystryktu wynosi 83 000 osób a gęstość zaludnienia – 125 osób na km2. Caradon było drugim najsłabiej zaludnionym dystryktem hrabstwa Kornwalia, po North Cornwall.
Od kwietnia roku 2009 Kornwalia uzyskała status unitary authority, co oznacza, że zniknął podział na dystrykty i wszystkie funkcje przejął scentralizowany ośrodek w Truro a dystrykt został zlikwidowany.

</doc>
<doc id="1474544" url="https://pl.wikipedia.org/wiki?curid=1474544" title="North Cornwall">
North Cornwall

North Cornwall (korn. "Kernow Kledh") - dawny dystrykt w Anglii, w hrabstwie Kornwalia, istniejący w latach 1974-2009. Centrum administracyjnym było Wadebridge.
Liczba ludności dystryktu wynosiła 83 500 osób a gęstość zaludnienia - 71 osób na km2. 
Od kwietnia 2009 roku Kornwalia uzyskała status unitary authority, co oznacza, że zniknął podział na dystrykty i wszystkie funkcje przejął scentralizowany ośrodek w Truro a dystrykt został zlikwidowany.

</doc>
<doc id="1474545" url="https://pl.wikipedia.org/wiki?curid=1474545" title="Andriej Wiediernikow">
Andriej Wiediernikow

Andriej Gieorgijewicz Wiediernikow (ros. Андрей Георгиевич Ведерников, ur. 1 października 1959 w Iżewsku, zm. 29 lutego 2020) – rosyjski kolarz szosowy reprezentujący ZSRR, złoty medalista mistrzostw świata.
Kariera.
Największy sukces w karierze Andriej Wiediernikow osiągnął w 1981 roku, kiedy zdobył złoty medal w wyścigu ze startu wspólnego amatorów podczas mistrzostw świata w Pradze. W zawodach tych wyprzedził bezpośrednio Belga Rudy'ego Rogiersa oraz Szwajcara Gilberta Glausa. Był to jednak jedyny medal wywalczony przez Wiediernikowa na międzynarodowej imprezie tej rangi. Ponadto w 1980 roku zwyciężył w meksykańskim Carrera Transpeninsular i w wyścigu Okolo Slovenska 1981 roku, w 1981 roku był też drugi w klasyfikacji generalnej Milk Race, a w 1982 roku zajął drugie miejsce w Rheinland-Pfalz-Rundfahrt. Nigdy nie wziął udziału w igrzyskach olimpijskich. U schyłku kariery zawodniczej przeszedł na zawodowstwo reprezentując przez dwa lata rosyjskie zespoły zawodowe Pietrosport i Łada-Gżel (1991–1992).

</doc>
<doc id="1474546" url="https://pl.wikipedia.org/wiki?curid=1474546" title="Kornwalia Północna">
Kornwalia Północna



</doc>
<doc id="1474547" url="https://pl.wikipedia.org/wiki?curid=1474547" title="Północna Kornwalia">
Północna Kornwalia



</doc>
<doc id="1474548" url="https://pl.wikipedia.org/wiki?curid=1474548" title="Gianni Giacomini">
Gianni Giacomini

Gianni Giacomini (ur. 18 sierpnia 1958 w Cimadolmo) – włoski kolarz szosowy, złoty medalista mistrzostw świata.
Kariera.
Największy sukces w karierze Gianni Giacomini osiągnął w 1979 roku, kiedy zdobył złoty medal w wyścigu ze startu wspólnego amatorów podczas mistrzostw świata w Valkenburgu. W zawodach tych wyprzedził bezpośrednio Polaka Jana Jankiewicza oraz Bernda Drogana z NRD. Był to jednak jedyny medal wywalczony przez Giacominiego na międzynarodowej imprezie tej rangi. Ponadto wspólnie z kolegami z reprezentacji zdobył złoty medal w drużynowej jeździe na czas na mistrzostwach świata juniorów w 1976 roku. Wygrał także między innymi Coppa Mobilio Ponsacco - Linea w 1978 roku, GP di Poggiana w 1979 roku, Giro del Belvedere rok później oraz Giro di Basilicata w 1982 roku. W 1980 roku wystąpił na igrzyskach olimpijskich w Moskwie, gdzie był osiemnasty w wyścigu ze startu wspólnego i piąty w drużynowej jeździe na czas. Jako zawodowiec startował w latach 1981-1983.

</doc>
<doc id="1474549" url="https://pl.wikipedia.org/wiki?curid=1474549" title="Mouth and MacNeal">
Mouth and MacNeal



</doc>
<doc id="1474551" url="https://pl.wikipedia.org/wiki?curid=1474551" title="Pawieł Cyras-Morozowicz">
Pawieł Cyras-Morozowicz

Pawieł Aleksandrowicz Cyras-Morozowicz, ros. Павел Александрович Цырас-Морозович (ur. w 1882 r., zm. 13 lipca 1961 r. w Darmstadt) – rosyjski wojskowy (pułkownik), oficer Rosyjskiego Korpusu Ochronnego podczas II wojny światowej
W 1904 r. ukończył szkołę wojskową w Wilnie. Służył w 14 pułku strzeleckim. Brał udział w I wojnie światowej. Był oficerem sztabowym dla specjalnych poruczeń w sztabie flotylli rzecznej na Dunaju, dochodząc do stopnia pułkownika. Pod koniec 1917 r. służył w 1 ochotniczej brygadzie płk. Michaiła G. Drozdowskiego na froncie rumuńskim. 24 grudnia tego roku został odkomenderowany do Odessy, gdzie wstąpił do wojsk białych. Latem i jesienią 1918 r. służył w sztabie Armii Astrachańskiej, a następnie w sztabie sił rzecznych Sił Zbrojnych Południa Rosji. W 1920 r. pełnił funkcję naczelnika wydziału w ministerstwie morskim adm. Aleksandra W. Kołczaka. W poł. listopada tego roku wraz z resztkami wojsk białych ewakuował się z Krymu do Gallipoli. Zamieszkał w Belgradzie. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Był ranny. Po zakończeniu wojny zamieszkał w zachodnich Niemczech.
Linki zewnętrzne.
Biografia płk. Pawła A. Cyrasa-Morozowicza (jęz. rosyjski)

</doc>
<doc id="1474557" url="https://pl.wikipedia.org/wiki?curid=1474557" title="Gilbert Glaus">
Gilbert Glaus

Gilbert Glaus (ur. 2 grudnia 1955 w Thun) – szwajcarski kolarz szosowy, trzykrotny medalista mistrzostw świata.
Kariera.
Największy sukces w karierze Gilbert Glaus osiągnął w 1978 roku, kiedy zdobył złoty medal w wyścigu ze startu wspólnego amatorów podczas mistrzostw świata w Nürburgring. Na tych samych mistrzostwach wspólnie ze Stefanem Mutterem, Richardem Trinklerem i Kurtem Ehrenspergerem zdobył brązowy medal w drużynowej jeździe na czas. W wyścigu ze startu wspólnego zdobył także brązowy medal na mistrzostwach świata w Pradze w 1981 roku. W zawodach tych wyprzedzili go jedynie Andriej Wiediernikow z ZSRR oraz Belg Rudy Rogiers. Ponadto w 1977 roku wygrał Grand Prix Guillaume Tell, w latach 1983 i 1986 wygrywał Grand Prix de Cannes, w 1986 roku wygrał Bordeaux-Paryż, rok później Trofeo Laigueglia, a w latach 1977, 1980 i 1981 był najlepszy w Giro del Mendrisiotto. W 1983 roku wygrał jeden etap w Tour de France, a w klasyfikacji generalnej zajął 85. miejsce. Dwukrotnie startował w Giro d'Italia, ale nigdy nie ukończył tego wyścigu. W 1980 roku wystartował na igrzyskach olimpijskich w Moskwie, zajmując jedenaste miejsce w wyścigu ze startu wspólnego oraz czternaste w drużynowej jeździe na czas. Zawodowcem był w latach 1982-1992.

</doc>
<doc id="1474565" url="https://pl.wikipedia.org/wiki?curid=1474565" title="Claudio Corti">
Claudio Corti

Claudio Corti (ur. 1 marca 1955 w Bergamo) – włoski kolarz szosowy, dwukrotny medalista mistrzostw świata.
Kariera.
Największy sukces w karierze Gianni Giacomini osiągnął w 1977 roku, kiedy zdobył złoty medal w wyścigu ze startu wspólnego amatorów podczas mistrzostw świata w San Cristóbal. W zawodach tych wyprzedził bezpośrednio Siergieja Morozowa z ZSRR oraz swego rodaka Salvatore Maccalego. Na rozgrywanych siedem lat później mistrzostwach świata w Barcelonie startował już jako zawodowiec. Zdobył tam srebro ze startu wspólnego, wyprzedził go tylko Belg Claude Criquielion. Wygrał także między innymi Giro del Friuli w latach 1980 i 1984, Giro di Romagna i Giro del Veneto w 1985 roku, Giro di Toscana i Gran Premio Città di Camaiore w 1986 roku, Giro del Trentino w 1987 roku oraz Coppa Sabatini rok później. W latach 1985 i 1986 zdobywał mistrzostwo Włoch w wyścigu ze startu wspólnego zawodowców. Nigdy nie wystąpił na igrzyskach olimpijskich. Jako zawodowiec startował w latach 1978-1989.
Od 1990 roku jest dyrektorem zawodowych grup kolarskich, obecnie jest dyrektorem generalnym grupy kolarskiej Barloworld.

</doc>
<doc id="1474571" url="https://pl.wikipedia.org/wiki?curid=1474571" title="Parafia św. Andrzeja Boboli w Białymstoku">
Parafia św. Andrzeja Boboli w Białymstoku

Parafia pw. św. Andrzeja Boboli w Białymstoku – rzymskokatolicka parafia należąca do dekanatu Białystok – Starosielce, archidiecezji białostockiej, metropolii białostockiej.
Historia.
Placówka duszpasterska w Starosielcach powstała po zakończeniu pierwszej wojny światowej. Administrator diecezji wileńskiej, Protonotariusz Apostolski ks. Kazimierz Mikołaj Michalkiewicz, dekretem z 25 września 1919 r. na pierwszego duszpasterza wspólnoty starosielskiej powołał ks. Pawła Grzybowskiego. Wspólnota parafialna otrzymała od Dyrekcji Okręgowej PKP w Wilnie do dyspozycji kaplicę przy szkole podstawowej w Starosielcach oraz dom kolejowy przy ul. Sienkiewicza. W czasie pierwszego nabożeństwa ks. Wilhelm Szwarc, z upoważnienia władzy diecezjalnej, poświęcił kaplicę, nadając jej tytuł Imienia NMP i św. Stanisława Biskupa Męczennika. Nowa placówka parafialna została bardzo szybko zorganizowana, ponieważ istniał już kościół (kaplica), cmentarz parafialny, plebania oraz kancelaria. Księgi metryczne prowadzone od początku istnienia placówki duszpasterskiej odnotowują, że pierwszego chrztu udzielono 28 września 1919 r. Janinie Gil, pierwsze małżeństwo zostało zawarte pomiędzy Janem Potockim z Łap i Marią Ekkert ze Starosielc 23 listopada 1919 r., a pierwszy pogrzeb odprawiono 13 stycznia 1920 r. zmarłej Ewie Reszyc.
Kościołem parafialnym jest Kościół pw. św. Andrzeja Boboli, dodatkowo do dyspozycji parafianie mają kościół filialny 
pw. Imienia Najświętszej Maryi Panny i św. Stanisława Biskupa Męczennika w Białymstoku.

</doc>
<doc id="1474572" url="https://pl.wikipedia.org/wiki?curid=1474572" title="Burmistrzowie Pyrzyc">
Burmistrzowie Pyrzyc



</doc>
<doc id="1474573" url="https://pl.wikipedia.org/wiki?curid=1474573" title="Wasilij Pawłow (podpułkownik)">
Wasilij Pawłow (podpułkownik)

Wasilij Jefimowicz Pawłow, ros. Василий Ефимович Павлов (ur. w Smoleńsku, zm. 20 lub 26 grudnia 1989 pod Paryżem) – rosyjski wojskowy (podpułkownik), emigracyjny wydawca, publicysta i pisarz oraz działacz młodzieżowy, polityczny i wojskowo-kombatancki.
Ukończył 1 aleksandrowską szkołę realną w Smoleńsku, zaś w październiku 1914 r. aleksiejewską szkołę wojskową. Brał udział w I wojnie światowej. Walczył na frontach północno-zachodnim i południowo-zachodnim. Był 3-krotnie ranny. Został odznaczony Orderem Św. Jerzego 4 klasy. W 1917 r. awansował do stopnia kapitana. Pod koniec marca 1918 r. wstąpił do Armii Ochotniczej. Brał udział w obu kubańskich marszach. Od 30 czerwca tego roku był zastępcą dowódcy 7 kompanii w 1 ochotniczym pułku markowskim. 21 lipca został jej dowódcą. 17 listopada został ranny w walkach pod wsią Konokowka. Po wyleczeniu w październiku 1919 r. objął dowództwo 5 kompanii 1 ochotniczego pułku markowskiego. Po sformowaniu 3 ochotniczego pułku markowskiego został dowódcą 3 batalionu. Od 1 do 21 listopada 1919 r. czasowo pełnił funkcję dowódcy pułku. Doszedł do stopnia podpułkownika. W poł. listopada 1920 r. wraz z resztkami wojsk białych ewakuował się z Krymu do Gallipoli. W 1922 r. zamieszkał w Bułgarii, gdzie był działaczem rosyjskich organizacji młodzieżowych, zaś w 1925 r. przyjechał do Francji. Należał do Rosyjskiego Związku Ogólnowojskowego (ROWS) i Narodowego Związku Pracujących (NTS). W 1926 r. utworzył Stowarzyszenie Rosyjskiej Młodzieży Narodowej w Normandii. Następnie stał na czele oddziału Narodowego Związku Rosyjskiej Młodzieży w Grenoble. W początkowym okresie II wojny światowej był działaczem NTS w III Rzeszy, reprezentując postawę sprzeciwu wobec współpracy zarówno z hitlerowcami, jak też nawiązania kontaktów z władzami sowieckimi. Pomimo tego po ataku wojsk niemieckich na ZSRR 22 czerwca 1941 r., został rezydentem NTS w białoruskim mieście Lepel. W 1944 r. powrócił do Rzeszy. Po zakończeniu wojny zajął się spisywaniem historii ochotniczych oddziałów markowskich z okresu wojny domowej w Rosji. W 1962 i 1964 r. wydał w Paryżu 2-tomową książkę pt. „Марковцы в боях и походах за Россию в освободительной войне 1917-1920 гг.”. Był też autorem innych historycznych książek. Wydawał i redagował czasopismo wojskowo-historyczne „Связь по цепям марковцев”. Ponadto stał na czele Rosyjskiego Związku Kawalerów Gieorgijewskich i Stowarzyszenia Markowców.
Linki zewnętrzne.
Biografia ppłk. Wasilija J. Pawłowa (jęz. rosyjski)

</doc>
<doc id="1474574" url="https://pl.wikipedia.org/wiki?curid=1474574" title="Christina Aguilera Latin American Tour 2001">
Christina Aguilera Latin American Tour 2001

Christina Aguilera Latin American Tour 2001 jest to trasa koncertowa amerykańskiej piosenkarki Christiny Aguilery.

</doc>
<doc id="1474576" url="https://pl.wikipedia.org/wiki?curid=1474576" title="Herb gminy Kobiele Wielkie">
Herb gminy Kobiele Wielkie

Herb Gminy Kobiele Wielkie przedstawia w zielonym polu otwartą księgę, a na niej od głowicy do podstawy złoty kłos w słup o dwu listkach. Po prawej jego stronie, na otwartej stronie księgi pięciopłatkowa, czerwona róża ze złotym dnem i zielonymi listkami, po lewej gęsie pióro szare.
Kolor tarczy i kłos symbolizują rolniczy charakter gminy. Róża nawiązuje do herbu Poraj, używanego przez ród Kobielskich - dawnych właścicieli części wsi Kobiele. Otwarta księga i pióro symbolizują twórczość Władysława Reymonta, który urodził się w Kobielach Wielkich. 
Autorem projektu herbu i flagi jest Marek Adamczewski. Herb zostały ustanowiony Uchwałą Rady Gminy Kobiele Wielkie nr XVI/89/00 z dnia 29 czerwca 2000.

</doc>
<doc id="1474579" url="https://pl.wikipedia.org/wiki?curid=1474579" title="André Gevers">
André Gevers

André Gevers (ur. 19 sierpnia 1952 w Schijndel) – holenderski kolarz szosowy, torowy i przełajowy, złoty medalista szosowych mistrzostw świata.
Kariera.
Największy sukces w karierze André Gevers w 1975 roku, kiedy zdobył złoty medal w wyścigu ze startu wspólnego amatorów podczas szosowych mistrzostw świata w Yvoir. W zawodach tych wyprzedził bezpośrednio Szweda Svena-Åke Nilssona oraz Włocha Roberto Cerutiego. Był to jednak jedyny medal wywalczony przez Geversa na międzynarodowej imprezie tej rangi. Ponadto w tym samym roku wygrał Omloop van Zeeuws-Vlaanderen i Omloop van de Baronie, a także zajął drugie miejsce w Olympia's Tour. Był też trzeci w Paryż-Bourges w 1976 roku oraz w Vuelta a Mallorca w 1978 roku. Zdobył również dwa medale torowych mistrzostw kraju: srebrny w indywidualnym wyścigu na dochodzenie w 1975 roku oraz brązowy w tej samej konkurencji w 1977 roku. W 1977 roku został ponadto wicemistrzem Holandii w kolarstwie przełajowym. Nigdy nie wystąpił na igrzyskach olimpijskich. Jako zawodowiec startował w latach 1976-1983.

</doc>
<doc id="1474580" url="https://pl.wikipedia.org/wiki?curid=1474580" title="Adrianus Gevers">
Adrianus Gevers



</doc>
<doc id="1474581" url="https://pl.wikipedia.org/wiki?curid=1474581" title="Andre Gevers">
Andre Gevers



</doc>
<doc id="1474592" url="https://pl.wikipedia.org/wiki?curid=1474592" title="Obszarnik">
Obszarnik

Obszarnik – określenie właściciela ziemskiego, zazwyczaj pejoratywne. Często używane, również w tym znaczeniu, w okresie II Rzeczypospolitej i Polski Ludowej. Największymi obszarnikami w Polsce byli Zamoyscy herbu Jelita.
Termin ten powstał w czasie po reformie systemu administracyjnego Cesarstwa Austrii ustawą z dnia 12 sierpnia 1866 roku. Ustawa ta ustanawiała w miejsce istniejących dominiów – gminy wiejskie (najczęściej jednowioskowe) oraz obszary dworskie. Właśnie permanentny konflikt pomiędzy gminą wiejską a właścicielem folwarku ("obszarnikiem") nadał temu ostatniemu owo znaczenie pejoratywne.

</doc>
<doc id="1474593" url="https://pl.wikipedia.org/wiki?curid=1474593" title="Meritum">
Meritum



</doc>
<doc id="1474594" url="https://pl.wikipedia.org/wiki?curid=1474594" title="Międzynarodowy Konkurs Graficzny na Ekslibris">
Międzynarodowy Konkurs Graficzny na Ekslibris

Międzynarodowy Konkurs Graficzny na Ekslibris w Gliwicach
Konkurs organizowany przez Miejską Bibliotekę Publiczną w Gliwicach od 1995 roku. Celem tego przedsięwzięcia, odbywającego się co dwa lata, jest prezentowanie współczesnych tendencji w sztuce ekslibrisu. Jury przyznaje uczestnikom trzy nagrody regulaminowe, nagrodę specjalną za ekslibris Miejskiej Biblioteki Publicznej oraz wyróżnienia. Laureaci nagród regulaminowych otrzymują statuetki autorstwa Krzysztofa Nitscha oraz nagrody pieniężne. Prace przesłane na konkurs stają się częścią zbiorów biblioteki. Każdej edycji konkursu towarzyszy wystawa pokonkursowa w Galerii Ratusza Miejskiego.

</doc>
<doc id="1474598" url="https://pl.wikipedia.org/wiki?curid=1474598" title="Siarhiej Alejnikaŭ">
Siarhiej Alejnikaŭ



</doc>
<doc id="1474603" url="https://pl.wikipedia.org/wiki?curid=1474603" title="Charles Yorke (4. hrabia Hardwicke)">
Charles Yorke (4. hrabia Hardwicke)

Charles Philip Yorke, 4. hrabia Hardwicke (ur. 2 kwietnia 1799 w Sydney Lodge niedaleko Southampton, zm. 17 września 1873) – brytyjski arystokrata, wojskowy i polityk, członek Partii Konserwatywnej, minister w rządach lorda Derby’ego.
Życiorys.
Służba w Royal Navy.
Był najstarszym synem admirała Josepha Sydneya Yorke’a i Elizabeth Rattray, córki Jamesa Rattraya. Wykształcenie odebrał w Harrow School oraz w Royal Naval College. Wzrorem ojca rozpoczął służbę w Royal Navy. Zaciągnął się w maju 1815 r. i został midszypmanem na HMS „Prince”. Następnie służył na Morzu Śródziemnym na pokładzie HMS „Sparrowhawk” i HMS „Leviathan”. Następnie służył na HMS „Queen Charlotte”. W 1816 r. brał udział w bombardowaniu Algieru. Następnie służył w Ameryce Północnej na pokładzie HMS „Leander”. Tam otrzymał dowodzenie nad „Jane”, małym okrętem przewożącym rozkazy między bazą floty w Halifaksie a Bermudami.
Yorke został następnie porucznikiem na HMS „Grasshopper”, a w sierpniu 1819 r. otrzymał stopień porucznika. W październiku 1820 r. został przydzielony do załogi HMS „Phaeton”. W 1823 r. został dowódcą HMS „Alacrity” na Morzu Śródziemnym. W 1825 r. otrzymał rangę kapitana. W latach 1828–1831 dowodził HMS „Alligator” i brał udział w morskich operacjach podczas greckiej wojny o niepodległość. W latach 1844-1845 powodził HMS „Black Eagle” i HMS „St Vincent”. Na pokładzie „St Vincent” przywiózł do Wielkiej Brytanii cara Mikołaja I.
Charles odszedł z czynnej służby w Royal Navy w 1858 r. i otrzymał rangę kontradmirała. Jeszcze w tym samym roku został wiceadmirałem. W 1863 r. otrzymał stopień pełnego admirała. W 1870 r. ostatecznie odszedł z floty.
Kariera polityczna.
W 1831 r. Yorke został wybrany do Izby Gmin jako reprezentant okręgu Reigate. W latach 1832-1834 reprezentował okręg wyborczy Cambridgeshire. Po śmierci stryja w 1834 r. odziedziczył tytuł 4. hrabiego Hardwicke i zasiadł w Izbie Lordów. W latach 1841-1846 pełnił funkcję Lorda-in-Waiting. W 1852 r. był poczmistrzem generalnym. W latach 1858–1859 był Lordem Tajnej Pieczęci.
Rodzina.
14 października 1833 r. poślubił Susan Liddell (ok. 1810 - 22 listopada 1886), córkę Thomas Liddella, 1. baron Ravensworth, i Marii Simpson, córki Johna Simpsona. Charles i Susan mieli razem pięciu synów i trzy córki:

</doc>
<doc id="1474604" url="https://pl.wikipedia.org/wiki?curid=1474604" title="Chińska Partia Dążenia do Sprawiedliwości">
Chińska Partia Dążenia do Sprawiedliwości

Chińska Partia Dążenia do Sprawiedliwości () – jedna z ośmiu tzw. partii demokratycznych w Chińskiej Republice Ludowej.
Partia została założona w październiku 1925 roku w San Francisco w środowisku chińskich emigrantów. Partia była opozycyjną wobec Kuomintangu, opowiadała się za demokratyzacją systemu politycznego i federacyjnym ustrojem państwa. W 1931 centralę partii przeniesiono do Hongkongu.
Na kongresie w 1947 roku partia przyjęła doktrynę lewicową i poparła KPCh. W 1950 siedziba partii została przeniesiona do Kantonu.
Partia skupia głównie chińskich emigrantów powracających do ojczyzny. W 2015 roku liczyła 47 tysięcy członków.

</doc>
<doc id="1474605" url="https://pl.wikipedia.org/wiki?curid=1474605" title="Schlag &amp; Söhne">
Schlag &amp; Söhne

Schlag &amp; Söhne – niemiecka firma organmistrzowska. Swą siedzibę miała w Świdnicy na Dolnym Śląsku.
Historia.
W roku 1831 Christian Gottlieb Schlag, konstruktor organów, przejął od Gottfrieda Kiesewatter w Jaworze na Dolnym Śląsku zbankrutowaną firmę. Trzy lata później przeprowadził się wraz z nią do Świdnicy. W roku 1869 bracia Christiana Gottlieba, Carl Johann i Heinrich, zrezygnowali z udziałów w firmie. Wskutek tego nazwa jej została zmieniona na „Schlag &amp; Söhne Schweidnitz”. Kierownictwo przejęli synowie Theodor i Oscar. W roku 1877 Christian Gottlieb zakończył pracę. Jego wnukowie Reinhold i Bruno przeistoczyli w roku 1903 firmę dziadka w spółkę komandytową. Z czasem spółka rozwinęła się do najbardziej znaczącej firmy produkującej organy na terenie Śląska przed I wojną światową.
Opus 1000, czyli tysięczny instrument został zbudowany w 1914 roku. Dziewięć lat później, w roku 1923, firma zakończyła swoją działalność.
Historia przedsiębiorstwa cechowana jest licznymi innowacjami. Jej nazwa była znana daleko poza granice Śląska.
Lista instrumentów.
Liczba zbudowanych od podstaw lub przebudowanych już istniejących instrumentów przekracza 1100 sztuk.
Inne prace.
Przebudowa:

</doc>
<doc id="1474606" url="https://pl.wikipedia.org/wiki?curid=1474606" title="Mandat nieba">
Mandat nieba



</doc>
<doc id="1474608" url="https://pl.wikipedia.org/wiki?curid=1474608" title="Międzynarodowy Przegląd Ekslibrisu Drzeworytniczego i Linorytniczego im. Pawła Stellera">
Międzynarodowy Przegląd Ekslibrisu Drzeworytniczego i Linorytniczego im. Pawła Stellera

Międzynarodowy Przegląd Ekslibrisu Drzeworytniczego i Linorytniczego im. Pawła Stellera – konkurs plastyczny organizowany przez Bibliotekę Śląską w Katowicach. Prace biorące udział w konkursie muszą być wykonane w technikach wypukłodruku. Jury przyznaje trzy nagrody regulaminowe, wyróżnienia oraz nagrody specjalne. Po przeglądzie ekslibrisy zostają włączone do zbiorów Biblioteki Śląskiej. Każdej edycji towarzyszy wystawa pokonkursowa (trzecia w 2001, czwarta – 2004, piąta – 2007).

</doc>
<doc id="1474615" url="https://pl.wikipedia.org/wiki?curid=1474615" title="Francisco Ximénez de Cisneros">
Francisco Ximénez de Cisneros



</doc>
<doc id="1474616" url="https://pl.wikipedia.org/wiki?curid=1474616" title="Trpimir">
Trpimir



</doc>
<doc id="1474621" url="https://pl.wikipedia.org/wiki?curid=1474621" title="Mistrzostwa Europy w Pływaniu 1989">
Mistrzostwa Europy w Pływaniu 1989

XIX Mistrzostwa Europy w pływaniu które odbyły się od 15 sierpnia do 20 sierpnia 1989 w Bonn (RFN).

</doc>
<doc id="1474624" url="https://pl.wikipedia.org/wiki?curid=1474624" title="Bucovina">
Bucovina

Bucovina - rumuńska grupa folkmetalowa założona w Jassach w 2000 roku.

</doc>
<doc id="1474625" url="https://pl.wikipedia.org/wiki?curid=1474625" title="Kevin Nash">
Kevin Nash

Kevin Scott Nash (ur. 9 lipca 1959 w Detroit) – amerykański wrestler, koszykarz i aktor, znany głównie z występów w organizacji World Wrestling Federation, w której posługiwał się pseudonimem ringowym Diesel i był głównym mistrzem, a także z występów w World Championship Wrestling, gdzie przewodził stajnią New World Order i kilkukrotnie zdobył mistrzostwa główne oraz drużynowe, w 2015 został wprowadzony do galerii sławy WWE Hall of Fame.
Wczesne życie.
Kevin Scott Nash urodził się 9 lipca 1959 w Detroit w stanie Michigan. Gdy miał trzy lata zmarł jego ojciec, Robert Nash. W młodości trenował koszykówkę. Od 1977 do 1980 grał na środkowej pozycji w uczelnianej drużynie Tennessee Volunteers w czasie studiów na University of Tennessee. Ukończył studia na wydziale psychologicznym i studia poboczne na wydziale filozofii edukacji. Po studiach przez cztery lata grał zawodowo w koszykówkę w Niemczech, w drużynie Gießen 46ers, jednak w rozwoju kariery przeszkodziła mu kontuzja kolana, której doznał w 1981. Z powodu tej kontuzji nie pozwolono mu grać w National Basketball Association. Wtedy został zawodowym żołnierzem amerykańskiej armii i przez dwa lata stacjonował w Niemczech. Potem pracował jako portier i ochroniarz w klubie nocnym w Michigan.
Kariera wrestlerska.
World Championship Wrestling (1990–1993).
Jego trenerami byli Jody Hamilton i Sgt. Buddy Lee Parker. Debiutował jako wrestler 5 września 1990 w World Championship Wrestling (WCW) pod pseudonimem ringowym Steel i tworzył tag team o nazwie Master Blasters z Alem Greenem, który posługiwał się pseudonimami Iron, a później Blade. Z czasem Nash przemianował swój pseudonim na Dr. X.
5 września 1990 na gali Master Blasters pokonali tag team Brada Armstronga i Tima Hornera. 27 października na gali Halloween Havoc pokonali Tracy Smothersa i Steve’a Armstronga.
2 lutego 1991 w odcinku "Worldwide" The Master Blasters przegrali walkę o mistrzostwo WCW United States Tag Team przeciwko posiadającej je drużynie Steiner Brothers (Rick Steiner i Scott Steiner). Była to pierwsza walka o tytuł The Master Blasters i Doktora X. Wkrótce Kevin Nash zaadoptował gimmick oparty na Czarnoksiężniku z Krainy Oz i pseudonim ringowy Oz. 19 maja na gali SuperBrawl I pokonał Tima Parkera w 26 sekund. Na wyemitowanej 14 czerwca gali pokonał Johnny’ego Richa. 14 lipca na Great American Bash został pokonany przez Rona Simmonsa. 5 września 1991 na gali uczestniczył w bitwie typu Battle Royal, wygranej przez El Gigante. 27 października na Halloween Havoc został pokonany przez Billa Kazmeiera, który zmusił go do poddania się.
W 1992 zaczął odgrywać zupełnie nową postać i przyjął pseudonim ringowy Vinnie Vegas. 21 stycznia na gali Clash of the Champions XVIII pokonał Thomasa Richa. 29 lutego na SuperBrawl II wraz z Rickym Mortonem został pokonany w walce tag teamów przez Van Hammera i Toma Zenka. 25 października na Halloween Havoc Erik Watts i Van Hammer pokonali DDP i Vinniego Vegasa w pojedynku nieemitowanym w telewizji
2 stycznia 1993 w odcinku "WCW Saturday Night" Vinnie Vegas wziął udział w turnieju o mistrzostwo United States i odpadł już w pierwszej rundzie, w której został pokonany przez Dustina Rhodesa.
World Wrestling Federation (1994–1996).
W 1993 debiutował w organizacji World Wrestling Federation (WWF) jako Diesel, osobisty ochroniarz Shawna Michaelsa. 30 sierpnia na SummerSlam pomógł Michaelsowi wygrać walkę przeciwko Mr. Perfectowi przez wyliczenie. 24 listopada na gali Survivor Series w walce tag teamów z eliminacjami Marty Jannetty, Randy Savage, Razor Ramon i The 1-2-3 Kid pokonali Adama Bomba, Diesela, Irwina R. Schystera i Ricka Martela.
22 stycznia 1994 wziął udział w bitwie na gali Royal Rumble. Wszedł na ring jako siódmy i wyeliminował kolejno Barta Gunna, Scotta Steinerby’ego, Owena Harta, Kwanga, Boba Backlunda, Billy’ego Gunna i Virgila, Sam został wyeliminowany jako trzynasty, wspólnymi siłami przez Bam Bam Bigelowa, Crusha, Mabela i Thurmana Plugga. 20 marca na WrestleMania X próbował pomóc Shawnowi Michaelsowi w walce z Razorem Ramonem, ale w środku walki został odesłany przez sędziego za kulisy, a Michaels przegrał. 30 kwietnia w odcinku "Superstars" Diesel pokonał mistrza Razora Ramona w walce o mistrzostwo Intercontinental. Na gali King of The Ring jego mistrzostwo i należące do Breta Harta WWF World Heavyweight Championship stały się przedmiotem zakładu. Diesel pokonał Harta przez dyskwalifikację, więc ze względu na charakter zwycięstwa obaj mistrzowie zachowali swoje tytuły. 28 sierpnia Diesel i Shawn Michaels pokonali tag team The Headshrinkers i przejęli należące do przeciwników pasy mistrzowskie WWF Tag Team Championship. 29 sierpnia Ramon odzyskał mistrzostwo Intercontinental, pokonując Diesela na gali SummerSlam. 23 listopada na Survivor Series w walce 5 na 5 Fatu, Razor Ramon, Sionne, The 1-2-3 Kid i The British Bulldog pokonali Diesela, Jeffa Jarretta, Jima Neidharta, Owena Harta i Shawna Michaelsa. Diesel i Michaels pokłócili się po przegranej walce i rozwiązali swój tag team, tracąc tym samym mistrzostwo drużynowe. 26 listopada na gali MSG House Show Diesel pokonał mistrza WWF Heavyweight, Boba Backlunda w 8 sekund i przejął jego tytuł.
22 stycznia 1995 na Royal Rumble miał bronić mistrzostwa WWF Heavyweight w walce przeciwko Bretowi Hartowi, ale walka zakończyła się remisem, ponieważ została zakłócona przez Owena Harta, Jeffa Jaretta, Roada Dogga, Boba Backlunda i Shawna Michaelsa. Diesel bronił swojego mistrzostwa w kolejnych tygodniach w walkach przeciwko Jarrettowi, Owenowi Hartowi i Bam Bam Bigelow, a 2 kwietnia na gali WrestleMania 11 przeciwko Shawnowi Michaelsowi. W trakcie gali mistrzowi towarzyszyła Pamela Anderson. 14 maja na In Your House walka przeciwko Sycho Sidowi, w której Diesel bronił tytułu zakończyła się dyskwalifikacją pretendenta. 24 czerwca 1995 wprowadził pośmiertnie do galerii sławy Hall of Fame legendarnego wrestlera o pseudonimie Antonino Rocca. 25 czerwca na King of the Ring Diesel połączył siły z Bam Bam Bigelow aby wspólnie pokonać Sycho Sida i Tatankę, którym w narożniku towarzyszył Ted DiBiase. 23 lipca na In Your House 2 Diesel ponownie obronił tytuł w walce przeciwko Sidowi, tym razem w pojedynku typu Lumberjack match. 27 sierpnia 1995 na SummerSlam obronił tytuł pokonując Kinga Mabela. 22 października na In Your House 4 został pokonany przez The British Bulldog w wyniku dyskwalifikacji. Diesel stracił mistrzostwo 19 października, przegrywając walkę z Bretem Hartem. 17 grudnia na In Your House 5 został zdyskwalifikowany i przegrał walkę przeciwko Owenowi Hartowi.
21 stycznia 1996 wziął udział w bitwie na gali Royal Rumble.Wszedł na ring jako dwudziesty trzeci. Wyeliminował Tatankę, Triple H-a, Owena Harta (z pomocą Shawna Michaelsa), Duke’a „The Dumpster” Droese'a i Kamę. Sam Diesel został wyeliminowany jako ostatni przez zwycięzcę bitwy, Shawna Michaelsa. Diesel próbował odzyskać mistrzostwo WWF Heavyweight 18 lutego, mierząc się z ówczesnym mistrzem, Bretem Hartem, w stalowej klatce na gali In Your House 6. Jednak w czasie walki The Undertaker przebił podłogę ringu od dołu i wciągnął Diesela pod ring, tym samym umożliwiając Hartowi ucieczkę z klatki i zwycięstwo. Diesel przyjął wyzwanie Undertkera i stanął z nim do walki 31 marca na gali WrestleMania 12 i przegrał.
W międzyczasie Kevin Nash przyjął ofertę Erica Bischoffa, który zaproponował mu powrót do organizacji World Championship Wrestling po wygaśnięciu jego kontraktu z WWF. Ostatnia walka Diesela w WWF przed zmianą organizacji miała miejsce 19 maja 1996 na gali MSG House Show. Przegrał z Shawnem Michaelsem, który był wówczas posiadaczem mistrzostwa WWF Heavyweight. Po walce Razor Ramon, Hunter Helmsley, i Shawn Michael uściskali Nasha na oczach publiczności, aby go pożegnać. Tym samym jednak złamali restrykcyjnie chroniony w tym czasie kayfabe, co spotkało się z nieprzychylną reakcją kierownictwa WWF.
Po odejściu Diesela, a potem także Razora Ramona, WWF zleciło odgrywanie ich gimmicków innym wrestlerom. Nowym Dieselem został Isaac Yankem. Próba przekonania widzów, że Isaac Yankem i Kevin Nash to ta sama osoba spotkała się jednak z przytłaczająco negatywną reakcją publiczności i pomysł ten szybko został porzucony.
World championship Wrestling (1996–2001).
10 czerwca 1996 Kevin Nash powrócił do World Championship Wrestling (WCW). Wcześniej, w maju, do organizacji dołączył Scott Hall. Obaj wrestlerzy utworzyli tag team o nazwie The Outsiders i byli kreowani na wysłanników konkurencyjnej organizacji World Wrestling Federation (WWF), którzy mieli przeprowadzać "inwazję". Za cel postawili sobie zniszczenie WCW od środka. W tym celu często przeszkadzali i zakłócali porządek w trakcie nagrywania programu "WCW Nitro". Wkrótce The Outsiders zażądali pojedynku trzyosobowych drużyn przeciwko reprezentantom zawodników wiernych organizacji. Trzeci zawodnik w drużynie Nasha i Halla miał być niespodzianką. W końcu 16 czerwca 1996 na gali Great American Bash The Outsiders przekonali zarządzającego programem Erica Bischoffa do swojego pomysłu, po czym Nash wykonał na Bischoffie Jackknife Powerbomb i wyrzucił go z ringu. 7 lipca na gali Bash at the Beach Nash i Hall zmierzyli się w obiecanym im pojedynku przeciwko Randy’emu Savage’owi, Lexowi Lugerowi i Stingowi. Partner The Outsiders nie pojawił się na początku walki. W trakcie starcia Lex Luger doznał poważnej kontuzji uniemożliwiającej dalszą walkę. Wtedy na arenie pojawił się Hulk Hogan. Z początku komentatorzy i publiczność myśleli, że Hogan przyszedł aby zastąpić Lexa Lugera, ale okazało się, że to on jest tajemniczym partnerem The Outsiders. Wykonał Guillontine Legdrop na Savage'u i przypiął go, wygrywając dla drużyny The Outsiders. Kevin Nash, Scott Hall i Hulk Hogan utworzyli stajnię New World Order (nWo) i zapowiedzieli, że zamierzają przejąć WCW. Wkrótce nWo zaczęło zyskiwać nowych członków.
10 sierpnia 1996 na gali Hog Wild Kevin Nash i Scott Hall pokonali Lexa Lugera i Stinga. 15 września na Fall Brawl zespół New World Order, tworzony przez Hollywood Hulka Hogana, Kevina Nasha, Scotta Halla i Jeffa Farmera, udającego Stinga, pokonał The Four Horsemen, tworzony przez Rica Flaira, Arna Andersona, Lexa Lugera i prawdziwego Stinga. 27 października na gali Halloween Havoc Nash i Hall pokonali tag team Harlem Heat (Booker T i Stevie Ray) w walce o mistrzostwo WCW World Tag Team. 24 listopada na World War 3 obronili tytuł w walce trzech tag teamów przeciwko The Nasty Boys i Faces of Fear, a Nash dodatkowo wziął udział w battle royal, wygranym przez The Gianta.
25 stycznia 1997 na gali nWo Souled Out Kevin Nash i Scott Hall bronili tytułu w walce przeciwko The Steiner Brothers. Walkę sędziował współpracujący z nWo Nick Patrick, który jednak został znokautowany w czasie pojedynku i zastąpiony przez bardziej wiernego WCW Randy’ego Andersona. Starcie oraz tytuły wygrali Steiner Brothers. Dzień później jednak Eric Bischoff, który w sekrecie miał cały czas współpracować z nWo, zwolnił Andersona i zwrócił tytuły Nashowi oraz Hallowi. 23 lutego mistrzowie zostali pokonani w walce o tytuły na gali SuperBrawl przez The GIanta i Lexa Lugera, którzy również następnego dnia zostali zmuszeni do zwrócenia pasów mistrzowskich poprzednim właścicielom. 16 marca na Uncensored Kevin Nash, Scott Hall, Hollywood Hulk Hogan i Randy Savage wygrali starcie trzech tag teamów z eliminacjami przeciwko drużynie złożonej z Rowdy Roddy Pipera, Chrisa Benoit, Steve’a McMichaela i Jeffa Jarretta oraz przeciwko drużynie zwanej "drużyną WCW", złożonej z The GIanta, Lexa Lugera i Scotta Steinera. 6 kwietnia na Spring Stampede Nash pokonał Ricka Steinera w pojedynku o WCW World Tag Team Championship. Walka ta była planowana jako Tag Team match, ale Scott Hall się nie zjawił, a Scott Steiner został aresztowany. 18 maja na Slamboree Ric Flair, Roddy Piper i Kevin Greene pokonali Kevina Nasha, Scotta Halla i Syxxa. Nie była to jednak walka o tytuł. Ta odbyła się 15 czerwca na gali Great American Bash. Nash i Hall pokonali Flaira i Pipera i obronili pasy mistrzowskie. Po tym jak 9 sierpnia na Road Wild Steiner Brothers pokonali mistrzów drużynowych, Nash doznał kontuzji, przez którą musiał ograniczyć swoje występy. Jeszcze 28 września na Worldwide pokonał w ringu Prince’a Iaukea, ale nie był już w stanie pomóc Scottowi Hallowi w walce o mistrzostwo 13 października. Zastępował go Syxx-Pac, ale walkę wygrali i tytuły przejęli The Steiner Brothers.
12 stycznia 1998 w odcinku "Nitro" Scott Hall i Kevin Nash pokonali The Steiner Brothers i odzyskali pasy mistrzowskie WCW World Tag Team Championship. 24 stycznia na Souled Out Kevin Nash pokonał The Gianta. 2 lutego mistrzowie ponownie przegrali swoje tytuły w walce przeciwko The Steiner Brothers, jednak odzyskali je w walce rewanżowej 22 lutego na gali Superbrawl. 15 marca na Uncensored Giant pokonał Nasha przez dyskwalifikację. 19 kwietnia na Spring Stampede Hollywood Hogan i Kevin Nash pokonali Roddy Pipera i The Gianta. 17 maja Sting i Giant pokonali Nasha i Halla w walce o mistrzostwo drużynowe.
Ostatecznie grupa New World Orfer podzieliła się na dwie frakcje: „nWo Hollywood” dowodzoną przez Hollywood Hogana i „nWo Wolfpac” dowodzoną przez Kevina Nasha. Do grupy Nasha należeli także Randy Savage, Lex Luger, Sting i Konnan. Tymczasem ówcześni mistrzowie WCW World Tag Team (Sting i The Giant) pokłócili się i stoczyli ze sobą pojedynek 14 czerwca 1998 na gali Great American Bash. Zwycięzca zachowywał mistrzostwo i mógł wybrać drugiego mistrza. Sting pokonał Th Gianta, a swoim nowym partnerem mianował Kevina Nasha. 20 lipca mistrzowie zostali jednak pokonani przez Scotta Halla i The Gianta w walce o tytuł. 24 lipca 1998 na gali Souled Out Kevin Nash pokonał Gianta. W rzeczywistości w czasie walki Nash pomylił się wykonując atak powerbomb i powodując u The Gianta poważną kontuzję, przez którą jego przeciwnik nie mógł później uprawiać wrestlingu przez dłuższy czas. 8 sierpnia na gali Road Wild Kevin Nash wziął udział w walce typu Battle Royal, wygranej przez Billa Goldberga. 13 września grupa Team WCW (Diamond Dallas Page, Roddy Piper i The Warrior) zwyciężyła walkę typu WarGames match, w której brały udział także nWo Hollywood (Hollywood Hogan, Bret Hart i Stevie Ray) oraz nWo Wolfpac (Kevin Nash, Sting i Lex Luger). 25 października na Halloween Havoc w wyniku wyliczenia Kevin Nash został pokonany przez swojego dawnego partnera tageamowego, Scotta Halla. 22 listopada na World War 3 zwyciężył w sześćdziesięcioosobowym Battle Royal i tym samym wygrał możliwość walki o główne mistrzostwo organizacji, WCW World Heavyweight Championship. Walka odbyła się 27 grudnia na Starrcade. W pokonaniu Billa Goldberga i przejęciu tytułu Nashowi pomógł Scott Hall, który poraził mistrza elektrycznym pastuchem. Była to pierwsza przegrana w karierze Goldberga.
4 stycznia 1999 Kevin Nash miał się zmierzyć z Goldbergiem w pojedynku, który był kreowany na bardzo ważny, będący wydarzeniem wieńczącym długą i znaczącą rywalizację. Ponadto wydarzenie to miało miejsce w rodzinnej dla Goldberga Atlancie. Zwrot akcji był taki, że Goldberg nie mógł stawić się na czas w ringu, z powodu zatrzymania przez organy porządku publicznego. Zastąpił go powracający po długiej przerwie Hollywood Hogan, nadal dowodzący frakcją nWo Hollywood. Pojedynek był bardzo krótki. Już na samym początku Hogan dotknął przeciwnika lekko palcem wskazującym, a wtedy Nash natychmiast upadł na podłogę i pozwolił się przypiąć. Oznaczało to piąte zdobycie tytułu przez Hogana i koniec rozłamu w nWo. Ten incydent spotkał się z przytłaczająco negatywnym odbiorem publiczności. Po tym wydarzeniu konferansjer Tony Schiavone próbował przekonać telewidzów, żeby nie przełączali kanału, nieopatrznie zdradzając przy tym, że Mick Foley właśnie walczy o mistrzostwo konkurencyjnej organizacji, WWF. Skutek był jednak odwrotny do zamierzonego i setki tysięcy widzów przełączyło program. Incydent ten jest powszechnie nazywany "Fingerpoke of Doom" (pl. "Dotknięcie palcem zagłady") i przypisuje się mu przyczynienie do dalszego spadku oglądalności i ostatecznie upadku WCW.
21 lutego 1999 na gali SuperBrawl Kevin Nash i Scott Hall pokonali Konnana i Reya Mysterio Jr. Zgodnie z zakładem Mysterio musiał zdjąć maskę i po raz pierwszy ujawnić swoją twarz. 14 marca na Uncensored Nash ponownie pokonał Misterio. 11 kwietnia na Spring Stampede został pokonany przez Billa Goldberga. 9 maja na Slamboree został nowym mistrzem, pokonując Diamond Dallas Page’a w walce o mistrzostwo WCW World Heavyweight. 13 czerwca obronił tytuł pokonując Randy’ego Savage’a przez dyskwalifikację. Nash i Savage uczynili pas mistrzowski przedmiotem zakładu w nadchodzącej walce tag teamów na gali Bash at the Beach, która odbyła się 11 lipca. Randy Savage wygrał, z pomocą Sida Viciousa, pokonując Kevina Nasha i Stinga. 14 sierpnia na gali Road Wild Hollywood Hogan walczył w pojedynku, który jak twierdził, miał być ostatnim przed jego emeryturą. Hogan pokonał Kevina Nasha broniąc przy tym mistrzostwa WCW World Heavyweight. W wyemitowanym 16 grudnia odcinku "WCW Thunder" Nash i Scott Hall zdobyli mistrzostwo drużynowe WCW World Tag Team Championship. 19 grudnia na Starrcade Nash wygrał pojedynek z Sidem Viciousem. 27 grudnia duet zrzekł się mistrzostwa z powodu kontuzji kolana Halla.
16 stycznia 2000 na gali Souled Out Nash pokonał Terry’ego Funka w pojedynku o stanowisko komisarza WCW. 24 stycznia Kevin Nash jako nowy komisarz nakazał odebrać Sidowi Viciousowi mistrzostwo WCW World Heavyweight. Vicious odzyskał je pokonując Nasha 26 stycznia w odcinku "WCW Thunder". 24 maja Nash pokonał Jeffa Jarretta i Scotta Steinera w walce typu Triple Threat i wygrał w ten sposób główne mistrzostwo WCW po raz trzeci, ale 29 maja oddał je Ricowi Flairowi, który jego zdaniem bardziej zasługiwał na to wyróżnienie. Po tym jak mistrzostwo przejął Jeff Jarrett. Kevin Nash stoczył z nim walkę 11 czerwca na gali Great American Bash i przegrał. 9 lipca na gali Bash at the Beach Nash po raz kolejny zmierzył się z Billem Goldbergiem i po raz kolejny przegrał. 28 sierpnia pokonał Bookera T na gali "WCW Monday NITRO" i wygrał należący do przeciwnika pas WCW World Heavyweight. 17 września Booker T odzyskał tytuł na gali Fall Brawl, pokonując Nasha w stalowej klatce. 26 listopada na Mayhem Nash i DDP pokonali Shawna Stasiaka i Chucka Palumbo w walce o mistrzostwo drużynowe WCW World Tag Team Championship. Komisarz WCW, Mike Sanders, zdecydował się w grudniu odebrać pasy ówczesnym mistrzom i oddać je poprzednim mistrzom. W związku z tym Nash i DDP jeszcze raz pokonali Stasiaka i Palubo w walce o tytuły 17 grudnia na gali Starrcade.
14 stycznia na gali WCW Sin Shawn Stasiak i Chuck Palumbo pokonali Kevina Nasha i DDP w walce o mistrzostwo drużynowe WCW World Tag Team Championship. Ostatnią galą Kevina Nasha w WCW było SuperBrawl z 18 lutego, gdzie został pokonany przez broniącego tytułu Scotta Steinera. World Championship Wrestling zostało wykupione przez World Wrestling Federation, ale Nash zdecydował się wstrzymać z decyzją o zmianie organizacji do czasu wygaśnięcia jego umowy z WCW, czyli do stycznia 2002.
World Wrestling Federation / Entertainment (2002–2004).
Kevin Nash, Scott Hall i Hulk Hogan podpisali kontrakty z World Wrestling Federation (WWF) w styczniu 2002. W kayfabe współwłaściciel WWF, Vince McMahon, miał zatrudnić grupę New World Order (nWo) w celu zniszczenia WWF od środka, ponieważ nie chciał dzielić się organizacją z drugim współwłaścicielem, Rikiem Flairem. Kevin Nash pojawił się w organizacji po raz pierwszy od lat 17 lutego 2002 na gali No Way Out, gdzie pomógł Chrisowi Jericho pokonać Stone Cold Steve’a Austina. Wkrótce Nash i Scott Hall zaczęli rywalizować z The Rockiem i Hulkiem Hoganem, który w międzyczasie odszedł z nWo. W kwietniu Nash musiał przejść operację naciągniętego bicepsa, w związku z czym był niezdolny do walk. Od tej pory pełnił funkcję managera. 3 czerwca przedstawił nowego członka nWo, Shawna Michaelsa. 8 lipca Nash wziął udział w walce tag teamów i znowu doznał kontuzji, tym razem mięśnia czworogłowego uda.
Od kwietnia 2003 rywalizował z Triple H-em. Zmierzył się z nim 27 kwietnia na Backlash w walce tag teamów, w której Triple H, Chris Jericho i Ric Flair pokonali Bookera T, Shawna Michaelsa i Kevina Nasha. 18 maja na Judgment Day Nash pokonał Triple H-a przez dyskwalifikację. 15 czerwca na Bad Blood Triple H pokonał Nasha w walce typu Hell in a Cell. 24 sierpnia 2003 wziął udział w głównej walce na gali Elimination Chamber wygranej przez Triple H-a. 27 października przeszedł operację szyi.
Total Nonstop Action (2004 – 2010).
W 2004 dołączył do organizacji Total Nonstop Action (TNA), gdzie stworzył tag team The Kings of Wrestling ze Scottem Hallem i Jeffem Jarrett. Ich celem było przejęcie organizacji. Aby to osiągnąć stosowali sabotaż, atakowali wrestlerów za kuliami i rywalizowali z najbardziej prominentnymi zawodnikami organizacji, takimi jak A.J. Styles i Jeff Hardy. Zachowanie grupy The Kings of Wrestling było inspirowane grupą New World Order, do której Nash należał w WCW.
5 grudnia 2004 na gali Turning Point Randy Savage, Jeff Hardy i A.J. Styles pokonali Jeffa Jarretta, Kevina Nasha i Scotta Halla.
8 stycznia 2005 na gali Superstars of Wrestling Kevin Nash pokonał Disco Inferno. 16 stycznia na Final Resolution wziął udział w walce typu Triple Threat o bycie głównym pretendentem do pasa NWA World Heavyweight Championship. On i Diamond Dallas Page zostali pokonani przez Monty’ego Browna. 13 lutego na TNA Against All Odds Jeff Jarrett pokonał Nasha w walce o mistrzostwo NWA World Heavyweight. W czasie walki wrestler The New Age Outlaw zjawił się by pomóc Jeffowi Jarrettowi, a Syxx-Pac zjawił się by pomóc Nashowi. 13 marca na TNA Destination X Outlaw pokonał Nasha w walce typu Fist First Blood match. 22 października Nash został odwieziony do szpitala z nieznanych powodów.
Kevin Nash znów zaczął występować w kwietniu 2006. 14 maja na gali Sacrifice zaatakował wrestlera o pseudonimie Puma i stwierdził, że przeciętny duży mężczyzna jest w stanie zniszczyć najlepszego zawodnika X-Division (dywizja nowoczesnego wrestlingu opartego na akrobatyce, a nie, tak jak tradycyjny wrestling, na sile i dużej masie mięśniowej). Tak zaczęła się trwająca wiele miesięcy rywalizacja Nasha z X-Division. Często bił i poniżał zawodników tej dywizji nawet poza zaplanowanymi walkami. 18 czerwca na Slammiversary pokonał Chrisa Sabina, a 16 lipca na Victory Road Chris Sabin i Jay Lethal pokonali Kevina Nasha i Alexa Shelley w walce tag teamów. 13 sierpnia na Hard Justice miał się zmierzyć z Alexem Shelley w pojedynku o pierwszeństwo do walki o mistrzostwo Impact X Division, jednak dzień wcześniej doznał kontuzji szyi i nie mógł wziąć udziału w gali. Od tej pory Kevin Nash bardzo ograniczył występowanie w roli wrestlera. Znacznie częściej pełnił funkcję managera, gospodarza, mentora lub autorytetu, w międzyczasie rywalizując z takimi zawodnikami jak Samoa Joe, A.J. Styles, Mick Foley, Abyss, Eric Young i Hernandez.
17 lipca 2009 na gali Victory Road pokonał A.J. Stylesa w walce o mistrzostwo TNA Legends. Stracił je dwa dni później, w walce typu Tag Team match, w której Kevin Nash i Kurt Angle przegrali z Bobbym Lashleyem i nowym posiadaczem tytułu, Mickiem Foleyem. 16 sierpnia na gali Hard Justice Kevin Nash pokonał Micka Foleya i odebrał mu mistrzostwo. Przegrał je 18 października na gali Bound For Glory w walce Triple Threat, którą wygrał Eric Young. W pojedynku brał też udział Hernandez.
W 2010 na krótko reaktywował grupę New World Order pod nazwą The Wolfpac.
Drużyna The Band, składająca się z Erica Younga, Kevina Nasha i Scotta Halla, zdobyła mistrzostwo drużynowe TNA World Tag Team Championship pokonując jednego z jego posiadaczy, Matta Morgana w walce typu Handicap match. The Band reprezentowali Nash i Hall. Drużynie mistrzostwo zostało odebrane 10 czerwca z powodu zwolnienia z organizacji Scotta Halla.
22 października 2010 Kevin Nash oświadczył w wywiadzie dla RingsideRadio.com, że jego umowa z TNA wygasła i nie zaproponowano mu nowej.
Kariera niezależna po 2010.
Po odejściu z TNA w 2011 występował w takich organizacjach, jak Championship Wrestling International (CWI), Body Progression Wrestling (BPW), Dutch Pro Wrestling (DPW), One Pro Wrestling (1PW), Pro Wrestling Only (PWO) i inne.
30 stycznia 2011 Kevin Nash wziął udział w bitwie na gali Royal Rumble, zaskakując niespodziewającą się go publiczność. Został przedstawiony jako powracający po długiej przerwie zawodnik o pseudonimie ringowym Deisel. Wszedł na ring jako trzydziesty drugi, nikogo nie wyeliminował i sam został wyeliminowany jako dwudziesty szósty przez Wade’a Barretta.
26 stycznia 2014 też wziął udział w bitwie na gali Royal Rumble. Wszedł na ring jako czternasty i został wyeliminowany jako dziewiąty przez Romana Reignsa.
6 kwietnia 2014 wprowadził do galerii sławy WWE Hall of Fame Scotta Halla.
29 marca 2015 jako członek grupy New World Order (razem z Hulkiem Hoganem i Scottem Hallem) pojawił się na Wrestlemanii, aby wesprzeć Stinga w jego pojedynku z Triple H-em, którego wsperało D-Generation X. Tego samego dnia został wprowadzony do WWE Hall of Fame przez Shawna Michaelsa.
Inne media.
Gry komputerowe.
Przedstawiająca go grywalna postać pojawiła się w dwudziestu pięciu grach komputerowych. Były to:
Życie prywatne.
Jego ojciec Robert Nash zmarł kiedy Kevin Nash miał trzy lata. Jego matka Wanda zmarła 27 grudnia 1994 po czteroletniej walce z rakiem.
Od 28 października 1988 jest żonaty z Tamarą Nash, z którą ma jednego syna, urodzonego w 1996 Tristana Nash.
24 grudnia 2014 został aresztowany i oskarżony o pobicie swojego osiemnastoletniego syna, Tristena Nasha. Dwie godziny później policja aresztowała także Tristena Nasha, który został oskarżony o pobicie żony Kevina Nasha, Tamary Nash. 15 stycznia 2015 prokuratura oświadczyła, że nie wytoczy postępowania przeciwko Kevinowi Nashowi. Jego prawnik utrzymuje, że w dniu aresztowania Kevin Nash tylko bronił swojej żony.

</doc>
<doc id="1474630" url="https://pl.wikipedia.org/wiki?curid=1474630" title="Kwant (program telewizyjny)">
Kwant (program telewizyjny)

Kwant – program popularnonaukowy emitowany przez Telewizję Polską od 8 września 1986 roku. Prowadzącym był Roman Kanciruk wraz z grupą młodych osób. Program podzielono na kilka mniejszych bloków, każdy omawiał różne osiągnięcia naukowo-techniczne, ciekawostki przyrodnicze i inne. Stałym elementem programu były coroczne turnieje wiedzy (Super Głowa). Po programie emitowany był film z gatunku popularnonaukowego m.in. seria "Było sobie życie." 
Ścieżkę dźwiękową czołówki programu stanowił utwór Jean Michel Jarre'a – „Equinoxe 5”. Początkowo program ten trwał około 40-50 minut jednak w późniejszym czasie skrócono czas emisji do 20 minut. 
W 1987 program był jednym z laureatów Konkursu im. Bruno Winawera.
"Kwant" zniknął ostatecznie z anteny telewizorów jesienią 1997 roku.

</doc>
<doc id="1474631" url="https://pl.wikipedia.org/wiki?curid=1474631" title="Bruichladdich">
Bruichladdich

Bruichladdich Distillery – destylarnia whisky na półwyspie Rhinns na szkockiej wyspie Islay.
Jest jedną z siedmiu gorzelni na wyspie, i jedyną w pełni niezależną. 
"The Harvey Bottling Hall" czynny jest on 25 maja 2003 roku. To też jedyny zakład na wyspie butelkujący swoje wyroby na miejscu. Od grudnia 2004 do produkcji używany jest słód wytwarzany z jęczmienia uprawianego na wyspie. 
Historia.
Bruichladdich zbudowana została w roku 1881 przez braci Roberta Williama oraz Johna Gourlay Harvey nad brzegiem zatoki Loch Indaal, na półwyspie Rinns, najbardziej wysuniętej na zachód części wyspy. Zakład stał się dziełem sztuki destylacji i po dzień dzisiejszy sprzęt, na którym pracuje, pozostał niezmieniony. W przeciwieństwie do wielu innych gorzelni, które przebudowane były często ze starych farm, zakład ten od początku budowany był z przeznaczeniem tylko na produkcję whisky. Destylarnia zmieniała właścicieli parokrotnie, w latach 1929 - 1937 była nawet zawieszona produkcja. Zakład zamknięto ponownie w roku 1994, 19 grudnia 2000 został kupiony przez Murraya McDavida i kompletnie przebudowany. Jim McEwan, który pracował ówcześnie w gorzelni Bowmore, został wtedy zatrudniony jako dyrektor produkcji. Wiktoriański styl gorzelni został w większości zachowany. Maszyny, urządzenia, piece oraz systemy rurociągów zostały kompletnie usunięte i odnowione przez lokalnych mechaników i konstruktorów. W całej destylarni nie jest używany ani jeden komputer (z wyjątkiem prac biurowych i kamer internetowych).
W sumie zakład wydał ponad 200 roczników. Pełną listę można znaleźć na oficjalnej stronie internetowej.

</doc>
<doc id="1474633" url="https://pl.wikipedia.org/wiki?curid=1474633" title="Schlag und Söhne">
Schlag und Söhne



</doc>
<doc id="1474635" url="https://pl.wikipedia.org/wiki?curid=1474635" title="Antanas Kaminskas">
Antanas Kaminskas

Antanas Zenonas Kaminskas (ur. 4 sierpnia 1953 w Taurogach) – litewski ekonomista, polityk, minister gospodarki w 1996.
Życiorys.
W 1976 ukończył studia ekonomiczne na Uniwersytecie Wileńskim. Po ukończeniu studiów pełnił funkcję kierownika wydziału w centrum informacyjno-obliczeniowym resortu usług komunalnych. Od 1982 do 1990 pracował w Państwowym Komitecie Planowania Litewskiej SRR na stanowiskach asystenta przewodniczącego, głównego ekonomisty wydziału i zastępcy kierownika wydziału. Od 1990 był zatrudniony w Ministerstwie Gospodarki, gdzie pełnił funkcje: kierownika działu usług (1990–1992), dyrektora departamentu prywatyzacji (1992–1995) oraz sekretarza ministerstwa (1995–1996).
19 marca 1996 został powołany na stanowisko ministra gospodarki w rządzie Laurynasa Stankevičiusa. Funkcję tę pełnił do 10 grudnia 1996.
Po odejściu ze stanowiska ministra pracował w biznesie, pełnił funkcję dyrektora generalnego w przedsiębiorstwach. Powrócił następnie do pracy w administracji państwowej. W latach 2001–2002 był szefem kancelarii rządu, a w latach 2002–2006 głównym doradcą premiera Algirdasa Brazauskasa. W 2006 został wicedyrektorem generalnym kolei litewskich Lietuvos geležinkeliai.
Członek Litewskiej Partii Socjaldemokratycznej. W wyborach parlamentarnych w 2008 z jej ramienia bez powodzenia ubiegał się o mandat poselski.

</doc>
<doc id="1474638" url="https://pl.wikipedia.org/wiki?curid=1474638" title="Nieprzyjemność w klubie Bellona">
Nieprzyjemność w klubie Bellona

Nieprzyjemność w klubie Bellona (The Unpleasantness at the Bellona Club) – powieść kryminalna z 1928 autorstwa Dorothy L. Sayers, z jej ulubioną postacią Lorda Peter Wimsey.
Fabuła.
W londyńskim klubie Bellona umiera stary generał Fentiman. Nikt jednak nie wie, o której dokładnie godzinie. W tym samym dniu umiera jego zamożna siostra. W testamencie zastrzegła, że pieniądze po niej otrzyma rodzina Fentimana w przypadku śmierci jej przed bratem. Inaczej jej majątek przypadnie dalekiej krewnej Ann Dorland. Detektyw amator Lord Peter Wimsey postanawia pomóc w ustaleniu kto z rodzeństwa zmarł pierwszy.

</doc>
<doc id="1474641" url="https://pl.wikipedia.org/wiki?curid=1474641" title="Bitwa koło Wysp Egadzkich">
Bitwa koło Wysp Egadzkich

Bitwa morska koło Wysp Egadzkich – starcie zbrojne Rzymian i Kartagińczyków w roku 241 p.n.e., w czasie I wojny punickiej. 
Po roku 249 p.n.e. Rzymianie doświadczeni wcześniejszymi porażkami rozpoczęli odbudowę floty. Sfinansowano naprędce budowę dwustu lekkich galer, które skierowano do oblężenia twierdz kartagińskich w Drepanum i Lilybeum. Dowódcą floty rzymskiej został konsul Gajusz Lutacjusz Katulus. Kartagińczycy tymczasem, czując się pewnie na morzu po odniesionych zwycięstwach, rozbroili swoje okręty i zwolnili załogi. W rezultacie przeciwko Rzymianom skierowano pośpiesznie zebraną flotę z mało doświadczonymi żeglarzami pod wodzą Hannona. Okręty kartagińskie, przeładowane żywnością dla wojsk na Sycylii, były zdecydowanie mniej zwrotne od jednostek rzymskich. 
W marcu 241 p.n.e. flota kartagińska pojawiła się w pobliżu Hiery (Iera Nesos) w archipelagu Wysp Egadzkich. Hannon zamierzał dopłynąć do Sycylii, gdzie miała być przekazana żywność dla armii Hamilkara, a następnie wzmocnić się doświadczonym wojskiem i wydać Rzymianom bitwę. Przewidział to jednak Lutacjusz, który 10 marca 241 p.n.e. wyruszył naprzeciw flocie kartagińskiej. W pobliżu wyspy Eguza (Aegusa) doszło do spotkania obu flot. Bitwa zakończyła się klęską Kartagińczyków, którzy stracili pięćdziesiąt okrętów zatopionych i siedemdziesiąt zdobytych przez Rzymian. Klęska na morzu uniemożliwiła zaopatrzenie armii kartagińskiej na Sycylii, co wpłynęło na wynik wojny. W tym samym roku obie strony zawarły porozumienie pokojowe, na mocy którego Kartagina zrzekła się Sycylii.

</doc>
<doc id="1474643" url="https://pl.wikipedia.org/wiki?curid=1474643" title="Rejon hałycki">
Rejon hałycki



</doc>
<doc id="1474644" url="https://pl.wikipedia.org/wiki?curid=1474644" title="Furia (zespół muzyczny)">
Furia (zespół muzyczny)

Furia – polska grupa muzyczna wykonująca black metal. Powstała w 2003 roku w Katowicach z inicjatywy gitarzysty i wokalisty Michała „Nihila” Kuźniaka. Skład zespołu współtworzą ponadto basista Kamil „Sars” Staszałek, gitarzysta Artur „A” Rumiński oraz perkusista Grzegorz „Namtar” Kantor. Członkowie formacji tworzą również grupę MasseMord.

</doc>
<doc id="1474645" url="https://pl.wikipedia.org/wiki?curid=1474645" title="Re Umberto">
Re Umberto

Re Umberto M1 - stacja turyńskiego metra zlokalizowana w ścisłym centrum miasta pod Corso Vittorio Emanuele II. Na powierzchni kursują tramwaje linii 9 i 15 oraz autobusy 11, 12, 14, 33, 52, 63, 64, 67 i 68.

</doc>
<doc id="1474647" url="https://pl.wikipedia.org/wiki?curid=1474647" title="Postmuseum">
Postmuseum



</doc>
<doc id="1474649" url="https://pl.wikipedia.org/wiki?curid=1474649" title="Porta Nuova">
Porta Nuova



</doc>
<doc id="1474651" url="https://pl.wikipedia.org/wiki?curid=1474651" title="Publiczne propagowanie faszyzmu">
Publiczne propagowanie faszyzmu



</doc>
<doc id="1474652" url="https://pl.wikipedia.org/wiki?curid=1474652" title="Jan Bucewicz-Wręba">
Jan Bucewicz-Wręba

Jan Bucewicz-Wręba (lit. "Jonas Bucevičius"; ur. 13 października 1883 w Jadranach na Żmudzi, zm. 1967 w Łodzi) – litewski adwokat, działacz mniejszości polskiej na Litwie, poseł na Sejm Republiki Litewskiej (1926–1927). 
Życiorys.
Po ukończeniu gimnazjum w Lipawie studiował prawo na Uniwersytecie Petersburskim. W 1912 rozpoczął pracę w rosyjskiej stolicy jako adwokat. Po powrocie na Żmudź w 1921 zamieszkał w rodzinnym gospodarstwie w Jadranach. Kontynuował pracę jako adwokat, tym razem w Szawlach. 
W 1926 wybrano go posłem na Sejm Republiki Litewskiej III kadencji z listy chrześcijańskich demokratów, mandat sprawował do rozwiązania parlamentu w 1927. Po 1945 repatriował się do Polski, zamieszkał w Łodzi. 

</doc>
<doc id="1474653" url="https://pl.wikipedia.org/wiki?curid=1474653" title="Pomnik Władysława Stanisława Reymonta w Łodzi">
Pomnik Władysława Stanisława Reymonta w Łodzi

Pomnik Władysława Stanisława Reymonta – rzeźba plenerowa wykonana z brązu, według projektu łódzkiego artysty rzeźbiarza Wacława Wołosewicza.
Pomnik jest centralnym punktem łódzkiego placu Władysława Reymonta. Odsłonięto go 21 października 1978 roku ku czci noblisty, autora "Chłopów" i "Ziemi obiecanej" – Władysława Stanisława Reymonta.
Historia budowy.
Z inicjatywą wzniesienia pomnika wystąpił we wrześniu 1976 r. łódzki Cech Rzemiosł Metalowych i Elektrotechnicznych z okazji swego 150-lecia, przypadającego w 1977 r. Wkrótce powołano komitet honorowy budowy pomnika, a jego przewodniczącym został ówczesny I sekretarz Komitetu Łódzkiego Polskiej Zjednoczonej Partii Robotniczej Bolesław Koperski. Komitetowi organizacyjnemu przewodniczył łódzki rzemieślnik Stanisław Wójcik. W wyniku ogłoszonego w 1977 r. konkursu wybrano spośród pięciu nadesłanych prac projekt Wacława Wołosewicza – artysty rzeźbiarza urodzonego w 1911 r. w Wilnie, po II wojnie światowej osiadłego w Łodzi, wykładowcy łódzkiej Państwowej Wyższej Szkoły Sztuk Plastycznych (obecnie Akademia Sztuk Pięknych im. Władysława Strzemińskiego), współautora m.in. pomników Wdzięczności Armii Czerwonej w parku im. księcia Józefa Poniatowskiego i Czynu Rewolucyjnego w parku im. Józefa Piłsudskiego na Zdrowiu.
Akt erekcyjny pod budowę pomnika wmurował na placu Reymonta 15 października 1977 r. I sekretarz KŁ PZPR Bolesław Koperski. Podczas uroczystości Iwona Kapuścińska, uczennica klasy VII Szkoły Podstawowej nr 174 w Łodzi, złożyła w imieniu łódzkiej młodzieży szkolnej zobowiązanie do zbiórki i sprzedaży surowców wtórnych w celu uzyskania i przekazania funduszy na budowę pomnika. Łącznie ze składek społecznych i zbiórki złomu zgromadzono 1 175 355 zł.
Odlew figury W. Reymonta wykonano w łódzkich Zakładach Sprzętu Przeciwpożarowego „Progaz”. Było to jedyne takie przedsięwzięcie w dotychczasowych dziejach tych zakładów. Gotowy odlew ważył 4 tony i składał się z 21 elementów.Cokół pomnika został wykonany z granitu strzegomskiego przez Borowskie Kamieniołomy Drogowe w Borowie k. Strzegomia. Na jego przedniej, zachodniej ścianie umieszczono autograf pisarza. Betonową płytę wokół pomnika wykonał łódzki Kombinat Robót Drogowych.
Całą historię budowy pomnika uwiecznił na zdjęciach łódzki fotograf Włodzimierz Małek, zatrudniony wówczas w Łódzkiej Drukarni Prasowej, do którego zwrócił się z taką propozycją pomysłodawca – Cech Rzemiosł Metalowych i Elektrotechnicznych. Ponad 60 zdjęć jego autorstwa pokazano w dniach 9–27 września 2013 w holu wystawowym Wojewódzkiej Biblioteki Publicznej im. Marszałka Józefa Piłsudskiego w Łodzi na wystawie pt. „Jak powstawał pomnik Władysława Reymonta”, zorganizowanej z okazji 35. rocznicy odsłonięcia pomnika.
Uroczystość odsłonięcia.
Pomnik Władysława Reymonta został odsłonięty 21 października 1978 roku o godz. 11:00. W uroczystości uczestniczyli: I sekretarz KŁ PZPR, przewodniczący Rady Narodowej m. Łodzi Bolesław Koperski, prezydent m. Łodzi Józef Niewiadomski, sekretarz i członek Prezydium Centralnego Komitetu Stronnictwa Demokratycznego Edward Zgłobicki, prezes Zarządu Centralnego Związku Rzemiosła Andrzej Zawarczyński, sekretarz Zarządu Głównego Związku Literatów Polskich Jan Koprowski oraz krewni W. Reymonta, licznie zgromadzeni łodzianie, a także mieszkańcy wsi związanych z postacią W. S. Reymonta (m.in. Kobieli Wielkich, Lipiec Reymontowskich i Małkowa).
W imieniu Cechu Rzemiosł Metalowych i Elektrotechnicznych aktu przekazania pomnika miastu dokonał na ręce I sekretarza KŁ PZPR, przewodniczącego RN m. Łodzi Bolesława Koperskiego starszy cechu Henryk Bloch. Następnie przemówienia wygłosili Bolesław Koperski i Jerzy Wawrzak, prezes zarządu oddziału łódzkiego Związku Literatów Polskich.
Po odsłonięciu pomnika złożyli przed nim kwiaty przedstawiciele organizacji politycznych i społecznych, młodzieży oraz krewni pisarza. Na zakończenie pierwszej części uroczystości został odegrany hymn państwowy.
Z okazji odsłonięcia pomnika otwarto w Ogólnokształcącej Szkole Muzycznej I i II stopnia im. Henryka Wieniawskiego wystawę pt. „Łódź Reymontowi”, połączoną z seminarium na temat twórczości pisarza i jego związków z Łodzią. Po zakończeniu seminarium Bolesław Koperski wręczył odznaczenia osobom szczególnie zasłużonym dla budowy pomnika:

</doc>
<doc id="1474656" url="https://pl.wikipedia.org/wiki?curid=1474656" title="Port Ellen (whisky)">
Port Ellen (whisky)

Port Ellen – destylarnia produkująca single malt whisky, mieszcząca się w miejscowości Port Ellen, na wyspie Islay w Szkocji.
Destylarnia Port Ellen bierze nazwę od miejscowości, w której została zbudowana. Jest ona jednym z dwóch portów promowych na wyspie Islay (drugi to Port Askaig nad cieśniną Sound of Islay). Destylarnia została założona w roku 1820 przez Johna Ramsaya. Był to człowiek niezwykle energiczny i twórczy. Jest jedną z osób (obok Eneasza Coffeya), której zawdzięczamy wynalazek alembiku do destylacji ciągłej wykorzystywany w produkcji whisky zbożowej. Po jego śmierci w 1925 roku, destylarnie przejął koncern DCL (ten sam, który później przekształcił się w United Distillers, a następnie w Diageo) i jest jej właścicielem do dnia dzisiejszego. Destylarnia przechodziła typowe dla tego rodzaju zakładów okresy wzmożonej działalności przeplatane okresowymi "uśpieniami", z których najdłuższe rozpoczęło się w roku 1925. W latach sześćdziesiątych XX w. destylarnia została gruntownie odremontowana i zmodernizowana, po czym nastąpiło ponowne uruchomienie produkcji. W roku 1983, wbrew rozpoczynającemu się właśnie kolejnemu złotemu okresowi whisky, destylarnia Port Ellen została zamknięta, jakkolwiek jednak jej zasoby słodu są wciąż używane. Inne zakłady z wyspy Islay korzystają wciąż z tych zasobów na mocy umowy z podpisanej w roku 1987. Od czasu zamknięcia destylarni, whisky Port Ellen staje się coraz większą gratką dla kolekcjonerów.

</doc>
<doc id="1474657" url="https://pl.wikipedia.org/wiki?curid=1474657" title="Give Me Peace on Earth">
Give Me Peace on Earth

Give Me Peace on Earth – singel promujący czwarty album Modern Talking, "In the Middle of Nowhere". Singel został wydany 11 listopada 1986 roku przez wytwórnię Hansa International.
Utwór był dedykowany synowi "Dietera Bohlena" - Marcowi. Później ukazał się jako remiks na płycie "Back for Good" oraz w "The Final Album", na którym w wersji "DVD" pojawił się także teledysk z 1986 roku.

</doc>
<doc id="1474658" url="https://pl.wikipedia.org/wiki?curid=1474658" title="Piazza Carlo Felice">
Piazza Carlo Felice

Piazza Carlo Felice – plac w centralnej części Turynu na południe od zabytkowego śródmieścia miasta. Piazza Carlo Felice znajduje się przy Corso Vittorio Emanuele II naprzeciwko dworca kolejowego Torino Porta Nuova. Pod placem znajduje się przystanek turyńskiego metra – Porta Nuova.

</doc>
<doc id="1474659" url="https://pl.wikipedia.org/wiki?curid=1474659" title="Aleksandras Vasiliauskas">
Aleksandras Vasiliauskas

Aleksandras Vasiliauskas (ur. 25 stycznia 1940 w Žvirgždžiai w rejonie telszańskim, zm. 12 września 2016 w Wilnie) – litewski ekonomista, profesor, minister gospodarki w latach 1994–1995.
Życiorys.
W 1965 ukończył studia na Uniwersytecie Wileńskim. W 1977 uzyskał stopień doktora nauk ekonomicznych. W latach 1965–1966 był młodszym pracownikiem naukowym instytutu fizyki i matematyki Litewskiej Akademii Nauk. Od 1966 do 1969 pracował jako starszy inżynier i kierownik wydziału w laboratorium zarządzania i ekonomiki budownictwa resortu budownictwa wiejskiego Litewskiej SRR. W latach 1966–1974 był kierownikiem wydziału w centrum obliczeniowym państwowego komitetu planowania. Od 1974 zatrudniony był w instytucie ekonomiki i planowania gospodarki narodowej: w latach 1974–1978 pełnił funkcję kierownika wydziału, a od 1978 do 1989 dyrektora instytutu.
W latach 1980–1993 pracował na stanowisku profesora Uniwersytetu Wileńskiego. W latach 1993–1994 był doradcą prezydenta ds. ekonomicznych. Od 9 czerwca 1994 do 5 października 1995 pełnił funkcję ministra gospodarki w rządzie Adolfasa Šleževičiusa.
Od 1995 do 1999 był dyrektorem centrum badawczego integracji europejskiej przy Litewskiej Akademii Nauk. W 1999 został starszym pracownikiem naukowym instytutu ekonomiki Litewskiej Akademii Nauk. Był członkiem korespondentem akademii. W 2001 został wykładowcą na Uniwersytecie Technicznym w Kownie, a w 2002 przewodniczącym rady tego uniwersytetu.

</doc>
<doc id="1474661" url="https://pl.wikipedia.org/wiki?curid=1474661" title="Teklin (Ksawerów)">
Teklin (Ksawerów)

Teklin – część wsi Ksawerów w Polsce, położona w województwie łódzkim, w powiecie pabianickim, w gminie Ksawerów. 
Historia.
Dawniej samodzielna miejscowość. Od 1867 w gminie Widzew w powiecie łaskim. W okresie międzywojennym należały do w woj. łódzkim. W 1921 roku liczba mieszkańców wynosiła 121. 2 października 1933 utworzono gromadę Dąbrowa w granicach gminy Widzew, składającą się ze wsi Dąbrowa i wsi Teklin. Podczas II wojny światowej włączona do III Rzeszy.
Po wojnie Teklin powrócił do powiatu łaskiego w woj. łódzkim, nadal jako składowa gromady Dąbrowa, jednej z 9 gromad gminy Widzew. 21 września 1953 gminę Widzew przemianowano na "Ksawerów". W związku z reorganizacją administracji wiejskiej jesienią 1954, Teklin (jako część gromady Dąbrowa) wszedł w skład nowej gromady Ksawerów. 1 stycznia 1959 gromadę Ksawerów włączono do powiatu łódzkiego w tymże województwie. W 1971 roku ludność Teklina wynosiła 274.
Od 1 stycznia 1973 w reaktywowanej gminie Ksawerów, tym razem w powiecie łódzkim. 2 lipca 1976 gminę Ksawerów zniesiono, a Teklin włączono do gminy Pabianice. W latach 1975–1987 miejscowość należała administracyjnie do województwa łódzkiego. W latach 1975–1998 miejscowość należała administracyjnie do województwa łódzkiego. 1 stycznia 1997 ponownie w reaktywowanej gminie Ksawerów.

</doc>
<doc id="1474665" url="https://pl.wikipedia.org/wiki?curid=1474665" title="Rejon dołyński">
Rejon dołyński



</doc>
<doc id="1474666" url="https://pl.wikipedia.org/wiki?curid=1474666" title="Mistrzostwa Europy w Pływaniu 1991">
Mistrzostwa Europy w Pływaniu 1991

XX Mistrzostwa Europy w pływaniu, które odbyły się w Atenach (Grecja), w dniach 18–25 sierpnia 1991 roku.

</doc>
<doc id="1474667" url="https://pl.wikipedia.org/wiki?curid=1474667" title="Rejon horodenkiwski">
Rejon horodenkiwski



</doc>
<doc id="1474668" url="https://pl.wikipedia.org/wiki?curid=1474668" title="Rejon kosiwski">
Rejon kosiwski



</doc>
<doc id="1474669" url="https://pl.wikipedia.org/wiki?curid=1474669" title="Rejon nadwirniański">
Rejon nadwirniański



</doc>
<doc id="1474670" url="https://pl.wikipedia.org/wiki?curid=1474670" title="Mistrzostwa Świata Strongman 1985">
Mistrzostwa Świata Strongman 1985

Mistrzostwa Świata Strongman 1985 – doroczne, indywidualne zawody siłaczy.
WYNIKI ZAWODÓW:
Data: 1985 r.
Miejsce: Cascais 

</doc>
<doc id="1474671" url="https://pl.wikipedia.org/wiki?curid=1474671" title="Rejon rożniatiwski">
Rejon rożniatiwski



</doc>
<doc id="1474672" url="https://pl.wikipedia.org/wiki?curid=1474672" title="Rejon sniatyński">
Rejon sniatyński



</doc>
<doc id="1474675" url="https://pl.wikipedia.org/wiki?curid=1474675" title="Mistrzostwa Świata Strongman 1984">
Mistrzostwa Świata Strongman 1984

Mistrzostwa Świata Strongman 1984 – doroczne, indywidualne zawody siłaczy.
WYNIKI ZAWODÓW:
Data: 1984 r.
Miejsce: Mora 

</doc>
<doc id="1474677" url="https://pl.wikipedia.org/wiki?curid=1474677" title="Jet Airliner">
Jet Airliner

Jet Airliner – jedyny singel promujący piąty album niemieckiego zespołu Modern Talking, "Romantic Warriors". Singel został wydany 18 maja 1987 roku przez wytwórnię Hansa International.
Później ukazał się jako remiks na płytach:
Lista utworów.
7" (Hansa 109 138) (BMG) 18.05.1987
12" (Hansa 609 138) (BMG) 18.05.1987

</doc>
<doc id="1474678" url="https://pl.wikipedia.org/wiki?curid=1474678" title="Żanna Pintusewycz-Block">
Żanna Pintusewycz-Block

Żanna Pintusewycz-Block (ukr. Жанна Пінтусевич-Блок; ur. 6 lipca 1972 w Niżynie) – ukraińska lekkoatletka, specjalizująca się w biegach na 100 i 200 metrów, dwukrotna mistrzyni świata.
Przez wiele lat była czołową sprinterką świata, jako juniorka zdobyła dwa złote medale Mistrzostw Europy juniorów w lekkoatletyce (Saloniki 1991 – bieg na 100 m i bieg na 200 m) w 1997 na mistrzostwach świata w Atenach zdobyła złoto na 200 metrów oraz srebro na 100 metrów. Cztery lata później na mistrzostwach świata w Edmonton zdobyła złoto na 100 m, a w 2003 w Paryżu – srebro na tym dystansie. Do charakterystycznych cech Pintusewicz należało to, że prawie nigdy nie biegała w sztafetach. Nawet wtedy, kiedy była o to proszona przez koleżanki z reprezentacji i trenerów.
Ma w dorobku również dwa srebrne medale mistrzostw Europy w Helsinkach (1994) – na 100 oraz 200 metrów oraz srebro na tej samej imprezie 4 lata później w Budapeszcie na 200 m. Podczas Superligi Pucharu Europy Birmingham (1994) triumfowała zarówno na 200 metrów, jak i w sztafecie 4 × 100 metrów, zaś na Pucharze świata w Johannesburgu w 1998 uplasowała się na 3. pozycji w biegu na 200 metrów.
Pintusewicz-Block odnosiła również duże sukcesy w hali, w biegu na 60 metrów zdobyła m.in. złoto Halowych Mistrzostw Europy w Lekkoatletyce (Genua 1992), brąz Halowych Mistrzostw Świata w Lekkoatletyce (Toronto 1993) oraz złoto na Halowych Mistrzostwach Świata (Birmingham 2003).
Wielokrotnie była podejrzewana o doping, dyskwalifikację (dwuletnią) z tego tytułu otrzymała jednak dopiero w 2011, 5 lat po zakończeniu kariery. Pozbawiono ją wszystkich tytułów, oraz anulowano wszystkie wyniki jakie uzyskała w latach 2002–2006.

</doc>
<doc id="1474682" url="https://pl.wikipedia.org/wiki?curid=1474682" title="Mistrzostwa Świata Strongman 1983">
Mistrzostwa Świata Strongman 1983

Mistrzostwa Świata Strongman 1983 – doroczne, indywidualne zawody siłaczy.
WYNIKI ZAWODÓW:
Data: 1983 r.
Miejsce: Christchurch 

</doc>
<doc id="1474684" url="https://pl.wikipedia.org/wiki?curid=1474684" title="Glenkinchie">
Glenkinchie

 
Glenkinchie – destylarnia single malt whisky, mieszcząca się niedaleko Edynburga w Szkocji. Produkowany tutaj trunek jest jedną z trzech pozostałych, wciąż produkowanych Lowland whisky.
Destylernia.
Glenkinchie leży na równinach Kinchie Burn niedaleko wsi Pencaitland w hrabstwie East Lothian. Umiejscowiona jest ok. 15 mil od Edynburga pośród pól uprawnych. Nazwa 'Kinchie' pochodzi od przekłamania słowa 'De Quincy', prawego władcy tych ziem. 
Gorzelnia założona została ok. 1825 przez braci Johna i Georga Ratesów. Zakład pierwotnie nazywał się Milton Distillery. Bracia zmienili nazwę najprawdopodobniej ok. 1837. W roku 1969 destylarnia zaprzestała fermentacji własnego słodu, pomieszczenia do tego przeznaczone zamieniono zaś na muzeum malt whisky.
Marka Glenkinchie była mało znana do 1989, kiedy to United Distillers rozpoczęło kampanię promocyjną produktu w swojej serii "Classic Malts of Scotland".
Whisky.
Klasyczna whisky Glenkinchie 10 year old jest typową lowland whisky z lekkim i rześkim charakterem, z cytrynową i trawową nutą. Słodki posmak i lekki torfowy ślad czynią tą whisky dobrym wstępem do świata single malts.
14 year old Distiller's Edition jest whisky podwójnie dojrzewającą w beczkach po sherry Amontillado. Dzięki temu posmak lekko konkuruje ze świeżością produktu, nie jest jednak dominujący.

</doc>
<doc id="1474685" url="https://pl.wikipedia.org/wiki?curid=1474685" title="Rejon werchowyński">
Rejon werchowyński



</doc>
<doc id="1474686" url="https://pl.wikipedia.org/wiki?curid=1474686" title="Mammoth Lakes">
Mammoth Lakes

Mammoth Lakes – miejscowość w Kalifornii, w hrabstwie Mono. Siedziba administracyjna hrabstwa. Leży na wysokości około 2 400 m n.p.m. Liczy 5 269 mieszkańców (2008). Położona na wschodnich stokach Sierra Nevada na obszarze "Inyo National Forest" - federalnych lasów chronionych, w bezpośrednim sąsiedztwie parku Yosemite.
Miejscowość ma charakter turystyczny. Ośrodek narciarski - "Mammoth Mountain Ski Area" położony na stokach Mammoth Mountain (3.371 m n.p.m.) W okolicy jeziora i gorące źródła.

</doc>
<doc id="1474688" url="https://pl.wikipedia.org/wiki?curid=1474688" title="In 100 Years...">
In 100 Years...

In 100 Years... – jedyny singel promujący szósty album niemieckiego zespołu Modern Talking, "In the Garden of Venus". Singel został wydany 9 listopada 1987 roku przez wytwórnię Hansa International. Później ukazał się jako remiks na płytach:

</doc>
<doc id="1474691" url="https://pl.wikipedia.org/wiki?curid=1474691" title="Parafia św. Rocha w Białymstoku">
Parafia św. Rocha w Białymstoku

Parafia pw. św. Rocha w Białymstoku – rzymskokatolicka parafia należąca do archidiecezji białostockiej, metropolii białostockiej, znajdująca się w centrum Białegostoku. Parafia erygowana 20 maja 1925 r. przez biskupa diecezji wileńskiej Jerzego Matulewicza.
Kościół parafialny został zaprojektowany przez wybitnego architekta okresu międzywojennego prof. Oskara Sosnowskiego jako Świątynia – Pomnik Niepodległości, symbol odradzającego się i suwerennego państwa polskiego.
Historia.
W dniu 9 lutego 1925 r. ks. Adam Abramowicz kanonik honorowy Kapituły Wileńskiej został nominowany na stanowisko proboszcza nowo powstającej parafii św. Rocha w Białymstoku przez bp Jerzego Matulewicza. Placówkę tę ks. Adam objął 1 maja tego roku, a 20 maja 1925 r. biskup Matulewicz wystawił dokument erekcyjny dla parafii św. Rocha w Białymstoku. Ośrodkiem nowo utworzonej parafii była niewielka murowana kaplica z połowy XVIII w. na wzgórzu św. Rocha (dzieło Jana Klemensa Branickiego) oraz domek przy ul. Lipowej 49, służący za tymczasową plebanię dla księży.
Wybór jakiego dokonał metropolita wileński nie był przypadkowy ponieważ kościół białostocki nie był pierwszą świątynią budowaną przez ks. Abramowicza. Kiedy 27 września 1921 r. spłonął doszczętnie zabytkowy, pochodzący z 1779 r., kościół w Goniądzu, Kuria wileńska powierzyła parafię goniądzką i odbudowę spalonej świątyni ks. Abramowiczowi, doświadczonemu budowniczemu kościołów między innymi w Dereczynie k. Słonima i Uhowie koło Łap.
Budowę kościoła parafialnego w stylu modernistyczno-ekspresjonistycznym według projektu prof. Oskara Sosnowskiego na planie ośmioboku, składającego się z trzech stopniowo narastających brył zrealizowano w latach 1927-1946 z ogromnymi trudnościami. II wojna światowa, okupacja bolszewicka, niemiecka, a pomimo to budowa świątyni Pomnika Niepodległości trwała nieprzerwanie także i w tych niekorzystnych czasach. W roku 1940 po zbudowaniu pierwszego piętra wewnętrznych galerii świątyni Sowietom przyszedł pomysł odebrania jej parafii i przeznaczenia kościoła na cyrk. Sowieckie władze okupacyjne dwukrotnie nakładali na parafię św. Rocha kontrybucję, na którą wędrowały kosztowności parafian, aż do zupełnego ich wyczerpania, tak, że na drugą ratę kontrybucji w czerwcu 1941 r. nie zebrano odpowiedniej kwoty i miano oddać już mury nie dokończonej świątyni władzom sowieckim. Wybuch wojny radziecko-niemieckiej 22 czerwca 1941 r. zapobiegł realizacji tych planów. Kościół konsekrował abp Romuald Jałbrzykowski w uroczystość św. Rocha w 1946 r.
Jednakową oprawę architektoniczną zyskał Dom Parafialny, wkomponowany w zespół zewnętrzny świątyni w sposób harmonijny, tak, że nie razi jego wielkość, złożona z 4 kondygnacji. Ścięte naroże bryły tej budowli, od ul. Lipowej i al. Piłsudskiego nawiązują do typowych rozwiązań w zabudowie miejskiej Białegostoku. Prócz plebanii, wyposażony jest w salę teatralną Akcji Katolickiej, mieści sale katechetyczne, bibliotekę parafialną, klasztor Sióstr Misjonarek Świętej Rodziny.
Miejsca święte.
Kościół na wzgórzu św. Rocha pierwotnie, miał być realizacją wezwania Loretańskiej Litanii – Gwiazdy Zarannej symbolizującej jutrzenkę Niepodległości Polski. Charakter kościoła jest zasadniczym elementem pomnika Marii Królowej Polski. W 1936 r. na 78-metrowej wieży ustawiono figurę Matki Boskiej, 3-metrowej wysokości. Pomysł umieszczenia Immaculaty, a nie krzyża nie był nowy, powtarzał minaret zamienionej katedry (w latach 1672-1699) w Kamieńcu Podolskim na meczet muzułmański.

</doc>
<doc id="1474692" url="https://pl.wikipedia.org/wiki?curid=1474692" title="Trudno mi się przyznać">
Trudno mi się przyznać

Trudno mi się przyznać – singel Ani Dąbrowskiej z 2006 roku.
Informacje ogólne.
Był to pierwszy singel promujący płytę "Kilka historii na ten sam temat". Tekst utworu napisała sama Ania Dąbrowska. Singel stał się jednym z największych przebojów wokalistki. Piosenka została nominowana dwukrotnie do Fryderyka, w kategoriach Piosenka Roku i Produkcja Muzyczna Roku, ostatecznie zdobywając wyróżnienie w pierwszej.
Teledysk.
Autorami teledysku do piosenki są Kama Czudowska i Miguel Nieto. Wideoklip zdobył Fryderyka w kategorii Teledysk Roku.

</doc>
<doc id="1474693" url="https://pl.wikipedia.org/wiki?curid=1474693" title="Hydrometalurgia">
Hydrometalurgia

Hydrometalurgia − dział metalurgii zajmujący się otrzymywaniem metali z roztworów uzyskiwanych przez ługowanie rud, z reguły polimetalicznych. Zajmuje się również elektrochemiczną rafinacją metali. 
Procesy hydrometalurgiczne bywają sprzężone z pirometalurgicznymi (np. elektrochemiczna rafinacja metali otrzymywanych w procesach pirometalurgicznych lub prażenie i wysokotemperaturowa redukcja wodorotlenków wytrącanych z roztworów pozyskiwanych przez ługowanie rud).

</doc>
<doc id="1474696" url="https://pl.wikipedia.org/wiki?curid=1474696" title="Wydział Informatyki i Matematyki Uniwersytetu Technologiczno-Humanistycznego im. Kazimierza Pułaskiego w Radomiu">
Wydział Informatyki i Matematyki Uniwersytetu Technologiczno-Humanistycznego im. Kazimierza Pułaskiego w Radomiu

Wydział Informatyki i Matematyki Uniwersytetu Technologiczno-Humanistycznego im. Kazimierza Pułaskiego w Radomiu (WIiM) – jeden z 8 wydziałów Uniwersytetu Technologiczno-Humanistycznego im. Kazimierza Pułaskiego w Radomiu kształcący informatyków i matematyków (w tym w specjalnościach nauczycielskich) istniejący do 1 października 2019 roku. 
Historia.
1 października 1983 r. w strukturze Wydziału Ekonomicznego Wyższej Szkoły Inżynierskiej im. Kazimierza Pułaskiego w Radomiu powołano Zakład Kształcenia Pedagogicznego, który prowadził fakultatywne studia pedagogiczne. Kilka miesięcy później, 1 marca 1984 r. powołano Studium Doskonalenia Dydaktyczno-Pedagogicznego, jako jednostkę ogólnouczelnianą. Od roku akademickiego 1987/1988 utworzono studia magisterskie na kierunku wychowanie techniczne, oferowane również w specjalności informatyka. Ze względu na poszerzanie działalności w zakresie nauk technicznych, Zakład Kształcenia Pedagogicznego został przeniesiony z Wydziału Ekonomicznego do Wydziału Mechanicznego, a 1 września 1991 r. został przekształcony w Instytut Kształcenia Pedagogicznego. Na bazie Instytutu, rozporządzeniem Ministra Edukacji Narodowej z dnia 3 lipca 1992 r., został utworzony Wydział Nauczycielski. Pierwszym dziekanem Wydziału był dr inż. Grzegorz Kiedrowicz. Wydział posiadał sześć katedr: Fizyki, Informatyki, Matematyki, Pedagogiki i Psychologii, Wychowania Fizycznego oraz Wychowania Technicznego. Oferowano trzy kierunki studiów na poziomie licencjackim: fizyka, matematyka i wychowanie fizyczne oraz jeden kierunek na poziomie magisterskim – wychowanie techniczne. W 1993 r. na Wydziale utworzono Katedrę Wychowania Plastycznego, przekształconą kolejno w Katedrę Sztuki i Instytut Sztuki. W 2007 r. ze struktury Wydziału został zniesiony Instytut Sztuki, na bazie którego utworzono Wydział Sztuki. Kolejna reorganizacja Wydziału przeprowadzona w 2012 r. polegała na przeniesieniu Katedry Pedagogiki i Psychologii do nowo powstałego Wydziału Filologiczno-Pedagogicznego. Z pozostałych jednostek organizacyjnych Wydziału został utworzony Wydział Informatyki i Matematyki (Wydział Nauczycielski został formalnie zlikwidowany). 7 lutego 2013 r. Senat Uczelni podjął decyzję o likwidacji od roku akademickiego 2013/2014 studiów I i II stopnia na kierunku edukacja techniczno-informatyczna. Z dniem 1 października 2019 roku z powodu reorganizacji uczelni wydział ten został połączony z dotychczasowym Wydziałem Transportu i Elektrotechniki. 

</doc>
<doc id="1474698" url="https://pl.wikipedia.org/wiki?curid=1474698" title="Dyskografia Ani Dąbrowskiej">
Dyskografia Ani Dąbrowskiej

Dyskografia Ani Dąbrowskiej składa się z sześciu albumów studyjnych i czterdziestu dwóch singli. Do 2018 roku łączna sprzedaż płyt artystki przekroczyła liczbę 250 000 egzemplarzy.

</doc>
<doc id="1474699" url="https://pl.wikipedia.org/wiki?curid=1474699" title="Żelisław Grotowski">
Żelisław Grotowski

Żelisław Piotr Feliks Grotowski (ur. 9 grudnia 1878 w Rawie Mazowieckiej, zm. 24 sierpnia 1937 w Krakowie) − polski historyk przemysłu, dr ekonomii, nauczyciel, pomocnik bibliotekarza w Muzeum Polskim w Rapperswilu, żołnierz Legionów Polskich.
Rodzina.
Był synem Józefa Grotowskiego – Sybiraka, notariusza w Rawie Mazowieckiej i Konstancji z Bardzkich.
Brat Marian Grotowski (1882-1951) był fizykiem, profesorem Wolnej Wszechnicy Polskiej, współorganizatorem i prorektorem Uniwersytetu Łódzkiego.
Żelisław Grotowski ożeniony był (1904) z Marią z Przanowskich (1885-1946) – córką Edwarda Przanowskiego – inżyniera powiatowego w Łęczycy; z krótkotrwałego małżeństwa miał syna – Zbigniewa Leszka Grotowskiego (1905-1954) – dziennikarza Ilustrowanego Kuriera Codziennego, w czasie II wojny światowej redaktora czasopism polskich na Węgrzech, a po wojnie pracującego w redakcjach pism wrocławskich i warszawskich.
Prawnuczka Żelisława Grotowskiego, Ewa Grotowska urodzona w Łodzi w 1977, jest doktorantką w Instytucie Literatury Hiszpańskiej i Iberoamerykańskiej na Uniwersytecie Martyniki (Université des Antilles et de la Guyane).
Lata nauki i studiów.
Żelisław Grotowski ukończył w 1898 Gimnazjum Wojciecha Górskiego w Warszawie. Studiował w Lipsku i Frankfurcie, a następnie na Wydziale Prawa Uniwersytetu we Fryburgu szwajcarskim, uzyskał tu w 1907 stopień doktora na podstawie dysertacji: "Geschichte der Armenpflege in Warschau" (opublikowanej w Warszawie, w 1907), poświęconej instytucjom opieki i pomocy społecznej w dziejach Warszawy.
W czasie studiów należał do Zjednoczenia Towarzystw Młodzieży Polskiej Zagranicą, z ramienia Zjednoczenia w latach 1905-1906 wchodził w skład Rady Stypendialnej Muzeum Polskiego w Rapperswilu, przyznającej pomoc finansową Polakom kształcącym na Zachodzie. Na zlecenie Zjednoczenia sporządził "Kwestionariusz do badania stosunków obieżysaskich"; wyniki opatrzył komentarzem i opublikował na łamach „Ekonomisty”.
Praca zawodowa.
W 1906 był pomocnikiem bibliotekarza w Muzeum Polskim w Rapperswilu (Szwajcaria), zajmował się głównie archiwaliami zgromadzonymi w bibliotece Muzeum. Przekazał w darze bibliotece Muzeum druki dotyczące historii dobroczynności w Warszawie, rękopisy i pierwodruki swych prac, zbiór czasopism polskich i zachodnich.
W 1907 osiadł w Warszawie i do wybuchu I wojny światowej prowadził działalność naukową i oświatową. W 1907 należał do Towarzystwa Kursów Naukowych, w roku akademickim 1907/1908 na Wydziale Humanistycznym TKN prowadził wykłady z zakresu ekonomii politycznej m.in. "Geografia polityczna" i "Rozwój wielkiego przemysłu w Królestwie Polskim".
W latach 1908-1911 pracował jako nauczyciel ekonomii politycznej w żeńskiej szkole im. Cecylii Plater-Zyberkówny w Warszawie. W tym samym czasie był wykładowcą na trzyletnich kursach handlowych dla kobiet w Warszawie, prowadzonych przez Katolicki Związek Kobiet Polskich. Równolegle, w latach 1908-1912, kierował dwuletnią uczelnią z polskim językiem wykładowym, działającą pod nazwą Wyższe Kursy Handlowe w Warszawie. W latach 1907-1912 współpracował z redakcją "Wielkiej powszechnej encyklopedii ilustrowanej". Przed I wojną światową prowadził badania z zakresu historii gospodarczej Polski XVIII i XIX wieku.
Służba wojskowa w Legionach.
W 1914 wstąpił do Legionów i służył w II Brygadzie. Walczył w Karpatach jako chorąży piechoty w IV batalionie 3 pułku piechoty, 14 marca 1915 awansowany do stopnia podporucznika „za wzorowe i sumienne spełnianie swych obowiązków jako adiutant batalionowy”. Podczas walk został ranny w rękę i leczył się w szpitalu w Tarnowie. Odznaczony został brązowym medalem za waleczność. W marcu 1916 służył w komendzie placu Legionów Polskich w Przemyślu i prawdopodobnie jeszcze w tym samym roku został zwolniony ze służby wojskowej. Opublikował opracowanie wspomnieniowe "Walki II Brygady Legionów" (Piotrków, 1916).

</doc>
<doc id="1474701" url="https://pl.wikipedia.org/wiki?curid=1474701" title="Trolltech">
Trolltech



</doc>
<doc id="1474702" url="https://pl.wikipedia.org/wiki?curid=1474702" title="Qtopia">
Qtopia



</doc>
<doc id="1474704" url="https://pl.wikipedia.org/wiki?curid=1474704" title="Bitwa pod Płowdiwem">
Bitwa pod Płowdiwem

Bitwa pod Płowdiwem – starcie zbrojne, które miało miejsce 17 stycznia 1878 roku. Była to ostateczna i rozstrzygająca bitwa X wojny rosyjsko-tureckiej. Dowódca sił rosyjskich Josif Hurko przegrupował swoje wojska w kierunku południowego wschodu w celu marszu na Konstantynopol, jednakże ich marsz został zatrzymany przez oddziały tureckie dowodzone przez Sulejmana Paszę w okolicach tureckiej fortecy, Płowdiw. 17 stycznia rosyjski kapitan Aleksandr Burago rozpoczął natarcie na miasto, wsparty oddziałami Josifa Hurko. Mimo silnego oporu ze strony Turków, Rosjanie zdobyli miasto biorąc do niewoli ponad 2 tysiące tureckich żołnierzy. Reszta oddziałów tureckich wycofała się aż pod Konstantynopol. Po bitwie Turcy poprosili Rosjan o pokój, który ostatecznie został zatwierdzony na mocy traktatu pokojowego z San Stefano.

</doc>
<doc id="1474706" url="https://pl.wikipedia.org/wiki?curid=1474706" title="Gymnocarpium dryopteris">
Gymnocarpium dryopteris



</doc>
<doc id="1474710" url="https://pl.wikipedia.org/wiki?curid=1474710" title="Zachyłka trójkątna">
Zachyłka trójkątna



</doc>
<doc id="1474711" url="https://pl.wikipedia.org/wiki?curid=1474711" title="Willa Kiersnowskich w Druskienikach">
Willa Kiersnowskich w Druskienikach

Willa Kiersnowskich w Druskienikach, zwana Wesołą (lit. "vila "Linksma"") – zabytkowy dom znajdujący się w Druskienikach przy ul. Čiurlionio 59, jeden z bardziej charakterystycznych budynków miasta, obecnie siedziba Muzeum Miejskiego w Druskienikach. 
Willa została zbudowana na początku XX wieku przez druskienicką rodzinę Lipchitzów, od której odkupili ją przed I wojną światową Kiersnowscy. Elementem charakterystycznym jednopiętrowego domu jest narożna trójkondygnacyjna ośmioboczna wieża dominująca nad korpusem głównym, a także tralkowe balustrady umieszczone na dachu oraz znajdująca się na parterze loggia. 
Po II wojnie światowej dom mieścił Urząd Stanu Cywilnego. Po odzyskaniu przez Litwę niepodległości w willi ulokowano archiwum i siedzibę władz Sajudisu. Na początku XXI wieku willę przekształcono w siedzibę Muzeum Miejskiego w Druskienikach. 

</doc>
<doc id="1474713" url="https://pl.wikipedia.org/wiki?curid=1474713" title="Glinki (Bihale)">
Glinki (Bihale)

Glinki- część wsi Bihale w Polsce, położona w województwie podkarpackim, powiecie lubaczowskim, gminie Wielkie Oczy.
W latach 1975-1998 Glinki administracyjnie należały do województwa przemyskiego.

</doc>
<doc id="1474714" url="https://pl.wikipedia.org/wiki?curid=1474714" title="Phegopteris dryopteris">
Phegopteris dryopteris



</doc>
<doc id="1474716" url="https://pl.wikipedia.org/wiki?curid=1474716" title="Soa">
Soa



</doc>
<doc id="1474720" url="https://pl.wikipedia.org/wiki?curid=1474720" title="Paul Albert Besnard">
Paul Albert Besnard

Paul Albert Besnard (ur. 2 czerwca 1849 w Paryżu, zm. 4 grudnia 1934) – francuski malarz impresjonista.
Życiorys.
Studiował w paryskiej École des Beaux-Arts pod kierunkiem Alexandre Cabanela, w 1874 zdobył nagrodę i stypendium Prix de Rome. Przebywał też kilka lat w Londynie, podróżował po Afryce i Indiach, od 1883 mieszkał i pracował w Paryżu.
Początkowo był wierny tradycjom akademickim, jednak po 1880 stopniowo zwracał się ku impresjonizmowi. Malował techniką olejną, posługiwał się pastelami i akwarelą, tworzył też i malowidła ścienne. Jego freski zdobią budynki Sorbony, École de Pharmacie i Comédie-Française.
Paul Albert Besnard był również grafikiem, wykonywał akwaforty i suchoryty. W 1912 został członkiem francuskiej Académie des Beaux-Arts, a w 1922 dyrektorem École des Beaux Arts. Od 1924 r. był członkiem Akademii Francuskiej (zajmował fotel 13). Wystawiał w paryskim Salonie i Royal Academy w Londynie.
Odznaczony Krzyżem Wielkim Legii Honorowej.

</doc>
<doc id="1474722" url="https://pl.wikipedia.org/wiki?curid=1474722" title="Phegopteris connectilis">
Phegopteris connectilis



</doc>
<doc id="1474723" url="https://pl.wikipedia.org/wiki?curid=1474723" title="Phegopteris polypodioides">
Phegopteris polypodioides



</doc>
<doc id="1474724" url="https://pl.wikipedia.org/wiki?curid=1474724" title="Thelypteris phegopteris">
Thelypteris phegopteris



</doc>
<doc id="1474728" url="https://pl.wikipedia.org/wiki?curid=1474728" title="MKSTS Polkowice">
MKSTS Polkowice

KGHM-ZANAM DWSPiT Polkowice – Polkowicki klub tenisa stołowego. Obejmuje on zawodników z grup seniorów, juniorów, kadetów, młodzików oraz grupę naborową. Zawodnicy uczestniczą w rozgrywkach Ekstraklasy Kobiet oraz II, IV i V Ligi Mężczyzn, a także w rozgrywkach indywidualnych.
Historia klubu.
Rozwój tenisa stołowego w Polkowicach rozpoczął się w roku 1985 kiedy to przy TKS „Górnik” została utworzona sekcja tenisa stołowego wraz z drużyną męską, której początkowo trzon stanowili jej założyciele: Sławomir Słowiński, Mieczysław Czyżowski (byli zawodnicy Zagłębia Lubin) oraz pozostali gracze; Grzegorz Słowiński, Andrzej Stępka, a później Jacek Nowak, Piotr Nowak, Jacek Bernagiewicz i Jacek Raczyński.
Ówczesnym prezesem sekcji był Zdzisław Żukowski, a zespół trenował w SP nr 1 występując w rozgrywkach III ligi. W roku 1989 do pracy szkoleniowej dołączył Mieczysław Banach, a zajęcia treningowe zaczęto prowadzić w SP nr 3 już ze wsparciem nowego prezesa Włodzimierza Olszewskiego.
W roku 2000 nastąpiła reorganizacja sportu polkowickiego, efektem czego było utworzenie samodzielnego stowarzyszenia sportowego działającego obecnie pod nazwą Międzyszkolny Klub Sportowy Tenisa Stołowego Polkowice. Wówczas sprawami stowarzyszenia zajmowali się prezes Wojciech Maślanka, wiceprezes - Włodzimierz Olszewski, trener koordynator - Sławomir Słowiński i członkowie zarządu - Zdzisław Lopko oraz Jarosław Szydło.
Obecnie trzon zarządu stanowią: prezes dr Włodzimierz Olszewski, wiceprezes mgr Sławomir Słowiński. Działaniami organizacyjno-szkoleniowymi zajmuje się Sławomir Słowiński – trener I klasy przy pomocy Justyny Miklusz, Mieczysława Banacha i Jerzego Osickiego, a także rodziców zawodników. W klasyfikacji łącznej wszystkich kategorii wiekowych MKSTS Polkowice plasuje się od kilku sezonów w czołówce klubów dolnośląskich.
Kadra klubu.
Ekstraklasa kobiet:

</doc>
<doc id="1474730" url="https://pl.wikipedia.org/wiki?curid=1474730" title="Polypodium phegopteris">
Polypodium phegopteris



</doc>
<doc id="1474731" url="https://pl.wikipedia.org/wiki?curid=1474731" title="GAZ-63">
GAZ-63

GAZ-63 – radziecka, dwutonowa ciężarówka z napędem 4x4 produkowana w latach 1948-1968 w zakładach przemysłowych Gorkowskij Awtomobilnyj Zawod. Ciężarówka była produkowana na bazie ciężarówki GAZ-51. Obie konstrukcje mają podobne parametry oraz pojemność silnika. Wyprodukowano 474 464 szt.
Na bazie ciężarówki skonstruowany został transporter opancerzony BTR-40 oraz wykorzystano podwozie do produkcji BM-14-17.

</doc>
<doc id="1474732" url="https://pl.wikipedia.org/wiki?curid=1474732" title="Massemord">
Massemord



</doc>
<doc id="1474733" url="https://pl.wikipedia.org/wiki?curid=1474733" title="Mława Miasto">
Mława Miasto

Mława Miasto – przystanek kolejowy w Mławie, w województwie mazowieckim, w Polsce. Według klasyfikacji PKP ma kategorię dworca lokalnego. Znajdują się tu 2 perony. Na stacji zatrzymują się pociągi osobowe. Po modernizacji linii, perony przeniesiono bliżej Osiedla Książąt Mazowieckich. Do stacji można dojechać autobusem Mławskiej komunikacji miejskiej linią nr 2,3 i 4. Linią nr 2 i 3 wysiadając na przystanku "Banku Miast", natomiast linią nr 4 na przystanku „Aleja Świętego Wojciecha” przy stanowisku 1. Obok przystanku znajduje się Galeria Handlowa "Stacja Mława" z dworcem zintegrowanym.
Przystanek powstał pomiędzy 1985 a 1986 rokiem. W roku 2017 przystanek obsługiwał 200–299 pasażerów na dobę.
W ramach projektu ,Rządowy program budowy lub modernizacji przystanków kolejowych na lata 2021-2025", przystanek w 2023 zostanie zmodernizowany.

</doc>
<doc id="1474737" url="https://pl.wikipedia.org/wiki?curid=1474737" title="Żywica benzoesowa">
Żywica benzoesowa

Żywica benzoesowa, styraks, benzoes, będźwin, benzoin (śrdw.-łac. "benzoë" – żywica balsamiczna, "styrax", "benzoinum"), zwany niepoprawnie gumą Benjamina (w związku z jego ang. nazwą "Benjamin gum") – żywica balsamiczna pozyskiwana z naciętych pni drzew z rodzaju styrak ("Styrax"), głównie styraka benzoesowego "S. benzoin" oraz "S. tonkinensis", rosnących w Azji Wschodniej i Indiach. Żywica benzoesowa bardzo szybko weszła w poczet surowców leczniczych używanych także w Polsce, o czym świadczy m.in. obecność w spisie inwentarza krakowskiej apteki Wojciecha Rzęczycy z 1566 r., cytowanym przez Stanisława Pronia w „Musaeum Poloniae Pharmaceuticum”. Kolejnym ważnym śladem potwierdzającym farmaceutyczne wykorzystanie żywicy jest monografia w „Pharmacopoeia Regni Poloniae” z 1817 r. Widnieje tam pod nazwą „Benzoë” wraz z synonimami „Asa dulcis” i „Benzoes”. Jak podaje pierwsza polska farmakopea, żywica ta pozyskiwana była z gatunku "Styrax benzoë" z Sumatry. Najciekawszych informacji o tym surowcu dostarcza nam jednak wspomniany już „Komentarz do VII wydania farmakopei austryjackiej”.
Głównym składnikiem styraksu jest kwas benzoesowy (25–55%) (a wbrew nazwie „benzoin”, nie występuje w nim benzoina), dzięki czemu ma zastosowanie w medycynie i farmakologii.
Zarówno sam styraks, jak i dym z jego spalania ma intensywną przyjemną woń, przypominający wanilię. Można oddzielić od niego olejek lotny. Jest z tego powodu surowcem perfumeryjnym, a także służy jako kadzidło. Stąd też styraks jest głównym składnikiem kadzideł kościelnych palonych w prawosławnych cerkwiach.

</doc>
<doc id="1474739" url="https://pl.wikipedia.org/wiki?curid=1474739" title="Relay 2">
Relay 2

Relay 2 – amerykański technologiczny satelita telekomunikacyjny skonstruowany przez NASA. Następca satelity Relay 1 i podobny do niego.
Satelita przebywa na orbicie okołoziemskiej, której trwałość szacuje się na 1 milion lat.
Zaprojektowany jako satelita komunikacyjny, przenosi również przyrządy naukowe do badania pasów radiacyjnych.
Oś obrotu wskazuje na punkt na sferze niebieskiej o współrzędnych rektascencja 130°, deklinacja -60°. Początkowa prędkość obrotowa statku wynosiła 173 obr./min.
Posiadał dwa nadajniki. Jeden wykorzystywany do nadawania telemetrii (1 sekundowy cykl nadawania). Relay 2 pozbawiony został problemów z łącznością (zła interpretacja komend), które nękały Relay 1.
Dwa pokładowe transpondery do testów łączności satelitarnej działały normalnie do 20 listopada 1966. 20 stycznia 1967 awarii uległ pierwszy, a 9 czerwca tego samego roku drugi transponder.

</doc>
<doc id="1474740" url="https://pl.wikipedia.org/wiki?curid=1474740" title="Port lotniczy Oued Irara">
Port lotniczy Oued Irara

Port lotniczy Oued Irara (IATA: HME, ICAO: DAUH) – międzynarodowy port lotniczy położony w Hasi Masud, w Algierii.

</doc>
<doc id="1474742" url="https://pl.wikipedia.org/wiki?curid=1474742" title="Sveinbjörn Egilsson">
Sveinbjörn Egilsson

Sveinbjörn Egilsson (ur. 24 lutego 1791 w Innri-Njarðvík, zm. 17 sierpnia 1852) – islandzki teolog, pedagog, poeta i tłumacz.
Sveinbjörn urodził się w Innri-Njarðvík, w Gullbringusýsla, w Islandii. Był synem mało znanego, ale zamożnego rolnika. W 1814 rozpoczął studia teologiczne na Uniwersytecie w Kopenhadze, dyplom uzyskał w 1819 roku.
Był rektorem Wyższej Szkoły w Reykjavíku do 1851.
Jako nauczyciel zajmował się głównie greką. Dokonał wielu przekładów. Główne jego dzieło to przekład Odysei i Iliady na islandzki. Wydał Eddę z komentarzami i przełożył ją na łacinę. Jako jeden z pierwszych w nauce europejskiej zajął się od strony językowej i treściowej poezją skaldów, już po jego śmierci wydano słownik języka literatury skaldów (Lexicon poeticum antiquae linguae septentrionalis).

</doc>
<doc id="1474746" url="https://pl.wikipedia.org/wiki?curid=1474746" title="Neil Patrick Harris">
Neil Patrick Harris

Neil Patrick Harris (ur. 15 czerwca 1973 w Albuquerque) – amerykański aktor, scenarzysta, producent filmowy, reżyser, piosenkarz, iluzjonista, komik i prezenter telewizyjny. 
Rozpoznawalność zapewniły mu przede wszystkim telewizyjne role komediowe. Wystąpił jako tytułowy bohater serialu medycznego ABC "Doogie Howser, lekarz medycyny" (1989–1993), Barney Stinson w sitcomie CBS "Jak poznałem waszą matkę" (2005–2014, za co był nominowany do czterech nagród Emmy) i Hrabia Olaf w "Serii niefortunnych zdarzeń" (2017–2019). Był jedną ze stu najbardziej wpływowych osób na świecie w roku 2010 według tygodnika „Time”. 
Życiorys.
Wczesne lata.
Urodził się w Albuquerque w Nowym Meksyku jako syn Sheili Gail (z domu Scott) i Ronalda „Rona” Gene’a Harrisa. Jego rodzina miała pochodzenie angielskie, szkockie i niemieckie. Jego rodzice byli prawnikami i prowadzili restaurację. Dorastał w Ruidoso w hrabstwie Lincoln w Nowym Meksyku. Uczęszczał do La Cueva High School w Albuquerque, szkoły publicznej, którą ukończył z wyróżnieniem w 1991.
Kariera.
Karierę aktorską rozpoczął jako dziecko. Wystąpił w szkolnej produkcji jako Toto w "Czarnoksiężniku z Krainy Oz" i został odkryty na obozie teatralnym w Las Cruces w Nowym Meksyku przez dramaturga Marka Medoffa, który później obsadził go w roli nastoletniego Davida Harta w dramacie Roberta Mulligana "Serce Clary" ("Clara’s Heart", 1988) u boku Whoopi Goldberg i Michaela Ontkeana. Debiutancka rola przyniosła mu nominację do Złotego Globu i Young Artist Award. Wkrótce wystąpił w roli Billy’ego Johnsona w komedii fantastycznej dla dzieci "Purpurowy pożeracz ludzi" ("Purple People Eater", 1988).
W latach 1989–1993 grał tytułowego bohatera w serialu stacji ABC pt. "Doogie Howser, lekarz medycyny" ("Doogie Howser, M.D."). Za rolę 16-letniego lekarza zdobył nominację do nagrody Złotego Globu. Pojawiał się także gościnnie w serialach telewizyjnych, w tym ABC "B.L. Stryker" (1989) obok Burta Reynoldsa, "Roseanne" (1992), NBC "Zagubiony w czasie" ("Quantum Leap", 1993) i "" ("Murder, She Wrote", 1993). W serialu animowanym "Max i szczurza ferajna" ("Capitol Critters", 1992-95) użyczył głosu Maxowi. Wystąpił jako Henry McNeeley w sitcomie "Zakręcony" ("Stark Raving Mad", 1999-2000).
W 1995 zadebiutował na scenie Off-Broadwayu jako Lester Price w sztuce "Szczęście, zryw i cnota" ("Luck, Pluck, and Virtue") u boku Siobhan Fallon Hogan. W 1997 odniósł sukces dzięki roli Marka Cohena w musicalu Jonathana Larsona "Rent" ("Czynsz"). Potem w Old Globe Theatre w Balboa Park w San Diego wystąpił jako Romeo Montague w "Romeo i Julia" (1998). W kolejnych latach zagrał: Tobiasa Ragga w "Sweeney Todd" Stephena Sondheima w San Francisco Symphony Orchestra (2001). Na Broadwayu wystąpił w roli Hala w "Dowodzie" ("Proof") w Manhattan Theatre Club (2002), biseksualnego Emcee’ego w "Kabarecie" ("Cabaret") Christophera Isherwooda w Stephen Sondheim Theatre (2003) i Lee Harveya Oswalda/Balladeera w "Zabójcach" ("Assassins") w Roundabout Theatre (2004). Zagrał młodego Antona/Burta Sarrisa w "The Paris Letter" w Roundabout Theatre (2004), Jona w "Tick, Tick... Boom!" w Menier Chocolate Factory (2005), Chrisa Kellera w "Wszyscy moi synowie" ("All My Sons") Arthura Millera (2006), Wolfganga Amadeusa Mozarta w "Amadeuszu" Petera Shaffera w Hollywood Bowl (2006) i Roberta w "Spółce" ("Company") w New York Philharmonic (2011).
W 2005 wcielił się w postać Barneya Stinsona w serialu komediowym stacji CBS "Jak poznałem waszą matkę" ("How I Met Your Mother"). Rola okazała się przełomową w jego karierze, zapewniła mu m.in. zdobycie statuetki Critics’ Choice Television Award.
W 2014 otrzymał Tony Award i Drama Desk Award dla najlepszego aktora musicalowego za rolę Hedwig (drag queen z Berlina Wschodniego) w spektaklu "Hedwig and the Angry Inch" ("Cal do szczęścia") w Belasco Theatre.
Wyreżyserował show "Nothing to Hide" ("Nic do ukrycia"), w którym wykonywał karciane sztuczki. Wątek ten pojawił się także w kilku odcinkach serialu "Jak poznałem waszą matkę". Zdarza mu się występować w hollywoodzkim Magic Castle, klubie magików i sympatyków magii.
22 lutego 2015 był gospodarzem 87. ceremonii wręczenia Oscarów odbywającej się w Dolby Theatre w Los Angeles. W trakcie gali poruszył światowe media wyjściem na scenę w samej bieliźnie.
Życie prywatne.
W listopadzie 2006 na łamach magazynu „People” publicznie oświadczył, że jest gejem i od 2003 żyje w związku z aktorem, Davidem Burtką. 12 października 2010 matka zastępcza urodziła parze: syna, Gideona Scotta, i córkę, Harper Grace. 24 czerwca 2011 panowie ogłosili zaręczyny. 6 września 2014 w Perugii zawarli związek małżeński.
W satyrycznym filmie "", w którym Harris grał siebie samego, wyśmiał swój związek z Burtką, twierdząc, że „jest on wymyślony tylko po to, by mógł poznać więcej kobiet”.
Serwis internetowy Middle Eastern Broadcasting Center, pierwszej prywatnej arabskiej telewizji satelitarnej, umieścił aktora na swojej „Gejowskiej liście wstydu”.

</doc>
<doc id="1474751" url="https://pl.wikipedia.org/wiki?curid=1474751" title="Líneas Aéreas del Estado">
Líneas Aéreas del Estado

Líneas Aéreas del Estado - argentyńska linia lotnicza z siedzibą w Buenos Aires.

</doc>
<doc id="1474752" url="https://pl.wikipedia.org/wiki?curid=1474752" title="Antanas Zenonas Kaminskas">
Antanas Zenonas Kaminskas



</doc>
<doc id="1474753" url="https://pl.wikipedia.org/wiki?curid=1474753" title="Édouard Stephan">
Édouard Stephan



</doc>
<doc id="1474754" url="https://pl.wikipedia.org/wiki?curid=1474754" title="Konstantinas Romualdas Dobrovolskis">
Konstantinas Romualdas Dobrovolskis



</doc>
<doc id="1474755" url="https://pl.wikipedia.org/wiki?curid=1474755" title="Lesseps">
Lesseps

Lesseps – stacja metra w Barcelonie, na linii 3. Stacja została otwarta w 1924.

</doc>
<doc id="1474756" url="https://pl.wikipedia.org/wiki?curid=1474756" title="Vallcarca">
Vallcarca

Vallcarca – stacja metra w Barcelonie, na linii 3. Stacja została otwarta w 1985.

</doc>
<doc id="1474759" url="https://pl.wikipedia.org/wiki?curid=1474759" title="Keele">
Keele

Keele – wieś i civil parish w Anglii, w Staffordshire, w dystrykcie Newcastle-under-Lyme. Leży 4,5 km od miasta Newcastle-under-Lyme, 24,8 km od miasta Stafford i 223,8 km od Londynu. Na terenie wsi znajduje się uniwersytet, a także miejsce obsługi podróżnych autostrady M6.
W 2011 roku civil parish liczyła 4129 mieszkańców. Większość mieszkańców stanowią studenci Uniwersytetu w Keele.
Keele zostało umieszczone na angielskiej wersji gry planszowej Monopoly wydanej w 2007 roku. Keele zastąpiło w tej wersji apartamenty na Fleet Street, które występowały w tradycyjnej wersji tej gry.

</doc>
<doc id="1474768" url="https://pl.wikipedia.org/wiki?curid=1474768" title="Arvada (Kolorado)">
Arvada (Kolorado)

Arvada – miasto w Stanach Zjednoczonych, w stanie Kolorado, w hrabstwie Jefferson. Niewielka część miasta znajduje się w hrabstwie Adams. Według spisu w 2020 roku liczy 124,4 tys. mieszkańców i jest siódmym co do wielkości miastem stanu Kolorado. Jest częścią obszaru metropolitalnego Denver.

</doc>
<doc id="1474770" url="https://pl.wikipedia.org/wiki?curid=1474770" title="Nrawota">
Nrawota

Święty Nrawota (bułg.: Свети Енравота) – najstarszy syn chana bułgarskiego Omurtaga i pierwszy znany z imienia kanonizowany męczennik bułgarski.
Nrawota, którego imię dotarło do nas w wersji greckiej (΄Ηνραβοτᾶς – Enrabotās) dzięki relacji biskupa Ochrydy Teofilakta, nosił również słowiańskie imię Woin, ew. Zwoin (Воин – wojownik) lub Bojan (Боян). Urodzony na początku IX wieku, był starszym bratem Małamira, który objął tron bułgarski po śmierci ojca w 831 roku. Z faktu, że Nrawota nie objął władzy po ojcu wnioskuje się, że jego życzliwość w stosunku do chrześcijaństwa była znana na dworze w Plisce jeszcze przed jego nawróceniem i wywołała sprzeciw silnego za panowania Omurtaga stronnictwa antychrześcijańskiego lub samego chana.
Po śmierci ojca w 831 roku Nrawota nawiązał kontakt z greckim więźniem Kinamonem, uprowadzonym z Adrianopola w 813 roku przez jego dziada Kruma. Wyprosił u brata uwolnienie wygłodniałego i osłabionego warunkami więziennymi jeńca. Pod wpływem rozmów z Kinamonem Nrawota przyjął chrzest i przeszedł na chrześcijaństwo. 
Dowiedziawszy się o chrzcie swego brata Małamir zażądał od niego wyrzeczenia się wiary chrześcijańskiej, jednak bez rezultatu. Nrawota umarł śmiercią męczeńską, ścięty mieczem na rozkaz Małamira około 833 roku. Teofilakt z Ochrydy, XI-wieczny kronikarz grecki, zostawił opis jego męczeństwa:
"Kiedy Nrawota został doprowadzony na miejsce, gdzie miał być zabity, napełniony duchem proroczym powiedział do obecnych: „Ta wiara za którą teraz umieram rozprzestrzeni się i umocni w całej Bułgarii, chociaż wy myślicie że ją zniszczycie wraz z moją śmiercią. Cokolwiek się wydarzy, Znak Chrystusa będzie wywyższony, wszędzie będą wznoszone kościoły Boże a czyści kapłani będą służyć świętemu Bogu i będą składać «ofiary chwały i przebłagania» dającej życie Trójcy. Idole, ich kapłani i bezbożne świątynie rozpadną się i obrócą się w nicość, tak jakby nigdy nie istniały. A i ty sam (zwracając się do Małamira), za niewiele lat utracisz swą grzeszną duszę, nie otrzymawszy w zamian żadnej nagrody za swą surowość”. To powiedziawszy Chrystusowy wojownik skłonił głowę przed katem i od miecza przyjął niosącą życie śmierć, oddając czystą duszę w ręce Boga."
W Kościele prawosławnym wspomnienie Nrawoty obchodzi się 28 marca.

</doc>
<doc id="1474772" url="https://pl.wikipedia.org/wiki?curid=1474772" title="Sveinbjorn Egilsson">
Sveinbjorn Egilsson



</doc>
<doc id="1474773" url="https://pl.wikipedia.org/wiki?curid=1474773" title="Sveinbjoern Egilsson">
Sveinbjoern Egilsson



</doc>
<doc id="1474776" url="https://pl.wikipedia.org/wiki?curid=1474776" title="Westminster (Kolorado)">
Westminster (Kolorado)

Westminster – miasto w Stanach Zjednoczonych, w stanie Kolorado, w hrabstwach Adams i Jefferson położone 14 km na północ od Denver. Według spisu w 2020 roku liczy 116,3 tys. mieszkańców, w tym 61,2% należało do hrabstwa Adams. Jest częścią obszaru metropolitalnego Denver. 
Historia.
Początki osadnictwa na terenie obecnego miasta Westminster miały miejsce w okresie Gorączki Złota w latach 1858-62 (w związku z odkryciem złóż w okolicach South Platte River Valley). Istnieją dowody, że przed białymi osadnikami obszar ten zamieszkiwany był przez Indian Arapaho. Już w 1881 r. wybudowano pierwszy dworzec kolejowy.
Pierwotna osada nosiła nazwę Harris od imienia dewelopera z Connecticut, który przybył do miasta w 1885 r. i wykupił większość gruntów miejskich. Ostatecznie w 1911 r. przemianowano Harris na współczesne Westminster.
Linki zewnętrzne.
Oficjalna strona miasta

</doc>
<doc id="1474780" url="https://pl.wikipedia.org/wiki?curid=1474780" title="Thornton (Kolorado)">
Thornton (Kolorado)

Thornton – miasto w Stanach Zjednoczonych, w stanie Kolorado, w hrabstwach Adams i Weld. Według spisu w 2020 roku liczy 141,9 tys. mieszkańców i jest szóstym co do wielkości miastem stanu Kolorado. Jest częścią obszaru metropolitalnego Denver. Ponad jedna trzecia mieszkańców to Latynosi.

</doc>
<doc id="1474781" url="https://pl.wikipedia.org/wiki?curid=1474781" title="Galícia EC">
Galícia EC

Galícia Esporte Clube – brazylijski klub piłkarski z siedzibą w mieście Salvador, stolicy stanu Bahia.
Historia.
Klub "Galícia" założony został 1 stycznia 1933 przez imigrantów hiszpańskich pochodzących z Galicji. Założycielem i pierwszym prezesem klubu był Eduardo Castro de la Iglesias.
"Galícia" jest pierwszym w dziejach klubem, które trzy razy z rzędu zdobył mistrzostwo stanu Bahia, szybko dołączając do grona czołowych klubów stanu. W swojej pierwszej dekadzie klub zdobył tytuł stanowego mistrza w 1937, a następnie w 1941, 1942 i 1943. Do tego doszło 5 tytułów wicemistrza stanu – w 1935, 1936, 1938, 1939 oraz w 1940.
Jednak po tym znakomitym początku klub zaczął spisywać się słabo, a na szczyty powrócił w chwili, gdy w 1967 zdobył wicemistrzostwo stanu, a następnie swoje ostatnie jak dotąd stanowe mistrzostwo w 1968. Później "Galícia" jeszcze trzykrotnie zdobyła tytuł wicemistrza stanu Bahia – w 1980, 1982 i 1995.
Klub dwukrotnie wystąpił w I lidze brazylijskiej (Campeonato Brasileiro Série A) - w 1981 i 1983. W 1999 "Galícia" spadła do II ligi stanu Bahia.

</doc>
<doc id="1474782" url="https://pl.wikipedia.org/wiki?curid=1474782" title="Chevrolet Cruze (2008)">
Chevrolet Cruze (2008)

Chevrolet Cruze – samochód osobowy klasy kompaktowej produkowany pod amerykańską marką Chevrolet od 2008 roku. Od 2016 roku produkowana jest druga generacja modelu.
Pierwsza generacja.
Chevrolet Cruze I został zaprezentowany po raz pierwszy w 2008 roku.
Na przełomie 2007 i 2008 roku Chevrolet oferował na globalnych rynkach różne kompaktowe modele, które łączyła przestarzałość względem europejskiej oraz japońskiej konkurencji. Koncern General Motors konstruując globalnego i jednolitego następcę zdecydował się nadać mu używaną już wcześniej, ale nieznaną poza Japonią i Australią nazwę "Cruze". W proces konstruowania modelu zainwestowano ponad 4 miliardy dolarów amerykańskich. 221 przedprodukcyjnych egzemplarzy przeszło testy w zróżnicowanych warunkach drogowych i atmosferycznych na terenie Wielkiej Brytanii, Stanach Zjednoczonych, Szwecji, Korei Południowej, Kanadzie i Australii.
Chevrolet Cruze powstał na nowej platformie koncernu General Motors, "GM Delta II", na której oparto także inne podobnej wielkości modele koncernu jak m.in. Opel Astra czy Chevrolet Orlando. Na miejsce światowego debiutu wybrano odbywający się w październiku 2008 roku salon Paris Motor Show, gdzie samochód zaprezentowano w seryjnej formie jako pierwszy model Chevroleta opracowany w nowej estetyce.
Charakterystycznymi cechami wyglądu pierwszej generacji Cruze’a były agresywnie ukształtowane, strzeliste reflektory, a także duży wlot powietrza z umieszczoną w górnej części kolorową poprzeczką z logo producenta. Tylne lampy połączyły motyw elips i okręgów, z kolei kokpit został wykonany według projektu łączącego różnej faktury materiały i idei "twin cockpit". Imitację aluminium, którą pokryto konsolę centralną, połączono z materiałowym wykończeniem deski rozdzielczej i boczków drzwi.
W 2010 roku podczas targów motoryzacyjnych w Paryżu zaprezentowano opracowany z myślą o europejskim rynku 5-drzwiowy wariant hatchback, z kolei dwa lata później ofertę uzupełniła tu także wersja kombi. Oba warianty zachowały znacznie mniejszy zasięg rynkowy od sedana, pozostając w sprzedaży jeszcze w Korei Południowej i Australii oraz Nowej Zelandii.
Restylizacje.
W 2012 roku podczas targów motoryzacyjnych w Genewie zaprezentowano Chevroleta Cruze’a pierwszej generacji po face liftingu, który objął tylko europejską wersję. Zmieniono m.in. przedni zderzak, grill i wloty powietrza. Pojawiła się nowa konsola środkowa dla topowych wariantów wyposażenia, gdzie umieszczono ekran dotykowy służący do obsługi systemu MyLink. W wersjach uboższych oferowano jednak dotychczasową deskę rozdzielczą. Wraz z liftingiem modelu zaprezentowano nową odmianę nadwoziową kombi.
Wraz z decyzją General Motors o całkowitym wycofaniu się w 2014 roku Chevroleta z Europy, a później także z Rosji, Chevrolet postanowił skupić się na odświeżeniu Cruze z myślą o pozostałych rynkach. W kwietniu 2014 roku podczas targów motoryzacyjnych w Nowym Jorku zaprezentowano samochód po globalnym liftingu, którego zakres był podobny w stosunku do tego, jaki objął dawną europejską wersję. Zmieniono m.in. przedni zderzak, przedzieloną atrapę chłodnicy oraz dodano światła do jazdy dziennej w technologii LED i tylne lampy. Do listy wyposażenia dodano 7-calowy ekran dotykowy oraz system odczytywania wiadomości SMS. Na rynkach azjatyckich, a także na Ukrainie zmieniono także wygląd tylnej części nadwozia, gdzie pojawiłī się bardziej kanciaste lampy, a tablicę rejestracyjną przeniesiono na zderzak.
W 2014 roku Chevrolet Cruze pierwszej generacji przeszedł dedykowaną dla chińskiego rynku restylizację, która przyniosła inaczej wyglądający przedni zderzak i łagodniej zarysowane kanty reflektorów.
Sprzedaż.
Chevrolet Cruze pierwszej generacji był samochodem o globalnym zasięgu rynkowym, trafiając do sprzedaży w Europie i krajach WNP (gdzie zastąpił Chevroleta Lacetti), Afryce i Bliskim Wschodzie (zastępując model Optra), a także w Ameryce Północnej jako następca linii modelowej Cobalt i Ameryki Południowej w miejsce modeli Astra i Vectra.
Przez pierwsze 3 lata produkcji Chevrolet Cruze był oferowany także w Korei Południowej jako Daewoo Lacetti Premiere, za to między 2011 a 2016 rokiem produkowano i oferowano go w Australii jako drugą generację modelu Holden Cruze, gdzie pozostał w sprzedaży do października 2016 roku.
Wersje wyposażenia.
Standardowe wyposażenie podstawowej wersji LS obejmuje m.in. systemy ABS z ESP, 6 poduszek powietrznych, dzielona tylna kanapa, elektrycznie regulowane szyby przednie, centralny zamek z pilotem, komputer pokładowy, podłokietnik tylny, komputer pokładowy, kolumna kierownicza regulowana w jednej płaszczyźnie, radioodtwarzacz z CD, MP3 i 4 głośnikami.
Bogatsza wersja LS+ dodatkowo wyposażona jest m.in. w klimatyzacje manualną, klamki i lusterka lakierowane pod kolor nadwozia, elektrycznie regulowane i podgrzewane lusterka z zintegrowanymi kierunkowskazami, oraz radio z Bluetooth i 6 głośnikami.
Kolejna w hierarchii wersja – LT dodatkowo została wyposażona m.in. w reflektory przeciwmgielne, elektrycznie regulowane szyby tylne, kolumna kierownicza regulowana w dwóch płaszczyznach, tempomat, kierownica i gałka zmiany biegów obszyte skórą, oraz podłokietnik przedni.
Wersja – LT+ została dodatkowo wyposażona m.in. w klimatyzacje automatyczną, 16 calowe felgi aluminiowe, system audio z 7 calowym ekranem dotykowym i kamerę cofania.
Topowa wersja LTZ została ponadto wyposażona m.in. w elektrycznie składane lusterka, 17 calowe felgi aluminiowe, oraz chromowane klamki zewnętrzne.
Chevrolet Cruze WTCC.
Chevrolet Cruze został podobnie jak poprzednik przerobiony na wersję specjalnie przeznaczoną do wyścigów WTCC. Model startował w sezonie 2009. Z pierwowzorem model ten ma właściwie wspólne tylko elementy nadwozia.
Druga generacja.
Wersja chińska.
Chevrolet Cruze II został zaprezentowany po raz pierwszy w 2014 roku.
Druga generacja Cruze’a została opracowana przez koncern General Motors na nowej generacji platformy dla kompaktowych modeli o nazwie "D2XX". Samochód skonstruowano w priorytetowej kolejności dla rynku chińskiego, gdzie miał swoją premierę i trafił na rynek w połowie 2014 roku.
Samochód utrzymano w nowym kierunku stylistycznym, zyskując bardziej obłe linie nadwozia z ostrzej ukształtowanymi reflektorami, wyżej poprowadzoną linią okien i wyraźnym przetłoczeniem biegnącym przez linię boczną. Z tyłu pojawiły się ostrzej zarysowane, dwuczęściowe lampy.
Choć wariant Cruze’a II z lat 2014–2016 nigdy nie był oferowany nigdzie poza rynkiem chińskim, to samochód przechodził intensywne testy przedprodukcyjne z maskującym kamuflażem także w Stanach Zjednoczonych.
Wersja światowa.
Chevrolet Cruze II został zaprezentowany po raz pierwszy w 2015 roku.
Druga generacja Cruze’a w globalnej postaci rozwinęła projekt wersji chińskiej z 2014 roku, przejmując od niej projekt kokpitu i kabiny pasażerskiej oraz zyskując zupełnie nowy projekt wyglądu zewnętrznego.
Reflektory zyskały ostro zarysowaną krawędź w kształcie bumerangu, z kolei atrapa chłodnicy złożyła się z dwuczęściowych, sześciokątnych wlotów powietrza przedzielonych poprzeczką z logo producenta.
Początkowo zaprezentowano model w postaci 4-drzwiowego sedana, z kolei na początku 2016 roku przedstawiono oficjalne fotografie drugiego wariantu nadwoziowego – 5-drzwiowego hatchbacka, nawiązującego kształtem nadwozia do europejskiego Opla Astry, zyskując opadającą linię dachu i dwuczęściowe, agresywnie ukształtowane lampy tylne.
Lifting.
W kwietniu 2018 roku Chevrolet przedstawił Cruze’a II po gruntownej restylizacji, w związku z którą samochód otrzymał znacznie większy, przedni wlot powietrza i inaczej ukształtowane zderzaki. Ponadto zmieniły się też wkłady reflektorów i lamp tylnych, a także zamontowano większy ekran systemu inforozrywki we wnętrzu.
Sprzedaż.
Druga generacja Chevroleta Cruze’a zyskała znacznie węższy zasięg rynkowy od poprzednika, w związku z polityką General Motors wycofania się w międzyczasie z takich rynków, jak Europa, Indie czy Południowa Afryka. W pierwszej kolejności samochód trafił do sprzedaży w Stanach Zjednoczonych i Kanadzie we wrześniu 2016 roku i Chinach, z kolei premiera na rynku Korei Południowej oraz Brazylii i Argentyny odbyła się w 2017 roku.
Ponadto, między styczniem 2017 a czerwcem 2019 roku produkowany w Korei Południowej Cruze II był oferowany także w Australii i Nowej Zelandii pod lokalną marką Holden jako Holden Astra Sedan, pełniąc funkcję uzupełnienia dla gamy modelu Astra.
Koniec produkcji.
W listopadzie 2018 roku koncern General Motors ogłosił gruntowną restrukturyzację, w ramach której zdecydowano się zakończyć w ciągu najbliższych 2 lat produkcję kilku osobowych samochodów o malejącej popularności. Wśród nich znalazł się Cruze, którego produkcja w zakładach w Lordstown w Ohio zakończyła się w marcu 2019 roku, zaledwie 5 miesięcy po rozpoczęciu sprzedaży zmodernizowanej wersji. Samochód nie otrzymał następcy, co argumentowano dopatrywaniem się większej popularności wśród SUV-ów.
Jeszcze przed zakończeniem produkcji w Ameryce Północnej, Cruze wycofano z rynku Korei Południowej, z kolei w lutym 2020 roku Cruze z powodu większej popularności nowszego modelu Monza zniknęło także z rynku chińskiego.
Ostatnim rynkiem, gdzie Chevrolet Cruze II pozostaje w sprzedaży, jest Brazylia i Argentyna, gdzie model jest lokalnie produkowany.

</doc>
<doc id="1474783" url="https://pl.wikipedia.org/wiki?curid=1474783" title="Lineas Aereas del Estado">
Lineas Aereas del Estado



</doc>
<doc id="1474785" url="https://pl.wikipedia.org/wiki?curid=1474785" title="Joseph Warner Henley">
Joseph Warner Henley

Joseph Warner Henley (ur. 3 marca 1793, zm. 8 grudnia 1884), brytyjski polityk, członek Partii Konserwatywnej, minister w rządach lorda Derby’ego.
W latach 1841–1878 reprezentował w Izbie Gmin okręg wyborczy Oxfordshire. W 1852 r. oraz w latach 1858–1859 był przewodniczącym Zarządu Handlu. Odszedł z parlamentu w 1878 r. jako najstarszy deputowany w Izbie Gmin.

</doc>
<doc id="1474786" url="https://pl.wikipedia.org/wiki?curid=1474786" title="Galicia Salvador">
Galicia Salvador



</doc>
<doc id="1474788" url="https://pl.wikipedia.org/wiki?curid=1474788" title="Jakub Leopold Weiss">
Jakub Leopold Weiss

Jakub Leopold Weiss (ur. 1816, zm. 28 sierpnia 1891) – polski chazan, kantor wielu warszawskich synagog.
Jakub Leopold Weiss do Warszawy przybył z Wielkopolski. W 1839 roku założył przy ulicy Krochmalnej bet midrasz oraz Stowarzyszenie Talmudyczne Szas. W 1860 roku został zatrudniony przez Komitet Synagogi na Daniłowiczowskiej jako nadkantor Niemieckiej Synagogi. Po kilku latach objął tam również kierownictwo nad chórem, który po pewnym czasie ustawił się na bardzo wysokim poziomie. W 1872 roku Weiss został zwolniony ze stanowiska prawdopodobnie ze względu na zbyt wysokie wymagania finansowe. W tym samym roku założył prywatną synagogę w pałacu Lubomirskich. W 1881 roku opublikował w Wiedniu zbiór utworów "Ocar szirej jeszurun" (z hebr. " Skarbnica pieśni ludu Izraela").
Jakub Leopold Weiss jest pochowany na cmentarzu żydowskim przy ulicy Okopowej w Warszawie (kwatera 33, rząd 8).

</doc>
<doc id="1474791" url="https://pl.wikipedia.org/wiki?curid=1474791" title="Federico Giunti">
Federico Giunti

Federico Giunti (ur. 6 sierpnia 1971 w Perugii) - włoski piłkarz występujący na pozycji pomocnika. Obecnie jest zawodnikiem drugoligowego Treviso FC. Uważany jest za specjalistę od wykonywania rzutów karnych.
Giunti był zawodnikiem Perugii, która w latach dziewięćdziesiątych XX wieku, w trzy lata awansowała z Serie C/1 do Serie A.
W Serie A zadebiutował 8 września 1996 w meczu przeciwko Sampdorii.
W 2003 roku powędrował na 18-miesięczne wypożyczenie do tureckiego Beşiktaşu. Po powrocie z niego podpisał kontrakt z Bolonią.
Po spadku Bolonii do drugiej ligi Giunti przeszedł do Chievo Verona. W pierwszym sezonie rozegrał tam 28 spotkań, a w drugim 9, po czym odszedł do Treviso FC.
W reprezentacji Włoch rozegrał 1 spotkanie. Był to mecz z Bośnią i Hercegowiną, rozegrany 9 listopada 1996.

</doc>
<doc id="1474793" url="https://pl.wikipedia.org/wiki?curid=1474793" title="MKSTS">
MKSTS



</doc>
<doc id="1474794" url="https://pl.wikipedia.org/wiki?curid=1474794" title="Estádio Parque Santiago">
Estádio Parque Santiago



</doc>
<doc id="1474802" url="https://pl.wikipedia.org/wiki?curid=1474802" title="Whisky słodowa mieszana">
Whisky słodowa mieszana

Whisky słodowa mieszana, znana niegdyś jako vatted malt lub pure malt – składa się ze słodowych whisky różnych destylarni lub różnych destylatów tej samej destylarni. Od pewnego czasu najczęściej używaną nazwą dla tego rodzaju whisky jest blended malt.
Whisky taka, w odróżnieniu od najbardziej popularnej whisky mieszanej ("blended"), nie posiada w swoim składzie żadnej whisky zbożowej ("grain whisky"), czyli do produkcji użyto tylko jęczmienia. Jedną z najpopularniejszych whisky tego typu jest Johnnie Walker Green Label, przez firmę określany mianem pure malt.

</doc>
<doc id="1474805" url="https://pl.wikipedia.org/wiki?curid=1474805" title="Jaroszewice Kolonia">
Jaroszewice Kolonia



</doc>
<doc id="1474807" url="https://pl.wikipedia.org/wiki?curid=1474807" title="Okręg wyborczy Oxfordshire">
Okręg wyborczy Oxfordshire

Okręg wyborczy Oxfordshire powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. W 1832 r. liczbę mandatów przypadających na okręg zwiększono do trzech. Okręg obejmował hrabstwo Oxfordshire. Został zlikwidowany w 1885 r.

</doc>
<doc id="1474814" url="https://pl.wikipedia.org/wiki?curid=1474814" title="Gare de Chambéry-Challes-les-Eaux">
Gare de Chambéry-Challes-les-Eaux

Gare de Chambéry-Challes-les-Eaux – stacja kolejowa w Chambéry, w regionie Owernia-Rodan-Alpy, we Francji. Znajdują się tu 3 perony. Nazwa stacji pochodzi od miejscowości Challes-les-Eaux, która podobnie jak wiele w tej okolicy jest uzdrowiskiem.
Dworzec.
Perony.
Stacja posiada obecnie 5 krawędzi peronowych przeznaczonych do wsiadania i wysiadania pasażerów. 
Połączenia.
Krzyżują się tu linie z Aix-les-Bains, Annecy, Genewy i Lyonu.
Historia.
Dworzec kolejowy w Chambéry został wybudowany w 1856 roku. Z biegiem lat stację rozbudowywano.
W 1906 zbudowano lokomotywownię, która pozwalała na obsługę lokomotyw, które przyjechały z Lyonu lub Grenoble.
Podczas bombardowania dworca w dniu 26 maja 1944 dworzec został zniszczony. SNCF straciło 45 lokomotyw. Struktura budynku lokomotywowni została oszczędzona.

</doc>
<doc id="1474819" url="https://pl.wikipedia.org/wiki?curid=1474819" title="A Sun Came">
A Sun Came

A Sun Came – album Sufjana Stevensa, wydany w 2000 roku. 4 lata później został wydany ponownie, tym razem przez wytwórnię Asthmatic Kitty.
Muzyka.
Album łączy wiele rodzajów muzyki ludowej z całego świata, takich jak: muzyki celtyckiej, indiańskiej, Bliskiego Wschodu, marokańskiej, dalekiego wschodu i amerykański folk.
Sufjan określił, że jest to album z piosenkami „tradycyjnymi pop, średniowieczna instrumentacja z Bliskiego Wschodu, poetycki wokal, maniakalna perkusja, instrumenty dęte, instrumenty hinduskie i arabskie śpiewy”.

</doc>
<doc id="1474821" url="https://pl.wikipedia.org/wiki?curid=1474821" title="Prince Buaben">
Prince Buaben

Prince Buaben Abankwah (ur. 23 kwietnia 1988 w Akosombo) – ghański piłkarz występujący na pozycji pomocnika. Mierzy 175 cm wzrostu.
Kariera.
Buaben jest wychowankiem holenderskiego AVV Zeeburgia. W latach 2004–2007 grał w juniorach Ajaksu Amsterdam. Następnie grał kolejno w: Dundee United, Watfordzie, Carlisle United i Partick Thistle. W 2014 trafił do Heart of Midlothian. Następnie grał w Falkirk F.C.
Buaben wystąpił jeden raz w reprezentacji Ghany, 23 maja 2008 w przegranym 0:1 towarzyskim meczu z Australią.

</doc>
<doc id="1474822" url="https://pl.wikipedia.org/wiki?curid=1474822" title="Józef Urstein">
Józef Urstein

Józef Urstein, ps. "Pikuś", "Ursz-Urstein", "Pipman" (ur. 1884 w Warszawie, zm. 7 października 1923 tamże) – polski artysta, piosenkarz, konferansjer oraz aktor rewiowy i kabaretowy.
Życiorys.
Urodził się w 1884 roku (niektóre źródła podają datę 19 marca 1886) w Warszawie w rodzinie żydowskiej, jako syn Stanisława (1832–1914) i Balbiny z Przedborskich (1851–1934). Miał dziewięcioro rodzeństwa. Jego starszymi braćmi byli warszawski psychiatra Maurycy (1872–1940) oraz pianista Ludwik (1870–1939).
Ukończył gimnazjum w rodzinnym mieście. Jako student prawa Uniwersytetu Warszawskiego zaczął występować w teatrach i kabaretach. W 1913 występował w łódzkim teatrze Bi-Ba-Bo, a w 1914 w Galicji. Podczas występów w Zakopanem został aresztowany, musiał wyjechać do Wiednia. Tam ukończył kursy handlowe, założył też teatr dla polskich uchodźców, w którym występował pod pseudonimem Pipman. Od 1917 z powrotem w Warszawie, występował na scenie teatru Miraż, w 1919 roku dawał występy we Włocławku, Płocku i Krynicy. Później związany z warszawskim teatrem Qui Pro Quo.
Współpracował m.in. z Andrzejem Włastem, Zulą Pogorzelską. Wprowadził żydowski humor do kabaretu, wzorując się przede wszystkim na twórczości Fritza Grünbauma z Wiednia. Jego popisowym numerem były odgrywane na scenie telefony Pikusia do narzeczonej Mici Titipulki.
Zmarł na serce podczas występu w Qui Pro Quo, w przerwie przedstawienia "Będzie lepiej". Pochowany jest na cmentarzu żydowskim przy ulicy Okopowej w Warszawie (kwatera 44, rząd 2).

</doc>
<doc id="1474825" url="https://pl.wikipedia.org/wiki?curid=1474825" title="Anna Katarzyna Hohenzollern">
Anna Katarzyna Hohenzollern

Anna Katarzyna, (duń. "Anna Cathrine af Brandenburg") (ur. 26 czerwca 1575 w Wolmirstedt, zm. 29 marca 1612 w Kopenhadze) – margrabianka brandenburska, królowa Danii i Norwegii.
Życiorys.
Była drugim dzieckiem (najstarszą córką) margrabiego-elektora Brandenburgii Joachima Fryderyka Hohenzollerna (1546-1608) i jego pierwszej żony Katarzyny z Brandenburgii-Kostrzyna (1541-1602). 27 listopada 1597 w zamku w Haderslev poślubiła króla Danii Chrystiana IV, którego poznała osobiście podczas jego podróży po północnych Niemczech w 1595. W sierpniu 1597 Chrystian IV wysłał do Brandenburgii swoich reprezentantów, którzy w jego imieniu podpisali kontrakt przedślubny. 
Anna Katarzyna została koronowana w katedrze kopenhaskiej 11 czerwca 1598. Małżeństwo to zostało zaplanowane przez matkę Chrystiana IV, królową Zofię, gdy ten był jeszcze dzieckiem. Małżonkowie nie żywili względem siebie głębszych uczuć, ale ich związek funkcjonował poprawnie. O królowej wiadomo niewiele, poza tym, że nauczyła się duńskiego, a jej pasją była jazda konna. Nie miała wielkiego wpływu na życie polityczne, ale towarzyszyła królowi w jego podróżach. Była znana ze swojej skromności i religijności. 
Królowa zmarła prawdopodobnie na malarię i została pochowana w katedrze w Roskilde.
Potomstwo.
Potomstwo Anny Katarzyny i Chrystiana IV:

</doc>
<doc id="1474828" url="https://pl.wikipedia.org/wiki?curid=1474828" title="Prowincja Sóc Trăng">
Prowincja Sóc Trăng

Sóc Trăng – prowincja Wietnamu, znajdująca się w południowej części kraju, w Regionie Delty Mekongu.
Podział administracyjny.
W skład prowincji Sóc Trăng wchodzi osiem dystryktów oraz jedno miasto.

</doc>
<doc id="1474829" url="https://pl.wikipedia.org/wiki?curid=1474829" title="You’re My Heart, You’re My Soul ’98">
You’re My Heart, You’re My Soul ’98

You’re My Heart, You’re My Soul ’98 – singel zapowiadający siódmy album niemieckiego zespołu Modern Talking, "Back for Good". Singel został wydany 16 marca 1998 przez firmę "BMG". Ta wersja jest remiksem utworu "„You’re My Heart, You’re My Soul”" z 1984.
Lista utworów.
CD-Single Hansa 74321 58884 2 (BMG) 16.03.1998
CD-Maxi Hansa 74321 57357 2 (BMG) / EAN 0743215735724 16.03.1998

</doc>
<doc id="1474830" url="https://pl.wikipedia.org/wiki?curid=1474830" title="Say It’s Not True">
Say It’s Not True

Say It’s Not True – ballada soft rockowa zespołu Queen + Paul Rodgers, wydana jako ich pierwszy studyjny singel. Został napisany przez Rogera Taylora jako dar dla Nelsona Mandeli. W 2003 roku zadebiutował na inauguracyjnym koncercie kampanii 46664 w Kapsztadzie. Utwór był wykonywany już na poprzedniej trasie koncertowej w 2005/2006 roku.
31 grudnia 2007 utwór został wydany na singlu zawierającym również wideo do utworu. Wszystkie wpływy są przeznaczane na kampanię 46664.
Utwór był udostępniony za darmo na Oficjalnej Stronie Internetowej Queen z okazji Światowego Dnia Walki z AIDS. Oryginalna wersja studyjna nie znalazła się do tej pory na żadnym albumie.
W 2008 r. piosenka w cięższej wersji z wokalem Taylora, Briana Maya i Paula Rodgersa znalazła się na albumie "The Cosmos Rocks". W 2013 ukazała się na solowym albumie Taylora "Fun on Earth".

</doc>
<doc id="1474831" url="https://pl.wikipedia.org/wiki?curid=1474831" title="Fring (oprogramowanie)">
Fring (oprogramowanie)

Fring – multikomunikator umożliwiający m.in. rozmowy głosowe do użytkowników sieci ICQ, Google Talk, MSN Messenger, AIM, Yahoo! Messenger oraz za pomocą protokołu SIP do innych operatorów sieci VoIP.
Oprócz rozmów za pomocą komunikatora Fring można również używać czatu do wyżej wymienionych komunikatorów.
Oprogramowanie komunikatora Fring dostępne jest na telefony, komputery stacjonarne i palmtopy.

</doc>
<doc id="1474833" url="https://pl.wikipedia.org/wiki?curid=1474833" title="Mihael Kovačević">
Mihael Kovačević

Mihael Kovačević (ur. 6 marca 1988 w Bazylei) – szwajcarski piłkarz pochodzenia chorwackiego występujący na pozycji obrońcy. W 2010 roku wraz z Dundee United zdobył Puchar Szkocji.

</doc>
<doc id="1474834" url="https://pl.wikipedia.org/wiki?curid=1474834" title="You're My Heart, You're my Soul '98">
You're My Heart, You're my Soul '98



</doc>
<doc id="1474835" url="https://pl.wikipedia.org/wiki?curid=1474835" title="James Gascoyne-Cecil (2. markiz Salisbury)">
James Gascoyne-Cecil (2. markiz Salisbury)

James Brownlow William Gascoyne-Cecil, 2. markiz Salisbury KG (ur. 17 kwietnia 1791, zm. 12 kwietnia 1868) – brytyjski arystokrata i polityk, członek stronnictwa torysów i Partii Konserwatywnej, minister w rządach lorda Derby’ego.
Życiorys.
Był synem Jamesa Cecila, 1. markiza Salisbury, i lady Emily Hill, córki 1. markiza Downshire. Przed 1823 r. znany był jako „wicehrabia Cranborne”. W 1813 r. został wybrany do Izby Gmin jako reprezentant okręgu Weymouth and Melcombe Regis. Od 1817 r. reprezentował okręg wyborczy Hertford. Po śmierci ojca w 1823 r. odziedziczył tytuł 2. markiza Salisbury i zasiadł w Izbie Lordów
W 1826 r. został członkiem Tajnej Rady. W 1841 r. został Lordem Namiestnikiem Middlesex. W 1842 r. został kawalerem Orderu Podwiązki. Przez kilka miesięcy 1852 r. był Lordem Tajnej Pieczęci. W latach 1858–1859 pełnił funkcję Lorda Przewodniczącego Rady.
Rodzina.
2 lutego 1821 r. poślubił Frances Gascoyne (ok. 1806 – 15 grudnia 1839), córkę Bambera Gascoyne’a i Sarah Price. James i Frances mieli razem czterech synów i dwie córki:
29 kwietnia 1847 r. poślubił lady Mary Sackville-West (zm. 6 grudnia 1900), córkę George’a Sackville-Westa, 5. hrabiego De La Warr, i Elizabeth Sackville, 1. baronowej Buchhurst, córki 3. księcia Dorset. James i Mary mieli razem trzech synów i dwie córki:

</doc>
<doc id="1474836" url="https://pl.wikipedia.org/wiki?curid=1474836" title="HMS Inverlyon">
HMS Inverlyon

HMS „Inverlyon”, His Majesty’s Armed Smack „Inverlyon” – brytyjski uzbrojony kuter rybacki, statek-pułapka ("Q-ship") z okresu I wojny światowej.
Historia.
Na początku I wojny światowej niemieckie okręty podwodne (U-Booty) typu "UB I" stanowiły poważne zagrożenie dla brytyjskiej żeglugi przybrzeżnej oraz kutrów rybackich. Choć były niewielkie, uzbrojone tylko w dwie torpedy i jeden karabin maszynowy, to stanowiły poważne zagrożenie dla małych, nieuzbrojonych statków brytyjskich. Admiralicja brytyjska opracowała wówczas koncepcję „statków-pułapek”, które miały wciągać w zasadzkę i niszczyć niemieckie okręty podwodne.
Jednym ze statków tego typu był kuter żaglowy o ożaglowaniu skośnym (ang. "smack") „Inverlyon”, który został uzbrojony w ukryte pojedyncze działo 3-funtowe (47 mm). Załogę „Inverlyona” stanowiło trzech rybaków i szyper (czasowo na służbie Royal Navy w sekcji trawlerów), pięciu marynarzy obsługujących działo, a statek był dowodzony przez podporucznika Royal Navy ("sub-lieutenant") Ernesta Martina Jehana.
Zasadzka na U-Boota.
15 sierpnia 1915 roku „Inverlyon” patrolował wody w pobliżu Great Yarmouth, rybacy znajdujący się na statku zarzucili nawet sieci, aby maksymalnie upodobnić "Q-ship" do zwykłego kutra rybackiego. Około godziny 20:20 niemiecki okręt podwodny SM UB-4 zauważył pozornie bezbronny i nieuzbrojony kuter i zbliżył się do niego, płynąc na powierzchni. Tak mały cel jak kuter rybacki nie był wart poświęcenia torpedy – z punktu widzenia dowódcy niemieckiego okrętu – więc planował on siłą wejść na pokład brytyjskiego statku i zatopić go przy użyciu małego ładunku wybuchowego lub podpalając go.
UB-4 zbliżył się do „Inverlyona” na około 30 metrów, w tym czasie rybacy leżeli na pokładzie, udając brak zainteresowania niemieckim okrętem, trzech marynarzy celowało ukrytym działem w okręt niemiecki, a dwóch pozostałych marynarzy uzbrojonych w karabiny schowało się za nadburciem. Dowódca niemieckiego okrętu Karl Gross nakazał brytyjskiemu trawlerowi opuszczenie żagla i zatrzymanie, co natychmiast wykonali trzej rybacy i okręt niemiecki zbliżył się jeszcze bardziej do brytyjskiego statku i zastopował. W tym momencie podporucznik Jehan wydał rozkaz wzniesienia „White Ensign” (bandery Royal Navy) i rozkazał otwarcie ognia do okrętu niemieckiego, sam strzelając do U-Boota z trzymanego w ręku rewolweru.
Niemiecki okręt został trafiony trzema celnymi pociskami z 3-funtowego działa, ogień otworzyli także ukryci do tej pory marynarze uzbrojeni w karabiny, a Jehan wystrzelił w kierunku niemieckiego okrętu po kolei z czterech rewolwerów. Działo oddało jeszcze sześć strzałów zanim stało się oczywiste, że okręt niemiecki już tonie i Jehan wydał rozkaz wstrzymania ognia. U-Boot zaczął tonąć z silnym przegłębieniem na rufę, na powierzchnię wypłynęły trzy ciała niemieckich marynarzy. Jeden z nich okazał się być żywym i zaczął wołać o pomoc. Nie zważając na niebezpieczeństwo wciągnięcia pod wodę przez tonący okręt, szyper Phillips wskoczył do morza, aby go ratować, niemiecki marynarz utonął jednak, a sam Phillips został w ostatniej chwili wciągnięty przez swoją załogę na pokład.
Tonący UB-4 wpadł w sieci „Inverlyona”, praktycznie zakotwiczając w miejscu brytyjski statek, inny przepływający w pobliżu trawler został wysłany z wiadomością o zajściach do portu, a następnego dnia świtem z pokładu „Inverlyona” wypuszczono dwa gołębie z wiadomościami opisującymi zdarzenie. Ostatecznie nakazano „Inverlyonowi” odciąć sieci, a UB-4 zatonął i osiadł na dnie morza.
Po powrocie do portu cywilna załoga „Inverlyona” otrzymała nagrodę pieniężną ("cash gratuity") za udaną akcję, dodatkowo wszyscy obecni na pokładzie otrzymali premię ("bounty money"), a podporucznik Jehan został nagrodzony odznaczeniem Distinguished Service Cross.
1 lutego 1917 roku „Inverlyon” już pod innym dowództwem został zatopiony przez U-55.

</doc>
<doc id="1474838" url="https://pl.wikipedia.org/wiki?curid=1474838" title="IntelliJ IDEA">
IntelliJ IDEA

IntelliJ IDEA – komercyjne zintegrowane środowisko programistyczne napisane w języku Java do tworzenia oprogramowania. Zostało stworzone przez firmę JetBrains.
Historia.
Pierwsza wersja IntelliJ IDEA pojawiła się w styczniu 2001 roku jako pierwszy IDE Javy ze zbiorem narzędzi do refaktoringu, które umożliwiały programistom szybkie zmiany w ich projektach.
Najważniejsze funkcje.
Wersja IDEA (12.0) zawiera szybszy kompilator, wsparcie Java 8, narzędzie projektowania interfejsów dla Androida, wsparcie frameworka Play 2.0 dla Javy i Scala oraz nowy design.
Obsługiwane języki:
Obsługiwane technologie i frameworki: JSP, JSF, EJB, AJAX, Google Web Toolkit, Struts, Struts 2, JBoss, JUnit, JBehave, Spring, Hibernate/JPA, Web Services, Ruby on Rails, Grails, Java ME MIDP/CLDC, OSGi, Android, Tapestry, Google App Engine, FreeMarker, Velocity, Django, Play.
Obsługiwane serwery aplikacji: GlassFish, JBoss, Tomcat, Jetty, WebLogic, WebSphere, Geronimo
IDEA zapewnia również inne funkcjonalności, takie jak integracja z narzędziami deweloperskimi open source takimi jak Git, CVS, SVN, Apache Ant, Apache Maven, JUnit i TestNG. Istnieje również wiele pluginów rozszerzających tę listę jak i rozbudowujące inne aspekty oprogramowania.
Wersja testowa i społecznościowa.
JetBrains zapewnia pełnofunkcjonalną 30 dniową wersję komercyjnego wydania aplikacji do przetestowania. Oferuje również wersję społecznościową (open source) za darmo, jednak bez niektórych funkcji (m.in. nie wspiera technologii Java Enterprise, języków skryptowych, tworzenia aplikacji dla urządzeń mobilnych oraz nie ma wsparcia technicznego).

</doc>
<doc id="1474839" url="https://pl.wikipedia.org/wiki?curid=1474839" title="Tobermory (whisky)">
Tobermory (whisky)

Tobermory – single malt whisky, destylowana przez Tobermory Distillery w miejscowości o tej samej nazwie, na szkockiej wyspie Mull. Wyspa znajduje się na paśmie Hebrydów w zachodniej Szkocji, na północ od wyspy Islay. 
Historia.
Gorzelnię założono w 1823 na bazie byłego browaru otwartego w roku 1797 przez Johna Sinclaira. Woda pochodzi z ciemnych i aromatycznych torfowisk nad okolicznymi jeziorami na wyspie. 
Charakter.
Smak określany jest jako lekko dymny, o średnio wytrawnym profilu z łagodnym, owocowym zapachem. Destylarnia produkuje również mniejsze ilości whisky torfowej "Ledaig", co jest zresztą oryginalną nazwą zakładu.
Tobermory była pierwotnie produkowana jako whisky słodowa mieszana "vatted", jednakże po ponownym otwarciu w roku 1990 nastawiono się tylko na single malt.
Tobermory jest dostępne w różnych własnych wersjach, dodawana jest również jako jeden ze składników do whisky mieszanych "blended" - Scottish Leader i Black Prince.

</doc>
<doc id="1474841" url="https://pl.wikipedia.org/wiki?curid=1474841" title="Rådhuset">
Rådhuset

Rådhuset – skalna stacja sztokholmskiego metra, położona w Sztokholmie, w dzielnicy Kungsholmen, nazwę wzięła od pobliskiego sądu rejonowego ("rådhus"). Leży na niebieskiej linii (T10 i T11). Dziennie korzysta z niej około 8300 osób. Stacja swoim wyglądem przypomina jaskinię, utrzymana jest w ceglastej kolorystyce z elementami architektury organicznej.
Stacja leży pod Bergsgatan, na głębokości 27 metrów. Posiada dwa wyjścia, z czego jedno rozwidla się na trzy części tak, że wejścia na stację ulokowane są przy Bergsgatan róg z Norra Agnegatan, Kungsklippan, Hantverkgatan róg z Parmmätargatan i Kungsholmsgatan 25. Otwarto ją 31 sierpnia 1975, posiada jeden peron.
Między 14 czerwca a 11 października 2009 na czas prac związanych z budową tunelu Citybanan Rådhuset stało się stacją końcową niebieskiej linii.
Otoczenie.
W najbliższym otoczeniu stacji znajdują się:

</doc>
<doc id="1474843" url="https://pl.wikipedia.org/wiki?curid=1474843" title="Wybrzeże Szkieletowe">
Wybrzeże Szkieletowe

Wybrzeże Szkieletowe – wybrzeże Oceanu Atlantyckiego leżące w północnej części Namibii i rozciągające się na długości ponad 500 km między rzeką Kunene, pustynią Namib a ujściem rzeki Swakop.
Miejsce to było często nawiedzane przez portugalskich żeglarzy, którzy nazwali ten rejon „bramą do piekła” ze względu na panujące w nim silne prądy morskie oraz liczne płycizny, stanowiące śmiertelną pułapkę dla przepływających tam statków. Prądy te powodują, że jakkolwiek można wylądować na wybrzeżu to jednak odpłynięcie od niego łodzią napędzaną tylko siłą mięśni nie jest możliwe.
Wybrzeże stanowiące pn. część pustyni Namib charakteryzuje obecność wraków wielu statków (ponad tysiąc). Jedną z "ofiar" jest brytyjski statek handlowy "Dunedin Star", który zatonął tam w listopadzie 1942 roku ze 106 osobami na pokładzie. Akcja ratownicza trwała prawie cztery tygodnie.
Wybrzeże jest miejscem wylegiwania i rozrodu kotika afrykańskiego.
Jednym z wielu badaczy tego wybrzeża był szwedzki podróżnik i odkrywca Karl Johan Andersson w roku 1859.

</doc>
<doc id="1474846" url="https://pl.wikipedia.org/wiki?curid=1474846" title="Cioski Łopuszańskie">
Cioski Łopuszańskie



</doc>
<doc id="1474856" url="https://pl.wikipedia.org/wiki?curid=1474856" title="Brother Louie ’98">
Brother Louie ’98

Brother Louie ’98 – singel promujący siódmy album niemieckiego zespołu Modern Talking, "Back for Good". Singel został wydany 20 lipca 1998 roku przez firmę "BMG". Utwór jest remiksem wcześniejszego singla "„Brother Louie”" z 1986 roku.
Wydawnictwo zawiera cztery utwory:
W 1999, został wydany singiel z nowym remiksem „Brother Louie”. Został nazwany „Brother Louie '99”.
Lista utworów.
CD-Maxi Hansa 74321 59412 2 (BMG) / EAN 0743215941224 20.07.1998

</doc>
<doc id="1474858" url="https://pl.wikipedia.org/wiki?curid=1474858" title="Ulica Wajdeloty">
Ulica Wajdeloty



</doc>
<doc id="1474859" url="https://pl.wikipedia.org/wiki?curid=1474859" title="Journal of Neurology">
Journal of Neurology

Journal of Neurology – czasopismo medyczne poświęcone neurologii. Założone w 1891 roku w Lipsku jako „Deutsche Zeitschrift für Nervenheilkunde”, pierwszymi redaktorami byli Adolf von Strümpell, Wilhelm Heinrich Erb, Friedrich Schultze i Ludwig Lichtheim. W 1970 roku zmieniło tytuł na „Zeitschrift für Neurologie”, od 1974 ukazuje się pod obecnym tytułem. Redaktorami naczelnymi w 2011 roku są R.A. Barker i G. Said.

</doc>
<doc id="1474863" url="https://pl.wikipedia.org/wiki?curid=1474863" title="Jeremiah Cosden">
Jeremiah Cosden

Jeremiah Cosden (ur. 1768, zm. 5 grudnia 1824 w Baltimore, Maryland) – amerykański polityk.
W latach 1821–1822 był przedstawicielem szóstego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1474865" url="https://pl.wikipedia.org/wiki?curid=1474865" title="Loch (geografia)">
Loch (geografia)

Loch (zwane też "Lough") z języka szkockiego gaelickiego oznacza przestrzeń wodną, która może być:
Pochodzenie.
Taka nazwa ogólnej przestrzeni zalanej wodą pochodzi z grupy goidelskiej i odnosi się do większości jezior w Szkocji oraz do wielu formacji morskich na północy i zachodzie kraju.
Prawdopodobnie najbardziej znanym szkockim loch jest Loch Ness, jakkolwiek jest wiele innych dobrych przykładów jak Loch Lomond czy Loch Tay.
Przykładami szkockich "sea lochs" są: Loch Long, Loch Fyne, Loch Linnhe, Loch Eriboll, Loch Tristan, Trisloch.

</doc>
<doc id="1474870" url="https://pl.wikipedia.org/wiki?curid=1474870" title="Thomas Culbreth">
Thomas Culbreth

Thomas Culbreth (ur. 13 kwietnia 1786, zm. 16 kwietnia 1843) – polityk i przedsiębiorca amerykański.
Życiorys.
W latach 1817–1821 przez dwie dwuletnie kadencje Kongresu Stanów Zjednoczonych był przedstawicielem szóstego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1474874" url="https://pl.wikipedia.org/wiki?curid=1474874" title="Antioch (Kalifornia)">
Antioch (Kalifornia)

Antioch – miasto w Stanach Zjednoczonych, w stanie Kalifornia, w hrabstwie Contra Costa. Około 100 tys. mieszkańców (2006).
Miastem partnerskim Antioch jest japońska miejscowość Chichibu.

</doc>
<doc id="1474879" url="https://pl.wikipedia.org/wiki?curid=1474879" title="Short bowel syndrome">
Short bowel syndrome



</doc>
<doc id="1474882" url="https://pl.wikipedia.org/wiki?curid=1474882" title="Carlos de Gereda y de Borbón">
Carlos de Gereda y de Borbón

Don Carlos de Gereda y de Borbón, Markiz de Almazán (ur. 24 stycznia 1947 w Montevideo, zm. 29 sierpnia 2017 w Madrycie) – Iure uxoris markiz Almazán, wielki mistrz obediencji maltańskiej zakonu lazarytów.
Urodził się jako trzeci syn Nicolasa Gereda y Bustamente i Marii Luisy de Borbón y Pinto, córki Alberto de Borbón y d’Ast, księcia Santa Elena.
Ożenił się z Marią de las Nieves de Castellano y Barón (ur. 1947), markizą de Almazán. 14 września 2008 w Manchesterze został wybrany 49. Wielkim Mistrzem ponownie zjednoczonych obediencji maltańskiej i paryskiej Zakonu Rycerzy i Szpitalników świętego Łazarza z Jerozolimy.

</doc>
<doc id="1474884" url="https://pl.wikipedia.org/wiki?curid=1474884" title="Medizinische Klinik">
Medizinische Klinik

Medizinische Klinik. Wochenschrift Fur Praktische Arzte – tygodnik medyczny założony w Berlinie od 1905 roku przez Kurta Brandenburga. Brandenburg był redaktorem naczelnym czasopisma do śmierci w 1941 roku, potem jego obowiązki przejął Herbert Volkmann.
Wydawany nieprzerwanie do dziś. We wrześniu 2011 roku po połączeniu z czasopismem „Intensivmedizin und Notfallmedizin” kontynuowane jest wydawanie czasopisma pod tytułem „Medizinische Klinik – Intensivmedizin und Notfallmedizin”.

</doc>
<doc id="1474886" url="https://pl.wikipedia.org/wiki?curid=1474886" title="Abraham Stern">
Abraham Stern



</doc>
<doc id="1474896" url="https://pl.wikipedia.org/wiki?curid=1474896" title="Big Bang (zespół muzyczny)">
Big Bang (zespół muzyczny)

BIGBANG (kor. 빅뱅 "Bigbaeng", jap. ビッグバン) – południowokoreański zespół muzyczny utworzony przez YG Entertainment. W skład zespołu wchodzą G-Dragon (lider), T.O.P, Taeyang i Daesung, zadebiutowali 19 sierpnia 2006 roku. Big Bang od razu odnalazł swój własny styl muzyczny i image oraz jest najczęściej oglądanym w internecie koreańskim zespołem. Ich muzyka to połączenie hip hopu i R&amp;B z elementami elektroniki. Członkowie uczestniczą w pisaniu i tworzeniu ich własnej muzyki, a w szczególności lider, G-Dragon, który zdobył szacunek reszty grupy i pochwałę od specjalistów przemysłu muzycznego. Zespół jest jedną z grup muzycznych z największą liczbą sprzedanych egzemplarzy albumów w Korei Południowej. „The Washington Post” nazwała ich „największym zespołem w Azji”, a „The Hollywood Reporter” – „największym boysbandem na świecie”.
Pierwsze wydawnictwo grupy było umiarkowanym sukcesem. Punkt zwrotny grupy nadszedł z wydaniem minialbumu "Always" (2007) z piosenką "Geojitmal (Lie)" (kor. 거짓말(Lie)), która utrzymała się na pierwszym miejscu na koreańskich listach przebojów przez siedem kolejnych tygodni. Dzięki wydaniu późniejszych albumów, "Hot Issue" i "Stand Up", kontynuowali swój sukces. Wielką popularność z tych albumów zdobyły takie hity jak "Last Farewell" i "Haru Haru". Od 2007 do 2008, Big Bang otrzymali wiele nagród, w tym za „Najlepszy Męski Zespół”, „Piosenkę Roku”, „Artystę Roku” i Główną Nagrodę na Rozdaniu Nagród Muzycznych Seulu.
Od 2009 do 2010, Big Bang stał się bardzo popularny w Japonii, większość Japończyków zagłosowała na nich w ankiecie pt: „Koreański zespół, który najbardziej chcą zobaczyć japońscy fani”. Zostali pierwszą zagraniczną grupą, która została okrzyknięta „Najlepszymi Debiutantami” przez Japońską Stację Kablową i Radiową oraz „Najlepszymi Nowymi Artystami” przez MTV Japan. Wśród japońskich sukcesów grupowych, członkowie zaczęli swoje solowe działalności. Taeyang, G-Dragon, i Seungri wydali swoje single. G-Dragon i T.O.P współpracowali przy albumie "GD &amp; TOP". Seungri i Daesung zaczęli występować w programach telewizyjnych i w musicalach. T.O.P został wysokiego poziomu gwiazdą filmową. Daesung gościł w wielu popularnych programach telewizyjnych Korei.
Po niemal dwuletniej przerwie w Korei, Big Bang ponownie wrócił w 2011 z minialbumem "Tonight". W 2012 r. Big Bang wypuścił swój piąty minialbum "Alive" w Korei i album w Japonii. W międzyczasie największą popularność zdobyła ich piosenka "Fantastic Baby", która jest jedną z najczęściej oglądanych teledysków w serwisie YouTube (ponad 300 mln wejść). W 2015 roku, po 3 latach przerwy Big Bang powrócił na scenę muzyczną z nowym projektem, "MADE".
Historia.
Powstanie i debiut zespołu.
Przed debiutem zespołu niektórzy członkowie mieli już kontakt z przemysłem rozrywkowym. G-Dragon i Taeyang byli pierwszymi, którzy otrzymali szkolenie pod wytwórnią YG Entertainment w wieku dwunastu lat. T.O.P był undergroundowym raperem znanym pod pseudonimem „Tempo”. Jednym z jego najbardziej popularnych utworów był „Buckwild” wykonany z NBK Gray. Po tym, jak G-Dragon został wybrany przez YG Entertainment jako możliwy kandydat na członka boysbandu, G-Dragon skontaktował się z T.O.P, swoim przyjacielem z dzieciństwa, co doprowadziło do jego przesłuchania. Seungri po raz pierwszy wystąpił w reality show "Let's Cokeplay: Mnet Battle Shinhwa", w którym zespół Shinhwa poszukiwał członków do utworzenia „Shinhwa drugiej generacji”. Pierwotnie zespół miał składać się z sześciu członków: do wyżej wymienionych doszli Daesung i SO-1, którzy wzięli udział w castingu. Historia powstawania zespołu została opowiedziana w telewizyjnym dokumencie "Big Bang Documentary"; przed ich oficjalnym debiutem SO-1 został odsunięty.
Oficjalny debiut Big Bang odbył się 19 sierpnia 2006 roku w Olympic Gymnastics Arena podczas koncertu G Family 10th Year Concert. 29 sierpnia ukazał się pierwszy singel "BIGBANG", sprzedał się w ilości ok. 40 tys. egzemplarzy. Drugi singel, "BIGBANG is V.I.P", został wydany we wrześniu, a trzeci – "BIGBANG 03" – w listopadzie. 22 grudnia 2006 roku ukazał się pierwszy album studyjny zespołu zatytułowany "BIGBANG Vol.1". Album sprzedał się w liczbie egzemplarzy (stan na październik 2007 rok). 30 grudnia 2006 roku odbył się pierwszy koncert zespołu "The Real".
2007: "Always" i "Hot Issue".
8 lutego 2007 roku ukazał się koncertowy album "The Real Vol.1 Live Concert". 27 maja grupa rozpoczęła swoją pierwszą trasę "Want You Tour". Pierwszy minialbum, zatytułowany "Always" ukazał się w sierpniu. G-Dragon skomponował i napisał większość utworów zawartych na płycie, w tym singel "Geojitmal (Lie)" (kor. 거짓말(Lie)). Odbiór albumu był dość pozytywny, zwłaszcza dzięki utworowi "Geojitmal (Lie)", zdobył kilka nagród i został pierwszym przebojem numer jeden zespołu.
Ich drugi minialbum, "Hot Issue", wydany w listopadzie, powtórzył sukces swojego poprzednika: główny singel "Majimak Insa (Last Farewell)" (kor. 마지막 인사(Last Farewell)) znalazł się na szczycie wielu list przebojów i wygrał kilka nagród, w tym „Piosenka Miesiąca” podczas Cyworld Digital Music Awards. Bilety na kolejną trasę "Big Bang Is Great" zostały wyprzedane w ciągu dziesięciu minut.
Pod koniec 2007 roku poinformowano, że członkowie zespołu zostali hospitalizowani z powodu przemęczenia spowodowanego częstymi występami promocyjnymi i napiętym grafikiem koncertowym, przez co management ograniczył aktywność grupy. Duże zapotrzebowanie na albumy i single Big Bang spowodowało, że wytwórnia ponownie wydało płyty. Big Bang, dzięki sukcesowi minialbumów, zebrali liczne nagrody, w tym dla najlepszego boysbandu i za piosenkę roku na Mnet Asian Music Awards w 2007 roku. Podczas 17. Seoul Music Awards zespół zdobył nagrodę „Artysta Roku”. Do końca roku zespół zarobił w sumie 12 mld wonów.
2008: "For The World", "With U" i "Stand Up".
Z końcem 2007 roku Big Bang wyruszyli zagranicę, do Japonii. Ich pierwszy japoński minialbum, "For The World", ukazał się 4 stycznia 2008 roku. Grupa dała koncert w JCB Hall w Tokyo Dome City. Big Bang powrócił do Korei Południowej po zakończeniu działań promocyjnych w Japonii. 27 lutego ukazał się koncertowy album "The Great Vol.2 Live Concert", którego nagrania pochodzą z koncertów z 28-30 grudnia 2007 r. trasy 2nd Live Concert "The Great". Drugi japoński minialbum, "With U", ukazał się w maju.
Choć zajęcia grupowe zostały opóźnione ze względu na solowe projekty, ich trzeci koreański minialbum, "Stand Up", został wydany w sierpniu. Płyta została nagrana z udziałem Daishi Dance oraz koreańskiego zespołu rockowego No Brain, została sprzedana w ilości ponad 100 tys. egzemplarzy. Główny singel z płyty, "Haru Haru" znalazł się na szczycie kilku koreańskich rankingów.
Pierwszy japoński album studyjny, zatytułowany "Number 1", ukazał się 9 października 2008 roku. Zespół promował płytę wykonując utwór „Number 1” w japońskich programach radiowych i telewizyjnych. Album zadebiutował na 13. pozycji rankingu Weekly Oricon Albums Chart. Miesiąc później, w listopadzie ukazał się drugi koreański album "Remember", z głównymi singlami: "bulgeun noeul (Sunset Glow)" i "Strong Baby". Album sprzedał się w ilości ponad 200 tys. egzemplarzy. Big Bang otrzymali swoją drugą nagrodę „Artysty Roku” na Mnet Asian Music Awards w 2008 roku. Z końcem roku 2008 Big Bang zarobił łącznie 36 mld wonów.
2009–2010: Drugi japoński album i nagrody.
Na początku 2009 roku Big Bang zawiesił działalność ze względu na solowe projekty każdego z członków. Grupa zeszła się, aby nawiązać współpracę z debiutującym wówczas zespołem 2NE1, który został nazwany „żeńskim Big Bang”. Utwór "Lollipop" ukazał się w marcu 2009 roku, został wykorzystany w celu promocji telefonu komórkowego marki LG Cyon, do utworu został nagrany teledysk. Big Bang wydali cyfrowy singel "So Fresh, So Cool", który promował markę piwa Hite.
19 sierpnia 2009 roku ukazał się drugi japoński album zatytułowany "BIGBANG", którego promowały single "MY HEAVEN" i "Gara Gara Go!!". Pierwszy utwór jest japońską wersją utworu "Cheonguk (Heaven)" (kor. 천국(Heaven)) z albumu "Stand Up"; zajął 3. pozycję na liście Oricon Weekly Singles Chart. Drugi singel z kolei zajął 5. pozycję na liście singli.
Po powrocie do Korei, członkowie powrócili do swoich solowych projektów. W listopadzie ukazał się trzeci japoński singel, "Koe o kikasete". W grudniu zespół zdobył nagrody „Najlepszy Debiut” podczas 42nd Nihon Yūsen Taishō oraz 51st Japan Record Awards.
W styczniu 2010 roku Big Bang, razem z TVXQ, otrzymali miano „kulturowych ambasadorów” przyznane im przez Korea Foundation for International Culture Exchange (KOFICE). Następnego miesiąca rozpoczęła się druga japońska trasa koncertowa – "Electric Love Tour". Choć zespół nie nagrał żadnego oficjalnego albumu, w 2010 roku ukazało się kilka singli promocyjnych. 19 lutego ukazał się singel „Lollipop Pt.2” (dalsza część ich singla „Lollipop”), który użyto w celu promowania telefonu Lollipop2 firmy LG Cyon.
W czerwcu ukazał się czwarty japoński singel, "Tell Me Goodbye". Utwór został wykorzystany w czołówce japońskiej emisji serialu "Irys". Piosenka zyskała popularność i przychylne recenzje, zdobyła nagrodę „Piosenka Roku” podczas 52nd Japan Record Awards.
2011: Czwarty minialbum i "BIGBANG 2".
29 lutego 2011 roku, po prawie dwuletniej przerwie, ukazał się czwarty minialbum – "Tonight". W pierwszym tygodniu od premiery sprzedano 100 tys. egzemplarzy. Album spotkał się z pozytywnym odbiorem wśród recenzentów. Choi Jun z Asiae pochwalił nowy kierunek muzyczny grupy, uznając, że w ciągu dwóch lat przerwy „styl i muzyczna wrażliwość [grupy] pogłębiła się”. Siedem dni po wydaniu albumu ogłoszono, że Big Bang zarobił już 7 mld wonów. Główny singel o tym samym tytule zajął wysokie pozycje na listach Gaon Chart. Po zakończeniu działań promocyjnych minialbumu, Big Bang wydał edycję specjalną albumu, "Special Edition", z dwoma nowymi utworami: „Love Song” oraz „Stupid Liar”. Teledysk do utworu „Love Song” zdobył ponad 2 miliony odsłon w ciągu dwóch dni od zamieszczenia w serwisie YouTube.
Od 10 do 19 maja trwała japońska trasa "Love &amp; Hope Tour". 11 maja ukazał się trzeci japoński album, zatytułowany "BIGBANG 2", który uplasował się na 1. pozycji listy Weekly Oricon Album Chart oraz zdobył status złotej płyty.
Big Bang zdobyli nagrodę „Najlepszy wykonawca światowy” podczas MTV Europe Music Awards 2011 jako przedstawiciele Azji i Pacyfiku z ponad 58 mln głosów. „Love Song” zdobyła także nagrodę „Najlepszy Teledysk” podczas 2011 Mnet Asian Music Awards. Big Bang później obchodził 15. rocznicę wytwórni YG Entertainment uczestnicząc w trasie YG Family Concert Tour. Następnie 14 grudnia ukazał się trzeci album z największymi przebojami, "The Best Of BIGBANG", na którym znalazła się japońska wersja ich przeboju numer jeden „Haru Haru”. Album uplasował się na szczycie wykresu Oricon Daily Album Chart i sprzedał się w ilości ponad 14 tys. egzemplarzy w pierwszym tygodniu. Z końcem roku 2011 Big Bang zarobił łącznie 88 mld wonów, mimo że zespół był aktywny jedynie przez pół roku.
2012–2014: "Alive", pierwsza światowa trasa i aktywności solowe.
W styczniu 2012 roku YG Entertainment zaczęło publikować teasery piątego koreańskiego minialbumu "Alive", który został wydany w formatach cyfrowym i fizycznym 29 lutego. Preorder albumu wyniósł 260 tys. egzemplarzy w ciągu dwóch tygodni. Album został ogólnie dobrze przyjęty i był chwalony za zaprezentowanie „postępu, różnorodności muzycznej, nonkonformizmu i jednocześnie zachowanie niepowtarzalnej tożsamości Big Bangu”. Główny singel z płyty, „Blue”, ukazał się na tydzień przed na wydaniem minialbumu i osiągnął pozycję numer jeden na wszystkich głównych wykresach krajowych. "Alive" odniósł sukces komercyjny sprzedając się w liczbie ponad 200 tys. egzemplarzy w ciągu miesiąca od premiery. Na arenie międzynarodowej Big Bang zdobył pięć pozycji z czołowej dziesiątki na liście "Billboardu" K-pop Hot 100, a także na 150 pozycji listy Billboard 200, co uczyniło ich pierwszym koreańskim artystą, który tego dokonał. Ich popularność zwiększyła się przesuwając zespół na 26. Pozycję listy Billboard Social 50. Uzyskali uznanie m.in. magazynu „Time”, zdjęcie grupy znalazło się na stronie głównej Grammy Awards.
Wydanie albumu zbiega się z dorocznym koncertem, Big Show 2012, który odbył się w Seoul Olympic Park Stadium w dniach 2-4, zespół zagrał dla 40 tys. fanów. Koncert ten rozpoczął pierwszą światową trasę koncertową Big Bang Alive Galaxy Tour 2012, we współpracy z Live Nation. Trasa została wyreżyserowana przez znaną choreograf Laurieann Gibson, zespół wystąpił w 21 miastach z ponad 13 krajów. Materiał filmowy z koncertu Big Show był transmitowany w 160 krajach poprzez MTV World Stage, co pchnęło promocję ich światowej trasy. 6 marca 2012 roku teledysk do „Fantastic Baby” ukazał się na YouTube. Jest to obecnie najpopularniejszy utwór zespołu, zdobył ponad dwieście pięćdziesiąt milionów odsłon na YouTube.
Japońska wersja minialbumu, "Alive", ukazała się 28 marca zarówno cyfrowo jak i fizycznie, z dwoma dodatkowymi utworami w jęz. japońskim. Na płycie znalazła się bonusowo japońska wersja utworu „Haru Haru”. W dniu premiery sprzedano ponad 23 tys. kopii, a sam album uplasował się na drugim miejscu na listy Oricon Albums Chart, ostatecznie sprzedając się w liczbie ponad 200 tys. egzemplarzy i zdobywając status złotej płyty. Japońskie działania promocyjne rozpoczęły się występem w Springroove Festival obok najlepszych amerykańskich i japońskich artystów hip-hopowych. Big Bang był pierwszym koreańskim artystą, razem z 2NE1, występującym na festiwalu. Po sukcesie koreańskiego minialbumu Big Bang wydał 6 czerwca jego specjalną edycję, zatytułowaną "Still Alive". Zawierała cztery nowe utwory. Japoński album również został wydany ponownie 20 czerwca pod tytułem "ALIVE -MONSTER EDITION-".
Sukces albumu "Still Alive" przyczynił się do zwiększenia globalnego uznania grupy, dając im 11. miejsce na liście Billboard Social 50. Zespół intensywnie koncertował przez pozostałą część roku, wystąpili w kilku krajach i regionach: Japonii (maj-czerwiec), Chinach (lipiec-sierpień), Azji Południowo-Wschodniej (wrzesień-październik) i obu Ameryk (listopad). Po zwiedzeniu obu Ameryk grupa wróciła do Japonii z trasą "Special Final in Dome Tour", występując na jednych z największych stadionów w Japonii w tym Osaka Dome, Tokyo Dome i Fukuoka Dome. Big Bang wystąpili także w Hongkongu i Anglii w grudniu 2012 roku. W Londynie zaplanowano jeden koncert, ale został dodany do trasy dodatkowy termin ze względu na duże zainteresowanie. Trasa Big Bang Alive Galaxy Tour 2012 zakończyła się koncertami w Osace w połowie stycznia, a także z trzema koncertami na Olympic Gymnastics Arena w Seulu pod koniec stycznia 2013 roku.
30 listopada 2012 roku Big Bang otrzymali trzy nagrody na 14. Mnet Asian Music Awards, w tym „Najlepsza Męska Grup” oraz „Artysta Roku”. G-Dragon zdobył także nagrodę „Najlepszy Artysta” podczas tej imprezy. Zespół otrzymał też nagrodę z kategorii „Best Fan” podczas Italian TRL Awards. W następnym roku członkowie zrobili sobie przerwę od zajęć grupowych, aby wydawać i promować własne materiały.
2015–2016: "MADE", druga światowa trasa i 10 rocznica.
Po trzyletniej przerwie Big Bang powrócili wydając specjalny projekt do ich koreańskiego albumu "MADE": single "M", "A", "D", "E". Pierwszy singel "M" (maj 2015 r.) zawierał dwa utwory: „Loser” i „Bae Bae”, które zajęły odpowiednio pierwszą i trzecią pozycję na liście Gaon Digital Chart. Podczas 13. Korean Music Awards utwór „Bae Bae” zdobył nagrody „Najlepsza Popowa Piosenka” oraz „Piosenka Roku”. W następnym miesiącu ukazał się "A" (czerwiec 2015 r.) z dwoma utworami „Bang Bang Bang” i „We Like 2 Party”, które również zajęły pierwsze dwa miejsca na liście "Billboardu" World Digital Chart. 25 czerwca łączna oglądalność utworów specjalnego projektu przekroczyła 100 mln odsłon na YouTube. Utwór „Bang Bang Bang” podczas MTV Iggy zdobył nagrodę „Międzynarodowa Piosenka Lata”. Singel "D", wydany w lipcu 2015 r., zawierał piosenki „If You” i „Sober”. Na liście przebojów QQ Music „Sober” zajął pierwsze miejsce pokonując „Bang Bang Bang”. „If You” i „Sober” zajęły odpowiednio 2. i 3. pozycję na liście "Billboard" World Digital Chart. W tym samym miesiącu łączna oglądalność teledysków "M", "A" i "D" przekroczyła 200 mln odsłon na YouTube. Singel "E", wydany w lipcu 2015 r., zawierał piosenki „Zutter” i „Let's Not Fall In Love”. Druga z nich zadebiutowała na pierwszej pozycji listy Gaon Digital Chart oraz "Billboard" World Digital Songs Chart. Połączona sprzedaż singli wyniosła ponad 15 milionów egzemplarzy w całej Azji. Aby promować swoje single, grupa rozpoczęła trasę "MADE World Tour", która odniosła komercyjny sukces. Trasa rozpoczęła dwoma koncertami w Seulu w 25 i 26 kwietnia, w 66 występach zgromadziła 1,5 miliona fanów na całym świecie. Z końcem roku 2015 Big Bang zarobił łącznie 140 mld wonów.
Pomimo sukcesu komercyjnego singli, data wydania albumu została przełożona w celu dodania nowych utworów do albumu, a grupa postanowiła odpocząć po czterech miesiącach działań promujących. Podczas 2015 Mnet Asian Music Awards, Big Bang pojawili się jako jeden z największych zwycięzców gali zdobywając cztery nagrody w tym trzecią „Artysty Roku”. Big Bang kontynuowali tournee w 2016 roku, z trasą "2016 Big Bang MADE [V.I.P] Tour" w Chinach i na Tajwanie, występując łącznie przed ponad 180 tys. fanów. 3 lutego ukazał się piąty japoński album "MADE SERIES". Od 22 kwietnia do 29 maja 2016 roku trwała japońska trasa "Babys Fantastic Tour 2016", która zgromadziła 280 tys. fanów. Big Bang zgarnęli później nagrodę dla najlepszego artysty podczas MTV Italian Music Awards, zostając pierwszym i jedynym Koreański artystą, który wygrał tę nagrodę.
Z okazji 10 rocznicy zespołu powstało kilka projektów. Pierwszym z nich był film dokumentalny "Big Bang Made", który przedstawiał grupę podczas tournée "MADE 2015 World Tour" – został wydany 30 czerwca. Drugim była seria koncertów zatytułowanych "0.TO.10", które odbyły się w dwóch miejscach: 29–31 lipca w Yanmar Stadium Nagai w Osace (Japonia) i 20 sierpnia w Seul World Cup Stadium (Korea Południowa). Trasa została przedłużona o czwartą "Japan Dome Tour", które trwały od 5 listopada do 29 grudnia 2016 roku. Trzeci projekt, nazwany "A TO Z", był wystawą prezentującą historię grupy; odbyła się w Seulu od 5 sierpnia do 30 października.
Koreański album "MADE" ostatecznie ukazał się 12 grudnia 2016 roku. Przed jego premierą ukazały się dwa single: "Fxxk It" (kor. 에라 모르겠다) oraz "Last Dance". Te dwa utwory, wraz z "Girlfriend", uplasowały się na trzech pierwszych miejscach listy Digital Gaon Chart sprzedając się łącznie w ilości ponad 1 mln egzemplarzy w pięć dni. Piosenki zadebiutowały na 2., 3., i 4. pozycji listy "Billboard" World Digital Songs, sprzedając się łącznie w liczbie 13 tys. kopii. Wersja cyfrowa "MADE" sprzedała się w ilości 1,113,494 kopii cyfrowych na QQ Music, Kugou i Kuwo – trzech głównych platformach muzycznych Chin. Album zadebiutował na 172. pozycji listy Billboard 200 z 6000 sprzedanymi płytami, a także na pierwszej pozycji listy World Albums i Heatseekers Albums.
W 2016 roku zespół zarobił 44 miliony dolarów.
2017–2020: Trasa "Last Dance Tour".
Dwa specjalne koncerty bisowe, zatytułowane "Big Bang The Concert: 0.To.10 Final In Seoul", odbyły się w Gocheok Sky Dome 7–8 stycznia 2017 roku, i zakończyły trasę z okazji dziesiątej rocznicy.
Zgodnie obowiązkową służbą wojskową w Korei Południowej, T.O.P 9 lutego 2017 roku rozpoczął dwuletnią służbę jako policjant. 8 sierpnia 2017 roku firma YG Entertainment zapowiedziała piątą coroczną trasę koncertową w Japonii, "Last Dance Tour", która rozpoczęła się w listopadzie. Odbyło się 13 koncertów w czterech miastach, a frekwencja wyniosła 646 tys. fanów. T.O.P nie wystąpił podczas trasy koncertowej ze względu na odbywaną służbę wojskową w Korei Południowej. Dwa finałowe koncerty trasy odbyły się również w Gocheok Sky Dome, w Seulu, w dniach 30 i 31 grudnia. W 2017 roku YG Entertainment stworzyło program rozrywkowy z udziałem grupy, pt. "Run, BIGBANG Scout!", udostępniony przez YouTube Red; po raz pierwszy oryginalna zawartość danej usługi została wyprodukowane poza Stanami Zjednoczonymi. Pierwszy odcinek programu został udostępniony za darmo i zdobył ponad 9,6 milionów odsłon na YouTube.
Pozostałych czterech członków Big Bangu rozpocznie służbę wojskową wiosną 2018 roku. G-Dragon rozpoczął służbę wojskową 27 lutego, Taeyang – 12 marca, a Daesung dzień później.
13 marca ukazała się niewydana wcześniej piosenka „Flower Road”, która została nagrana, kiedy zespół pracował nad albumem "MADE". W nagraniu utworu uczestniczyło pięciu członków grupy. Dzień później piosenka zdobyła status All-Kill.
11 marca 2019 roku Seungri ogłosił wycofanie się z branży rozrywkowej przez skandale dotyczące Club Burning Sun, powodując jego odejście z Big Bangu; dwa dni później agencja poinformowała o rozwiązaniu kontraktu z artystą.
11 marca 2020 roku YG Entertainment potwierdziło, że G-Dragon, T.O.P, Deasung oraz Taeyang przedłużyli swoje kontrakty z agencją.
Od 2022: Powrót po przerwie.
7 lutego 2022 roku YG Entertainment ogłosiło, że Big Bang powrócą wiosną z nowym utworem. Poinformowali również, że T.O.P zakończył swój ekskluzywny kontrakt z YG Entertainment, chociaż nadal będzie brał udział w działalności grupy. Zespół wydał cyfrowy singel zatytułowany „Still Life” (kor. 봄여름가을겨울 "Bom Yeoleum Gaeul Gyeoul") 5 kwietnia 2022 roku.
Nagrody.
2008
2009
2010
2011

</doc>
<doc id="1474903" url="https://pl.wikipedia.org/wiki?curid=1474903" title="You Are Not Alone (singel Modern Talking)">
You Are Not Alone (singel Modern Talking)

You Are Not Alone – singel zapowiadający ósmy album niemieckiego zespołu Modern Talking, "Alone". Singel został wydany 1 lutego 1999 roku przez firmę "BMG".
Lista utworów.
CD-Maxi Hansa 74321 63800 2 (BMG) / EAN 0743216380022 01.02.1999

</doc>
<doc id="1474911" url="https://pl.wikipedia.org/wiki?curid=1474911" title="Ród Kruma">
Ród Kruma

Ród Kruma – dynastia władców panujących w Bułgarii w IX i X w. założona przez chana Kruma.
Dzieje rodu.
Założycielem dynastii był Krum (803-814), który pochodził od potomków Protobułgarów, wywodzących się z Wielkiej Bułgarii, którzy pomiędzy 560 a 680 rokiem zasilili Kaganat Awarów, osiedlając się w Panonii. Nie sposób ustalić do której grupy migracyjnej należeli przodkowie Kruma, ani do jakiego rodu protobułgarskiego.
Pomiędzy 803 a 807 rokiem Krum podbił znaczne obszary rozpadającego się pod ciosami Franków Karola Wielkiego kaganatu awarskiego i przyłączył je do państwa bułgarskiego opanowując tron chanów. Dzięki świetnym zwycięstwom nad Bizancjum umocnił swą pozycję w państwie.
Następcą Kruma był jego syn Omurtag (815-831), który po pokonaniu konkurentów do tronu zawarł pokój z Bizancjum, co pozwoliło mu na skoncentrowanie się na ekspansji na północ i zachód – pod koniec lat 20. IX w. prowadził nawet wojnę z królem Franków Ludwikiem Pobożnym. Wyrazem sojuszu z Bizancjum była pomoc przy stłumieniu powstania Tomasza Słowianina. Jednocześnie Omurtag prowadził szeroką akcję budowniczą, wznosząc m.in. pałace w Plisce i Madarze.
Po śmierci Omurtaga po tron bułgarski sięgnął najpierw jego najmłodszy syn Małamir, a następnie Presjan (836-852), syn lub wnuk Omurtaga. Presjan kontynuował ekspansję włączając w granice państwa bułgarskiego ziemie macedońskie i albańskie.
Syn Presjana, Borys I (852-889) w latach 60. IX w. przyjął chrzest, co jednak wywołało duży opór bojarów bułgarskich. Pokonawszy ich Borys zdołał doprowadzić do powstania bułgarskiej organizacji kościelnej. W 889 abdykował i schronił się do klasztoru, pozostawiając tron swemu synowi Władzimierzowi (889-893) – gdy jednak ten obrócił się przeciwko chrześcijaństwu, Borys pozbawił go władzy i oślepił, a tron przekazał swemu kolejnemu synowi – Symeona (893-927).
Symeon był pierwszym władcą Bułgarii, który używał tytułu cara, uniezależnił też od Konstantynopola bułgarską organizację kościelną. Mógł sobie na to pozwolić osiągnąwszy przewagę militarną nad Bizancjum, pokonanym w kilku wojnach na początku swego panowania. Odnosił sukcesy również na innych frontach – zarówno w walkach przeciwko Madziarom, jak i Serbom, a granice jego państwa miały największy zasięg w historii Bułgarii. Jednocześnie dbał o rozwój kultury bułgarskiej. Jego osiągnięcia spowodowały, że w historiografii bułgarskiej nazywany jest „Symeonem Wielkim”.
Następcy Symeona nie byli w stanie utrzymać pozycji ojca. Jego syn Piotr I, choć utrzymał się na tronie przez bardzo długi okres (927-969), musiał opierać się opozycji wewnętrznej. Te zmagania dały możliwość sąsiadom Bułgarii na uszczuplenie jej terytorium. Już na początku panowania Piotra niezależność na powrót wywalczyła Serbia, kraj pustoszyli też Madziarzy. W Bułgarii rozwijała się sekta bogomiłów. Wreszcie, w 968 na Bułgarię najechał książę kijowski Światosław I podbijając wielką jej część. Syn i następca Piotra, Borys II (969-971) zmuszony był do uznania zwierzchnictwa Światosława, a wkrótce potem dostał się do niewoli bizantyjskiej – całą wschodnią Bułgarię przyłączono do Bizancjum. Co prawda w 976 wybuchło wielkie powstanie bułgarskie i na zachodzie (ze stolicą w Skopje) odrodziło się państwo bułgarskie pod panowaniem brata Borysa, Romana, zbiegłego z niewoli bizantyjskiej. W 991 został on jednak ponownie schwytany przez Bizantyjczyków. Zmarł w niewoli w 997, był ostatnim przedstawicielem dynastii Kruma.

</doc>
<doc id="1474915" url="https://pl.wikipedia.org/wiki?curid=1474915" title="Enrique Jackson">
Enrique Jackson

Enrique Jackson Ramírez (ur. 24 grudnia 1945 w Los Mochis (Sinaloa), zm. 1 grudnia 2021) – meksykański polityk Partii Rewolucyjno-Instytucjonalnej (PRI).
W latach 1997–2000 członek Izby Delegatów, w latach 2000-2006 senator.

</doc>
<doc id="1474919" url="https://pl.wikipedia.org/wiki?curid=1474919" title="Nikołaj Panin">
Nikołaj Panin

Nikołaj Aleksandrowicz Panin-Kołomienkin, ros. Николай Александрович Панин-Коломенкин (ur. 8 stycznia 1872 w Chrienowoje, zm. 19 stycznia 1956 w Leningradzie) – rosyjski łyżwiarz figurowy, strzelec sportowy (pistolet dowolny 50 m) i trener łyżwiarstwa figurowego. Mistrz olimpijski z Londynu (1908), który zdobył pierwszy w historii złoty medal olimpijski dla Imperium Rosyjskiego.
Biografia.
W młodości Kołomienkin trenował wioślarstwo, kolarstwo, lekkoatletykę oraz gimnastykę. Łyżwiarstwo figurowe poznał w 1893 roku, gdy rozpoczął naukę na Petersburskim Uniwersytecie Państwowym. Zafascynowany nowo poznanym sportem szybko stał się jednym z najlepszych łyżwiarzy figurowych w kraju, jednak w obawie przed negatywnymi opiniami kolegów przez całą swoją karierę łyżwiarską używał pseudonimu "Nikołaj Panin" zamiast swojego prawdziwego nazwiska "Kołomienkin".
W 1903 roku został wicemistrzem świata przegrywając ze Szwedem Ulrichem Salchowowem, który był dominatorem swojej konkurencji przez wiele lat. Następnie Panin zdobył brązowy medal mistrzostw Europy 1904 oraz srebrny medal mistrzostw Europy 1908 w Warszawie. Zdobył również sześć tytułów mistrza kraju w konkurencji solistów w latach 1901-05 i 1907. 
Podczas studiów na uniwersytecie Kołomienkin był wszechstronnym sportowcem, rywalizującym w kolarstwie, wioślarstwie, lekkoatletyce, pływaniu, jeździe na nartach, hokeju oraz grze w piłkę nożną. Po ukończeniu studiów na kierunku matematyka w 1898 roku Kołomienkin oprócz kariery łyżwiarskiej rozpoczął równolegle karierę strzelca, zdobywając 23 tytuły mistrza Rosji w strzelaniu z pistoletu (1906–1917). 
Największym sukcesem Panina było zdobycie pierwszego złotego medalu dla Imperium Rosyjskieego na letnich igrzyskach olimpijskich w 1908 w Londynie w pokazie specjalnym mężczyzn. Na tych samych igrzyskach brał również udział w zmaganiach solistów. Panin zajmował drugie miejsce po pierwszej części zawodów – figurach obowiązkowych, ale wycofał się przed programem dowolnym. Nigdy nie podano oficjalnego powodu jego decyzji, jednak spekulowano, że był on rozczarowany sędziowaniem zawodów, które dały prowadzenie jego największemu rywalowi Szwedowi Ulrichowi Salchowowi lub po prostu z rywalizacji wykluczyła go choroba.
Po zdobyciu tytułu mistrza olimpijskiego w łyżwiarstwie figurowym zakończył karierę amatorską i zaczął pracę jako trener łyżwiarstwa. Ponadto wystartował na letnich igrzyskach olimpijskich w 1912, gdzie wystąpił w konkurencjach strzeleckich. W konkurencji strzelania z pistoletu dowolnego, 50 m zajął 8. miejsce, zaś drużynowo jego reprezentacja zajęła czwarte miejsce przegrywając medal brązowy zaledwie o 3 punkty. Warto dodać, że Kołomienkin był najlepszym strzelcem w swojej drużynie, zdobywając 469 z 1801 punktów.
W latach 1915–1917 Kołomienkin był sekretarzem generalnym Rosyjskiego Komitetu Olimpijskiego, a w latach 1919–1930 pracował na różnych stanowiskach finansowych w obwodzie piotrogradzkim (później leningradzkim) i rządach obwodowych. Od 1933 roku aż do śmierci Kołomienkin pracował jako kierownik działu łyżwiarstwa figurowego w Państwowym Instytucie Kultury Fizycznej im. Lesgafta (obecnie Państwowy Uniwersytet Wychowania Fizycznego, Sportu i Zdrowia im. Lesgafta w Petersburgu).
W 1993 roku, 37 lat po śmierci Kołomienkina, Rosja wydała monetę o nominale 50 rubli rosyjskich upamiętniając w ten sposób zdobycie pierwszego złotego medalu olimpijskiego w historii dla ich kraju. Na rewersie pamiątkowej monety przedstawiony został wizerunek Panina-Kołomienkina obok pierścieni olimpijskich, ognia, wieńca laurowego i łyżwy ze skrzydłami. W 2009 roku uhonorowano go w Światowej galerii Sławy Łyżwiarstwa Figurowego.

</doc>
<doc id="1474922" url="https://pl.wikipedia.org/wiki?curid=1474922" title="George Waterhouse">
George Waterhouse

George Waterhouse (ur. 6 kwietnia 1824 w Penzance, zm. 6 sierpnia 1906 w Torquay) – australijski i nowozelandzki polityk, w latach 1861–1863 premier Australii Południowej, a w latach 1872–1873 premier Nowej Zelandii.
Życiorys.
Miał 15 lat, kiedy jego rodzina wyjechała z Anglii do Australii, gdzie początkowo osiadła w Hobart. Jako 19-latek przeniósł się do Adelaide i rozpoczął karierę kupiecką. W 1851 r. po raz pierwszy znalazł się w parlamencie kolonii Australia Południowa. W latach 1860–1861 był ministrem w gabinecie Thomasa Reynoldsa. W 1861 r. sam stanął na czele rządu (w sensie ścisłym kierował dwoma następującymi po sobie gabinetami). Odszedł ze stanowiska po niespełna dwóch latach, w lipcu 1863 r., w atmosferze skandalu spowodowanego wysuwanymi pod adresem jego ekipy zarzutami o defraudacje i niegospodarność. 
W 1869 r. osiedlił się w Nowej Zelandii, a już rok później trafił do tamtejszej legislatury. W 1871 r. zasiadał krótko w gabinecie Williama Foksa, a w 1872 r. sformował własny gabinet. Rządził krótko - niespełna sześć miesięcy - i bez specjalnych sukcesów. Zapisał się jednak w historii imperium brytyjskiego jako jeden z niewielu ludzi, którzy stali w swym życiu na czele władz autonomicznych dwóch różnych kolonii. Mieszkał w Nowej Zelandii jeszcze do 1889 r., kiedy to słabe zdrowie skłoniło go do przejścia na emeryturę, którą zdecydował się spędzić w Europie. Zmarł w 1906 r. w wieku 82 lat.

</doc>
<doc id="1474931" url="https://pl.wikipedia.org/wiki?curid=1474931" title="Willy Böckl">
Willy Böckl

Wilhelm Richard „Willy” Böckl (ur. 27 stycznia 1893 w Klagenfurt am Wörthersee, zm. 22 kwietnia 1975 tamże) – austriacki łyżwiarz figurowy, startujący w konkurencji solistów. Dwukrotny wicemistrz olimpijski z Chamonix (1924) i St. Moritz (1928), 4-krotny mistrz świata (1925–1928), 6-krotny mistrz Europy (1922, 1923, 1925–1928) oraz 4-krotny mistrz Austrii (1913, 1914, 1920, 1924).
Po zakończeniu kariery amatorskiej wyjechał do Stanów Zjednoczonych, gdzie pracował jako trener łyżwiarstwa figurowego. 

</doc>
<doc id="1474934" url="https://pl.wikipedia.org/wiki?curid=1474934" title="Zespół Społecznych Szkół Ogólnokształcących Mistrzostwa Sportowego w Krakowie">
Zespół Społecznych Szkół Ogólnokształcących Mistrzostwa Sportowego w Krakowie

Zespół Społecznych Szkół Ogólnokształcących Mistrzostwa Sportowego w Krakowie im. Józefa Kałuży i Henryka Reymana - zespół szkół, na który składają się Społeczne Gimnazjum Sportowe i Społeczne Liceum Ogólnokształcące Mistrzostwa Sportowego, utworzona w 1996 jako Szkoła Mistrzostwa Sportowego Piłki Nożnej w Krakowie. Organem założycielskim i prowadzącym jednostki jest MKS Cracovia SSA. Placówka położona jest przy ulicy Szablowskiego 1.
Absolwentami szkoły są m.in.:

</doc>
<doc id="1474958" url="https://pl.wikipedia.org/wiki?curid=1474958" title="Romuald Wermiński">
Romuald Wermiński

Romuald Wermiński (ur. w Błoszczyńcach, zm. 12 czerwca 1919 w Lidzie) – porucznik pilot Wojska Polskiego.
Życiorys.
Urodził się w rodzinnym majątku Błoszczyńce, w ówczesnej guberni kijowskiej (obecnie Ukraina). Był synem Stanisława i Stanisławy z Piotrowskich. Ukończył gimnazjum, a następnie Politechnikę w Kijowie.
Po wybuchu I wojny światowej został zmobilizowany do armii rosyjskiej. Przydzielony do lotnictwa, ukończył kurs pilotażu w Sewastopolu na Krymie. Po ukończeniu kursu skierowany został na front do walki z Niemcami i Austriakami. Wziął czynny udział w walkach do momentu wybuchu rewolucji. W 1917 rozpoczął współpracę z Polską Organizacją Wojskową.
W 1918 przedostał się na teren Kongresówki, a po utworzeniu pierwszych eskadr lotniczych wstąpił do lotnictwa. Przydzielony do 4 eskadry wywiadowczej. Wziął udział w walkach na froncie litewsko-białoruskim m.in. w bombardowaniach Mołodeczna, Wilejki, Mińska.
12 czerwca 1919 wystartował z podporucznikiem obserwatorem Włodzimierzem Rice i ładunkiem bomb na samolocie Hannover Roland CL.II do kolejnego lotu bojowego. Na wysokości 50 m samolot wpadł w korkociąg i spadł na ziemię. Obaj lotnicy zginęli.

</doc>
<doc id="1474962" url="https://pl.wikipedia.org/wiki?curid=1474962" title="Tobias Kroner">
Tobias Kroner

Tobias Kroner (ur. 16 października 1985 w Haselünne) – niemiecki żużlowiec.
Do jego największych sukcesów w karierze należą srebrny medal indywidualnych mistrzostw Niemiec wywalczony w 2006 roku.
Wcześniej w tych zawodach Tobias otarł się o podium zajmując piątą lokatę. Bliski medalu był również w młodzieżowych indywidualnych mistrzostwach Niemiec, w których zajął czwarte miejsce w 2003 roku, a rok później sklasyfikowany został o jedno miejsce niżej. Wraz z kolegami z reprezentacji dwukrotnie zajmował piąte miejsca w finałach Mistrzostw Europy Par w 2004 roku w Debreczynie oraz rok później w Gdańsku. w sezonach 2004 i 2006 bez powodzenia walczył o awans do finału indywidualnych mistrzostw świata juniorów. W 2004 roku w Rybniku zajął z reprezentacją Niemiec czwartą lokatę w drużynowych mistrzostwach świata juniorów. W 2007 roku walczył o awans do Grand Prix zajmując piętnastą pozycję która nie pozwoliła mu awansować. Za wzory sportowców obrał sobie wielokrotnych mistrzów świata: motocyklistę Valentino Rossiego oraz kierowcę F1 Michaela Schumachera. Przedłużył kontrakt z Wybrzeżem Gdańsk na dwa lata.
Starty w lidze polskiej.
W lidze polskiej startuje od 2007 roku reprezentując barwy klubów:

</doc>
<doc id="1474964" url="https://pl.wikipedia.org/wiki?curid=1474964" title="Królu mój, królu chwały">
Królu mój, królu chwały

Królu mój, królu chwały jest popularna polska protestancka pieśń, napisana przez słynnego muzykologa i kompozytora Karola Hławiczkę w 1915 roku.
Pieśń napisał jej autor w trudnym okresie swojego życia, rok po tragicznej śmierci swojego ojca Andrzeja Hławiczki. Jej treścią jest uwielbienie Boga i wyrażenie pragnienia zupełnego poświęcenia całego życia do służby Bogu.
Pieśń „Królu mój, królu chwały” jest często śpiewana przez wiernych podczas nabożeństw i także w wykonaiu chórów kościelnych. Pod koniec XX wieku była przetłumaczona na języki czeski ("Králi můj, slavný králi"), słowacki ("Kráľu môj, kráľu slávy") i niemiecki ("Du, mein König der Ehren"). 

</doc>
<doc id="1474965" url="https://pl.wikipedia.org/wiki?curid=1474965" title="Walki pozycyjne">
Walki pozycyjne



</doc>
<doc id="1474970" url="https://pl.wikipedia.org/wiki?curid=1474970" title="Władimir Nabokow (polityk)">
Władimir Nabokow (polityk)

Władimir Dmitrijewicz Nabokow (ur. 15 lipca 1870 w Carskim Siole, zm. 28 marca 1922 w Berlinie) – rosyjski prawnik, publicysta, liberalny polityk, ojciec pisarza Władimira Nabokowa i poety Siergieja.
Jego ojcem był Dmitrij Nabokow, minister sprawiedliwości w latach 1878–1885, matką baronówna Maria von Korff. Nauki pobierał początkowo w domu, później ukończył z wyróżnieniem gimnazjum klasyczne. W 1887 roku rozpoczął studia na wydziale prawa Uniwersytetu Petersburskiego. W 1890 roku został aresztowany za udział w protestach studenckich, z więzienia zwolniono go po czterech dniach. W 1892 ukończył studia, uzyskując dyplom w dziedzinie prawa karnego. Potem kontynuował naukę w Niemczech. W latach 1896–1905 kierował katedrą kryminologii w Cesarskiej Szkole Prawniczej, stanowisko to stracił po nawoływaniu do wypłacenia odszkodowań rodzinom, których bliscy polegli podczas krwawego stłumienia protestów w styczniu 1905 roku. Należał również do Międzynarodowej Unii Kryminologii.
W 1897 roku ożenił się z Jeleną Iwanowną Rukawisznikow, z którą miał pięcioro dzieci, w tym późniejszego znanego pisarza Vladimira Nabokova. Publikował w piśmie "Prawo". Działał w partii Konstytucyjnych Demokratów (kadetów). Był posłem do Pierwszej Dumy. Jako polityk i publicysta domagał się złagodzenia kodeksu karnego, sprzeciwiał się także antysemityzmowi i prześladowaniu osób homoseksualnych. Udało mu się doprowadzić do zniesienia kary śmierci. Po rozwiązaniu pierwszej Dumy podpisał Manifest Wyborski, nawołujący obywateli do biernego oporu – niepłacenia podatków i unikania służby wojskowej. W 1907 roku trafił za to do więzienia na trzy miesiące. W 1914 roku został powołany do służby wojskowej.
W czasie rewolucji lutowej współuczestniczył w redakcji aktu abdykacyjnego wielkiego księcia Michała Aleksandrowicza, na którego rzecz abdykował uprzednio Mikołaj II. Po obaleniu caratu sekretarz Rządu Tymczasowego. W 1917 roku wraz z żoną i dziećmi wyjechał na Krym. W listopadzie 1917 w demokratycznych wyborach do Konstytuanty wybrany deputowanym z okręgu Piotrogród z listy Partii Kadetów. 15 kwietnia 1919 wraz z rodziną opuścił Rosję i wyjechał najpierw do Londynu, a następnie do Berlina. W Berlinie redagował rosyjski dziennik emigracyjny "Rul", opowiadający się za wprowadzeniem prozachodniego liberalnego systemu demokratycznego w Rosji.
Zginął 28 marca 1922 roku, w budynku filharmonii berlińskiej. Podczas odbywającej się tam konferencji politycznej przebywających na emigracji konstytucyjnych demokratów, monarchistyczni emigranci rosyjscy próbowali dokonać zamachu na Pawła Milukowa. Nabokow rzucił się na zamachowca i próbował odebrać mu broń. Został trzykrotnie postrzelony przez drugiego strzelca. Zmarł na miejscu. Sam Milukow przeżył zamach. Sytuacja ta znalazła odbicie w powieści Vladimira Nabokova "Blady ogień", w której poeta John Shade również ginie od kul przeznaczonych dla kogoś innego.

</doc>
<doc id="1474978" url="https://pl.wikipedia.org/wiki?curid=1474978" title="Saki białolica">
Saki białolica

Saki białolica ("Pithecia pithecia") – gatunek ssaka naczelnego z podrodziny saki (Pitheciinae) w obrębie rodziny sakowatych (Pitheciidae).
Zasięg występowania.
Saki białolica występuje w lasach Wyżyny Gujańskiej we wschodniej Wenezueli (na południe od rzeki Orinoko i na wschód od dolnego Caroní w prowincjach Delta Amacuro i Bolívar), w Gujanie i północnej Brazylii (na wschód od rzek Negro i Branco oraz na południu, w pobliżu rzeki Amazonki na wschodzie i na północy wschód od rzeki Trombetas w stanach Roraima, Amazonas, Pará i Amapá); zasięg występowania dalej na zachód i południe w Wenezueli oraz w Parku Narodowym Canaima nieznany.
Taksonomia.
Gatunek po raz pierwszy naukowo opisał w 1766 roku szwedzki przyrodnik Karol Linneusz nadając mu nazwę "Simia pithecia". Jako miejsce typowe odłowu holotypu Linneusz wskazał Gujanę (), ograniczone do Cayenne, w Gujanie Francuskiej. 
Autorzy "Illustrated Checklist of the Mammals of the World" uznają ten takson za gatunek monotypowy.
Etymologia.
"Pithecia": epitet gatunkowy "Simia pithecia" ; "pithēkos" „małpa”.
Morfologia.
Długość ciała (bez ogona) samic 32,3–41,5 cm, samców 33–39,5 cm, długość ogona samic 37–43,5 cm, samców 39,8–45,5 cm; masa ciała samic 1,4 kg, samców 1,4–1,7 kg. Małpa o silnym dymorfizmie płciowym – samce mają czarne włosy z białym futrem na przedniej części głowy, zaś samice mają futro brązowo-szare.
Ekologia.
Aktywne są tylko w dzień i prowadzą typowo nadrzewny, wędrowny tryb życia. Nie są zwierzętami terytorialnymi.

</doc>
<doc id="1474979" url="https://pl.wikipedia.org/wiki?curid=1474979" title="Newlyn">
Newlyn

Newlyn (korn. "Lulynn") – miasto w Wielkiej Brytanii, w Anglii, w hrabstwie Kornwalia i część jednostki miejskiej Penzance. Duży port rybacki.
Nazwa.
Pochodzi z języka kornijskiego (Pierwsze zapisy jako "Lulyn" i "Nulyn") i oznacza "basen dla floty statków".
Historia.
Pod koniec XIX wieku osada stała się ulubionym miejscem zamieszkania i pracy artystów malarzy, korzystających z korzystnego światła i kornwalijskich pejzaży. Pierwszym osiadłym tu artystą był Walter Langley, za nim podążyli Stanhope Alexander Forbes, Thomas Cooper Gotch i inni. Artystów, jako i trend w sztuce określa się jako Newlyn School. W osadzie produkowano też miedziane naczynia, nazywane Newlyn Copper. Obecnie działa zakład The Copper Works.

</doc>
<doc id="1474981" url="https://pl.wikipedia.org/wiki?curid=1474981" title="Moja rodzinka">
Moja rodzinka

Moja rodzinka ("My Family") – brytyjski serial komediowy emitowany przez BBC One w latach 2000-2011, opowiadający o fikcyjnej brytyjskiej rodzinie Harper. W serialu występują Robert Lindsay i Zoë Wanamaker jako Ben i Susan Harper, małżeństwo należące do klasy średniej, mieszkające w okręgu Chiswick w Londynie. Razem z nimi mieszka trójka ich dzieci: Nick, Janey i Michael, których role grają Kris Marshall, Daniela Denby-Ashe i Gabriel Thomson. W późniejszych seriach pojawia się kuzynka Bena Abi (Siobhan Hayes), współpracownik Bena Roger Bailey (Keiron Self) oraz przyjaciel Nicka – Alfie (Rhodri Meilir).
Powstało jedenaście serii serialu. Nie przewiduje się kontynuacji.
Serial emitowany jest na kanale BBC Entertainment i Comedy Central Family, a w przeszłości był pokazywany również na Comedy Central oraz TVP2.
Fabuła.
"Moja rodzinka" opowiada o życiu Harperów, fikcyjnej angielskiej rodziny mieszkającej w Chiswick w Londynie. Ben, pracujący jako dentysta, oraz Susan, pilot wycieczek po Londynie oraz pracownik galerii sztuki, mają troje dzieci: Nicka, Janey oraz Michaela. W trzeciej serii w domu Harperów pojawia się kuzynka Bena – Abi Harper oraz pracujący razem z Benem Roger Bailey zauroczony kuzynką współpracownika.

</doc>
<doc id="1474990" url="https://pl.wikipedia.org/wiki?curid=1474990" title="Julius Vogel">
Julius Vogel

Sir Julius Vogel (ur. 24 lutego 1835 w Londynie, zm. 12 marca 1899 tamże) – nowozelandzki polityk, dwukrotny premier Nowej Zelandii. Był jedynym praktykującym żydem, który kiedykolwiek zajmował to stanowisko.
Pochodził z żydowskiej rodziny osiadłej w Londynie, ukończył chemię i metalurgię na tamtejszej Royal Academy of Mines (Królewskiej Akademii Górniczej). Mając 18 lat wyjechał do Australii, skąd po dziewięciu latach przeniósł się do Otago w Nowej Zelandii. Zarabiał tam na życie jako szef miejscowej gazety. Bardzo szybko trafił do legislatury prowincji, a w 1886 stanął na czele tamtejszej administracji lokalnej. Jednocześnie od 1863 zasiadał w parlamencie całej kolonii.
Od 1869 był członkiem gabinetu Williama Foksa, gdzie kierował resortami finansów, ceł, łączności i poczty. Przygotował wówczas ambitny projekt szeregu działań mających służyć rozwoju gospodarczemu kolonii. Zyskał dzięki temu pozycję na tyle silną, że stał się poważnym rywalem politycznym premiera. Był to jeden z czynników decydujących o słabości trzeciego gabinetu Foksa.
Kiedy jednak szef rządu podał się do dymisji, Vogel odmówił sformowania gabinetu i wskazał do tego George’a Waterhouse’a. Harmonijna współpraca obu polityków nie trwała jednak długo i w 1873 Vogel sam stanął wreszcie na czele rządu. Bardzo dużą część swojego czasu spędzał za granicą – do tego stopnia, iż na pewien czas jego miejsce jako oficjalnego szefa gabinetu zajął zastępujący go Daniel Pollen. Po powrocie Vogela, Pollen szybko oddał mu władzę, ale niezadowolenie z ciągłej nieobecności premiera było coraz większe. 1 września 1876 definitywnie rozstał się z urzędem, na pocieszenie otrzymując stanowisko agenta generalnego (quasi-ambasadora) Nowej Zelandii w Londynie. W 1881 powrócił do kraju i do 1887 pełnił różne funkcje publiczne. Następnie już na stałe wyjechał do Anglii, gdzie zmarł w 1899 roku.
Od 1875 używał tytułu Sir, do którego uzyskał prawo jako kawaler Orderu św. Michała i św. Jerzego klasy Rycerz Komandor.

</doc>
<doc id="1474996" url="https://pl.wikipedia.org/wiki?curid=1474996" title="My Family">
My Family



</doc>
<doc id="1475012" url="https://pl.wikipedia.org/wiki?curid=1475012" title="Aerosteon">
Aerosteon

Aerosteon – rodzaj teropoda z rodziny Neovenatoridae żyjącego 84 mln lat temu na terenie współczesnej Argentyny. Szczątki jego przedstawicieli odnaleziono po raz pierwszy w 1996 w prowincji Mendoza. Cechą charakterystyczną dinozaurów należących do tego rodzaju był układ oddechowy bardzo podobny do ptasiego. Jego nazwa oznacza „powietrzna kość” – pochodzi od greckich słów "aeros" („powietrze”) i "osteon" („kość”). Obejmuje jeden gatunek – "Aerosteon riocoloradensis".
Morfologia.
"Aerosteon" był dużym dwunożnym drapieżnikiem mogącym prawdopodobnie osiągać rozmiary tyranozaura (12–13 m długości), jednak osobnik opisany przez Paula Sereno i współpracowników mierzył w chwili śmierci około 9–10 m długości. Przedstawiciele rodzaju "Aerosteon" żyli w późnej kredzie – około 84 mln lat temu (santon). Odkryto dotąd kilka kości czaszki, jeden ząb, kręgi szyjne, grzbietowe i krzyżowe, kości obręczy barkowej, kilka żeber, gastralia, widełki, lewą kość biodrową oraz kości łonowe. Ich budowa wskazuje, że zwierzę zmarło przed osiągnięciem pełnej dojrzałości. Zawierającą struktury pneumatyczne kość biodrową opisano początkowo jako wyjątkową pod tym względem wśród teropodów nienależących do maniraptorów, jednak złamana kość biodrowa neowenatora również ma wewnętrzne przestrzenie pneumatyczne. Pneumatyzacja widełek znacząco różni się od obecnej u innych nieptasich teropodów i prawdopodobnie jest cechą wysoce apomorficzną, zważywszy na pozycję filogenetyczną aerosteona.
Filogeneza.
Sereno i współautorzy spekulowali, że "Aerosteon" zdaje się nie należeć do żadnej grupy teropodów występujących na półkuli południowej pod koniec kredy (abelizaury, karcharodontozaury, spinozaury) i może być przedstawicielem nieznanej grupy bazalnych tetanurów. Budowa kości zdecydowanie odróżnia aerosteona od innych południowoamerykańskich teropodów: karnotaura, ilokelezji, irritatora, giganotozaura, mapuzaura oraz tyranotytana, jednak wykazuje kilka cech wspólnych z neowenatorem i karcharodontozaurami. Początkowo za najbliższego krewnego aerosteona uznano późnojurajskiego allozaura, jednak Sereno i współpracownicy nie przeprowadzili analizy filogenetycznej w celu dokładniejszego ustalenia jego pokrewieństwa, pozostawiając to późniejszym autorom. Pierwsza analiza kladystyczna uwzględniająca rodzaj "Aerosteon" została wykonana w 2010 roku przez Rogera Bensona i współpracowników – według niej "Aerosteon" to zaawansowany przedstawiciel nowo nazwanych kladów Neovenatoridae i Megaraptora, a jego taksonem siostrzanym jest "Megaraptor".
Historia odkryć.
Pierwsze skamieniałości aerosteona zostały odkryte w prowincji Mendoza w Argentynie w 1996 roku i uznane za szczątki karcharodontozauryda. Pierwszy opis "Aerosteon riocoloradensis" jako nowego taksonu ukazał się we wrześniu 2008 roku na łamach internetowego czasopisma „PLoS ONE”, jednak jako taki nie spełniał zasad Międzynarodowego Kodeksu Nomenklatury Zoologicznej, który wymaga, aby opis taksonu ukazał się w formie drukowanej. Warunek ten w przypadku aerosteona został spełniony 21 maja 2009.
Paleobiologia i paleoekologia.
Niektóre kości aerosteona – takie jak widełki, kość biodrowa i gastralia – zawierają struktury podobne do worków powietrznych u współczesnych ptaków. "Aerosteon", podobnie jak dzisiejsze ptaki, prawdopodobnie nie miał gruczołów potowych, występujących u ssaków i pomagających im w chłodzeniu krwi, więc worki powietrzne mogły pełnić taką właśnie funkcję.
Sereno i współpracownicy odnaleźli szczątki aerosteona w górnokredowych osadach formacji Anacleto w pobliżu Río Colorado wraz ze skamieniałościami krokodylomorfów oraz wielu innych zwierząt. Sereno ocenia, że przed 84 mln lat na tym terenie rosły bujne puszcze. Pospolicie występowały tam zauropody z grupy tytanozaurów. Benson i współpracownicy sugerują, że przedstawiciele grupy Megaraptora – do której należy również "Aerosteon" – mogli być w ekosystemach odpowiednikami celurozaurów, co pozwalało im współwystępować z dużymi karcharodontozaurami i abelizaurami.

</doc>
<doc id="1475013" url="https://pl.wikipedia.org/wiki?curid=1475013" title="Asil (Aseel)">
Asil (Aseel)

Asil (Aseel) – rasa kury bojowej pochodząca z Indii.
Pochodzenie.
Rasa Asil (Aseel) należy do najstarszej kategorii bojowców. Grupa ta miała wielkie poważanie wśród przedstawicieli wyższych kast w Indiach. Kury te były również popularne w krajach ościennych i tam hodowane w wielu różnych odmianach. Począwszy od roku 1750 Europejczycy regularnie sprowadzali ten typ kur do Europy. Obecna postać rasy została wyhodowana w oparciu o wiele różnych odmian tych ptaków. W wielu krajach, w tym Holandii i Niemczech, istnieją dwa kierunki hodowlane: Madras Aseel, który jest ptakiem większym, oraz „typowa” odmiana Aseel.
Charakterystyczne cechy budowy.
Kura tej rasy posiada szeroki, nisko osadzony tułów, wysokie barki oraz prowokującą postawę ciała. Krótki tułów ma kształt owalny i jest noszony w pozycji wyprostowanej. Z uwagi na zbite i skąpe upierzenie mostek jest widoczny. Krótkie skrzydła noszone są równolegle do pochylonej linii ciała. Mała i krótka głowa z grubymi „brwiami” („brew krzaczasta”) i oczy z jasnoperłową tęczówką nadaja ptakowi charakterystyczny wyraz. Grzebień posiada trzy niskie, podłużne fałdy. Dzwonki nie występują lub są niezwykle słabo wykształcone, tak że podgardle jest praktycznie nieopierzone. Muskularne uda są dość dobrze widoczne. Nogi są żółte, niezależnie od barwy i rysunku piór.
Barwa i rysunek.
U kur ras bojowych ubarwienie, w przeciwieństwie do większości innych ras, ma mniejsze znaczenie. W przypadku rasy Aseel istnieje wiele różnych odmian barwnych, które są wystawiane na kontynencie europejskim, w tym biała, kuropatwiana nakrapiana, pszeniczna, płowa, czarna biało nakrapiana i niebieska srebrnoszyja. W Wielkiej Brytanii ptaki te mogą w zasadzie występować w jakimkolwiek kolorze.
Zalety.
W stosunku do siebie koguty aseela są agresywne. W trakcie odchowu kogucików regularnie dochodzi do gwałtownych bójek mających na celu ustalenie hierarchii, tak więc odpowiednia przestrzeń i możliwości ucieczki są niezbędne do mającego się zakończyć sukcesem odchowu. Wielu hodowców utrzymuje dorosłego koguta wraz ze stadem dorastających kogucików – przez długi okres będzie on bowiem przywódcą sprawującym nadzór nad walkami o miejsce w hierarchii. Jednakże w pewnym momencie sytuacja ulegnie zmianie i koguciki zaczną „stawać z nim w szranki”. Od tej chwili rozsądnym wyjściem jest rozdzielenie wszystkich kogutów. Również kury mogą zachowywać się w stosunku do siebie agresywnie i zaczepnie. Nie jest to regułą i zależy od tego, czy ptaki dorastały ze sobą, jak również od przestrzeni życiowej, jaką mają do dyspozycji. Ptaki mają mocne skrzydła o dość dużej sile nośnej, lecz z uwagi na śmiałe i ciekawskie usposobienie niechętnie latają. Zwykle kury tej rasy bardzo szybko obdarzają zaufaniem swego opiekuna. Z zasady ptaki są monogamiczne, dlatego lepiej jest je utrzymywać w parach. Kury znoszą nieliczne jaja, lecz są dobrymi kwokami i wspaniałymi, opiekuńczymi matkami.
Cechy szczególne.
Obok typowej rasy Aseel istnieje jeszcze odmiana znana jako Madras Aseel. Kura ta jest nie tylko większa, lecz również w innym typie. Na pierwszy rzut oka wtgląda na mocniej zbudowaną, o sylwetce nieco mniej wyprostowanej. Skóra w okolicy gardła nie przyjmuje formy tak dobrze wykształconych fałdów, jak u typowej odmiany rasy. Madras Aseel występuje w jednym tylko, charakterystycznym dla rasy kolorze, przypominającym barwę pszeniczną niebieską.

</doc>
<doc id="1475022" url="https://pl.wikipedia.org/wiki?curid=1475022" title="Szpak balijski">
Szpak balijski

Szpak balijski ("Leucopsar rothschildi") – gatunek średniej wielkości ptaka z podrodziny szpaków (Sturninae) w rodzinie szpakowatych (Sturnidae). Zamieszkuje indonezyjską wyspę Bali, według IUCN jest krytycznie zagrożony wyginięciem.
Zasięg występowania.
Szpak balijski występuje endemicznie w Bali Barat National Park znajdującym się północno-zachodniej części wyspy Bali. W celach ochronnych introdukowany został na wyspie Nusa Penida znajdującej się na południowy wschód od Bali.
Taksonomia.
Gatunek i rodzaj po raz pierwszy naukowo opisał w 1912 roku niemiecki ornitolog Erwin Stresemann na łamach "Bulletin of the British Ornithologists’ Club". Jako miejsce typowe odłowu holotypu Stresemann wskazał Bubunan, na północnym wybrzeżu Bali. Holotypem była dorosła samica o numerze katalogowym 352, odłowiona 24 marca 1911 roku i znajdująca się w kolekcji Stresemanna. Gatunek monotypowy.
Etymologia.
Nazwa rodzajowa: "leukos" „biały”; ψαρ "psar", ψαρος "psaros" „szpak”. Epitet gatunkowy jest eponimem honorującym barona Waltera Rothschilda, angielskiego ornitologa i założyciela Muzeum Historii Naturalnej w Tring.
Morfologia.
Długość ciała osobników znajdujących się w niewoli wynosi około 25 cm; masa ciała 70–115 g. Upierzenie szpaka balijskiego jest białe z wyjątkiem czarnych końcówek sterówek i lotek. Od czoła aż do karku ciągną się długie, szczeciniaste pióra, które mogą być prostowane. Tęczówka szara, biaława lub brązowa, naga skóra wokół oczu i za okiem koloru jasnobłękitnego. Dziób szary lub brązowy, końcówka dzioba żółtawa; nogi koloru niebieskiego. Samica podobna do samca, lecz wydłużone pióra na głowie są krótsze niż u samca. Młode ptaki mają znacznie krótszy grzebień na głowie, mogą też mieć ciemny odcień na tyle ciała i odrobinę koloru cynamonowego na skrzydłach.
Ekologia.
Siedlisko, zachowanie i pokarm.
Szpak balijski jest ptakiem osiadłym, zamieszkującym otwarte lasy z trawiastym podszytem, unikającym zamkniętych, lesistych terenów. Pieśń szpaka balijskiego składa się z wielu głośnych, gadatliwych nut, w tym gwiżdżących i przenikliwie głośnych tonów, którym towarzyszą strojenie wydłużonych piór na głowie oraz różne skłony. Śpiewają obie płci, często bez jakiegokolwiek powodu. W czasie lotu odzywają się głośnym „creer” lub „kwuk-kwi”; w stanie zagrożenia głośnym „tschick tschick tschick”. 
Szpak balijski jest gatunkiem wszystkożernym. Z pokarmu roślinnego spożywa zatwar cuchnący ("Sterculia foetida"), małe owoce lantany pospolitej ("Lantana camara"), "Deeringia amaranthoides", "Strychnus ligustrium", "Passiflora foetida" i "Manilkara kauki" oraz duże owoce figowca ("Ficus"), morwy ("Morus") i melonowca właściwego ("Carica papaya"), spija także nektar z koralodrzewa ("Erythrina"). Z pokarmu zwierzęcego spożywa głównie owady (gąsienice motyli (Lepidoptera), mrówki (Formicidae), termity (Isoptera), ważki (Odonata) i prostoskrzydłe (Orthoptera)) oraz okazjonalnie skąposzczety (Oligochaeta) i małe gady. Pokarm zdobywa głównie na drzewach; zbiera również pokarm z ziemi, zwłaszcza podczas karmienia młodych. Dawniej obserwowano, jak w poszukiwaniu owadów siada na ssakach kopytnych.
Lęgi.
Okres rozrodczy przypada na porę deszczową, od stycznia do kwietnia. Szpaki balijskie są monogamiczne i więź między ptakami jest najprawdopodobniej długotrwała. Gniazdo budowane jest przez obie płci z suchych gałązek w naturalnym otworze drzewnym, zwłaszcza w starych dziuplach dzięciołów (Picidae), od 4 do 10 m nad ziemią; w niewoli szpaki akceptują skrzynki lęgowe. W zniesieniu 2–3 jaja, w niewoli zwykle 3; jaja o wymiarach 28–32x19–24 mm i masie 8,2 g są koloru niebieskozielonego, rzadko posiadają ledwo widoczne brązowe plamki. Jaja wysiadywane są głównie przez samicę przez okres 12–15 dni. Pisklęta po wylęgu ogrzewane są przez samicę i karmione przez oboje rodziców, okres gnieżdżenia wynosi zazwyczaj 22–24 dni, w niewoli do 28 dni. Młode karmione są przez rodziców do 7 tygodni po opuszczeniu gniazda, chociaż potrafią zdobywać już pokarm w 4–5 tygodniu po opuszczeniu gniazda. Sukces lęgowy w niewoli wynosi 68%; rozrodczość jest niska, ponieważ normalnie tylko jedno pisklę przeżywa do etapu pierzenia. Samice w niewoli powyżej 11 roku życia nie przystępują już do znoszenia jaj.
Status zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii CR ( – krytycznie zagrożony wyginięciem). Gatunek o ograniczonym zasięgu: obecnie występuje tylko w lasach Bali. Wpisany do załącznika I konwencji waszyngtońskiej. Ptak ten jest chroniony prawem indonezyjskim od 1970 roku i od dawna jest rzadki. Po raz pierwszy gatunek ten odkryto w pierwszej dekadzie XX wieku; populacja tego o ptaka od tego czasu spadła drastycznie, a jego zasięg znacznie się skurczył. Głównymi przyczynami zaniku szpaka balijskiego było niszczenie jego siedlisk, przekształcanie terenów lesistych w plantacje kokosowe i kapokowe oraz osadnictwo ludzi. Na początku lat osiemdziesiątych dzika populacja liczyła 200 ptaków, lecz nielegalne kłusownictwo zmniejszyło tę liczbę do szacowanych 15 ptaków w 1990 roku i w sumie sześciu ptaków w roku 2001. W 2008 roku populacja szpaka balijskiego wzrosła do 24 ptaków, głównie w wyniku wypuszczenia osobników przetrzymywanych w niewoli jako część planu odbudowy populacji tego ptaka o nazwie "Bali Starling". Ponad 1000 osobników jest przetrzymywanych w niewoli na terenie całego świata. Od 2006 roku do 2009 roku na małej wyspie Nusa Penida uwolniono w sumie 65 ptaków, co doprowadziło do powstania tam drugiej populacji; do 2011 roku udało się odchować co najmniej 62 pisklęta. Do 2014 roku dzika populacja ptaków na Bali liczyła 40 osobników, zaś na wyspie Nusa Penida odnotowano około 13 par hodowlanych. Uważa się, że stan dzikiej populacji liczy mniej niż 50 dojrzałych osobników. Dopóki nie zagwarantuje się bezpieczeństwa gatunkowego w Parku Narodowym Bali Barat, wydaje się, że jest niewielka szansa na przywrócenie dzikiej populacji na Bali. Istnieją plany legalizacji hodowli szpaka balijskiego i jego handlu w celu otwarcia rynku i ograniczenia nielegalnego handlu.

</doc>
<doc id="1475031" url="https://pl.wikipedia.org/wiki?curid=1475031" title="Bottineau">
Bottineau

Bottineau – miasto w Stanach Zjednoczonych, w stanie Dakota Północna, stolica hrabstwa Bottineau. W 2008 liczyło 2 087 mieszkańców.

</doc>
<doc id="1475032" url="https://pl.wikipedia.org/wiki?curid=1475032" title="Szybkość światła">
Szybkość światła



</doc>
<doc id="1475035" url="https://pl.wikipedia.org/wiki?curid=1475035" title="Wadebridge">
Wadebridge

Wadebridge (korn. "Ponsrys") – miasto w Wielkiej Brytanii, w Anglii, w hrabstwie Kornwalia. Ośrodek administracyjny dystryktu North Cornwall. Przez miasto przebiega szlak turystyczny Camel Trail.
Historia.
Powstało jako miejsce przeprawy przez rzekę Camel i stąd pochodzi nazwa osady. Miasto było w średniowieczu ośrodkiem handlowym; w roku 1313 przyznano mu prawo do dwóch targów. W roku 1460 wybudowano tu most, znany do dziś jako "the bridge on the wool" („most na wełnie”), jako że według legendy most zbudowano właśnie na wełnie. Most był ważnym obiektem strategicznym w angielskiej wojnie domowej.

</doc>
<doc id="1475036" url="https://pl.wikipedia.org/wiki?curid=1475036" title="Bowman (Dakota Północna)">
Bowman (Dakota Północna)

Bowman – miasto w Stanach Zjednoczonych, w stanie Dakota Północna, stolica hrabstwa Bowman. W 2008 liczyło 1 469 mieszkańców.

</doc>
<doc id="1475038" url="https://pl.wikipedia.org/wiki?curid=1475038" title="Channel One Russia">
Channel One Russia



</doc>
<doc id="1475041" url="https://pl.wikipedia.org/wiki?curid=1475041" title="Bowbells">
Bowbells

Bowbells – miasto w Stanach Zjednoczonych, w stanie Dakota Północna, stolica hrabstwa Burke. W 2008 liczyło 324 mieszkańców.

</doc>
<doc id="1475046" url="https://pl.wikipedia.org/wiki?curid=1475046" title="Karol Słowik">
Karol Słowik

Karol Słowik (ur. 24 czerwca 1889 w Jarosławiu, zm. 23 sierpnia 1919 w Warszawie) – kapitan inżynier Wojska Polskiego, pierwszy konstruktor samolotów wojskowych w Odrodzonej Polsce. 
Życiorys.
Po ukończeniu szkoły średniej w Jarosławiu i zdaniu egzaminu dojrzałości rozpoczął studia na Politechnice Lwowskiej. Po ukończeniu studiów otrzymał dyplom inżyniera.
14 czerwca 1914 został wcielony do cesarskiej i królewskiej Armii. Walczy na froncie z carską Rosją przez ponad 14 miesięcy. Na stopień podporucznika został mianowany ze starszeństwem z 1 stycznia 1916 w korpusie oficerów rezerwy piechoty, a na stopień porucznika ze starszeństwem z 1 stycznia 1918. Jego oddziałem macierzystym był pułk piechoty nr 80. W czasie służby odbył przeszkolenie lotnicze.
W pierwszych dniach listopada 1918, po zajęciu przez oddziały POW austriackiego lotniska w Lublinie, wstąpił do formującej się 2 eskadry wywiadowczej. Wkrótce jako wyróżniający się pilot i fachowiec został mianowany kierownikiem utworzonych Centralnych Warsztatów Lotniczych w Warszawie. Tutaj kierował pracami nad remontami i składaniem z części samolotów dla polskiego lotnictwa. Pod jego kierownictwem został zbudowany pierwszy w Wolnej Polsce samolot CWL SK-1 Słowik (kopia Hannover Roland CL.II). 23 sierpnia 1919 przed Naczelnikiem Państwa Józefem Piłsudskim odbył się pokaz lotu samolotu CWL SK-1 Słowik. Podczas lotu od samolotu oderwały się skrzydła. Kadłub samolotu wraz z pilotującym go kapitanem Kazimierzem Jesionowskim oraz konstruktorem Karolem Słowikiem roztrzaskał się o ziemię.
Okoliczności feralnego lotu opisał Marian Romeyko konkludując: "„pierwsze tak tragiczne zetknięcie się marszałka z lotnictwem musiało niewątpliwie pozostawić głębokie ślady w jego pamięci. Pozostawiło ono swe piętno również w świadomości lotników, którzy rzecz powszechnie znana, hołdują przesądom. Zrodziło się w nich przeświadczenie, że Piłsudski przyniósł pecha lotnictwu. To przeświadczenie narastało i chociaż nie ujawnione, mocno zakorzeniło się w opinii lotników. Po prostu woleli ... unikać marszałka, nie starali się go zapraszać. Być może i Piłsudski, zachowując w pamięci przykre wspomnienie, nie miał ochoty ponawiania wizyt. W każdym razie w lotnictwie dawał się wyczuwać brak przywiązania do marszałka”".
Karol Słowik został pochowany na cmentarzu Powązkowskim w Warszawie.

</doc>
<doc id="1475048" url="https://pl.wikipedia.org/wiki?curid=1475048" title="Extol">
Extol

Extol − chrześcijański zespół metalowy, założony w 1993 roku w Oslo, w Norwegii. Zespół znany jest z różnorodności gatunkowej w swojej twórczości, zawierającej głównie death metal, thrash metal, a na przedostatniej płycie ("The Blueprint Dives") także progresywny metal. Związany z wytwórnią Century Media, ma na swoim koncie 5 pełnych albumów i 2 EP’ki.
Po latach zawieszenia zespół reaktywował swoją działalność w 2012 roku w składzie: David Husvik, Peter Espevoll i Ole Børud.

</doc>
<doc id="1475052" url="https://pl.wikipedia.org/wiki?curid=1475052" title="Alabaster (Alabama)">
Alabaster (Alabama)

Alabaster – miasto w Stanach Zjednoczonych, w stanie Alabama, w hrabstwie Shelby. W 2010 liczyło 30 352 mieszkańców.

</doc>
<doc id="1475055" url="https://pl.wikipedia.org/wiki?curid=1475055" title="Bessemer (Alabama)">
Bessemer (Alabama)

Bessemer – miasto w Stanach Zjednoczonych, w stanie Alabama, w hrabstwie Jefferson. W 2008 liczyło 28 142 mieszkańców.

</doc>
<doc id="1475059" url="https://pl.wikipedia.org/wiki?curid=1475059" title="Wspomnienia z pleneru">
Wspomnienia z pleneru

Wspomnienia z pleneru / Przeciąg – pierwszy, instrumentalny singel zespołu Kombi. Został wydany w 1979 roku.

</doc>
<doc id="1475060" url="https://pl.wikipedia.org/wiki?curid=1475060" title="Prichard (Alabama)">
Prichard (Alabama)

Prichard – miasto w Stanach Zjednoczonych, w stanie Alabama, w hrabstwie Mobile. W 2008 liczyło 28 635 mieszkańców.

</doc>
<doc id="1475061" url="https://pl.wikipedia.org/wiki?curid=1475061" title="Biełteleradyjokampanija">
Biełteleradyjokampanija

Biełteleradyjokampanija (), właściwie Narodowa Państwowa Kompania Radiowo-Telewizyjna Republiki Białorusi (, "Nacyjanalnaja dziarżaunaja teleradyjokampanija Respubliki Biełaruś"; , "Nacionałnaja gosudarstwiennaja teleradiokompanija Republiki Biełaruś") – białoruski państwowy nadawca radiowo-telewizyjny, założony 1 stycznia 1956 jako Biełteleradyjo.
BTRC wspiera prezydenturę Alaksandra Łukaszenki i rozpowszechnia poglądy przywódców politycznych, w tym w szczególności propagandę na Białorusi.
W latach 1993–2021 była aktywnym członkiem EBU jako Belarussian Television and Radio Company (BTRC). W maju 2021 zarząd EBU postanowił zawiesić BTRC w prawach członka związku nadawców, co weszło w życie z dniem 11 czerwca 2021. 30 czerwca 2021 Biełteleradyjokampanija została całkowicie wykluczona z EBU, co uniemożliwiło udział Białorusi w konkursach EBU.
Cenzura i propaganda.
Międzynarodowi eksperci i białoruska opozycja określają telewizję państwową jako jeden z najważniejszych instrumentów propagandowych autorytarnego reżimu Alaksandra Łukaszenki. Jest oskarżany o rozpowszechnianie dezinformacji, opowiadanie się za represjami politycznymi, manipulowanie wynikami wyborów i szkodzenie krytykom reżimu.
Na pracowników i kadrę kierowniczą państwowych stacji telewizyjnych, w tym stacji BTRC, nałożono kilkakrotnie sankcje UE, USA, Wielkiej Brytanii oraz Szwajcarii.
Według reportażystki TV która odeszła z BTRC podczas protestów na Białorusi w sierpniu 2020 roku telewizja była ostro ocenzurowana. Na przykład była lista osób, których imiona są niedozwolone być w wiadomościach, gdzie byli politycy opozycji, była czarna lista ekonomistów i politologów, od kogo nie można było brać komentarze, też było również niemożliwe wymówić słowa „stalinizm”, „kult jednostki”, „Gułag”. Istnienie cenzury potwierdził także dziennikarz telewizyjnej agencji informacyjnej Alaksandr Łuczonak, który również zrezygnował w proteście przeciwko propagandzie.

</doc>
<doc id="1475066" url="https://pl.wikipedia.org/wiki?curid=1475066" title="Matka (film)">
Matka (film)



</doc>
<doc id="1475067" url="https://pl.wikipedia.org/wiki?curid=1475067" title="Opelika">
Opelika

Opelika – miasto w Stanach Zjednoczonych, w stanie Alabama, stolica hrabstwa Lee. W 2010 liczyło 26 477 mieszkańców.

</doc>
<doc id="1475069" url="https://pl.wikipedia.org/wiki?curid=1475069" title="Memoriał Zdzisława Ambroziaka 2008">
Memoriał Zdzisława Ambroziaka 2008

III Memoriał Zdzisława Ambroziaka - siatkarski turniej, który odbył się w dniach 26-28 września 2008 roku w hali Arena Ursynów w Warszawie. Organizatorami turnieju były: Fundacja im. Zdzisława Ambroziaka, Ursynowskie Centrum Sportu i Rekreacji oraz Uczniowski Klub Sportowy "Gocław 75". Honorowy patronat objęli marszałek województwa mazowieckiego Adam Struzik i prezydent Warszawy Hanna Gronkiewicz-Waltz. Memoriał transmitowała stacja Polsat Sport. 
W turnieju wzięło udział sześć zespołów: , , , , oraz . Wszystkie biorące udział w turnieju drużyny grały w sezonie 2008/2009 w PlusLidze.
Po raz kolejny zmienił się system rozgrywek. Zespoły podzielone zostały na dwie grupy. Rozegrały w nich systemem kołowym po jednym spotkaniu. Zwycięzcy obu grup zagrały o pierwsze miejsce w turnieju, ekipy z drugich miejsc – o trzecią lokatę, a zespoły z trzecich miejsc w grupach – o piąte miejsce. Dodatkowo 27 września rozegrał towarzyskie spotkanie z Treflem Gdańsk, wygrywając 3:0 (27:25, 25:15, 25:16).
Zwycięzcą memoriału po raz drugi z rzędu została , która w finale pokonała Asseco Resovię Rzeszów.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="1475070" url="https://pl.wikipedia.org/wiki?curid=1475070" title="Enterprise (Alabama)">
Enterprise (Alabama)

Enterprise – miasto w Stanach Zjednoczonych, w stanie Alabama. Według spisu w 2020 roku liczy 28,7 tys. mieszkańców.
Enterprise słynie z dużego posągu mitologicznej postaci kobiecej z rozpostartymi ramionami, unoszącej dużą reprodukcję wołka bawełnianego. Pomnik ten upamiętnia pojawienie się tego szkodnika w 1915 roku, który zmusił mieszkańców do zmiany produkcji rolnej: wyspecjalizowali się wtedy w uprawie orzeszków ziemnych, a zmiana ta przyniosła miastu dobrobyt. Jest to jedyny znany na świecie przykład rzeźby gloryfikującej szkodliwego owada.

</doc>
<doc id="1475071" url="https://pl.wikipedia.org/wiki?curid=1475071" title="Ohel rodziny Templerów w Brzesku">
Ohel rodziny Templerów w Brzesku

Ohel rodziny Templerów w Brzesku – został zbudowany staraniem Waksmana i nowojorskiej rodziny Eisenów i znajduje się na nowym cmentarzu żydowskim przy ulicy Czarnowiejskiej. Kryje szczątki Efraima Templera (zm. 1938) prowadzącego dom modlitwy przy ulicy Krótkiej, jego ojca Barucha syna Pinchasa, stryja Abrahama Eliezera syna Pinchasa (miejscowego szamesa) i dziadka Pinchasa Templera.
Linki zewnętrzne.
Opis obiektu

</doc>
<doc id="1475074" url="https://pl.wikipedia.org/wiki?curid=1475074" title="Cmentarz żydowski w Brzesku">
Cmentarz żydowski w Brzesku



</doc>
<doc id="1475080" url="https://pl.wikipedia.org/wiki?curid=1475080" title="U-9 (1935)">
U-9 (1935)

U-9 – niemiecki okręt podwodny typu "IIB" z okresu międzywojennego i II wojny światowej, zwodowany 30 lipca 1935 roku. Przyjęty do służby w Kriegsmarine 21 sierpnia 1935 roku, odbył sześć patroli wojennych na Morzu Północnym, po czym przetransportowany w częściach drogą śródlądową do Konstancy, przeprowadził 12 patroli na Morzu Czarnym przeciwko żegludze radzieckiej.
Podczas działań na morzach północnych Europy zatopił 8 jednostek cywilnych o łącznej pojemności 24 334 BRT oraz uszkodził cztery inne. Zatopił także jeden okręt podwodny. Na Morzu Czarnym uszkodził dwie jednostki radzieckie, zgłosił także zatopienie jednego tankowca. W okresie swojej służby przeprowadził także kilka nieudanych ataków torpedowych, w tym na polski niszczyciel ORP „Błyskawica”. Poza walką z jednostkami pływającymi, brał także udział w walkach z radzieckimi jednostkami lądowymi, ostrzeliwując cele lądowe za pomocą wystrzeliwanych spod wody pocisków rakietowych. 20 sierpnia 1944 roku został zatopiony w wyniku radzieckiego nalotu bombowego na Konstancę, po czym wydobyty przez Rosjan, został przeholowany do Mikołajowa i tam otrzymał oznaczenie TS-16. Zrezygnowano jednak z jego remontu z uwagi na rozmiar zniszczeń i pocięto go na złom.
Jednokadłubowy okręt miał 279 ton wyporności na powierzchni oraz 328 ton w zanurzeniu, napędzany na powierzchni dwoma silnikami Diesla oraz dwoma silnikami elektrycznymi w zanurzeniu, zdolny był do rozwinięcia prędkości – odpowiednio – 13 węzłów na powierzchni i 7 węzłów w zanurzeniu. Uzbrojenie okrętu stanowiło pięć torped G7a i G7e kalibru 533 mm oraz jedno działko kalibru 20 mm. W 1943 roku U-9 został wyposażony w wystrzeliwane spod wody pociski rakietowe WkSpr 42.
Geneza.
Okręt został zaprojektowany w tajnym biurze projektowym Ingenieurskantoor voor Scheepsbouw (IvS) w Holandii, gdzie nosił oznaczenie projektowe MVBIIB w wersji 1110B. Wśród przewidywanych zadań okrętów tego typu było przede wszystkim zabezpieczenie Bałtyku oraz żywotnych dla Niemiec linii żeglugowych między Niemcami i Szwecją, którymi transportowana była do Rzeszy ruda żelaza.
Kontrakt na budowę okrętu ze stocznią Germaniawerft został zawarty 2 lutego 1935 roku. Stępka pod jednostkę (nr stoczniowy: 543) została położona 8 kwietnia 1935 roku, po czym 30 lipca okręt został zwodowany w Kilonii. 21 sierpnia 1935 roku U-9 został przyjęty do służby w Kriegsmarine pod dowództwem "kapitänleutnanta" Hansa-Günthera Looffa, rozpoczynając swoje działania w składzie 1. Flotylli U-Bootów „Weddingen”.
Konstrukcja jednostki.
U-9 był przybrzeżnym jednokadłubowym okrętem podwodnym typu "IIB" w wersji 1110B – przy długości 42,7 metra, szerokości 4,08 metra i zanurzeniu 3,9 metra, wypierał 279 ton na powierzchni, w zanurzeniu zaś 329 ton. Napęd zapewniały dwa 6-cylindrowe czterosuwowe silniki Diesla Motorenwerke Mannheim MWM RS127S o łącznej mocy 700 KM przy 1000 obrotów na minutę oraz dwa silniki elektryczne SSW PG W322/26 o łącznej mocy 300 kW. Układ napędowy zapewniał mu możliwość osiągnięcia prędkości 13 węzłów na powierzchni oraz 7 węzłów w zanurzeniu. Okręt miał stosunkowo niewielki zasięg 3100 mil morskich przy prędkości 8 węzłów na powierzchni oraz 35–45 mil w zanurzeniu, przy prędkości podwodnej 4 węzłów. Znaczącą zaletą okrętu był bardzo krótki czas zanurzania awaryjnego, nieprzekraczający 25 sekund. Architektura i konstrukcja tych okrętów zapewniała im głębokość zanurzenia testowego wynoszącą 100 metrów. Stery głębokości umieszczone były na śródokręciu, zaś stery kierunku za dwoma śrubami.
Okręt wyposażony był w trzy wyrzutnie torpedowe kalibru 53,3 cm na dziobie, z dwiema torpedami G7a lub G7e w zapasie. U-9 nie miał na wyposażeniu klasycznego działa okrętowego – jego uzbrojenie uzupełniało jedynie jedno działko przeciwlotnicze kalibru 2 cm, od roku 1942 zastąpione przez podwójne działko tego samego kalibru. Zamiennie z torpedami okręt mógł przenosić do 18 wystrzeliwanych z wyrzutni torpedowych min.
Służba okrętu.
U-9 został przyjęty w skład Kriegsmarine 21 sierpnia 1935 roku, zaś z chwilą jej sformowania 27 września 1935 roku, został przydzielony do składu pierwszej po zakończeniu I wojny światowej niemieckiej jednostki okrętów podwodnych: 1. Flotylli U-Bootów w Kilonii. Bezpośrednie dowództwo flotylli – początkowo w praktyce wyłącznie U-9 – sprawował wówczas "fregattenkapitän" Karl Dönitz, który wprowadził bardzo intensywne szkolenia w podległej mu jednostce, którym podlegała także załoga U-9. Jakkolwiek U-9 wykorzystywany był do szkolenia, miał jednak status operacyjny – toteż w przeddzień rozpoczęcia operacji "Fall Weiss", 25 sierpnia 1939 roku wyszedł na patrol bojowy, celem prowadzenia rekonesansu u wschodnich wybrzeży Szkocji. Po wybuchu wojny i powrocie z patrolu, 15 września okręt zawinął do bazy w Kilonii.
Wolfgang Lüth.
Przez kilka kolejnych miesięcy U-9 nie wyszedł na żaden patrol. 30 grudnia 1939 roku dowództwo okrętu zostało powierzone "oberleutnantowi zur see" Wolfgangowi Lüthowi – jednemu z najskuteczniejszych w przekroju całej wojny dowódców U-Bootów. Dwa tygodnie później okręt wyszedł na swój pierwszy patrol pod jego dowództwem, celem działań w pobliżu Kinnaird Head w Szkocji. Podczas pierwszego patrolu, Lüth storpedował i zatopił szwedzki parowiec „Flandria” (1179 BRT), napotykany przez U-9 koło Wysp Zachodniofryzyjskich w drodze do wyznaczonego sektora. Dwie godziny później, krótko po północy 19 stycznia, U-9 napotkał i zatopił statek SS „Patria” o pojemności 1188 BRT. Ataki te wyczerpały zapas przenoszonych przez okręt torped, toteż 22 stycznia U-9 zakończył swój patrol w Wilhelmshaven.
5 lutego U-9 wyszedł na patrol celem prowadzenia operacji minowych w Moray Firth. Podczas tego patrolu Lüth postawił 9 min w pobliżu latarni Tarbat Ness. Na jednej z tych min 4 kwietnia tego samego roku zatonął brytyjski tankowiec „San Tiburcio” (5995 BRT). Gdy po postawieniu min U-9 opuścił Moray Firth, 11 lutego w pobliżu Orkadów zatopił estoński parowiec SS „Linda”. Po tym ataku, 17 lutego U-9 powrócił do bazy. Miesiąc później – 14 marca – U-9 wyszedł z Wilhelmshaven celem zwalczania brytyjskich okrętów podwodnych w Skagerraku; po sześciu dniach powrócił jednak do bazy.
Operacja Hartmud.
4 kwietnia 1940 roku U-9 opuścił Kilonię z zalakowanymi rozkazami, celem wzięcia udziału w operacji "Hartmud". Otwarte dwa dni później rozkazy kierowały okręt ku wybrzeżom Norwegii, gdzie począwszy od 9 kwietnia U-9 wspierać miał niemieckie oddziały i siły morskie w trakcie lądowania w Norwegii oraz zapobiegać jakimkolwiek brytyjskim próbom przeszkodzenia inwazji. Okręt został przydzielony do 3. Grupy U-Bootów, której rejonem operacyjnym był obszar w pobliżu Bergen. 14 kwietnia siły brytyjskie rozpoczęły lądowanie w Namsos i Åndalsnes, zaś jeszcze tej samej nocy U-9 i cztery inne niemieckie U-Booty 3. Grupy, pobrały w morzu paliwo z jednostki zaopatrzeniowej, po czym U-9 został skierowany do Ålesund celem zwalczania zaangażowanych w lądowanie alianckich sił morskich.
Atak na ORP Błyskawica.
20 kwietnia U-9 napotkał i przeprowadził atak torpedowy na niszczyciel ORP „Błyskawica” typu "Grom". Około południa z pokładu polskiego okrętu dostrzeżono eksplozję w wodzie, w odległości około 100 metrów od „Błyskawicy”. Jej przyczyna nie została wyjaśniona aż do następnego dnia, gdy przechwycony został radiowy meldunek Wolfganga Lütha z U-9 o zatopieniu polskiego niszczyciela na wschód od Szetlandów. Podobnie jak w kilku innych przypadkach podczas kampanii wrześniowej, okręt aliancki nie został storpedowany na skutek zawodności niemieckich zapalników magnetycznych Pi1. Po tym ataku U-9 udał się w drogę powrotną do Kilonii, dokąd zawinął 24 kwietnia 1940 roku, kończąc tym samym swój udział w kampanii norweskiej.
Fall Gelb.
W odróżnieniu od większości okrętów podwodnych typów "IIA" i "IIB", U-9 nie zakończył swojej działalności operacyjnej działaniami na wodach norweskich. Kilka dni przed rozpoczęciem przez Niemcy kampanii na Zachodzie – 5 kwietnia 1940 roku U-9 opuścił Kilonię, celem podjęcia patrolu na wodach duńskich i holenderskich. Wielka Brytania i Francja spodziewały się w tym czasie ataku III Rzeszy w kierunku zachodnim, co więcej przechwyciły nawet kopię planu ataku przez Niderlandy i Ardeny na Francję, wciąż jednak zakładały, że niemiecki atak będzie przypominał otwarcie I wojny światowej na Zachodzie. Alianci uważali, że będą w stanie zatrzymać niemieckie natarcie lądowe przez Belgię, obawiali się natomiast, że Niemcy przeprowadzą desant morski na Francję od północy, wychodząc w ten sposób na tyły wojsk anglo-francuskich walczących w krajach Beneluksu. Stąd też zgromadzili w Harwich wszystkie dostępne francuskie, brytyjskie oraz polskie jednostki podwodne, które pod jednolitym dowództwem wiceadmirała Maxa Hortona, miały prowadzić blokadę duńskiego i belgijskiego wybrzeża. Sytuację połączonej floty podwodnej trzech państw komplikowała postawa Holandii, która dysponowała kilkoma nowoczesnymi okrętami podwodnymi, a mimo pojawiających się od miesięcy ewidentnych sygnałów zbliżającego się niemieckiego ataku na ten kraj, pozostawała niewzruszenie neutralna, aż do chwili przekroczenia przez Wehrmacht holenderskiej granicy. W tej sytuacji, operacje holenderskiej floty podwodnej na tym obszarze oznaczały możliwość omyłkowego ataku alianckich okrętów podwodnych na jednostki holenderskie, których dowódcy nie znali brytyjskich procedur i znaków identyfikacyjnych. Spowodowało to, że adm. Horton wydał ścisłe rozkazy dla podlegających sobie okrętów, wprost zakazujące ataku na okręty podwodne w tym rejonie, do momentu nie budzącej jakichkolwiek wątpliwości ich identyfikacji jako okręty niemieckie. W szczególności, adm. Horton wymagał od swoich dowódców wymiany sygnałów rozpoznawczych z każdym napotkanym okrętem podwodnym lub podejście na tak bliską odległość do niego, aby była możliwa jednoznaczna identyfikacja wzrokowa. W takiej sytuacji każdy napotkany niemiecki okręt podwodny dysponował inicjatywą i przewagą taktyczną.
Atak na Doris.
19 kwietnia 1940 roku, w towarzystwie „Amazone” oraz HMS „Shark”, z Harwich wyszedł francuski okręt podwodny „Doris” typu "Circé", którego zadaniem w tym rejsie było patrolowanie wód wokół Helgolandu. Wkrótce jednak francuską jednostkę dotknęły poważne problemy techniczne związane z zawodnym dwusuwowym silnikiem, toteż zmuszona była do powrotu celem dokonania prowizorycznych napraw. Okręt ponownie wyszedł w morze 7 maja – dwa dni po wyjściu w morze U-9, który jako jeden z jedynie dwóch U-Bootów (obok U-7), został przydzielony do operacji "Fall Gelb". Wbrew bowiem alianckim obawom, w związku z dużymi stratami w Norwegii, Kriegsmarine nie była w tym czasie w stanie przeprowadzić morskiej operacji desantowej.
Nocą 9 maja z mostku niemieckiego okrętu dostrzeżono sylwetkę okrętu podwodnego w odległości 3000–4000 metrów, a po kilku manewrach stawiających okręt w lepszej pozycji do strzału, z odległości 700 metrów Oblt. Lüth rozkazał odpalić dwie torpedy – G7a oraz G7e z napędem elektrycznym. Jedna z nich trafiła nieprzyjacielską jednostkę tuż za kioskiem, po czym w wielkiej eksplozji „Doris” natychmiast zatonęła. Eksplozja drugiej torpedy – prawdopodobnie G7e, zgodnie z raportem Wolfganga Lütha – nastąpiła dopiero po 12 minutach poza zasięgiem widoczności. Eksplozja „Doris” została także zaobserwowana, w postaci huku i błysku na horyzoncie, z pokładu ładującego w tym czasie akumulatory drugiego francuskiego okrętu „Amazone”. Według niektórych źródeł, mimo eksplozji, z załogi francuskiego okrętu ocalały dwie osoby.
Zatopienie „Doris” nie zakończyło patrolu U-9, który wciąż znajdował się w tranzycie do swojego sektora operacyjnego u wybrzeży Belgii. W wyznaczonym sobie sektorze 11 maja zatopił dwie kolejne jednostki – estoński parowiec „Viiu” (1908 BRT) oraz brytyjski „Tringa” (1930 BRT). Zmusiło to Wolfganga Lütha do powrotu do Wilhelmshaven, celem uzupełnienia zapasu torped i innych zapasów zużywalnych. Uzupełnienie przeprowadzono nocą z 15 na 16 maja, po czym okręt natychmiast wznowił swój patrol. 23 maja w pobliżu Zeebrugge U-9 zatopił niemiecki frachtowiec „Sigurd Faulbaum” (3256 BRT), który został wcześniej zajęty przez Brytyjczyków i znajdował się w drodze do Wielkiej Brytanii, kierowany przez załogę pryzową. 23 maja U-9 został wykryty przez niszczyciele, które przeprowadziły trwający kilka godzin atak na niemieckiego U-Boota za pomocą bomb głębinowych. Po odniesieniu uszkodzeń spowodowanych eksplozjami podwodnymi, U-9 zakończył swój patrol 30 kwietnia w Kilonii. 10 czerwca Lüth zszedł z okrętu, aby przejść szkolenie techniczne "Baubelehrung", a następnie 27 czerwca objąć dowództwo nowego U-138 typu "IID", zaś 11 czerwca dowództwo U-9 objął Oblt. Wolfgang Kaufmann.
Morze Czarne.
Pod nowym dowództwem, w lipcu 1940 roku okręt został przeniesiony do 24. Flotylli U-Bootów w Gdańsku, gdzie łączył rolę operacyjną z funkcją treningową, już jednak w listopadzie tego samego roku został ponownie przeniesiony do 21. Flotylli w Piławie, gdzie wyłączony ze służby operacyjnej do maja 1942 roku służył odtąd jako okręt szkolny.
Po niemieckim ataku na Związek Radziecki, w kwietniu 1942 roku Niemcy podjęli przygotowania do dyslokacji na Morzu Czarnym okrętów podwodnych. Okręty typu "IIB" były wystarczająco niewielkie, aby w elementach przetransportować je lądem do działań na Morzu Czarnym. W przeciwieństwie jednak do I wojny światowej, wobec neutralności Turcji, Niemcy nie miały możliwości transportu okrętów koleją do Poli na Morzu Śródziemnym, skąd przez Bosfor mogłyby przepłynąć na Morze Czarne. Co więcej, w przeciwieństwie do przetransportowanych podczas poprzedniej wojny jednostek typów "UB I" o długości 28 metrów i "UC I" o długości 34 metrów, okręty typu "IIB" miały niemal 43 metry długości. Po rozważeniu wielu możliwości, niemieckie dowództwo podjęło więc decyzję o przetransportowaniu okrętów w elementach drogą wodną z Bałtyku przez kanał Kaisera-Wilhelma, następnie Łabą do Drezna, po czym autostradą do Ingolstadt, gdzie miały być załadowane na wcześniej przygotowane barki, które Dunajem przewieźć je miały do Gałacza w Rumunii. Tam miały być ponownie zmontowane, po czym już o własnych siłach przepłynąć do Konstancy. Jako pierwsze drogę tę pokonały U-9, U-19 i U-24, po czym w drugiej grupie kilka miesięcy później przetransportowane zostały U-18, U-20 i U-23. Wszystkie razem utworzyły tam 30. Flotyllę.
U-9 został drugim w kolejności okrętem wybranym do transferu na Morze Czarne – po U-24. W maju 1942 roku okręt został częściowo rozebrany w Kilonii, podzielony na podstawowe sekcje kadłuba o wadze 140 ton i tak został przewieziony do Rumunii, po usunięciu zeń silników, kilu, sekcji górnego pokładu, kiosku, sterów, śrub i innych elementów. 28 października 1942 roku okręt został przywrócony do służby i włączony w skład 30. Flotylli. Od listopada 1942 do sierpnia 1944 roku odbył 12 patroli z Konstancy, wszystkie w pobliżu brzegu Kaukazu, podczas których zaangażowany był w zwalczanie radzieckiej żeglugi. 27 grudnia 1942 roku został wykryty niedaleko Soczi przez radziecki trałowiec, który zaatakował go ośmioma bombami głębinowymi, które spowodowały jednak jedynie niewielkie uszkodzenia. 5 maja 1943 roku storpedował i uszkodził zbiornikowiec „Kreml” (7666 BRT). Zniszczenia radzieckiej jednostki były na tyle poważne, że nie nadawała się do remontu i dalszego użytku.
Użycie pocisków rakietowych.
Latem 1943 roku najpierw U-24, a następnie U-9 otrzymały rozkaz wejścia do suchego doku w rumuńskiej Konstancy. Tam jednostki zostały ukryte za pomocą siatek maskujących i plandek, zaś większość załóg zwolniona na ląd, z zakazem powrotu na okręty do momentu ich wezwania. Po zakończeniu prac, dopiero gdy okręty ponownie znalazły się w morzu, członkowie załóg odkryli nowe przytwierdzone do kilu urządzenia – niewidoczne z zewnątrz (nawet gdy okręty znajdowały się na powierzchni) – ramy na obu burtach poniżej linii wodnej, mieszczące pociski rakietowe WkSpr 42. Celem montażu tego rodzaju uzbrojenia, była możliwość przeprowadzania przez U-9 ataków na cele lądowe, którego to rodzaju działalność okręt prowadził aż zakończenia swojej kampanii czarnomorskiej.
12 października 1943 roku niedaleko Jałty U-9 bez powodzenia przeprowadził atak torpedowy na radziecki niszczyciel. 29 października zgłosił atak na zbiornikowiec niedaleko Jałty, który według raportu prawdopodobnie zatonął. 23 marca 1944 roku, gdy U-9 pobierał w paliwo w porcie w Teodozji, 18 radzieckich samolotów szturmowych Ił-2 wykonało nalot na port. Jedna ze zrzuconych bomb uszkodziła kadłub U-9, raniąc także dowódcę okrętu. Artylerzyści okrętu zgłosili jednak zestrzelenie dwóch z atakujących samolotów za pomocą okrętowego działka kal. 20 mm. U-9 został wówczas przeprowadzony do Jałty, a następnie Sewastopola przez I oficera Wolfa-Dietricha Dehrmanna, celem przeprowadzenia pilnych napraw. 5 kwietnia dowództwo okrętu objął Martin Landt-Hayen, celem przeprowadzenia 24-godzinnego tranzytu z Sewastopola do Konstancy, 7 kwietnia zaś Kptlt. Klaus Petersen, który zastępował rannego w nalocie Oblt. Heinricha Klapdora.
Pod jego dowództwem 26 kwietnia okręt wyszedł na swój kolejny patrol, podczas którego storpedował i uszkodził radziecki okręt patrolowy „Sztorm”, zaś 17 maja uszkodził nierozpoznany tankowiec. Ataki te spotkały się z radzieckim kontratakiem, między innymi 11 maja, kiedy okręt został obrzucony bombami głębinowymi przez okręt eskorty, które wyrządziły jednak jedynie niewielkie uszkodzenia. 25 maja w pobliżu Tuapse U-9 bez powodzenia zaatakował radziecki okręt patrolowy. 15 lipca 1944 roku okręt wyszedł na swój ostatni – 12 na Morzu Czarnym – patrol, z którego powrócił do Konstancy 11 sierpnia. Kilka dni później, 20 sierpnia, U-9 został zatopiony podczas radzieckiego nalotu na Konstancę.
Po wojnie.
22 października 1944 roku wrak U-9 został podniesiony przez Sowietów i odholowany do Mikołajowa. 19 kwietnia 1945 otrzymał nazwę TS-16 z zamiarem jego remontu, jednak 12 grudnia 1946 roku z uwagi na rozmiar zniszczeń zrezygnowano z niego, i znajduje się obecnie w ekspozycji muzeum morskiego Floty Czarnomorskiej w Sewastopolu.
Podsumowanie.
Przyjęty do służby w Kriegsmarine 21 sierpnia 1935 roku U-9, przeprowadził 18 wojennych patroli bojowych – sześć podczas kampanii wojennych w Polsce, na zachodzie i północy Europy, oraz dwanaście patroli na Morzu Czarnym w trakcie niemieckiej wojny ze Związkiem Radzieckim. Niektóre źródła podają liczbę 19 patroli, licząc odrębnie jako osobny patrol ostatni rejs Wolfganga Lütha, gdy wracał do przydzielonego mu sektora po uzupełnieniu zapasów. Podczas działań na morzach północnych Europy zatopił 8 jednostek cywilnych przeciwnika o łącznej pojemności 24 334 BRT uszkodził także cztery inne. Zatopił także jeden okręt podwodny. Na Morzu Czarnym uszkodził dwie jednostki radzieckie, zgłosił także zatopienie jednego tankowca. Przeprowadził także kilka nieudanych ataków torpedowych, w tym na polski niszczyciel „Błyskawica”. Poza walką z jednostkami pływającymi, brał także udział w walkach z radzieckimi jednostkami lądowymi, ostrzeliwując cele lądowe za pomocą wystrzeliwanych spod wody pocisków rakietowych.

</doc>
<doc id="1475084" url="https://pl.wikipedia.org/wiki?curid=1475084" title="Niesób">
Niesób

Niesób ("Samica") – rzeka, lewostronny dopływ Prosny o długości 30,16 km.
Przepływa przez Kępno i Wieruszów, gdzie wpada do Prosny.
 ustalona została na pewnym odcinku rzeki w okolicach Wieruszowa granica rozdzielająca zabór pruski od Królestwa Polskiego.

</doc>
<doc id="1475085" url="https://pl.wikipedia.org/wiki?curid=1475085" title="Edward Pant">
Edward Pant



</doc>
<doc id="1475087" url="https://pl.wikipedia.org/wiki?curid=1475087" title="Obszczenacyonalnoje tielewidienije">
Obszczenacyonalnoje tielewidienije

Obszczenacyonalnoje tielewidienije (ONT, , ОНТ) – białoruski nadawca telewizyjny, którego właścicielem jest ZAO Wtoroj nacjonalnyj kanał (ЗАО Второй национальный канал). ONT powstał 25 czerwca 2002 dekretem prezydenta Białorusi Aleksandra Łukaszenki z 15 lutego 2002. Dawniej na częstotliwościach ONT nadawała rosyjska telewizja ORT. Zasięg kanału dosięga nawet do Polski na terenach województw Lubelskiego i Podlaskiego. W województwie lubelskim zasięg dosięga do okolic Parczewa z nadajnika w Brześciu (kanał 30).
Stacja oprócz produkcji własnej i zagranicznej retransmituje sygnał rosyjskiego Kanału Pierwszego.

</doc>
<doc id="1475094" url="https://pl.wikipedia.org/wiki?curid=1475094" title="Ghost Whisperer">
Ghost Whisperer



</doc>
<doc id="1475097" url="https://pl.wikipedia.org/wiki?curid=1475097" title="Żanna Pintusewicz">
Żanna Pintusewicz



</doc>
<doc id="1475100" url="https://pl.wikipedia.org/wiki?curid=1475100" title="Żanna Block">
Żanna Block



</doc>
<doc id="1475102" url="https://pl.wikipedia.org/wiki?curid=1475102" title="Chaim Halberstam">
Chaim Halberstam

Chaim ben Arie Lejb Halberstam, zwany Diwrej Chaim (hebr. חיים הלברשטאם מצאנז; ur. 1793 w Tarnogrodzie, zm. 19 kwietnia 1876 w Nowym Sączu) – cadyk, założyciel chasydzkiej dynastii Sanz, protoplasta dynastii Bobow, Gribow, Gorlic, Klausenberg i Żmigrod.
Życiorys.
Urodził się w Tarnogrodzie, jako syn Arie Lejba Halberstama. Był uczniem Jakowa Icchaka Horowica, Moszego Jehoszuy Heszla Orensteina, Naftalego z Ropczyc i Cwi Hirsza z Żydaczowa. Po ukończeniu nauk został zatrudniony jako rabin w gminie żydowskiej w Rudniku nad Sanem. W 1830 roku został rabinem w Nowym Sączu, którą to funkcję pełnił do końca życia. Założył jesziwę będącą jedną z głównych uczelni talmudycznych Galicji. Swoje nauki zawarł w cyklu "Diwrej Chaim" (hebr. "Słowa Chaima") zawierającym przepisy z zakresu prawa rozwodowego i czystości rytualnej, responsy talmudyczne oraz zbiór kazań.
Chaim Halberstam został pochowany w ohelu na cmentarzu żydowskim przy ulicy Rybackiej w Nowym Sączu. Jest on celem licznych pielgrzymek żydowskich z całego świata.
Rodzina.
Pierwszą żoną Chaima Halberstam była córka rabina Borucha Frenkla-Thumima, jednak zmarła ona bardzo wcześnie i bezdzietnie. Następnie ożenił się z jej siostrą Rochlą Fejgą Frenkl-Thumim, z którą miał pięciu synów: Ezechiela Szragę, Dawida, Meira Nosona, Barucha i Aarona. Jego trzecią żoną była Rechl Unger, z którą miał dwóch synów: Szolema Eliezera i Jeszaję oraz siedem córek.
Chaim Halberstam był założycielem dynastii cadyków Sanz. Jego synowie przewodzili wspólnotom chasydów w innych miastach – Ezechiel Szraga w Sieniawie, Baruch w Gorlicach, Dawid w Chrzanowie. Dynastię cadyków w Nowym Sączu kontynuowali kolejno: Aaron (1826–1903), Mosze (zm. 1906), zięć Chaima Icchak Tobiasz z Głogowa Małopolskiego (zm. 1927), Józef Menachem (zm. 1935). Ostatniego sądeckiego cadyka Mordechaja Zeewa Halberstama w 1942 roku zamordowali naziści.
Charakterystyczną cechą chasydów z Sącza było ultrakonserwatywne podejście do spraw religijnych oraz skromny, wręcz ascetyczny styl życia.

</doc>
<doc id="1475107" url="https://pl.wikipedia.org/wiki?curid=1475107" title="The Singles (album Kombi)">
The Singles (album Kombi)

The Singles – album wydany przez wytwórnię Sonic w 1992 roku.
Na album składają się nagrania pochodzące z analogowych singli jakie zespół Kombi nagrał oraz wydał w Polsce w latach 1979–1984. Wydawnictwo to jednak zawiera błędy (*) jeżeli chodzi o oryginalność kilku zamieszczonych na nim utworów.

</doc>
<doc id="1475110" url="https://pl.wikipedia.org/wiki?curid=1475110" title="Leucopsar rothschildi">
Leucopsar rothschildi



</doc>
<doc id="1475112" url="https://pl.wikipedia.org/wiki?curid=1475112" title="EUMM Gruzja">
EUMM Gruzja

Misja Obserwacyjna Unii Europejskiej w Gruzji – (EUMM Gruzja) (ang. "European Union Monitoring Mission (EUMM) in Georgia") – cywilna misja obserwacyjna powołana na mocy decyzji Rady Europejskiej z 15 września 2008 r. w związku z ustaleniami nadzwyczajnego posiedzenia Rady z 1 września 2008 r. wywołanego wojną gruzińsko-rosyjską. Celem misji jest obserwowanie w rejonach Gruzji okupowanych przez Rosjan przebiegu realizacji 6-punktowego planu pokojowego z 12 sierpnia 2008 r. uzgodnionego przez prezydencję francuską UE z Prezydentem Rosji. Generalny cel misji zawiera się czterech zadaniach: stabilizacja, normalizacja, budowa zaufania i bieżące informowanie UE o stanie rzeczy w obserwowanych rejonach. Faza operacyjna misji przewidzianej wstępnie na 12 miesięcy rozpoczęła się 1 października 2008 r., kiedy w rejon stref buforowych wyznaczonych jednostronnie przez armię rosyjską wyruszyły pierwsze patrol.
Udział w misji biorą przedstawiciele (policjanci, żołnierze i cywile) z 24 krajów członkowskich Unii Europejskiej w liczbie 211 osób – ponad 150 obserwatorów działających w terenie oraz personel i dowództwo kwatery głównej misji w Tbilisi (Kwatera Główna – 58 osób). Dowództwa biur terenowych znajdują się w: Mcchecie – 43 osoby, Gori – 59 osób, i Zugdidi – 49 osób.
Przez dwa lata (lipiec 2011 – czerwiec 2013) szefem misji był Polak generał broni Andrzej Tyszkiewicz; który 25 kwietnia 2012 został przez władze abchaskie uznany za "persona non grata".
Liczebność kontyngentów poszczególnych państw:
 – 27 osób,
 – 24 osoby,
 – 15 osób,
 – 15 osób (PZO),
 – 15 osób,
 – 13 osób,
 – 12 osób,
 – 11 osób,
 – 11 osób,
 – 11 osób,
 – 8 osób,
 – 7 osób,
 – 6 osób,
 – 6 osób,
 – 5 osób,
 – 4 osoby,
 – 4 osoby,
 – 3 osoby,
 – 3 osoby,
 – 3 osoby,
 – 3 osoby,
 – 2 osoby,
 – 2 osoby,
 – 1 osoba,

</doc>
<doc id="1475124" url="https://pl.wikipedia.org/wiki?curid=1475124" title="Nowotwory szczęki">
Nowotwory szczęki

Nowotwory szczęki – nowotwory wychodzące z zatok przynosowych (szczękowej, klinowej, sitowej) oraz kości szczękowej. Obszar ten nazywamy "masywem szczękositowym" i dzielimy go na tzw. suprastrukturę, mezostrukturę i infrastrukturę. Nowotwory występujące w tej okolicy są rzadkie i stanowią 0,5-1% wszystkich nowotworów złośliwych. Najczęściej rozwija się rak płaskonabłonkowy (85-90% przypadków) z błony śluzowej zatok. Rzadziej spotykany jest rak gruczołowy i oblak ("cutaneous carcinoma" - gruczolakorak oblakowaty). Szkliwiak ("adamantinoma") spotykany jest częściej w żuchwie. Nowotwory z tkanki łącznej: mięsaki kostne ("osteosarcoma"), włókniakomięsaki ("fibrosarcoma") i chrzęstniakomięsaki ("chondrosarcoma") występują rzadko, przebiegają niezwykle złośliwie, a wyleczenie ich zdarza się tylko wyjątkowo. Z innych mięsaków należy wymienić mięsaki limfatyczne ("lymphosarcoma"). Łagodne nowotwory spotykane w tej okolicy to różnorodne torbiele (zębopochodne), dysplazja kości i włókniak kostny. Jest zaliczany do grupy nowotworów głowy i szyi.
Rak szczęki (rak masywu szczękowo-sitowego).
Rak szczęki rozwija się w zamkniętej puszce kostnej, co utrudnia wczesne rozpoznanie. 
Rozpoznanie ustalane jest najczęściej późno, na podstawie następujących objawów:
Rak szczęki występuje najczęściej w zatoce szczękowej, komórkach sitowych, rzadziej w zatoce czołowej i bardzo rzadko w zatoce klinowej. Według podziału Baclese'a rozróżniamy guzy suprastruktury – zajmujące strop zatoki i naciekające oczodół; guzy infrastruktury – zajmujące dno zatoki i naciekające podniebienie; najrzadziej spotykane są guzy mezostruktury. Podział ten jest prosty i ma praktyczne zastosowanie w leczeniu.
Przebieg choroby.
Przebieg raka szczęki jest powolny, a przerzuty występują późno. Zdarza się to w 10-15% przypadków. U 60% zmarłych na raka szczęki nie stwierdza się w czasie autopsji przerzutów. Chorzy umierają z powodu miejscowego rozwoju guza, zanim powstaną przerzuty. Doszczętność miejscowego leczenia ma więc decydujące znaczenie dla rokowania. Przerzuty mogą się szerzyć do węzłów szyi, czasem jednak zajęte są węzły głębokie szyi. 
Podział kliniczny raka szczęki opiera się na cechach zaawansowania procesu nowotworowego:
Podział ten jest o tyle mało praktyczny, że ścisłe określenie stopnia jest trudne, a prawie zawsze mamy do czynienia z przypadkami zaawansowanymi. W rozpoznawaniu opieramy się na badaniu histopatologicznym tkanki guza uzyskanej przez punkcję zatoki, wycinek z owrzodzenia lub po operacji rozpoznawczej (otwarcie zatoki).
Dążąc do najbardziej precyzyjnego określenia rozległości choroby, konieczne jest badanie laryngologiczne (jamy nosowo-gardłowej) oraz badanie radiologiczne. Badanie radiologiczne składa się z oceny zdjęcia P.A. i bocznego zatok, zdjęcia osiowego oraz badania tomograficznego. W ten sposób można określić czy nowotwór nacieka dno oczodołu, niszczy ścianę tylną zatoki i zajmuje dół skrzydłowopodniebny, niszcząc skrzydła kości klinowej, czy nie nacieka przedniego dołu czaszkowego.
Leczenie.
Zasadą jest maksymalnie doszczętny, rozległy zabieg chirurgiczny. Najczęściej ze względu na zaawansowanie nowotworu, radykalizm operacji nie jest wystarczający. Konieczne jest więc stosowanie uzupełniającego leczenia pooperacyjnego promieniami jonizującymi z pól zewnętrznych lub śródtkankowo. W ten sposób można osiągnąć najwyższy odsetek wyleczeń. Za takim postępowanie przemawiają następujące argumenty:
Współczesną tendencją jest tzw. resekcja ostra szczęki w odróżnieniu od elektrochirurgicznej techniki podanej przez Ohngrena. Przy stosowaniu leczenia chirurgicznego i telegammaterapii można uzyskać w 30-40% przypadków 5-letnie przeżycie. Jeżeli zajęta jest tylko zatoka szczękowa, odsetek przeżyć 5-letnich wynosi 50-60%, jeżeli komórki sitowe - 30%, a jeżeli oczodół - 20-25%.

</doc>
<doc id="1475125" url="https://pl.wikipedia.org/wiki?curid=1475125" title="Okręg wyborczy Weymouth and Melcombe Regis">
Okręg wyborczy Weymouth and Melcombe Regis

Okręg wyborczy Weymouth and Melcombe Regis powstał w 1570 r. i wysyłał do angielskiej, a następnie brytyjskiej, Izby Gmin czterech deputowanych. W 1832 r. liczbę mandatów przypadających na okręg zmniejszono do dwóch. Okręg położony był w hrabstwie Dorset. Został zlikwidowany w 1885 r.

</doc>
<doc id="1475127" url="https://pl.wikipedia.org/wiki?curid=1475127" title="Pithecia pithecia">
Pithecia pithecia



</doc>
<doc id="1475128" url="https://pl.wikipedia.org/wiki?curid=1475128" title="Państwa uczestniczące w letnich igrzyskach olimpijskich">
Państwa uczestniczące w letnich igrzyskach olimpijskich

Lista przedstawia państwa uczestniczące w letnich igrzyskach olimpijskich w latach 1896-2008. Na igrzyskach w Pekinie wzięły udział 204 narodowe reprezentacje. W pierwszych igrzyskach olimpijskich w 1896 w Atenach roku wzięły udział reprezentacje Australii, Austrii, Danii, Francji, Grecji, Niemiec, Stanów Zjednoczonych, Szwajcarii, Szwecji, Węgier, Wielkiej Brytanii i Włoch.
Do Igrzysk Olimpijskich w Londynie (2012) wszystkie z 204 Krajowych Komitetów Olimpijskich partycypowały (wysłały co najmniej jednego zawodnika/sportowca) w przynajmniej jednych nowożytnych igrzyskach olimpijskich, dodatkowo atleci z Australii, Francji, Wielkiej Brytanii, Grecji, i Szwajcarii brali udział we wszystkich 25 nowożytnych Letnich Igrzyskach Olimpijskich.
Historia.
Z każdymi następnymi igrzyskami państw uczestniczących przybywało. Związane to było z rozpadem niektórych państw:

</doc>
<doc id="1475130" url="https://pl.wikipedia.org/wiki?curid=1475130" title="Jump That Rock (Whatever You Want)">
Jump That Rock (Whatever You Want)

Jump That Rock (Whatever You Want) - singiel promujący płytę Jumping All Over The World - Whatever You Want, utworzony przez niemiecką grupę muzyczną Scooter wraz z angielskim zespołem rockowym Status Quo.

</doc>
<doc id="1475142" url="https://pl.wikipedia.org/wiki?curid=1475142" title="Dyskografia Moniki Brodki">
Dyskografia Moniki Brodki

Dyskografia Brodki składa się z pięciu albumów studyjnych, jednego albumu koncertowego, czterech minialbumów, dwudziestu ośmiu singli oraz teledysków.

</doc>
<doc id="1475147" url="https://pl.wikipedia.org/wiki?curid=1475147" title="Obserwatoria astronomiczne">
Obserwatoria astronomiczne



</doc>
<doc id="1475152" url="https://pl.wikipedia.org/wiki?curid=1475152" title="Tomasz Kamiński (skrzypek)">
Tomasz Kamiński (skrzypek)

Tomasz Kamiński (23 sierpnia 1965 w Toruniu) – polski muzyk bluesowy i jazzowy.
Uczęszczał do szkoły muzycznej do klasy skrzypiec. Jako skrzypek i wokalista występował z zespołem Nocna Zmiana Bluesa, z którym nagrał siedem płyt. Gościnnie wystąpił też na płytach zespołów Dżem i Zdrowa Woda. Od 1999 roku rozpoczął karierę solową. Jego debiutancka płyta, zatytułowana "Małe miłości" ukazała się 7 czerwca 1999. Jest też autorem książek "Powołany do miłości" oraz "Żyć w szkole miłości". 

</doc>
<doc id="1475153" url="https://pl.wikipedia.org/wiki?curid=1475153" title="Tomasz Kamiński">
Tomasz Kamiński



</doc>
<doc id="1475154" url="https://pl.wikipedia.org/wiki?curid=1475154" title="Edward Landowski">
Edward Landowski

Edward Landowski (ur. 14 października 1839 w Wilnie, zm. 6 listopada 1882 w Algierze) – polski lekarz, antropolog, powstaniec styczniowy, wolnomularz Brat Pawła Landowskiego.
Urodził się w rodzinie lekarskiej, jako syn Vincenza Landowskiego; ukończył gimnazjum w Lublinie i studia medyczne we Wrocławiu. W czasie powstania styczniowego był naczelnikiem III sekcji żandarmerii narodowej. Wysłany za granicę po zakup broni, miał zbiec z powierzoną mu sumą. Na początku 1864 przebywał w Szwajcarii skąd po wydaleniu przeniósł się do Francji. Studiował w Zurychu i Montpellier. Jako lekarz praktykował w Sumene i w Paryżu, od 1879 roku w Algierze w "Mustapha Supérieur". Założył stację klimatyczną dla gruźlików, prowadził badania nad zastosowaniem rośliny "Piscida erythrina". Publikował też prace poświęcone kumysoterapii.

</doc>
<doc id="1475157" url="https://pl.wikipedia.org/wiki?curid=1475157" title="Amyntas I Macedoński">
Amyntas I Macedoński

Amyntas I (gr."Αμύντας Ά") – król Macedonii z rodu Argeadów. 
Życiorys.
W 511 p.n.e. Amyntas wykorzystując zniszczenie przez najazd perski potęgi państwa pajońskiego zaatakował osłabionych Pajonów od zachodu, zdobywając Pellę, Ichnaj oraz krainę zwaną Amfaksitis. Kiedy w roku 510 p.n.e. przybyli do Macedonii perscy posłowie z żądaniem, by Amyntas złożył hołd królowi perskiemu, ten zgodził się rozumiejąc, że wszelki opór nie ma sensu. Królestwo Amyntasa było odtąd najdalej na zachód wysuniętą częścią Imperium Perskiego. Panowanie perskie zapewniło Macedonii okres rozkwitu, gdyż otworzyły się przed nią nowe kierunki handlu. Amyntas strzegł dla Persji przeprawy przez rzekę Aksios, a także bronił przed Pajonami Żelaznej Bramy w górnym biegu rzeki. Pozostał również wierny Wielkiemu Królowi w czasie powstania Greków w Jonii. W zamian za swe usługi otrzymał potwierdzenie swojej władzy na zdobytych terytoriach. W nagrodę przyznano mu także krainę Anthemunt, którą około roku 505 p.n.e. zaproponował wygnanemu z Aten tyranowi Hippiaszowi. Liczył, że Ateńczyk odwdzięczy się mu po odzyskaniu władzy w Atenach. Hippiasz nie skorzystał jednak z propozycji króla. Amyntas zabiegał również o dobre stosunki z perską arystokracją. Swoją córkę Gygaję dał za żonę persowi Bubaresowi. Syn Gaygai - również Amyntas - cieszył się perską łaską i otrzymał w zarząd frygijskie miasto Alabastra.

</doc>
<doc id="1475161" url="https://pl.wikipedia.org/wiki?curid=1475161" title="European Union Monitoring Mission">
European Union Monitoring Mission

Misja Obserwacyjna Unii Europejskiej na Bałkanach (en - "European Union Monitoring Mission (EUMM)", wcześniej Misja Obserwacyjna Wspólnoty Europejskiej (en - "European Community Monitor Mission (ECMM) –" program zainicjowany przez Unię Europejską w lipcu 1991 r. w celu obserwowania granic, stosunków między grupami narodowościowymi, przemieszczania się uchodźców i wydarzeń politycznych oraz z zakresu bezpieczeństwa w byłej Jugosławii. Misja ECMM rozpoczęła się w lipcu 1991 r., a jej nazwę zmieniono 22 grudnia 2000 r.
Obecnie w skład personelu wchodzi 120 osób z 26 państw członkowskich UE, w tym z Polski, a jej szefem jest pracowniczka dyplomacji francuskiej i minister Maryse Daviet.

</doc>
<doc id="1475169" url="https://pl.wikipedia.org/wiki?curid=1475169" title="Nobuyuki Aihara">
Nobuyuki Aihara

 – japoński gimnastyk sportowy. Wielokrotny medalista olimpijski.
W drugiej połowie lat 50. miał pewne miejsce w japońskiej drużynie gimnastycznej. W drużynie zdobył dwa medale igrzysk olimpijskich, srebro w 1956 i złoto cztery lata później. Specjalizował się w ćwiczeniach wolnych, wywalczył dwa medale olimpijskie. Był także mistrzem świata w tej konkurencji w 1962.

</doc>
<doc id="1475177" url="https://pl.wikipedia.org/wiki?curid=1475177" title="Magnetometr protonowy">
Magnetometr protonowy

Magnetometr protonowy (ang. "Proton precession magnetometer") – urządzenie do pomiaru natężenia ziemskiego pola magnetycznego, umożliwiające między innymi wykrywanie obiektów bogatych w żelazo (Fe) na lądzie i w wodzie.
Magnetometr ten wykorzystuje rezonans jądrowy protonów w polu magnetycznym Ziemi ("Earth's Field Nuclear Magnetic Resonance") do wykrywania drobnych zmian w polu.

</doc>
<doc id="1475183" url="https://pl.wikipedia.org/wiki?curid=1475183" title="Overcome (album All That Remains)">
Overcome (album All That Remains)

Overcome – czwarty album studyjny amerykańskiej grupy muzycznej All That Remains.

</doc>
<doc id="1475189" url="https://pl.wikipedia.org/wiki?curid=1475189" title="Takuji Hayata">
Takuji Hayata

 – japoński gimnastyk. Dwukrotny złoty medalista olimpijski z Tokio.
W ojczyźnie triumfował w rywalizacji na kółkach, a wspólnie z kolegami także w drużynie. W drużynie był także mistrzem świata w 1970, na tej samej imprezie zdobył brąz na drążku. W 2004 został uhonorowany miejscem w Hall of Fame Gimnastyki. 

</doc>
<doc id="1475193" url="https://pl.wikipedia.org/wiki?curid=1475193" title="Szpachelka">
Szpachelka



</doc>
<doc id="1475194" url="https://pl.wikipedia.org/wiki?curid=1475194" title="Visalia (Kalifornia)">
Visalia (Kalifornia)

Visalia – miasto w Stanach Zjednoczonych, w stanie Kalifornia, w hrabstwie Tulare. Około 122 tys. mieszkańców (2007).
Jest częścią obszaru metropolitalnego Visalia-Porterville liczącego około 368 tys. mieszkańców (2000).
Z Visalia pochodzi Melissa Price, amerykańska lekkoatletka, specjalizująca się w skoku o tyczce.

</doc>
<doc id="1475199" url="https://pl.wikipedia.org/wiki?curid=1475199" title="Telewizja Kablowa Lubin">
Telewizja Kablowa Lubin



</doc>
<doc id="1475201" url="https://pl.wikipedia.org/wiki?curid=1475201" title="Tomek Kamiński">
Tomek Kamiński



</doc>
<doc id="1475213" url="https://pl.wikipedia.org/wiki?curid=1475213" title="William Douglas z Nithsdale">
William Douglas z Nithsdale

William Douglas z Nithsdale (ok. 1370 - ok. 1392) był szkockim rycerzem i krzyżowcem Krucjat Północnych. 
William Douglas był nieślubnym synem Archibalda Grima, 3. hrabiego Douglas i nieznanej z imienia matki. 
Mężczyzna o zapewne zawadiackim usposobieniu, Douglas był z armią francusko-szkocką, kiedy ta bez sukcesu oblegała Zamek w Carlisle w 1385 roku, gdzie obrońcą był gubernator Lord Clifford. Jest odnotowane, że dokonał tam bohaterskich czynów, dowodzących męstwa i zabił dużo Anglików.
Na pewno dostał ostróg, kiedy w 1387 roku poślubił Egidię (lub Gelis) Stewart, księżniczkę szkocką, córkę króla Roberta II, sławną ze swego piękna. Jako posag wniosła ziemie w Nithsdale w południowo-zachodniej Szkocji, Herbertshire w hrabstwie Stirling i roczną rentę w wysokości 300 funtów.
W ciągu pierwszego roku małżeństwa młody Nithsdale poprowadził ekspedycję karną przeciw irlandzkim najeźdźcom, którzy niepokoili dzierżawy jego ojca w Fiefdorn z Galloway. Wczesnym latem 1388 roku z grupą 500 dobrze przygotowanych weteranów żołnierzy popłynął do Carlingford Lough, wylądował pod miastem, które wezwało posiłki. W rezultacie Szkoci, weterani lat walk granicznych, pobili Irlandczyków, zdobyli miasto i je spalili, zajęli zamek i przechwycili 15 statków w porcie. Nithsdale i jego siły ekspedycyjne odpłynęły do Loch Ryan, by zdążyć jeszcze wziąć udział w najeździe na Północną Anglię, co miało swoją kulminację w Bitwie pod Otterburn 19 sierpnia 1388 roku, w której Nithsdale odznaczył się w walce. Rok po bitwie zawarty został rozejm pomiędzy Anglią i Szkocją. 
Nithsdale w poszukiwaniu sławy rycerskiej ok. 1389 roku zdecydował się przyłączyć do Krzyżaków, walczących z Litwinami we wschodniej Europie. Uprzednio popadł w spór z Lordem Cliffordem, byłym adwersarzem w Carlisle. Kiedy obaj byli za granicą uważa się, że Clifford wyzwał Nithsdale na pojedynek i Douglas nawet wybrał się do Francji, by zdobyć odpowiednią broń do walki. Clifford jednakże zmarł 18 sierpnia 1391 roku, ale Nithsdale dotrzymał warunków ich "schadzki". Kiedy przechodził przez most prowadzący do głównej bramy w Gdańsku, został "zabity przez Anglików". Mieszczanie gdańscy zdecydowali, że "z powodu zasług świetnej służby, jakie ród Douglasa uczynił dla tego miasta, wspomagając je w skrajnie krytycznych potrzebach przeciw Polakom, Szkoci mieli pozwolone być wolnymi mieszczanami w mieście". Kamienna tarcza na Wysokiej Bramie została przyozdobiona herbem tego rycerza, a brama przez następne stulecia powszechnie była nazywana Bramą Douglas'a, tak opisywana jeszcze w 1734 roku.
Ponieważ Nithsdale podjął większość swoich należności z osiedla Dumfries w 1392 przyjmuje się, że jego śmierć nastąpiła w tym roku lub wkrótce potem.

</doc>
<doc id="1475214" url="https://pl.wikipedia.org/wiki?curid=1475214" title="DIJA">
DIJA



</doc>
<doc id="1475221" url="https://pl.wikipedia.org/wiki?curid=1475221" title="Pedro Virgilio Rocha">
Pedro Virgilio Rocha



</doc>
<doc id="1475222" url="https://pl.wikipedia.org/wiki?curid=1475222" title="Fotyn z Sirmium">
Fotyn z Sirmium

Fotyn z Sirmium (ur. 310, zm. 376) – biskup Sirmium, uczeń Marcelego z Ancyry. Był kilkakrotnie potępiany (w Antiochii 344, w Mediolanie 345, w Sirmium 347). Negował byt osobowy Chrystusa, nie rozróżniał Ojca i Syna, twierdził, że Chrystus był akceptowanym przez Boga „nadczłowiekiem”. Pisma Fotyna nie zachowały się.

</doc>
<doc id="1475225" url="https://pl.wikipedia.org/wiki?curid=1475225" title="Artur Kyszenko">
Artur Kyszenko

Artur Kyszenko (ukr. Артур Кишенко, ur. 14 października 1986) – ukraiński zawodnik boksu tajskiego i kick-boxer wagi średniej.
Kariera sportowa.
Kyszenko rozpoczynał karierę w amatorskim boksie tajskim, w którym zdobywał medale mistrzostw kraju, kontynentu i świata. Od 2004 roku startuje również w zawodowym kick-boxingu, specjalizuje się w formule K-1. Jego pierwszym poważnym zawodowym sukcesem było zwycięstwo w regionalnym turnieju pre-eliminacyjnym K-1 East Europe MAX 2006 GP w Wilnie w marcu 2006 roku.
30 czerwca 2006 roku Kyszenko zadebiutował w cyklu K-1 World MAX, wygrywając walkę rezerwową z Rayenem Simsonem w Finale K-1 World MAX 2006.
W 2007 roku w Finale K-1 World MAX 2007 doszedł do półfinału, przegrywając z Masato.
Największy jak dotąd sukces w swojej zawodowej karierze osiągnął w roku 2008, zostając wicemistrzem K-1 World MAX. Podczas finałowego turnieju pokonał w półfinale broniącego tytułu Andy Souwera, a w finale uległ po zaciętej walce Masato. Rok później swój udział w K-1 World MAX zakończył na ćwierćfinale, gdy został pokonany na punkty przez Souwera. W 2010 roku odpadł już w eliminacjach, niespodziewanie przegrywając z Marokańczykiem Mohamedem Khamalem.
Osiągnięcia.
Zawodowe:
Amatorskie:

</doc>
<doc id="1475227" url="https://pl.wikipedia.org/wiki?curid=1475227" title="Wiktor Wolski">
Wiktor Wolski

Wiktor Wolski (ur. w Nowozybkowie, w guberni czernihowskiej, zm. po 12 czerwca 1919) – porucznik pilot Wojska Polskiego II RP.
Życiorys.
Był synem Władysława i Emilji z domu Olszkiewicz. Ukończył szkołę średnią w Nowozybkowie i po złożeniu egzaminu dojrzałości studiował na Akademii Rolniczej w Moskwie.
Po wybuchu I wojny światowej wcielony do armii carskiej. 1 października 1915 został przydzielony do oddziałów inżynieryjnych. W listopadzie tego roku został skierowany do szkoły lotniczej w Moskwie na kurs teoretyczny. Następnie przeszedł kurs praktycznego pilotażu w Wojskowej Szkole Pilotów w Gatczynie koło Petersburga i został skierowany do walki z Niemcami. Zestrzelony dostał się do niewoli, z której 18 maja 1918 udało mu się zbiec. Udał się w rejon Murmańska i jako lotnik wyjechał do Francji.
W czerwcu wstąpił do Błękitnej Armii gen. Józefa Hallera. Po paru miesiącach służby w piechocie, uzyskał dyplom pilota po ukończeniu szkół w Pau i Avord. W kwietniu 1919 uzyskał awans na porucznika i został przydzielony do 582 Eskadry Salmsonów. Po przybyciu armii Hallera do Polski razem z eskadrą skierowany został na front bolszewicki.
12 czerwca 1919, w czasie kolejnego lotu bojowego na małej wysokości, został zestrzelony przez bolszewików i wzięty do niewoli. Przewieziony do Smoleńska został poddany morderczemu śledztwu przez funkcjonariuszy Czeka. Bity i torturowany nie załamał się i nie wydał informacji o liczebności i stanie lotnictwa polskiego oraz rozlokowania wojsk polskich. Po kilku dniach śledztwa został rozstrzelany przez bolszewików.
Pośmiertnie został odznaczony Polową Odznaką Pilota.

</doc>
<doc id="1475229" url="https://pl.wikipedia.org/wiki?curid=1475229" title="SK">
SK



</doc>
<doc id="1475235" url="https://pl.wikipedia.org/wiki?curid=1475235" title="Wydział Materiałoznawstwa, Technologii i Wzornictwa Uniwersytetu Technologiczno-Humanistycznego im. Kazimierza Pułaskiego w Radomiu">
Wydział Materiałoznawstwa, Technologii i Wzornictwa Uniwersytetu Technologiczno-Humanistycznego im. Kazimierza Pułaskiego w Radomiu

Wydział Materiałoznawstwa, Technologii i Wzornictwa Uniwersytetu Technologiczno-Humanistycznego im. Kazimierza Pułaskiego w Radomiu (WMTiW) – jeden z 8 wydziałów Uniwersytetu Technologiczno-Humanistycznego im. Kazimierza Pułaskiego w Radomiu istniejący do 2019 roku.
Historia Wydziału.
W 1951 r., z inicjatywy Centralnego Związku Przemysłu Garbarskiego, powstał Wydział Chemiczno-Garbarski, jako drugi wydział Wieczorowej Szkoły Inżynierskiej w Radomiu. Pierwszym dziekanem Wydziału został mgr inż. Mieczysław Pietrzykowski. W 1951 r. powołano Oddział Wydziału Chemicznego w Pionkach, który działał do 1957 r. W roku akademickim 1956/1957 zlikwidowano Wydział Chemiczno-Garbarski (wraz z oddziałem w Pionkach). Wydział został reaktywowany w 1963 r. pod nazwą Wydział Garbarstwa, jako jedyny tego typu w kraju. Po przekształceniu w 1965 r. Wieczorowej Szkoły Inżynierskiej w Radomiu na Kielecko-Radomską Wieczorową Szkołę Inżynierską w Kielcach, Wydział Garbarstwa znalazł się w strukturze uczelni. Kolejna zmiana nazwy uczelni w 1967 r. (Kielecko-Radomska Wyższa Szkoła Inżynierska w Kielcach) przyniosła również przekształcenie Wydziału Garbarstwa na Wydział Technologii Obuwia i Garbarstwa. Wraz z przekształceniem Kielecko-Radomskiej Wyższej Szkoły Inżynierskiej w Kielcach w Politechnikę Świętokrzyską, Wydział Technologii Obuwia i Garbarstwa został zlikwidowany, a w jego miejsce powołano Instytut Tworzyw Sztucznych i Skóry. Po wydzieleniu z Politechniki Świętokrzyskiej samodzielnej Wyższej Szkoły Inżynierskiej w Radomiu, Instytut Tworzyw Sztucznych i Skóry został przekształcony w Wydział Materiałoznawstwa i Technologii Obuwia. W 1999 r. do użytku zostało oddane nowe skrzydło budynku mieszczące laboratoria. Wraz z poszerzeniem działalności naukowej i dydaktycznej Wydziału kolejny raz zmieniono jego nazwę. Od 2008 r. nosi on nazwę Wydział Materiałoznawstwa, Technologii i Wzornictwa. Wydział czyni starania o pozyskanie prawa do nadawania stopnia naukowego doktora nauk technicznych w zakresie technologii chemicznej. 22 listopada 2012 r. Senat Uczelni podjął decyzję o likwidacji od roku akademickiego 2012/2013 kierunku studiów zarządzanie i inżynieria produkcji prowadzonych dotychczas na Wydziale. 1 października 2019 roku wydział ten został zlikwidowany i przekształcony w Wydział Inżynierii Chemicznej i Towaroznawstwa.

</doc>
<doc id="1475236" url="https://pl.wikipedia.org/wiki?curid=1475236" title="Traktat reasekuracyjny">
Traktat reasekuracyjny

Traktat reasekuracyjny – tajny traktat podpisany 18 czerwca 1887, obowiązujący do czerwca 1890. Był kontynuacją formowania się sojuszu pomiędzy Niemcami a Rosją po tym, jak Sojusz Trzech Cesarzy (1873) dobiegł końca w 1887.
Historia.
Otto von Bismarck kontynuował swoją politykę izolowania Francji na arenie międzynarodowej, co jego zdaniem gwarantowało Niemcom bezpieczeństwo. Sojusz z Rosją miał także na celu odciągnięcie Rosji od potencjalnego nawiązania dobrych relacji z Francją, a w efekcie uniknięcie wojny na dwóch frontach.
Traktat dzielił się na dwie części, którymi były:
Dobre stosunki z Rosją, a także podpisanie wszystkich traktatów z tym krajem, były przede wszystkim zasługą Bismarcka, co związane było z jego pozycją i autorytetem. W chwili jego dymisji ze stanowiska kanclerza Niemiec (20 marca 1890) ministerstwo zagraniczne Niemiec nie było w stanie kontynuować dotychczasowej polityki, co doprowadziło do zakończenia sukcesywnej polityki Niemiec wobec Rosji. Następcą kanclerza Bismarcka został Leo von Caprivi, który uważał, że tajna umowa zawarta z Rosją była całkowicie sprzeczna z umową zawartą przez Niemcy i Austro-Węgry (dwuprzymierze). Umowę z Rosją uznał za zdradę Austro-Węgier i doradził cesarzowi, aby nie przedłużył umowy z Rosją po jej wygaśnięciu.
W 1890 Rosja chciała renegocjować traktat, jednakże cesarz Niemiec, Wilhelm II nie wyraził chęci, ani zgody na ponowne podpisanie traktatu. Doprowadziło to w konsekwencji do zacieśnienia kontaktów Rosji z Francją i podpisania sojuszu francusko-rosyjskiego w 1892, a także zakończenia izolacji Francji na arenie międzynarodowej (Entente cordiale, 1904). Niechęć podpisania nowego traktatu z Rosją doprowadziła także do rozpoczęcia izolacji politycznej Niemiec po tym, jak Wielka Brytania rozpoczęła rozszerzać swoje stosunki dyplomatyczne z Rosją (porozumienie rosyjsko-angielskie, 1907).
W 1896 niemiecka gazeta "Hamburger Nachrichten" opublikowała treść traktatu, co wywołało fale oburzenia w Niemczech oraz Austro-Węgrzech.
Brak zgody na podpisanie ponownego traktatu przez Niemcy wzmogły animozje i wrogość pomiędzy wszystkimi państwami Europy, co doprowadziło do izolacji Niemiec, powstania wielu sojuszów wojskowych (często wrogich pomiędzy sobą), a ostatecznie do wybuchu I wojny światowej.

</doc>
<doc id="1475237" url="https://pl.wikipedia.org/wiki?curid=1475237" title="Stanislovas Buskevicius">
Stanislovas Buskevicius



</doc>
<doc id="1475242" url="https://pl.wikipedia.org/wiki?curid=1475242" title="Zasada winy">
Zasada winy

Zasada winy – jedna z fundamentalnych zasad współczesnego prawa karnego, zgodnie z którą nie popełnia przestępstwa (ani też wykroczenia) sprawca, któremu nie można przypisać winy w czasie czynu.
Zasada ta opiera się na założeniu, że reakcja prawnokarna tylko wtedy jest celowa i racjonalna, gdy czyn zabroniony jest rezultatem świadomie powziętej i zrealizowanej woli sprawcy – negatywnie ocenianego nastawienia psychicznego w formie zamiaru popełnienia czynu albo niezachowania wymaganej w danych warunkach ostrożności.
Historycznym przeciwieństwem zasady winy była tzw. "zasada odpowiedzialności za skutek", zastosowana m.in. w Kodeksie Hammurabiego. 
W systemie prawa polskiego zasada winy jest wyrażona wprost w art. 1 § 3 k.k. i art. 1 § 2 k.w.

</doc>
<doc id="1475250" url="https://pl.wikipedia.org/wiki?curid=1475250" title="Wandalin (powiat łódzki wschodni)">
Wandalin (powiat łódzki wschodni)

Wandalin – wieś w Polsce położona w województwie łódzkim, w powiecie łódzkim wschodnim, w gminie Brójce.
Historia.
Po rozbiorach Polski tereny, na których leżała miejscowość znalazły się w zaborze rosyjskim. Miejscowość powstała w XIX wieku jako kolonia i leżała w Królestwie Polskim. W XIX-wiecznym Słowniku geograficznym Królestwa Polskiego wymieniona jest wspólnie z Budami Wandalińskimi odnotowanymi jako W. Budy, Obie wymienione jako kolonie leżące nad rzeką Ner w powiecie łódzkim w gminie Wiskitno i parafii Rzgów. W miejscowości znajdowało się wówczas 11 domów zamieszkiwanych przez 143 mieszkańców. Liczyła w sumie 154 mórg powierzchni. Budy Wandalińskie liczyły natomiast 33 morgi, na których stało 6 budynków zamieszkanych przez 33 mieszkańców.
Obecnie.
Wieś liczy obecnie około 120 mieszkańców. Przez wieś przepływa rzeka Ner, która stanowi naturalną granicę z Giemzowem. Pozostałe wsie sąsiadujące to Stefanów, Posada oraz Budy Wandalińskie. Od północnego wschodu wieś graniczy z miastem Łódź. Według administracji kościelnej wieś leży w granicach parafii św. Rafała Kalinowskiego w Łodzi-Wiskitnie.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="1475252" url="https://pl.wikipedia.org/wiki?curid=1475252" title="Kościół św. Rocha">
Kościół św. Rocha

Świątynie pod wezwaniem św. Rocha:

</doc>
<doc id="1475257" url="https://pl.wikipedia.org/wiki?curid=1475257" title="Fight with Tools">
Fight with Tools

Fight with Tools – trzeci album studyjny rockowego zespołu Flobots, wydany 16 października 2007 roku przez Universal Republic Group. Jego reedycję wydano 20 maja 2008 r.
7 czerwca 2008 płyta zadebiutowała na liście "Billboard 200" (miejsce 168.) i ostatecznie uplasowała się tam na 15. pozycji.

</doc>
<doc id="1475261" url="https://pl.wikipedia.org/wiki?curid=1475261" title="Parafia św. Rocha">
Parafia św. Rocha

Parafie pod wezwaniem św. Rocha

</doc>
<doc id="1475263" url="https://pl.wikipedia.org/wiki?curid=1475263" title="Jan Janikowski">
Jan Janikowski

Jan Janikowski (ur. 16 maja 1926 w Toruniu, zm. 28 maja 1990 w Warszawie) – polski kompozytor, pianista i aranżer. Założyciel zespołów muzycznych: Filipinki i Amazonki. Absolwent Wyższej Szkoły Ekonomicznej w Szczecinie.
Życiorys.
Po zakończeniu II wojny światowej mieszkał wraz z rodziną w Strzelcach Krajeńskich. Szkołę średnią, Liceum Ogólnokształcące ukończył w Drezdenku.
Początki działalności artystycznej.
Zadebiutował w studenckim teatrzyku Skrzat w Szczecinie jako kompozytor, pianista i aranżer. Udzielał się też w Akademickim Radiu, gdzie prowadził audycje muzyczne. Wkrótce nawiązał współpracę ze Sceną Poezji 13 Muz (Kabaret Piosenki) w Szczecinie. Współpracował również z innymi teatrami w tym mieście jako kompozytor. Pełnił funkcję kierownika muzycznego w szczecińskich teatrach: Polskim i Współczesnym.
Był żonaty z Haliną Janikowską z domu Uzarczyk (1933–2014). Zostali pochowaniu na Cmentarzu Północnym w Warszawie. 
Filipinki.
Od 1959 roku był nauczycielem ekonomii, towaroznawstwa i muzyki w Technikum Handlowym. W listopadzie tego samego roku utworzył tam żeńską grupę wokalną – Filipinki. Jej członkiniami były utalentowane muzycznie uczennice Janikowskiego. Zespół zadebiutował podczas szkolnej akademii, po czym spodobał się też szerszej publiczności. W 1962 roku odniósł znaczący sukces w konkursie "Mikrofon dla Wszystkich" zorganizowanym przez radio. Zadecydowało to o decyzji Janikowskiego, by od tej chwili poświęcić się wyłącznie działalności artystycznej. Nawiązał współpracę z Włodzimierzem Patuszyńskim i tworzył z nim podstawowy repertuar dla Filipinek. Zespołem tym opiekował się do 1967 roku, koncertował z nim w kraju i za granicą (m.in. Bułgaria, Francja, Kanada, NRD, Szwecja, USA, Wielka Brytania, ZSRR) i zrealizował kilka programów telewizyjnych.
Inne przedsięwzięcia artystyczne.
Po rozstaniu z Filipinkami w styczniu roku 1968 utworzył żeńską grupę wokalną Amazonki, która jeszcze w tym samym roku zdobyła nagrodę za debiut na Krajowym Festiwalu Polskiej Piosenki w Opolu. Nagrał z nią kilka płyt, dokonał też nagrań dla archiwum Polskiego Radia, a także sporo koncertował zarówno w Polsce, jak i za granicą (NRD, USA, ZSRR). Zespół rozwiązał się w 1983 roku.
W latach 1983–87 przebywał w Stanach Zjednoczonych, gdzie udzielał się jako pianista i organista. Towarzyszył Bobowi Lewandowskiemu w jego programach telewizyjnych, był też akompaniatorem Feliksa Konarskiego w Kabarecie Trzech Panów.

</doc>
<doc id="1475266" url="https://pl.wikipedia.org/wiki?curid=1475266" title="Bunt (grupa artystyczna)">
Bunt (grupa artystyczna)

Bunt – grupa artystyczna, powstała w Poznaniu w 1918 roku, skupiona głównie wokół czasopisma "Zdrój". 
Charakterystyka.
Należeli do niej przede wszystkim poeci i malarze, m.in.: Adam Bederski (poeta, teoretyk i autor manifestów programowych), Jerzy Hulewicz, Małgorzata i Stanisław Kubiccy, Władysław Skotarek, Stefan Szmaj, Jan Jerzy Wroniecki i August Zamoyski. Później dołączyli do niej także Artur Maria Swinarski i Jan Panieński. Funkcjonowała oficjalnie do roku 1920.
Grupę cechowało aktywistyczne i społeczne zaangażowanie, traktowanie literatury jako środka do kształtowania rzeczywistości pozaliterackiej. Wyparto metafizykę (wprowadzoną na łamy "Zdroju" przez Przybyszewskiego), swoją uwagę kierując na sprawy polityczne oraz na sformułowanie artystycznego programu nowej sztuki, inspirowanej niemieckim ekspresjonizmem. Radykalizm nurtu zrażał stałych czytelników poznańskiego czasopisma; wpływ miała na to także późniejsza krytyka ze strony Przybyszewskiego.
1 kwietnia 1918 zorganizowano po raz pierwszy w pomieszczeniach poznańskiego Towarzystwa Sztuk Pięknych wystawę prac członków nowej grupy. W związku z wybuchem skandalu (oskarżano twórców o obrazę moralności) przeniesiono prace do innych, zastępczych pomieszczeń. Tego samego dnia opublikowano specjalne wydanie "Zdroju", tzw. zeszyt "Buntu", który zawierał manifesty programowe, wiersze, wypowiedzi członków grupy oraz reprodukcje rysunków. W czerwcu 1918 roku wystawę przeniesiono do galerii w Berlinie i Düsseldorfie.
Przybyszewski początkowo niechętny był ekspresjonizmowi nowej grupy. Jednak starania Jerzego Hulewicza i jego gorące namowy ostatecznie przekonały młodopolskiego artystę do nowej koncepcji sztuki (do tego stopnia, że nazwał on całą swoją twórczość "ekspresjonistyczną"). Mimo tej akceptacji Przybyszewski wciąż pouczał i ostrzegał nowych artystów, z kolei grupa nie potrafiła zaakceptować tradycji młodopolskiej (której przeciwstawiał się np. Adam Bederski w wierszu "Czytelnik pobożny", otwierającym Zeszyt "Buntu", lub Stanisław Kubicki, formułując wypowiedzi takie jak "Precz z hasłem: Sztuka dla sztuki" czy "Uchwyćmyż sprawę człowieka w ręce nasze"). Sympatia między członkami nowej grupy a Przybyszewskim trwała więc bardzo krótko – ostatecznie przedstawiciel młodopolskiej cyganerii artystycznej zerwał kontakty z redakcją "Zdroju".
Od początku swojego powstania "Bunt" utrzymywał bliskie kontakty z niemieckimi ruchami artystycznymi, przede wszystkim z redakcjami ekspresjonistycznych czasopism, takich jak "Der Sturm" czy "Die Aktion" (na łamach którego wiele miejsca poświęcono prezentacji poznańskiej grupy – numery 21/22 i 35/36 z 1918 roku). Grupa utrzymywała także znajomość z krakowskimi formistami, organizując wspólne wystawy w Poznaniu i Krakowie, a w 1919 nawiązała kontakt z łódzką grupą Jung Idysz.
Oficjalnie "Bunt" zakończył swoją działalność w 1920 roku, chociaż w 1919 roku grupa nie była już aktywna.

</doc>
<doc id="1475273" url="https://pl.wikipedia.org/wiki?curid=1475273" title="Przechłodzenie organizmu">
Przechłodzenie organizmu



</doc>
<doc id="1475275" url="https://pl.wikipedia.org/wiki?curid=1475275" title="S.c">
S.c



</doc>
<doc id="1475278" url="https://pl.wikipedia.org/wiki?curid=1475278" title="S.D.I.">
S.D.I.



</doc>
<doc id="1475283" url="https://pl.wikipedia.org/wiki?curid=1475283" title="Karl Dehio">
Karl Dehio

Karl Gottfried Konstantin Dehio (ur. 27 maja 1851 w Rewlu, zm. 26 lutego 1927 w Dorpacie) – niemiecki lekarz patolog, profesor patologii i rektor Uniwersytetu w Dorpacie.
Życiorys.
W 1877 roku ukończył studia na Uniwersytecie w Dorpacie, swoje studia kontynuował w Wiedniu, Od 1879 do 1883 praktykował w szpitalu dziecięcym księcia Oldenburga w Sankt Petersburgu. W 1884 roku powrócił do Dorpatu, gdzie wykładał patologię. W 1886 roku został profesorem patologii, w 1918 roku rektorem Uniwersytetu w Dorpacie.
Od 1890 do 1914 roku Dehio był redaktorem „St. Petersburger Medizinische Wochenschrift”, przez pewien czas był wiceprzewodniczącym towarzystwa walki z trądem w Liwonii. 

</doc>
<doc id="1475293" url="https://pl.wikipedia.org/wiki?curid=1475293" title="Trawnik (zespół muzyczny)">
Trawnik (zespół muzyczny)

Trawnik – polski zespół muzyczny, grający reggae i ska.
Historia.
Zespół powstał w 1979 roku na warszawskim Żoliborzu. Pierwsze próby odbywały się w piwnicy Krzysztofa Bienia, wokalisty zespołu. Pierwotnie muzycy nazwali się "Differ" (od jednej z części samochodu), a na początku lat 80. XX wieku zmienili nazwę na "Sukces". Od 1981 roku zaczęli występować w klubie Riviera-Remont. Styl zespołu oscylował wokół ska i reggae, widoczna była również inspiracja rock and rollem lat 60. Od Pola Mokotowskiego, na którym spotykali się członkowie zespołu, zespół przyjął nazwę "Trawnik". W 1982 roku klub Riviera-Remont wysłał Trawnik, wraz z innymi zespołami, na festiwal "Open Rock". "Trawnik" został zauważony przez jury i wystąpił w koncercie finałowym. W roku 1984 grupa zawiesiła działalność.
Od 1984 do 1988 roku w piwnicy domu Bieniów próby miał zespół "Miasto", w którym grali Krzysztof Bień i Kuba Sienkiewicz, to właśnie z "Miasta" powstały później Elektryczne Gitary. Namowy Kuby|Sienkiewicza, skierowane pod adresem Bienia, w sprawie reaktywacji zespołu zakończyły się w 1995 roku wydaniem płyty o charakterze retrospektywnym – "Czarodzieje". Wydawcą było S.P. Records, wystąpił na niej także wspomniany Kuba Sienkiewicz. Po wydaniu albumu zespół wznowił działalność, w jego drugim składzie grali Krzysztof Bień, Marcin Rybak, Mikołaj Kuczkowski, Mariusz Radzikowski, Andrzej Owczynnikow, Henryk Wasążnik i Marek Kaim.
Śmierć Henryka Wasążnika spowodowała krótką przerwę w działalności zespołu. "Trawnik" wrócił na scenę w całkowicie zmienionym składzie. Do Krzysztofa Bienia dołączyli Wojciech Szewko, Sylwester Kozera, gitarzysta Robert Berger i perkusista Tomasz „Memel” Tarczyński. W 2000 roku zespół wydał drugą płytę "Sztajerska", z kolei w 2001 roku nagrał swoją wersję "Telewizji" zespołu Kryzys. Kolejna płyta ukazała się nakładem własnym zespołu w lipcu 2003 roku pod tytułem "FAFARAFA".

</doc>
<doc id="1475297" url="https://pl.wikipedia.org/wiki?curid=1475297" title="Zdrój (dwutygodnik)">
Zdrój (dwutygodnik)

Zdrój – dwutygodnik wydawany w Poznaniu w latach 1917–1922, skupiający pisarzy i artystów z grup Bunt i Zdrój. Założycielem i redaktorem naczelnym pisma był Jerzy Hulewicz. Podtytuł periodyku brzmiał „poświęcony sztuce i kulturze umysłowej”. Aż do ostatniego numeru czasopismo nie miało komitetu redakcyjnego, powołano go dopiero przed wydaniem ostatniego zeszytu. W jego skład weszli, oprócz redaktora naczelnego, Witold Hulewicz (pseudonim Olwid, brat Jerzego), Zenon Kosidowski i Władysław Skotarek. Wydawcą pisma do 1920 była poznańska Spółka Wydawnicza „Ostoja”, następnie Nakład Braci Hulewiczów. Redakcja mieściła się przy placu Wolności (wówczas plac Wilhelmowski).
Wysokość nakładu sięgała 1500 egzemplarzy. W byłym Księstwie Poznańskim w styczniu 1918 roku „Zdrój” liczył ok. 650 prenumeratorów, w Galicji – 50, w Warszawie – 500. Tych ok. 1200 stałych czytelników zapewniało płynność finansową pisma, natomiast sprzedaż pozostałych egzemplarzy odbywała się głównie poprzez księgarnie.
Dzieje pisma.
W okresie od powstania czasopisma do 1918 roku na jego łamach publikowali: Stanisław Przybyszewski, Wacław Berent, Adolf Chybiński, Zdzisław Dębicki, Jan Kasprowicz, Jan Lemański, Jan Lorentowicz, Ignacy Matuszewski, Artur Oppman, Władysław Orkan, Edward Porębowicz, Władysław Reymont, Kazimierz Przerwa-Tetmajer, Stefan Żeromski. W zamierzeniach redaktora naczelnego pismo miało stać się animatorem życia kulturalnego w Poznaniu oraz nawiązywać kontakty z Warszawą i Galicją.
Po 1918 roku współpraca Przybyszewskiego z czasopismem została zerwana, ponieważ zaczęli dominować w nim młodzi artyści, skupieni wokół grupy Bunt. W wydaniu specjalnym, poświęconym tej grupie, opublikowano grafiki Jerzego Hulewicza, Małgorzaty i Stanisława Kubickich, Władysława Skotarka, Stefana Szmaja, Jana Wronieckiego, Augusta Zamoyskiego. Autorami tekstów literackich i manifestów byli: Adam Bederski, Kubiccy, Jerzy Hulewicz. Od tego momentu pismo stało się trybuną nowej grupy artystycznej.
W czerwcu 1919 roku, po upadku grupy Bunt, na łamach czasopisma zaczęli publikować Wilam Horzyca, Julian Tuwim, Kazimierz Wierzyński oraz Jarosław Iwaszkiewicz, który został mianowany głównym przedstawicielem czasopisma w Warszawie.
W marcu 1920 roku Jan Stur (pseudonim Hersza Feingolda), przybywszy ze Lwowa, ogłosił na łamach „Zdroju” manifest "Czego chcemy". Stał się on zaczynem nowej grupy literackiej – tzw. „Zdrojowców”, do której weszli Józef Wittlin, Emil Zegadłowicz, Zenon Kosidowski. Grupa postawiła sobie za zadanie zdefiniować ekspresjonizm oparty na polskim rodowodzie (w przeciwieństwie do niemieckich konotacji ekspresjonizmu „Buntu”). Szybko jednak okazało się, że rytm dwutygodniowy pisma przeszkadza nowej grupie; ostatecznie odłączyli się od redakcji i przestali na łamach „Zdroju” publikować. Dla pisma oznaczało to nieuchronny koniec – w grudniu 1920 roku zawieszono działalność, w tym samym roku wydając jeszcze antologię tekstów i prac graficznych czasopisma pt. "Brzask epoki. W walce o nową sztukę" ze wstępem Jerzego Hulewicza. W 1922 roku wydano ostatni numer ze zmienioną szatą graficzną i nowym adresem redakcji (Kościanki, poczta Sokolniki – posiadłość Hulewiczów), jednak upadłego pisma nie udało się reaktywować.
Działalność społeczna.
Czasopismo „Zdrój” nigdy nie miało charakteru ściśle artystycznego, a publikujący na jego łamach twórcy starali się łączyć tematy dotyczące sztuki z działalnością społeczną. W grudniu 1917 roku na łamach periodyku zaatakowano Filharmonię Warszawską za to, że nie jest „ogniskiem twórczości polskiej”. W 1918 roku skrytykowano Gustawa Daniłowskiego za poprawianie własnej powieści "Maria Magdalena" tak, aby nie urażała niczyich uczuć. Entuzjastycznie powitano odzyskanie przez Polskę niepodległości (artykuł Jerzego Hulewicza "Gdy Trójca w Jednię się przemienia"). W artykule "Naczelnikowi hołd" Józef Piłsudski nazwany został „mężem, którego wolność wolnością się stała narodu”. Redakcja krytykowała endecję, decyzje Polskiego Sejmu Dzielnicowego oraz Komisariat Naczelnej Rady Ludowej, a redaktorzy „Zdroju” niejednokrotnie kpili ze strachu poznaniaków przed otwieraniem filii księgarni warszawskich, krakowskich czy lwowskich.
Publicyści „Zdroju” wyrażali także swój krytyczny stosunek do Kościoła katolickiego, twierdząc, że nie ma on prawa do wyznaczania norm etycznych. Walczyli także o szkołę bezwyznaniową, co spowodowało postrzeganie periodyku jako pisma „probolszewickiego”.
Typografia pisma.
Objętość każdego zeszytu wynosiła 32 strony w sztywnej okładce ozdobionej drzeworytem. Czasopismo drukowano w formacie quarto. Sześć zeszytów tworzyło tom. Układ zawartości czasopisma, przede wszystkim numerów początkowych z 1917 roku, wyglądał następująco:
W późniejszych numerach dużo miejsca zajmowały grafiki współpracowników, które w ostatnich zeszytach obejmowały nawet całe strony. Publikowano również reprodukcje van Gogha, Klee, Matisse’a, Picassa oraz Leona Chwistka, Tytusa Czyżewskiego, Andrzeja i Zbigniewa Pronaszków, Stefana Szmaja, Jana Spychalskiego, Jana Jerzego Wronieckiego, Augusta Zamoyskiego i innych.

</doc>
<doc id="1475301" url="https://pl.wikipedia.org/wiki?curid=1475301" title="George Washington Masonic National Memorial">
George Washington Masonic National Memorial

George Washington Masonic National Memorial – loża wolnomularska i pomnik położony w Alexandrii w amerykańskim stanie Wirginia, poświęcony pamięci George'a Washingtona, pierwszego prezydenta Stanów Zjednoczonych, który był wolnomularzem.
Loża wolnomularska w Alexandrii, do której za życia należał George Washington, po jego śmierci w 1799 roku i śmierci jego żony w 1802 roku zaczęła otrzymywać liczne przedmioty i pamiątki od rodziny i przyjaciół prezydenta. Chcąc zapewnić odpowiednie miejsce do przechowywania i ekspozycji tych przedmiotów, w rocznicę urodzin Washingtona na spotkaniu lóż wolnomularskich z całych Stanów Zjednoczonych 22 lutego 1910 roku postanowiono o wybudowaniu w tym celu pomnika. Budowa rozpoczęła się w 1923 roku i została ukończona w 1932 roku, w dwusetną rocznicę urodzin Washingtona.
Architektura.
Projekt pomnika czerpie z wielu starożytnych kultur i symboli. Wejście do budynku przypomina swym wyglądem grecki Partenon. Trzy sekcje wieży zbudowane są w różnych porządkach architektonicznych starożytnej Grecji. Najniższy poziom stylizowany jest na porządku doryckim, poziom środkowy zbudowany jest w porządku jońskim, zaś najwyższa sekcja w porządku korynckim. Jeszcze wyżej na wieży znajduje się piramida nawiązująca do piramid egipskich, a całość zwieńczy kwiaton w kształcie płomienia w nawiązaniu do starożytnych latarni morskich, w szczególności latarni morskiej na Faros, jednego z siedmiu cudów świata, strzegącej wejścia do portu starożytnej egipskiej Aleksandrii.
Budynek posiada dziewięć pięter i znajdują się w nim liczne pomieszczenia, spośród których wiele udostępnionych jest dla zwiedzających. Na czwartym piętrze znajduje się muzeum poświęcone George'owi Washingtonowi. Na piątym piętrze zlokalizowane są między innymi replika Arki Przymierza oraz murale Świątyni Salomona. Na szóstym piętrze umieszczono bibliotekę. Na ósmym piętrze położona jest kaplica zakonu templariuszy. Jedną z głównych atrakcji jest platforma widokowa na dziewiątym piętrze, skąd rozpościera się panorama na Alexandrię, Waszyngton i okolicę.

</doc>
<doc id="1475305" url="https://pl.wikipedia.org/wiki?curid=1475305" title="Gustaw Paprocki">
Gustaw Paprocki

Gustaw Paprocki (ur. 1845, zm. 1885) – sekretarz wydziału spraw wewnętrznych Rządu Narodowego w powstaniu styczniowym. Więziony w X Pawilonie Cytadeli Warszawskiej. Wyrokiem Audytoriatu Polowego skazany 30 lipca 1864 na karę śmierci, zamienioną na 10 lat ciężkich robót w twierdzach syberyjskich. W 1883 powrócił do Warszawy.
Bibliografia.
 

</doc>
<doc id="1475309" url="https://pl.wikipedia.org/wiki?curid=1475309" title="Włodzimierz Dybek">
Włodzimierz Dybek



</doc>
<doc id="1475314" url="https://pl.wikipedia.org/wiki?curid=1475314" title="Royal Albert Bridge">
Royal Albert Bridge

Royal Albert Bridge, pol. Most Księcia Alberta, zwany niekiedy Most Brunela lub Saltash Bridge - most kolejowy przez rzekę Tamar między miastami Plymouth w hrabstwie Devon i Saltash w Kornwalii. Zaprojektowany przez Isambarda Kingdom Brunela, otworzony do użytku przez księcia Alberta 2 maja 1859. Znajduje się na trasie kolejowej Londyn - Penzance. Długość mostu wynosi 666,8 m, najdłuższe przęsło ma 138,7 m. Znajduje się 30 metrów nad poziomem rzeki. Most w całości wykonany jest z żelaza. 

</doc>
<doc id="1475317" url="https://pl.wikipedia.org/wiki?curid=1475317" title="Bunt (ujednoznacznienie)">
Bunt (ujednoznacznienie)

Wydarzenia historyczne:
Filmy:
Muzyka:
Inne:

</doc>
<doc id="1475320" url="https://pl.wikipedia.org/wiki?curid=1475320" title="Generalni Inkwizytorzy Hiszpanii">
Generalni Inkwizytorzy Hiszpanii



</doc>
<doc id="1475324" url="https://pl.wikipedia.org/wiki?curid=1475324" title="Finał K-1 World MAX 2008">
Finał K-1 World MAX 2008

Finał K-1 World MAX 2008 ("Ameba Presents K-1 World MAX 2008 World Championship Tournament Final") – siódmy finałowy turniej cyklu K-1 MAX. Zwycięzcą i mistrzem K-1 World MAX został Masato Kobayashi (drugi raz w karierze). Odmiennie niż w latach poprzednich turniej finałowy składał się jedynie z półfinałów i finału. Ćwierćfinały rozegrano trzy miesiące wcześniej podczas gali K-1 World MAX 2008 Final 8.
Rezultaty.
Legenda: 
Walka otwarcia (3x3 min Ext.1R):
Super walka (3x3 min Ext.1R):
Walka rezerwowa nr 1 (3x3 min Ext.1R):
Walki półfinałowe (3x3 min Ext.1R):
Walka rezerwowa nr 2 (3x3 min Ext.1R):
Super walka (60 kg, 3x3 min Ext.1R):
Walka o mistrzostwo świata ISKA w wadze lekkiej (60 kg, 3x3 min Ext.2R):
Walka finałowa (3x3 min Ext.2R):

</doc>
<doc id="1475325" url="https://pl.wikipedia.org/wiki?curid=1475325" title="Ludwik Jaroszyński">
Ludwik Jaroszyński

Ludwik Jaroszyński (ur. 1840 – zm. 21 sierpnia 1862 w Warszawie) – członek Organizacji Miejskiej Warszawy, był wykonawcą zamachu na namiestnika Królestwa Polskiego wielkiego księcia Konstantego (3 lipca 1862).
Więziony był w X. Pawilonie Cytadeli Warszawskiej. Skazany wyrokiem Sądu Wojennego na karę śmierci, stracony na stokach Cytadeli.

</doc>
<doc id="1475327" url="https://pl.wikipedia.org/wiki?curid=1475327" title="Masato Kobayashi">
Masato Kobayashi



</doc>
<doc id="1475331" url="https://pl.wikipedia.org/wiki?curid=1475331" title="Johann Eberhard Nidhard">
Johann Eberhard Nidhard

Johann Eberhard Nidhard (ur. 8 grudnia 1607 w Falkenstein, zm. 1 lutego 1681 w Rzymie) – austriacki jezuita i kardynał w służbie hiszpańskiej.
Życiorys.
W 1631 wstąpił do zakonu jezuitów w Wiedniu. Został profesorem filozofii, prawa kanonicznego i etyki na Uniwersytecie w Grazu. Duchowy przewodnik austriackiej księżnej Marianny, która w 1649 roku poślubiła króla Hiszpanii Filipa IV. Wielki Inkwizytor Hiszpanii i członek hiszpańskiej Rady Regencyjnej 1666 do 1669, następnie ambasador Hiszpanii w Rzymie. W 1671 roku papież Klemens X mianował go tytularnym arcybiskupem Edessy, a rok później kardynałem z tytułem prezbitera San Bartolomeo all'Isola. Uczestniczył w konklawe 1676. Zmarł w swojej rzymskiej rezydencji w wieku 73 lat.

</doc>
<doc id="1475332" url="https://pl.wikipedia.org/wiki?curid=1475332" title="À La Carte">
À La Carte

À La Carte – dyskotekowa żeńska grupa muzyczna założona w roku 1978 przez dwójkę producentów Tony Hendrika i Karin Hartmann pracujących dla niemieckiej wytwórni płytowej Hansa International. Stylem zbliżona do innych czołowych europejskich żeńskich grup dyskotekowych końca lat siedemdziesiątych ubiegłego stulecia takich jak Maywood, Luv' (obie z Holandii), Arabesque (Niemcy), Baccara (Hiszpania).
Zespół zadebiutował w marcu 1979 piosenką "When The Boys Come Home", którą wykonały trzy dziewczyny pochodzące z Londynu: Patsy Fuller, Julia i Elaine. Następny przebój "Doctor, Doctor (Help Me Please)" zespół nagrał w październiku 1979 roku w składzie: Patsy Fuller, Jeanny Renshaw, Denise Distelle. W roku 1980 ta ostatnia została zastąpiona przez Katie Humble. Pierwszy album "Do Wah Diddy Diddy" został zrealizowany w roku 1980, a jednym z autorów piosenek był m.in. Michael Cretu (znany później z zespołu Enigma, autor piosenek Sandry).
Od stycznia 1981 zespół nagrywa w składzie Jeanny Renshaw, Linda Daniels i Joy Martin. Następny longplay "Viva" ukazuje się w roku 1982. W kwietniu 1982 do zespołu powraca Katie Humble w miejsce Lindy Daniels. We wrześniu 1983 roku zespół nagrywa album "Rockin’ Oldies", a w 1985 kończy swoją działalność.
Patsy Fuller mieszka obecnie w Berlinie, Katie Humble w Londynie, natomiast główna wokalistka zespołu Jeanny Renshaw po wyjściu za mąż zamieszkała w Australii.
Największe przeboje zespołu to: "Doctor Doctor (Help Me Please)", "Farewell Farewell to Carlingford", "Ring Me Honey", "Viva Torero", "Do Wah Diddy Diddy", "When The Boys Come Home", "Wanted (Jean Le Voleur)", "You Get Me On The Run"

</doc>
<doc id="1475336" url="https://pl.wikipedia.org/wiki?curid=1475336" title="Ijahman Levi">
Ijahman Levi

Ijahman Levi właśc. Trevor Sutherland (ur. 22 czerwca 1946 w Christiana) – jamajski wokalista, twórca muzyki roots reggae.
Życiorys.
Trevor Sutherland urodził się 21 czerwca 1946 roku w miejscowości Christiana, prowincji Manchester na Jamajce. Śpiewać zaczął już w dzieciństwie (jak sam twierdzi – była to inspiracja Jah). Pierwszym jego nagraniem była piosenka "Red eyes people" zarejestrowana w roku 1962 dla Duke'a Reida, za którą dostał pięć funtów. W roku 1963 dołączył do swoich rodziców, którzy wcześniej wyemigrowali do Anglii. Tam brał udział w kilku projektach muzycznych związanych z muzyką soul. Siedząc w więzieniu (jako więzień nr 266701) za drobne przestępstwo w latach 1972-1974 doznał duchowej przemiany, zmienił swój pseudonim na I Jah Man Levi. W czasie odbywania wyroku napisał także wiele piosenek, w tym jedną z najbardziej znanych – "Jah Heavy Load", którą nagrał od razu po odzyskaniu wolności. W tym samym roku ukazał się album "Haile I Hymn", a w następnym "Are We A Warrior". Oba zaliczają się do najwybitniejszych osiągnięć tego artysty. Na pierwszej z nich znalazły się 4 utwory, na drugiej zaś 5, za to bardzo rozbudowane i długie (nawet do 12 minut) co jest nietypowe dla muzyki reggae, jednak bardzo charakterystyczne dla tego wykonawcy. Tematycznie pierwsza płyta była całkowicie poświęcona wyznaniu wiary Ijahmana, na drugiej pojawiły się również piosenki o tematyce miłosnej. W sumie Ijahman Levi nagrał ponad 30 albumów. Występuje do dzisiaj niosąc swoje przesłanie. W Polsce pojawił się m.in. na Ostróda Reggae Festiwalu w 2008 roku.
Przekonania religijne.
Ijahman Levi jest rastafarianinem. Należy do domu 12 Plemion Izraela. Organizacja ta każdy miesiąc roku przyporządkowuje jednemu z biblijnych plemion izraelskich. Czerwiec, w którym urodził się muzyk, przyporządkowany jest Lewiemu. Ijahman uważa się za lewitę, czyli kapłana. Od tego plemienia wzięło się również ostatnie słowo jego pseudonimu. Dokładnie przestudiował Biblię i – jak twierdzi – stara się według niej żyć, służąc Jah.

</doc>
<doc id="1475339" url="https://pl.wikipedia.org/wiki?curid=1475339" title="Costa Mesa">
Costa Mesa

Costa Mesa – miasto w Stanach Zjednoczonych, w stanie Kalifornia, w hrabstwie Orange. Około 108 tys. mieszkańców (2000).
Mieszkał tu i zmarł 2 lipca 1992 roku dowódca Brygady Świętokrzyskiej NSZ płk Antoni Szacki.

</doc>
<doc id="1475346" url="https://pl.wikipedia.org/wiki?curid=1475346" title="Stamirowice (województwo łódzkie)">
Stamirowice (województwo łódzkie)

Stamirowice – wieś w Polsce położona w województwie łódzkim, w powiecie łódzkim wschodnim, w gminie Koluszki.
W latach 1975–1998 miejscowość administracyjnie należała do województwa piotrkowskiego.

</doc>
<doc id="1475347" url="https://pl.wikipedia.org/wiki?curid=1475347" title="142857">
142857



</doc>
<doc id="1475348" url="https://pl.wikipedia.org/wiki?curid=1475348" title="Ulica Juliusza Kossaka w Poznaniu">
Ulica Juliusza Kossaka w Poznaniu

Ulica Kossaka w Poznaniu – ulica na poznańskim Łazarzu, na terenie jednostki pomocniczej Osiedle Św. Łazarz.
Biegnie z południa na północ, równoległe do ul. Matejki, między ul. Wyspiańskiego i Grottgera. Jedyną przecznicą jest ul. Siemiradzkiego.
Nazwa upamiętnia malarza Juliusza Kossaka. Została wytyczona w 1903 r. na terenie tzw. (niem.) Johow-Gelände, nowych terenów pod zabudowę mieszkaniową należących m.in. do architekta Maxa Johowa, skupionych wzdłuż ul. Matejki. Do 1919 r. nosiła nazwę niem. Siemensstrasse (ul. Siemensa), w latach II wojny światowej była zwana (niem.) Schlütterstrasse.
Przed I wojną światową zdołano wznieść zaledwie dwa domy przy ul. Wyspiańskiego (modernistyczny gmach z narożnym wykuszem zbudował Wilhelm Mosenthin) i kamienicę na rogu ul. Siemiradzkiego (obecnie nr 9). Ta ostatnia w 1928 stała się własnością Polskiego Towarzystwa Ewangelickiego (występującego w imieniu Polskiego Zboru Ewangelicko-Augsburskiego, który nie miał jeszcze osobowości prawnej), mieszcząc salę i biuro parafialne, oraz – od strony ul. Siemiradzkiego – mieszkanie proboszcza, którym był ks. Gustaw Manitius. Te same funkcje pełniła po II wojnie światowej, aż do uzyskania przez parafię w 2004 własnego lokum przy kościele Łaski Bożej na ul. Obozowej (przy ul. Kossaka 9 mieszkali m.in. księża Karol Świtalski, Włodzimierz Missol, Jan Walter i Tadeusz Raszyk). Przy Kossaka mieszkał historyk gospodarki Jan Rutkowski. 20 marca 1945, przy ul. Kossaka 9 powołano do życia komitet organizacyjny poznańskiego oddziału Związku Zawodowego Literatów. Udział w spotkaniu wzięli m.in. Tadeusz Kraszewski, Wanda Brzeska i Czesław Kubalik.
Większa część zabudowy po stronie zachodniej pochodzi z lat 30. XX w., natomiast domy nr 4–10 i 14–22 po stronie wschodniej powstały w okresie okupacji niemieckiej podczas II wojny światowej i były przeznaczone dla rodzin wojskowych.

</doc>
<doc id="1475349" url="https://pl.wikipedia.org/wiki?curid=1475349" title="Liczba kolista">
Liczba kolista

Liczba kolista (ang. "cyclic number") – taka "n" cyfrowa liczba całkowita, której wynik z mnożenia kolejno przez 1, 2, ..., "n" jest liczbą składającą się z tych samych cyfr co liczba wyjściowa, choć w innej kolejności.
Istnieje hipoteza, że liczb kolistych jest nieskończenie wiele, jednak jak dotąd pozostaje ona nieudowodniona. Jedną ze znanych liczb o tej własności jest 142857. Stanowi ona okres rozwinięcia dziesiętnego ułamka formula_1
Jeśli pomnoży się ją przez kolejno przez liczby 1, 2, 3, 4, 5 i 6, to otrzymamy:
Żeby ułatwić dostrzeżenie właściwości tej liczby, możemy je inaczej poustawiać:
Można także zaobserwować wiele zależności przy mnożeniu przez wyższe liczby:
Mnożąc przez liczby podzielne przez 7, otrzymujemy wyniki, w których jeśli zredukujemy tyle cyfr z przodu i dodamy je na końcu, tak aby została nam liczba składająca się z 6 cyfr, to okaże się, że zawsze wyjdzie nam liczba 999999. Iloczyn zaczyna się od krotności liczby 7.
Jeśli jednak liczba, którą otrzymamy będzie ponad 12-cyfrowa, to przekształcić ją można stopniowo:
Mnożąc przez liczby nie podzielne przez 7 poprzez przekształcanie analogiczne jak wyżej, dochodzimy do stanu, w którym mamy jedną z form naszej liczby kolistej.
Jeśli podniesiemy do kwadratu liczbę składającą się z trzech ostatnich cyfr i odejmiemy od niej kwadrat liczby składającej się z trzech pierwszych liczb, to także otrzymamy jedną z form liczby kolistej:
Okres z dzielenia całości (dodatnich, mniejszych niż 7) przez 7 także stanowi tę liczbę kolistą:

</doc>
<doc id="1475350" url="https://pl.wikipedia.org/wiki?curid=1475350" title="Stamirowice">
Stamirowice

2 miejscowości w Polsce: 

</doc>
<doc id="1475352" url="https://pl.wikipedia.org/wiki?curid=1475352" title="SDI">
SDI



</doc>
<doc id="1475356" url="https://pl.wikipedia.org/wiki?curid=1475356" title="EM">
EM



</doc>
<doc id="1475357" url="https://pl.wikipedia.org/wiki?curid=1475357" title="Gust">
Gust



</doc>
<doc id="1475358" url="https://pl.wikipedia.org/wiki?curid=1475358" title="Tungsten">
Tungsten



</doc>
<doc id="1475361" url="https://pl.wikipedia.org/wiki?curid=1475361" title="Ulica Henryka Siemiradzkiego w Poznaniu">
Ulica Henryka Siemiradzkiego w Poznaniu

Ulica Henryka Siemiradzkiego – ulica na poznańskim Łazarzu, na obszarze jednostki pomocniczej Osiedle Św. Łazarz, prowadząca ze wschodu na zachód od ul. Matejki do ul. Ułańskiej. Jej kolejne przecznice to ul. Chełmońskiego i ul. Kossaka.
Nazwa upamiętnia malarza Henryka Siemiradzkiego. Jeszcze w 1898 r. pusty obszar należał do dr. Heliodora Święcickiego i Bolesława Wicherkiewicza. Została wytyczona w 1903 r. na terenie tzw. (niem.) Johow-Gelände, terenów wytyczonych obok dzisiejszego Parku Wilsona pod luksusową zabudowę mieszkaniową, należących głównie do architekta Maxa Johowa, a skupionych wzdłuż ul. Matejki. Do 1919 r. ulica nosiła nazwę niem. Linnèstrasse (ul. Lineusza).
Przed I wojną światową wzniesiono zaledwie dwie narożne kamienice przy ul. Matejki, oraz po jednej na rogu ul. Chełmońskiego (dom należący do budowniczego Franciszka Rotnickiego z 1902 r.) i Kossaka. Większa część pozostałej zabudowy pochodzi z lat 30. XX w., budynki nr 6–7 i 9 z lat okupacji niemieckiej podczas II wojny światowej. W domu pod nr. 7 (dawniej nr 8), należącym do Polskiego Towarzystwa Ewangelickiego, do 1939 r. mieszkał ks. Gustaw Manitius.

</doc>
<doc id="1475362" url="https://pl.wikipedia.org/wiki?curid=1475362" title="Par (stacja kolejowa)">
Par (stacja kolejowa)

Par – stacja kolejowa w miejscowości Par w dystrykcie Restormel w hrabstwie Kornwalia na linii kolejowej Cornish Main Line Lokalny węzeł kolejowy, z odgałęzieniem do Newquay - linia Atlantic Coast Line.
Ruch pasażerski.
Stacja obsługuje 78 175 pasażerów rocznie. Posiada połączenie bezpośrednie z Bristolem, Exeterem, Penzance, Plymouth i Newquay.
Obsługa pasażerów.
Kasa biletowa, automat biletowy, poczekalnia kl. II, wózki bagażowe, przystanek autobusowy, postój taksówek.

</doc>
<doc id="1475363" url="https://pl.wikipedia.org/wiki?curid=1475363" title="S.D.I. (zespół muzyczny)">
S.D.I. (zespół muzyczny)

S.D.I. (Satan's Defloration Incorporated) – niemiecki, kultowy zespół thrash/speed metalowy. Szerzej znany tylko czytelnikom podziemnych zinów z lat 80. Założyli go w 1985 roku w Osnabrück dawni członkowie grupy Black Jack CO: wokalista/basista Reinhard Kruse i perkusista Ralf Maunert. W roku 1986 zwerbowany został kolejny ex-członek zespołu – gitarzysta Franck Tiesing, co zaowocowało nagraniem dema "Bloodsucker". Poprzedził on debiutancki album "Satan's Defloration Incorporated", dwa lata później ukazała się zaś kolejna płyta – "Sign of the Wicked". W 1989 r. – po odejściu z powodów osobistych Tiesinga i zastąpieniu go przez Rainera Rage'a – ukazał się trzeci, ostatni album grupy – "Mistreated", po czym zespół został rozwiązany. Pomimo pewnej dawki humoru (na co wskazuje już sama nazwa zespołu), grupa prezentuje dosyć mocne uderzenie – na równi z wczesnymi dokonaniami Messiah czy Soothsayer.
Dwaj protoplaści zespołu – Reinhard Kruse i Ralf Maunert oraz Bülent Sendallar i Stefan "Føhni" Goedereis w 2002 r. założyli zespół Ingjenøre.
W listopadzie 2005 r. Battle Cry Records wznowiła wydania wszystkich dotychczasowych albumów S.D.I., dodając także 11 nigdy niepublikowanych utworów nagranych podczas pracy nad czwartym albumem: pierwszy z nich zawiera dodatkowo: Back To The Earth, Cry For More i Get Lost, drugi: One More Time, Price On A White Horse, Ruling The World, Shut Up, trzeci zaś: I Don't Mind, In The Ass, Looking Good, Mad World.

</doc>
<doc id="1475366" url="https://pl.wikipedia.org/wiki?curid=1475366" title="Bernie Paul">
Bernie Paul

Bernie Paul, właśc. Bernd Vonficht (ur. 12 lutego 1950 w Schweinfurt) – niemiecki piosenkarz stylu pop i producent muzyczny. Największe sukcesy odnosił na przełomie lat 70/80 ubiegłego stulecia.
Największe przeboje: "Lucky" (1979), "Oh No No" (1981), "Everybody's Rocking" (1979), "In Dreams" (1981), "Night After Night" (1981), "It's A Real Good Feeling" (1988), "Jessie Was A Dreamer" (1992).
Dyskografia.
Albumy

</doc>
<doc id="1475367" url="https://pl.wikipedia.org/wiki?curid=1475367" title="Henri Regnault">
Henri Regnault

Alexandre-Georges-Henri Regnault (ur. 31 października 1843 w Paryżu, zm. 19 stycznia 1871 w Rueil-Malmaison), francuski malarz orientalista.
Syn wybitnego chemika Victora Regnaulta, studiował w Paryżu pod kierunkiem Alexandre Cabanela. W 1863 otrzymał nagrodę Prix de Rome i wyjechał do Włoch. Nie dotrwał jednak do końca stypendium i przeniósł się do Hiszpanii, gdzie był świadkiem przewrotu w 1868. Krótko przebywał również w Afryce Północnej, obrazy wysyłał do paryskiego Salonu. Po wybuchu wojny francusko-pruskiej, powrócił do Francji i na ochotnika wstąpił do wojska. Poległ w jednej z ostatnich bitew kampanii (pod Buzenfal), miał wówczas 28 lat.
W czasie krótkiej kariery Henri Regnault dał się poznać jako obiecujący orientalista. Z czasu pobytu w Hiszpanii pochodzą jego najlepsze prace, wyróżniające się wyszukaną kolorystyką i egzotyką.

</doc>
<doc id="1475368" url="https://pl.wikipedia.org/wiki?curid=1475368" title="Traktat paryski (1259)">
Traktat paryski (1259)

Traktat paryski został zawarty 4 grudnia 1259 roku pomiędzy królem Anglii Henrykiem III i królem Francji Ludwikiem IX i oddawał formalnie pod władzę Francji Normandię, Maine, Andegawenię i Poitou utracone za rządów Jana bez Ziemi. Monarcha angielski zachował prawa do Gaskonii i części Akwitanii, jednak jako wasal Ludwika, który zobowiązał się wycofać pomoc dla buntu możnych.

</doc>
<doc id="1475378" url="https://pl.wikipedia.org/wiki?curid=1475378" title="Camel (rzeka)">
Camel (rzeka)

Camel (korn. "Dowr Kammel") – rzeka w Wielkiej Brytanii w hrabstwie Kornwalia. Wypływa z krawędzi wyżyny Bodmin Moor i płynie w większości przez Kornwalię Północną. Wpływa do Morza Celtyckiego, części Oceanu Atlantyckiego. Rzeka podlega pływom morskim. Wykorzystywana do żeglarstwa i wędkarstwa.
Nazwa.
Nazwa rzeki pochodzi od kornijskiego słowa oznaczającego "skrzywiony", co jest odniesieniem do jej nieregularnego biegu.
Turystyka.
Wzdłuż rzeki przebiega "Camel Trail", będący traktem powstałym w wyniku rozebrania linii kolejowej. Biegnie od Padstow przez Wadebridge do Bodmin. Używa go ok. 350 000 osób rocznie.

</doc>
<doc id="1475381" url="https://pl.wikipedia.org/wiki?curid=1475381" title="Litewska Partia Rolników">
Litewska Partia Rolników

Litewska Partia Rolników (lit. "Lietuvos ūkininkų partija") - ugrupowanie polityczne o charakterze ludowym założone w 1925 roku. 
Partia została powołana do życia 14 grudnia 1925 roku, tuż przed wyborami do Sejmu III kadencji. Wśród członków założycieli znaleźli się m.in. były poseł do Dumy i minister Petras Leonas, Jonas Aleksa i Rapolas Skipitis. Do wyborów z maja 1926 roku partia poszła w bloku wyborczym z tautininkami i ludowcami, uzyskując w sejmie 2 mandaty. Stanowiła jeden z filarów rządu centrolewicowego, jaki wyłonił się po wyborach. 

</doc>
<doc id="1475382" url="https://pl.wikipedia.org/wiki?curid=1475382" title="Seeleyem Boothem">
Seeleyem Boothem



</doc>
<doc id="1475384" url="https://pl.wikipedia.org/wiki?curid=1475384" title="Seeley Booth">
Seeley Booth

Seeley Booth – bohater serialu produkowanego na zlecenie amerykańskiej stacji FOX, pt. "Kości" (ang. "Bones"), były żołnierz jednostek specjalnych, agent specjalny FBI. Boi się klaunów. Jest w związku małżeńskim z Temperance Brennan. Postać kreuje David Boreanaz.
Losy postaci.
Pierwsza seria (22 odcinki).
Seeley Booth jest byłym żołnierzem jednostek specjalnych (75 Pułku US Army Rangers, elitarnej jednostki specjalnej wojsk lądowych Stanów Zjednoczonych) a obecnie pracuje jako agent specjalny FBI. Współpracuje z dr Temperance Brennan (którą nazywa Bones) z Instytutu Jeffersona w Waszyngtonie (USA). Ma małego syna Parkera ze swoją byłą dziewczyną Rebeccą. Parker jest niezwykłą osobą w jego życiu i bardzo go kocha, jest dla niego odpowiedzialnym i dobrym ojcem. Preferuje wolne związki, ale jest katolikiem, wrażliwym na punkcie swojej wiary, co wyniósł z dzieciństwa. Wspólnie z Tempe rozwiązują sprawy, w której z ofiar pozostały szkielety, ich elementy lub podobne. Podczas rozwiązywania zagadek kryminalnych wychodzą na jaw ich różne światopoglądy i podejście do życia – Booth preferuje bardziej ludzkie, interpersonalne i instynktowne metody śledztwa. Dzięki Boothowi, jego partnerka coraz bardziej otwiera się na świat, który on jej ukazuje. Seeley pragnie zdecydowanie separować swoje życie prywatne od zawodowego, jednak podczas pracy wychodzi na jaw wiele faktów z jego życia. W trakcie serii dowiadujemy się wiele o pracy Seeleya jako snajpera. Mężczyzna wyznaje Bones, że chce aresztować tylu morderców, ilu osobom odebrał życie (49). W ostatnim odcinku pierwszej serii, gdy Bones identyfikuje szczątki swojej matki, Booth stara się wspierać ją na duchu, choć wie, że gdy tylko pojawi się ojciec Tempe, będzie musiał go aresztować.
Druga seria (21 odcinków).
Następuje zmiana na stanowisku szefa Instytutu Jeffersona: dr Goodmana zastępuje dr Camille Saroyan, była dziewczyna Bootha. Zmiana w zespole wytwarza napięcia, które agent musi łagodzić. W trakcie serii spędza noc ze swoją byłą Rebeccą, a zaraz potem z Cam. Tak rozpoczyna się na nowo ich związek. W czasie jego trwania Temperance, wraz z dr. Jackiem Hodginsem zostaje zakopana żywcem w samochodzie przez Grave Diggera, co skutkuje wściekłością Bootha i pierwszym tak dużym objawieniem jego uczuć. Z powodu zagrożenia ze strony seryjnego mordercy Eppsa, Booth kończy związek z Cam i postanawia już nigdy nie być z nikim, z kim pracuje. Mężczyzna ciężko przeżywa sprawę śmierci Eppsa, a nadmiar uczuć wyładowuje strzelając do clowna umieszczonego na samochodzie rozwożącym lody. Zostaje skierowany na terapię u psychologa, Gordona Wayatta. Dzięki terapii wraca do pracy. Wkrótce staje przed wyzwaniem, bo Tempe prosi go o zdanie w kwestii jej wyjazdu z jego kolegą po fachu. Ostatecznie Bones zostaje, choć atmosfera między partnerami jest napięta i zdesperowany Booth zmusza przyjaciółkę do rozmowy z psychologiem, który stwierdza, że ich problemy z dogadaniem się wynikają z konfliktu charakterów, a nie napięcia uczuciowego. Hodgins prosi Bootha, by został jego drużbą. Szczątkowa informacja o ślubie dociera do ojca Brennan, który sądząc, że to jego córka wychodzi za mąż, powraca do stolicy. Booth aresztuje mężczyznę, choć nie chce ranić przyjaciółki. W dniu ślubu Angeli i dr. Jacka Hodginsa, Booth wyjaśnia Bones emocje kierujące jej ojcem i powodujące jego przyjazd. Splot wypadków sprawia, że ostatecznie do małżeństwa Angie i Jacka nie dochodzi, a przed ołtarzem stoją Booth i Bones.
Trzecia seria (15 odcinków).
Bones nie może przeboleć wyjazdu swojego ucznia, Zacka, do Iraku. Nie jeździ z Boothem na miejsca zbrodni, co niepokoi agenta. Kiedy Zack wraca, sytuacja się uspokaja, a Tempe wraca do pracy w terenie. W trakcie serii Booth wspiera Bones, która z trudem radzi sobie z powrotem ojca. Dzięki poradom Bootha, Tempe staje się coraz bardziej uczuciowym człowiekiem. Pojawia się seryjny morderca, zwany Gormogonem, jego osoba przewija się do samego finału serii. Booth i Bones zostają skierowani na "terapię partnerską" u dr. Lance'a Sweetsa. Spotkania mają im pomóc lepiej pracować. Dwudziestodwuletni terapeuta nie przypada im do gustu i oboje go męczą, mimo że terapia skutkuje. Wzrasta napięcie między Boothem i Bones, kulminacyjnym momentem jest pocałunek pod jemiołą (The Santa in the Slush 03x09). Wkrótce potem Booth i Bones mają okazję sprawdzić się w roli opiekunów niemowlęcia. W kolejnym odcinku Max Keenan jest sądzony za morderstwo. Booth i Brennan z trudem radzą sobie z byciem po przeciwnych stronach barykady. W ostatecznym rozrachunku Max wychodzi na wolność za sprawą wielkiego poświęcenia swojej córki. Ta sprawa wiele nerwów kosztuje też Bootha. W trakcie kolejnego śledztwa Booth zostaje postrzelony przez psychicznie chorą kobietę, która się w nim zakochuje. Cała ekipa z Instytutu stawia się na pogrzebie. Wychodzi na jaw, iż była to prowokacja. Booth otrzymuje za to cios w szczękę od Temperance. Ostatecznie zostaje wyjaśniona sprawa Gormogona, co skutkuje zamknięciem jego poplecznika, Zacka w szpitalu psychiatrycznym. Przyjaciele są załamani, gdy wychodzi na jaw, że z wrogiem współpracował jeden z nich.
Czwarta seria (26 odcinków).
Booth leci na wykłady dla policji do Londynu. Wraz z Temperance podejmują się pomóc angielskiej policji w rozwiązaniu sprawy. Booth nie odnajduje się w Anglii, nie podoba mu się ani pogoda, ani akcent, nic. W Waszyngtonie partnerzy nadal odwiedzają psychologa, który dostrzega już wagę ich związku, do której oni nie chcą się przyznać. Mimo wszystko, związek emocjonalny między Boothem i Brennan rośnie w siłę, co powoduje, że ich pozostałe związki okazują się klęskami. Booth spędza z Bones coraz więcej czasu, co zauważa ich psycholog. Sweets, jak Angela, stara się zmusić oboje do przyznania się do swoich uczuć, czym irytuje Bootha i Bones, sprawiając, że coraz bardziej się zapierają. Do problemów z terapeutą dochodzi pojawienie się młodszego brata Bootha – Jareda, który zaczyna podrywać Bones, a także odwiedziny (ucieczka) Zacka. Booth namawia Bones do pomocy w zajmowaniu się edukacją jego syna, Parkera. Spotkanie Bones z Jaredem uświadamia Bones jak bardzo nie doceniała swojego partnera, co wynagradza mu szczerą przemową podczas jego urodzin. Wychodzi na jaw fakt, iż jego ojciec był alkoholikiem znęcającym się nad synami, co ma do dziś na niego poważny wpływ determinując jego stosunki z bratem i duże zaangażowanie w prace mające udowodnić, że jest innym człowiekiem niż był jego ojciec. Dla brata jest jednak zbyt opiekuńczy – poświęcił sukces zawodowy by uchronić go od aresztowania za jazdę pod wpływem alkoholu. Między innymi dzięki Bones uświadamia sobie to błędne postępowanie i postanawia je zmienić. W życiu Bootha obecna są także radosne chwile jak pełna przygód i humoru akcja, wraz z Bones, w roli cyrkowców, czy pasjonująca gra w hokeja (która budzi jednak u niego dość gwałtowne emocje). Wkrótce na drodze Bootha staje agentka FBI Payton Perrota, a życiu jego i Bones znowu zaczyna zagrażać Grave Digger.
Gdy ten porywa Bootha przypomina on sobie kolejne smutne fakty ze swojej przeszłości w armii – mianowicie śmierć młodego żołnierza, którego mimo starań nie udało się ocalić. W czasie walki o życie, na mającym wkrótce zostać zatopionym starym okręcie, dowiaduje się wiele o sobie. Godzi się z faktami; ujawnia, że to po zmarłym koledze dał na imię swojemu synowi. W akcję ratowania Bootha ogromnie angażuje się Bones ryzykując wiele i nawet prosząc Jareda o pomoc. Ten, mimo początkowej niechęci, zaskakuje i wreszcie odwdzięcza się bratu, co jednak skutkuje aresztowaniem. Bones uświadamia sobie jak ważny jest dla niej Booth. W trakcie serii przewijają się postaci ojca Temperance, a także byłego terapeuty Bootha – dr. Wyatta. Zmuszają oni agenta do głębszego zastanowienia się nad uczuciami między nim i Bones. Im bliżej końca serii, tym sytuacja między dwójką bohaterów zaczyna nabierać rumieńców. Booth po kłótni z bratem może znaleźć oparcie tylko w przyjaciółce. Całe laboratorium i nie tylko jest przekonane o ich dopasowaniu. Wreszcie, gdy Bones podejmuje decyzję o posiadaniu dziecka i prosi Bootha, by został jego ojcem, nadchodzi punkt kryzysowy. Booth z powodu stresu i niezdiagnozowanej choroby zaczyna mieć halucynacje. Widuje Steviego z Family Guy, który daje mu rady. Agent ląduje w szpitalu, gdzie zostaje u niego zdiagnozowany guz mózgu. W finałowym odcinku serii okazuje się, że operacja, która polegała na wycięciu guza, zakończyła się sukcesem. Jednak Booth pozostaje w śpiączce przez cztery dni. Po przebudzeniu okazuje się, że nie pamięta, kim jest Bones.
Piąta seria.
Okazuje się, że Booth nie cierpi na amnezję, a jedynie nie jest pewien, czy widzi przed sobą Bren ze snu, czyli żonę i matkę jego dziecka, czy Bones antropolog i partnerkę. Po 6 tygodniach wraca do pracy i poszukuje swojej tożsamości.

</doc>
<doc id="1475385" url="https://pl.wikipedia.org/wiki?curid=1475385" title="Bożogrobcy">
Bożogrobcy



</doc>
<doc id="1475389" url="https://pl.wikipedia.org/wiki?curid=1475389" title="Jonas Staugaitis">
Jonas Staugaitis

Jonas Staugaitis (ur. 20 maja 1868, zm. 18 stycznia 1952) – litewski lekarz i działacz państwowy, marszałek Sejmu (1926–1927) i pełniący obowiązki prezydenta Litwy (1926). 
Życiorys.
Studiował medycynę na Cesarskim Uniwersytecie Warszawskim. 2 listopada 1918 roku został członkiem Prezydium Taryby (pełniącego tymczasowo urząd głowy państwa). W 1920 wszedł do Sejmu jako przedstawiciel ludowców. Po wygranych przez centrolewicę wyborach wybrano go 2 czerwca 1926 marszałkiem Sejmu. Na skutek dymisji prezydenta Griniusa 17 grudnia 1926 pełnił przez dwa dni obowiązki głowy państwa, dopóki parlament nie wybrał na ten urząd Antanasa Smetony. 

</doc>
<doc id="1475391" url="https://pl.wikipedia.org/wiki?curid=1475391" title="Prusko-Litewska Partia Ludowa">
Prusko-Litewska Partia Ludowa

Prusko-Litewska Partia Ludowa (lit. "Prūsų Lietuvos Tautos Partija", PLTP) - partia powstała w 1929 roku w Prusach Wschodnich, skupiająca Litwinów i broniąca ich praw narodowych. 
Ugrupowanie powołano do życia 17 listopada 1929 roku w Tylży. Obok Zjednoczenia Litwinów w Niemczech miało stać na straży respektowania prawa pruskich Litwinów do zachowania języka, kultury i obyczajów, a także reprezentacji w organach politycznych i samorządowych Prus. W 1930 roku partia liczyła 285 członków, później liczba wzrosła do ok. 1,9 tys. W wyborach do pruskiego landtagu z 24 kwietnia 1932 roku PLTP zblokowała się z Polską Partią Ludową - oba ugrupowania zdobyły 363 głosy w Prusach Wschodnich, jednak na tereny litewskie przypadły jedynie 83 głosy w rejencji gąbińskiej (w tym 22 w Tylży) oraz większość z 41 głosów oddanych w rejencji królewieckiej.

</doc>
<doc id="1475393" url="https://pl.wikipedia.org/wiki?curid=1475393" title="Private Dancer Tour">
Private Dancer Tour

Private Dancer Tour – pierwsza solowa trasa koncertowa amerykańskiej wokalistki Tina Turner. Trasa trwała od 8 lutego 1985 do 28 grudnia 1985 obejmując 163 koncerty (58 w Europie, 81 w USA, 15 w Kanadzie, 7 w Australii i 2 w Japonii). Oficjalne nagranie trasy na VHS przedstawia koncert w Birmingham (Wielka Brytania), gdzie gośćmi specjalnymi byli Bryan Adams i David Bowie.

</doc>
<doc id="1475397" url="https://pl.wikipedia.org/wiki?curid=1475397" title="Wilhelm Steputat">
Wilhelm Steputat

Wilhelm "Willy" Steputat, lit. "Vilius Steputaitis" (ur. 29 lutego 1868 w dobrach Bokellen w powiecie Gierdawy, zm. 1 stycznia 1941 tamże) – niemiecki pisarz i poeta, prawnik, polityk, działacz mniejszości litewskiej w Prusach Wschodnich, prezes dyrektoriatu Kraju Kłajpedy (1921–1923). 
Życiorys.
Uczęszczał do gimnazjum w Wystruci, później studiował prawo i ekonomię na uniwersytetach w Królewcu, Genewie i Greifswaldzie. Był radcą rządowym w Gąbinie. W 1913 wybrano go drugim litewskim posłem do pruskiego Landtagu, mandat uzyskał w okręgu Tylża–Ragneta. Wziął udział w I wojnie światowej, podczas której i po której kontynuował działalność literacką: pisał poezje, aforyzmy, opowiadania i słowniki. Z uznaniem o jego twórczości wypowiadał się m.in. Kurt Tucholsky, chwaląc "Leksykon rymów". 
6 sierpnia 1921 został powołany przez francuskiego komisarza Kłajpedy na stanowisko prezesa Dyrektoriatu. Starał się balansować między wielkimi mocarstwami a państwami regionu niechętnie patrząc na przyłączenie regionu do Litwy. 26 marca 1922 przybył wraz z delegacją Dyrektoriatu do Warszawy celem podpisania rocznej umowy handlowo-transportowej między Krajem Kłajpedy a Polską. Sprzeciwił się litewskiej agresji na okręg w styczniu 1923 bezskutecznie próbując namówić gubernatora Petisné do stworzenia oddziałów samoobrony. Po włączeniu Kłajpedy do Litwy zrezygnował ze stanowiska i przeniósł się do swych dóbr gierdawskich, w których doczekał śmierci. 
Pozostawił po sobie córką Birutę (zamężną Ludwig), która wydała po II wojnie światowej powieść „Bokellen, dobra szlacheckie w Prusach Wschodnich”, gdzie opisuje historię rodu na tle przeszłości regionu.
Przypisy.
 

</doc>
<doc id="1475399" url="https://pl.wikipedia.org/wiki?curid=1475399" title="Kino Tatry w Łodzi">
Kino Tatry w Łodzi

Kino Tatry Studyjne – najstarsze działające łódzkie kino i jedno z najdłużej nieprzerwanie działających kin w Polsce. Otwarto je w 1907 roku. Jego siedziba znajduje się w Łodzi przy ul. Sienkiewicza 40.
Historia.
W 1907 Oskar Kulawiński i Gustaw Mjunker otworzyli, w miejscu dawnej sali tanecznej, kinematograf Belle-Vue. Lokal otwarto 13 listopada. Szybko zdobył dużą popularność, głównie ze względu na atrakcyjny dla ówczesnych widzów repertuar, oceniany przez niektórych jako pornograficzny. Prezentowanie tego rodzaju treści stało się przyczyną konfliktu kierownictwa kina z parafianami pobliskiego kościoła Podwyższenia Świętego Krzyża. 
W 1910 kinematograf trafił w ręce rosyjskiego kupca Benedykta Zarzyckiego, który zmienił jego nazwę na Moulin Rouge. W czasie I wojny światowej kino zamknięto. W 1920 roku wznowiło działalność pod nazwą Dolina Szwajcarska. W latach 20. budynek przeszedł w posiadanie Spółdzielni Pracowników Państwowych, Komunalnych i Społecznych. Zmieniono wówczas nazwę na kina na Spółdzielnia Pracowników Państwowych. Kino zyskało na popularności ze względu na tanie bilety i aktualny repertuar. Dodatkowo, członkowie spółdzielni mogli korzystać z ulg na seanse (do 50% ceny biletu). Pod koniec lat 20. zainaugurowano letnie projekcje plenerowe w ogrodzie przy kinie – niezależnie od pogody dwa ostatnie seanse każdego dnia w sezonie letnim odbywały się na zewnątrz. Latem w kinie występowały również teatry rewiowe, poszerzając pokazy filmowe o widowisko sceniczne.
W 1931 nowi właściciele, Bernard i Julian Firstowie, zmienili nazwę kina na Rakieta. W 1932 roku przeprowadzili gruntowną modernizację, wprowadzając aparaturę do projekcji filmów dźwiękowych. Mimo dużych nakładów na rozwój techniczny, wyniki finansowe kina były niezadowalające. Co więcej, tuż przed wybuchem II wojny światowej zaostrzył się konflikt z parafią Podwyższenia Świętego Krzyża – w związku ze skargami na hałasy dochodzące z kina plenerowego, wydane zostało zarządzenie o zakazie projekcji w ogrodzie kina od 31 września 1939. Ze względu na wybuch wojny zarządzenie nie weszło w życie. Kino, przejęte przez kierownictwo niemieckie, działało w okresie okupacji pod nazwą Mai.
Po zakończeniu wojny kino przyjęło nazwę Tatry. Sala mieściła wówczas 595 foteli. Powrócono do organizowania letnich projekcji plenerowych (Tatry Letnie). Odbywały się one w altanie, pod której dachem stały fotele kinowe – w razie potrzeby osłaniano ją kotarami. Po rozbiórce altany w miejsce foteli ustawiono drewniane ławki. W roku 1986 uruchomiono drugą salę (Tatry Kameralne). Tatry stały się wówczas pierwszym wielosalowym kinem w Łodzi. Uzyskały również status kina studyjnego. Organizowano w nim raz w miesiącu przegląd filmów zrealizowanych w łódzkiej Wytwórni Filmów Oświatowych.
Współczesny stan kina.
Z końcem XX wieku kondycja finansowa kina, jak i stan budynku, zaczęły się pogarszać. Projekcje odbywały się w jednej sali wyposażonej w 208 foteli. Budynek wymagał generalnego remontu, a stan techniczny sprzętu odbiegał od współczesnych standardów. właścicielem (i jedynym pracownikiem) kina jest Dariusz Ambroszczyk. Zimą kino jest zamknięte. Administratorem budynku jest Urząd Marszałkowski w Łodzi, który przejął nadzór nad obiektem po rozwiązaniu Państwowej Instytucji Filmowej „Helios-Film”.
Pozyskiwaniem funduszy na remont kina zajmuje się fundacja Mówi35, założona przez Dariusza Ambroszczyka i grupę studentów Wydziału Produkcji Szkoły Filmowej w Łodzi. W ramach wsparcia dla kina zorganizowana została trwająca tydzień akcja sprzątania ogrodu, gdzie dawniej odbywało się kino letnie. Z inicjatywy Urzędu Marszałkowskiego wyremontowano dach nad małą salą oraz rynny. Podejmowanie większych inwestycji jest utrudnione ze względu na nieuregulowany stan prawny kina.

</doc>
<doc id="1475406" url="https://pl.wikipedia.org/wiki?curid=1475406" title="Centrum Diagnostyki i Terapii Laserowej">
Centrum Diagnostyki i Terapii Laserowej

Centrum Diagnostyki i Terapii Laserowej PŁ (CDTL PŁ) jest pozawydziałową, samofinansującą się jednostką Politechniki Łódzkiej powołaną do życia w 1994 roku w celu badania oddziaływania światła laserów na organizm ludzki oraz wdrażania nowych metod leczenia z zastosowaniem technik laserowych.
Zakres działalności.
Naukowo-badawcza:
Badawczo-wdrożeniowa:
Działalność dydaktyczna dla następujących wydziałów Uniwersytetu Medycznego w Łodzi i Politechniki Łódzkiej:

</doc>
<doc id="1475409" url="https://pl.wikipedia.org/wiki?curid=1475409" title="Millenium Tower (Wiedeń)">
Millenium Tower (Wiedeń)



</doc>
<doc id="1475413" url="https://pl.wikipedia.org/wiki?curid=1475413" title="West Covina">
West Covina

West Covina - miasto w Stanach Zjednoczonych, w stanie Kalifornia, w hrabstwie Los Angeles. Około 105 tys. mieszkańców (2000).
Miasto zostało wykorzystane jako główne miejsce akcji amerykańskiego serialu "Crazy Ex-Girlfriend" (2015-2019).

</doc>
<doc id="1475414" url="https://pl.wikipedia.org/wiki?curid=1475414" title="West Covina (Kalifornia)">
West Covina (Kalifornia)



</doc>
<doc id="1475418" url="https://pl.wikipedia.org/wiki?curid=1475418" title="Etyk">
Etyk



</doc>
<doc id="1475420" url="https://pl.wikipedia.org/wiki?curid=1475420" title="Puchar Ligi Francuskiej">
Puchar Ligi Francuskiej



</doc>
<doc id="1475426" url="https://pl.wikipedia.org/wiki?curid=1475426" title="Régis Ovion">
Régis Ovion

Régis Ovion (ur. 3 marca 1949 w Vigneux-sur-Seine) – francuski kolarz szosowy, złoty medalista mistrzostw świata.
Kariera.
Największy sukces w karierze Régis Ovion osiągnął w 1971 roku, kiedy zdobył złoty medal w wyścigu ze startu wspólnego podczas mistrzostw świata w Mendrisio. W zawodach tych wyprzedził bezpośrednio Belga Freddy’ego Maertensa oraz Hiszpana José Luisa Viejo. Był to jedyny medal wywalczony przez Oviona na międzynarodowej imprezie tej rangi. Ponadto wygrał między innymi Route de France w latach 1970 i 1971, Tour cycliste international de la Guadeloupe w 1970 roku, Tour de l’Avenir w 1971 roku, Circuit de la Sarthe w 1972 roku, Tour de Corse w 1977 roku, Paryż-Bourges w 1978 roku oraz Grand Prix cycliste de Mende w 1981 roku. Wielokrotnie startował w Tour de France, najlepszy wynik osiągając w 1973 roku, kiedy zajął dziesiąte miejsce w klasyfikacji generalnej. W 1974 roku wystartował także w Vuelta a España, zajmując ostatecznie piętnaste miejsce. W 1972 roku wziął udział w igrzyskach olimpijskich w Monachium, zajmując piętnastą pozycję w wyścigu ze startu wspólnego. Zdobył także złoty medal mistrzostw kraju w tej samej konkurencji w 1975 roku. Jako profesjonalista startował w latach 1972-1982.

</doc>
<doc id="1475428" url="https://pl.wikipedia.org/wiki?curid=1475428" title="Criterium du Dauphiné Libéré">
Criterium du Dauphiné Libéré



</doc>
<doc id="1475429" url="https://pl.wikipedia.org/wiki?curid=1475429" title="Liège - Bastogne - Liège">
Liège - Bastogne - Liège



</doc>
<doc id="1475431" url="https://pl.wikipedia.org/wiki?curid=1475431" title="Regis Ovion">
Regis Ovion



</doc>
<doc id="1475435" url="https://pl.wikipedia.org/wiki?curid=1475435" title="Jørgen Schmidt">
Jørgen Schmidt

Jørgen Schmidt (ur. 13 sierpnia 1945 w Vester Alling) – duński kolarz szosowy, złoty medalista mistrzostw świata.
Kariera.
Największy sukces w karierze Jørgen Schmidt osiągnął w 1970 roku, kiedy zdobył złoty medal w wyścigu ze startu wspólnego podczas mistrzostw świata w Leicester. W zawodach tych wyprzedził bezpośrednio dwóch Belgów: Ludo Van Der Lindena oraz Tony'ego Gakensa. Był to jednak jedyny medal wywalczony przez Schmidta na międzynarodowej imprezie tej rangi. Ponadto w tym samym roku był drugi w Grand Prix de France, a w 1971 roku wygrał duński Fyen Rundt. W 1970 roku zdobył także dwa medale na mistrzostwach krajów nordyckich: złoty w drużynowej jeździe na czas oraz brązowy w wyścigu ze startu wspólnego amatorów. Trzykrotnie zdobywał medale mistrzostw kraju: srebrne w indywidualnej jeździe na czas w latach 1971 i 1975 oraz brązowy ze startu wspólnego w 1969 roku. Nigdy nie wystąpił na igrzyskach olimpijskich.

</doc>
<doc id="1475436" url="https://pl.wikipedia.org/wiki?curid=1475436" title="Jorgen Schmidt">
Jorgen Schmidt



</doc>
<doc id="1475437" url="https://pl.wikipedia.org/wiki?curid=1475437" title="Joergen Schmidt">
Joergen Schmidt



</doc>
<doc id="1475445" url="https://pl.wikipedia.org/wiki?curid=1475445" title="Parafia Świętej Trójcy w Juchnowcu">
Parafia Świętej Trójcy w Juchnowcu

Parafia pw. Świętej Trójcy w Juchnowcu – rzymskokatolicka parafia należąca do dekanatu Białystok – Nowe Miasto, archidiecezji białostockiej, metropolii białostockiej.
Obszar parafii.
W granicach parafii znajdują się miejscowości:
Historia parafii.
W dniu 12 listopada 1547, Stanisław Zachariaszewicz Włoszek podskarbi wielki litewski uzyskał pozwolenie na erygowanie parafii, wybudowanie kościoła i ustanowienie proboszcza w Juchnowcu. On też był kolatorem pierwszej drewnianej świątyni pod wezwaniem Trójcy Świętej, Najświętszej Maryi Panny i Wszystkich Świętych.
W roku 1764 ks. proboszcz Jozafat Wołłosowicz rozpoczął budowę nowego murowanego kościoła, a ks. proboszcz kanonik inflancki Jan Daniszewski kontynuował ją i dokończył. Za czasów proboszcza Antoniego Dalinkiewicza, w roku 1906 dobudowano dzwonnicę do kościoła. W roku 1992 dzięki staraniom ks. proboszcza Kazimierza Fiedorowicza i parafian została wybudowana nowa murowana plebania, starą zaś zaadaptowano na Dom pielgrzyma.
Miejsca święte.
Kult Matki Bożej w Archidiecezji wileńskiej miał miejsce w sanktuariach; w Juchnowcu, Ostrej Bramie, Sanktuarium Maryjne w Różanymstoku i w kościele św. Michała w Wilnie. W pierwszym drewnianym kościele znalazł się niewielki obraz Matki Bożej malowany farbą olejną na desce typu Hodegetrii, który zasłynął niezwykłymi łaskami. W roku 1997 kościół w Juchnowcu zaliczono do sanktuariów archidiecezji białostockiej, a obraz MB Juchnowieckiej otrzymał tytuł Matki Bożej Królowej Rodzin.
W odległości 100 m od kościoła znajduje się cmentarz grzebalny o powierzchni 2,5 ha założony w roku 1671r.
Proboszczowie.
Od chwili powołania parafii jako proboszczowie pracowali w niej:

</doc>
<doc id="1475447" url="https://pl.wikipedia.org/wiki?curid=1475447" title="Leif Mortensen">
Leif Mortensen

Leif Mortensen (ur. 5 maja 1947 we Frederiksbergu) – duński kolarz szosowy, wicemistrz olimpijski i czterokrotny medalista mistrzostw świata.
Kariera.
Pierwszy sukces w karierze Leif Mortensen osiągnął w 1967 roku, kiedy wspólnie z Henningiem Petersenem, Jørgenem Emilem Hansenem i Vernerem Blaudzunem zdobył srebrny medal w drużynowej jeździe na czas podczas mistrzostw świata w Heerlen. Na rozgrywanych rok później igrzyskach olimpijskich w Meksyku był drugi w indywidualnym wyścigu ze startu wspólnego, ulegając jedynie Włochowi Pierfranco Vianellemu. Na tych samych igrzyskach wraz z kolegami z reprezentacji zajął czwarte miejsce w wyścigu drużynowym, przegrywając walkę o brąz z ekipą Włoch. Największe sukcesy odniósł na mistrzostwach świata w Brnie w 1969 roku, gdzie indywidualnie zwyciężył w wyścigu ze startu wspólnego, a razem z Jørnem Lundem, Jørgenem Emilem Hansenem i Mogensem Freyem zdobył srebrny medal w drużynowej jeździe na czas. Ostatni medal Mortensen wywalczył na mistrzostwach w Leicester w 1970 roku. W wyścigu ze startu wspólnego zawodowców był drugi - wyprzedził go tylko Jean-Pierre Monseré z Belgii. Ponadto zwyciężył między innymi w Grand Prix de France w 1969 roku, Trophée Baracchi w 1971 roku oraz Tour de Belgique w 1973 roku. Czterokrotnie startował w Tour de France, najlepszy wynik osiągając w 1971 roku, kiedy zajął szóste miejsce w klasyfikacji generalnej. Rok później wystartował także w Vuelta a España kończąc rywalizację na 23. miejscu. Jako zawodowiec startował w latach 1970-1975.

</doc>
<doc id="1475448" url="https://pl.wikipedia.org/wiki?curid=1475448" title="Szałwia biało plamkowana">
Szałwia biało plamkowana

Szałwia biało plamkowana ("Salvia albimaculata") – gatunek byliny z rodziny jasnotowatych. Występuje w Turcji. Po raz pierwszy została zebrana w 1845, ale błędnie zaklasyfikowano ją jako "Salvia potentifolia". Dopiero w 1948 została wyodrębniona jako nowy gatunek. Endemit.
Zasięg występowania.
W naturze występuje na łagodnych, kredowych stokach kanionu rzeki Göks na obszarze Ermenek, gdzie jest dość pospolita.
Zagrożenie i ochrona.
Jako endemit ma status "R" – rzadki.
Zastosowanie i uprawa.
Roślina ozdobna. Została introdukowana w 1984 i szybko stała się popularna wśród ogrodników. Dość łatwa w uprawie w umiarkowanym klimacie. Wymaga przepuszczalnych, piaszczystych gleb na glinach, otwartych, słonecznych miejsc oraz suchych zim. W obszarach z dużą ilością opadów w zimie szałwia ta najlepiej rośnie w zimnych szklarniach. Rozmnażanie: na wiosnę z nasion, lub z sadzonek pobieranych latem.

</doc>
<doc id="1475449" url="https://pl.wikipedia.org/wiki?curid=1475449" title="Ronde van België">
Ronde van België



</doc>
<doc id="1475451" url="https://pl.wikipedia.org/wiki?curid=1475451" title="Kidprotect.pl">
Kidprotect.pl

Kidprotect – fundacja działająca od 2002 roku, nr KRS 0000116984, której fundatorem i prezesem zarządu był Jakub Śpiewak.
Fundacja jako jedna z pierwszych organizacji w Polsce zajęła się problemem bezpieczeństwa dzieci w internecie, w tym takimi zagadnieniami, jak dostęp dzieci do szkodliwych treści oraz pornografią dziecięcą i pedofilią online.
Fundacja realizowała program StopPedofilom, w ramach niego prowadząc kampanie społeczne, szkolenia dla policjantów i prokuratorów oraz hotline, umożliwiający anonimowe zgłaszanie incydentów związanych z pornografią dziecięcą i pedofilią. Drugim znanym programem fundacji był BezpiecznyInternet.org, w trakcie którego założono serwis edukacyjny o bezpieczeństwie, prowadzono szkolenia dla nauczycieli, pedagogów, rodziców i dzieci. W ramach tego projektu fundacja przyznawała spełniającym określone wymogi serwisom internetowym bezpłatny certyfikat "Strona Przyjazna Dzieciom". Kidprotect.pl zajmowała się również pomocą dorosłym ofiarom molestowania seksualnego w dzieciństwie, prowadząc dla nich online eGrupy Wsparcia. 
Zarzuty w stosunku do prezesa.
W 2012 wyszło na jaw, iż prezes zarządu regularnie pobierał środki z konta fundacji, przeznaczając je na zakup ubrań, perfum, biżuterii, wycieczkę zagraniczną itp. Przywłaszczył również ok. 170 000 zł w formie gotówki z bankomatów. Łącznie prokuratura postawiła mu we wrześniu 2013 zarzut przywłaszczenia kwoty 433 404 zł. Wskutek jego działań fundacja, która dwukrotnie była beneficjentem akcji „1% z podatku”, rozliczyła pieniądze tylko za 2010 rok, a za 2011 już nie. Pod tekstem oświadczenia, które Śpiewak opublikował w portalu NaTemat.pl, zareagował na komentarze. "Bardzo dziękuję tym, którzy publikują słowa wsparcia. Całkowicie rozumiem też tych, którzy krytykują, bo na tę krytykę zasługuję. Jakby bowiem nie ubrać tego w słowa, to płacenie, i to nie raz, ani nie dwa, za prywatne rzeczy fundacyjnymi pieniędzmi, to nic innego jak po prostu kradzież. Być może tego słowa zabrakło w moim tekście" – napisał. Wycofał się też z życia publicznego i pisania bloga, m.in. na Tokfm.pl. W jednym z wywiadów użył słów, które potem były cytowane w mediach: "Tak po ludzku, to woda sodowa uderzyła mi do głowy".

</doc>
<doc id="1475456" url="https://pl.wikipedia.org/wiki?curid=1475456" title="Because of You (singel Nickelback)">
Because of You (singel Nickelback)

Because of You – szósty, a zarazem ostatni singel singel kanadyjskiej grupy Nickelback, pochodzący z wydanego w 2003 roku albumu "The Long Road". Kompozycja znalazła się na szóstej pozycji na krążku, trwa 3 minuty i 30 sekund i prócz utworów "Flat on the Floor", oraz singlowego "Someday" jest najkrótszym utworem zawartym na płycie. Singel z utworem został wydany jedynie w Stanach Zjednoczonych w formie airplay, 7 września 2004 roku. Autorem tekstu do utworu jest wokalista grupy Chad Kroeger, muzykę skomponował wspólnie cały zespół. "Because of You" znalazł się na soundtracku "MX vs. ATV Unleashed" oraz w zwiastunie do horrora "Jeepers Creepers 2", zaraz przed utworem "Meet the Creeper" grupy Rob Zombie. Utwór znalazł się także w popularnej grze komputerowej Guitar Hero World Tour wydanej w październiku 2008 roku.
Znaczenie tekstu.
Piosenka zajmuje się tematem zażywania narkotyków. Namawia do tego aby pewna osoba zrezygnowała, o czym świadczy fragment tekstu "nie stanę i nie przyjrzę się, jak umrzesz". Podobną tematykę zażywania narkotyków zespół poruszył w utworze "Worthy to Say" z albumu "The State" z 1998 roku.
Utwór wyróżnia się spośród pozostałych kompozycji grupy wyjątkowo mocno przesterowanymi gitarami i agresywnym wykonaniem Kroegera, które zahacza o heavy metal. Kompozycja należy do jednej z najcięższych w dorobku grupy. Oparta jest o bardzo mocne brzmienie gitar oraz sporą liczbę gitarowych riffów. Ze względu na swoje ciężkie brzmienie, piosenka często porównywana jest z utworem "Side of a Bullet" z albumu "All the Right Reasons". Mimo mocnego brzmienia, utwór zajął wysokie lokaty na amerykańskich listach, 3 miejsce w Kanadzie oraz 7 na amerykańskiej liście Mainstream Rock Tracks.
Utwór na koncertach.
Utwór jest regularnie grany na koncertach grupy. Został wykonany podczas koncertu grupy na prestiżowym festiwalu muzyki rockowej Rock am Ring w roku 2004, z którego to powstało nieoficjalne koncertowe DVD. Utwór został zagrany w nieco szybszym tempie niż w wersji studyjnej, trwa bowiem 3 minuty i 19 sekund. Utwór wszedł także w skład koncertowego DVD grupy "Live from Sturgis 2006", który się odbył podczas jednego z koncertów podczas trasy promującej płytę "All the Right Reasons". Podczas wykonywania utworu, grupie na scenie towarzyszą także efekty pirotechniczne. 
Chad Kroeger o utworze "Becaouse of You":
"Lubię grać "Woke Up This Morning", a także "Because of You" - to najmocniejszy utwór na płycie "The Long Road". Jego granie sprawia mi przyjemność, ma on bowiem ciekawe riffy i emanuje pozytywną energią. To jest utwór z gatunku tych, które gra się bez zastanowienia - on po prostu płynie.".
Lista utworów na singlu.
Single CD:
Twórcy.
Nickelback
Produkcja 
Inni

</doc>
<doc id="1475459" url="https://pl.wikipedia.org/wiki?curid=1475459" title="Vittorio Marcelli">
Vittorio Marcelli

Vittorio Marcelli (ur. 3 czerwca 1944 w Magliano de' Marsi) – włoski kolarz szosowy, brązowy medalista olimpijski i trzykrotny medalista mistrzostw świata.
Kariera.
Pierwszy sukces w karierze Vittorio Marcelli osiągnął w 1967 roku, kiedy wspólnie z Lorenzo Bosisio, Benito Pigato i Flavio Martinim zdobył brązowy medal w drużynowej jeździe na czas podczas mistrzostw świata w Heerlen. W drużynie z Pigato, Martinim i Giovannim Bramuccim powtórzył ten wynik na rozgrywanych rok później mistrzostwach świata w Montevideo. Na tych samych mistrzostwach Marcelli zdobył ponadto złoty medal w indywidualnym wyścigu ze startu wspólnego amatorów, bezpośrednio wyprzedzając Brazylijczyka Luisa Carlosa Florèsa oraz Szweda Erika Petterssona. W 1968 roku wystąpił również na igrzyskach olimpijskich w Meksyku, gdzie wraz z Giovannim Bramuccim, Mauro Simonettim i Pierfranco Vianellim zdobył swój trzeci brązowy medal w drużynowej jeździe na czas. Był to jego jedyny start olimpijski. Poza tym nie osiągnął większych sukcesów. W 1969 roku zajął 64. miejsce w klasyfikacji generalnej Giro d'Italia, a rok później wystartował w Tour de France, ale nie ukończył rywalizacji.

</doc>
<doc id="1475461" url="https://pl.wikipedia.org/wiki?curid=1475461" title="A La Carte">
A La Carte



</doc>
<doc id="1475463" url="https://pl.wikipedia.org/wiki?curid=1475463" title="Roberto Martín del Campo Cárdenas">
Roberto Martín del Campo Cárdenas

Roberto Abel Martín del Campo Cárdenas (ur. w 1967) – meksykański szachista i trener szachowy, mistrz międzynarodowy od 1987 roku.
Kariera szachowa.
Od połowy lat 80. XX wieku należy do czołówki meksykańskich szachistów. W 1985 r. zdobył tytuł mistrza Meksyku juniorów do 20 lat, reprezentował kraj na mistrzostwach świata juniorów w tej kategorii wiekowej oraz na drużynowych młodzieżowych (do 26 lat) mistrzostwach świata, na których zdobył srebrny medal za indywidualny wynik na VI szachownicy. W 1986 r. został mistrzem Meksyku w kategorii do 26 lat, a w następnym roku sukces ten powtórzył, zdobył również złoty medal w grupie do 20 lat i wystąpił na MŚ do 20 lat, zajmując miejsce w połowie drugiej dziesiątki. Również w 1987 r. zdobył srebrny medal indywidualnych mistrzostw Meksyku, zwyciężył w rozegranym w Meridzie pierwszym memoriale Carlosa Torre Repetto oraz tytuł mistrza państw panamerykańskich juniorów, za który otrzymał tytuł mistrza międzynarodowego. W 1988 r. zdobył brązowy medal mistrzostw kraju. W kolejnych latach zwyciężył bądź podzielił I miejsca w Santa Clarze (1989), Camaguey (1989), Sagua la Grande (1989), Oaxaca (1991), Saltillo (1991), Managua (1991), Matanzas (1993, memoriał Jose Raula Capablanki, turniej C), Meksyku (1994 – dwukrotnie), Chicago (1995, 1996), Meridzie (1996, memoriał Carlosa Torre Repetto, po raz drugi w karierze) oraz w León (1997), San Lorenzo (2002) oraz Miami (2005, wspólnie z arcymistrzami Julio Becerra Rivero i Nickiem de Firmianem).
Czterokrotnie reprezentował Meksyk na szachowych olimpiadach, w latach 1988, 1990, 1992 i 1998. Najlepszy indywidualny wynik uzyskał w 1990 r. w Nowym Sadzie, gdzie na IV szachownicy uzyskał wynik 7½ z 10 partii, za który otrzymał złoty medal. Oprócz tego, w 1991 r. wystąpił w narodowym zespole na drużynowych mistrzostwach państw panamerykańskich.
Najwyższy ranking w karierze osiągnął 1 lipca 1997 r., z wynikiem 2485 punktów zajmował wówczas 2. miejsce (za Gilberto Hernándezem Guerrero) wśród meksykańskich szachistów.

</doc>
<doc id="1475464" url="https://pl.wikipedia.org/wiki?curid=1475464" title="Dobieszków (powiat łódzki wschodni)">
Dobieszków (powiat łódzki wschodni)

Dobieszków – wieś w Polsce położona w województwie łódzkim, w powiecie łódzkim wschodnim, w gminie Nowosolna.
W latach 1975–1998 miejscowość należała administracyjnie do ówczesnego województwa łódzkiego.
Dobieszków sąsiaduje ze znajdującą się w powiecie zgierskim wsią o tej samej nazwie: Dobieszków.

</doc>
<doc id="1475465" url="https://pl.wikipedia.org/wiki?curid=1475465" title="Roberto Martin del Campo">
Roberto Martin del Campo



</doc>
<doc id="1475468" url="https://pl.wikipedia.org/wiki?curid=1475468" title="Dobieszków (ujednoznacznienie)">
Dobieszków (ujednoznacznienie)

2 miejscowości w Polsce: 

</doc>
<doc id="1475476" url="https://pl.wikipedia.org/wiki?curid=1475476" title="Hrabia Lytton">
Hrabia Lytton

Informacje ogólne.
Baronowie Lytton 1. kreacji (parostwo Zjednoczonego Królestwa)
Hrabiowie Lytton 1. kreacji (parostwo Zjednoczonego Królestwa)
Najstarszy syn 5. hrabiego Lytton: Philip Anthony Scawen Lytton, wicehrabia Knebworth

</doc>
<doc id="1475477" url="https://pl.wikipedia.org/wiki?curid=1475477" title="Cienistka">
Cienistka

Cienistka, zachyłka ("Gymnocarpium" Newman) – rodzaj paproci należących do rodziny paprotnicowatych. Obejmuje 9 gatunków szeroko rozprzestrzenionych na półkuli północnej w strefie umiarkowanej, schodzący najdalej na południe w Azji Południowo-Wschodniej. W Polsce występują dwa gatunki: 
cienistka trójkątna "G. dryopteris" i cienistka Roberta "G. robertianum".
Systematyka.
W systemie PPG I (2016) jeden z trzech rodzajów z rodziny paprotnicowatych "Cystopteridaceae". W systemie Smitha i in. (2006) rodzaj zaliczany był do podrodziny "Cystopteroideae" w obrębie rodziny rozrzutkowatych "Woodsiaceae", ale taka relacja filogenetyczna okazała się błędna.

</doc>
<doc id="1475488" url="https://pl.wikipedia.org/wiki?curid=1475488" title="Otar Ioseliani">
Otar Ioseliani

Otar Ioseliani (; ur. 2 lutego 1934 w Tbilisi) – gruziński reżyser, scenarzysta, montażysta i aktor filmowy zamieszkały we Francji.
Życiorys.
Jego debiutancki film "Kwiecień" został zatrzymany w 1962 przez sowiecką cenzurę. Zniechęcony reżyser porzucił na kilka lat kinematograię i rozpoczął pracę w charakterze rybaka oraz robotnika w zakładach metalurgicznych.
Pierwszy oficjalnie pokazywany film długometrażowy "Cierpkie wino" w 1966 otrzymał nagrodę FIPRESCI na festiwalu w Cannes. W 1970 rozgłos zdobył film "Był sobie drozd". Zrealizowana w 1975 "Pastorałka" przez sześć lat leżała na półkach, wstrzymana przez cenzurę. Dopiero w 1982 udało się film pokazać na 32. MFF w Berlinie, gdzie otrzymał wyróżnienie. To doświadczenie skłoniło reżysera do emigracji z ZSRR, pozostania na Zachodzie i osiedlenia się w Paryżu.
W 1984 Ioseliani zrealizował we Francji film "Ulubieńcy księżyca", który otrzymał Nagrodę Specjalną Jury na 41. MFF w Wenecji. Kolejne jego filmy: "I nastała jasność" (1989) oraz "Zbóje: Rozdział VII" (1996), także były wyróżniane w Wenecji.
"W poniedziałek rano" (2002) przyniósł mu nagrodę Srebrnego Niedźwiedzia dla najlepszego reżysera na 52. MFF w Berlinie. W 2008 na ekrany wszedł film "Ogrody jesieni" - umiejscowiona w Paryżu historia wysokiego urzędnika francuskiego rządu, który traci stanowisko i jest zmuszony na nowo odnaleźć się w życiu.
Przewodniczył obradom jury Złotej Kamery na 53. MFF w Cannes (2000).

</doc>
<doc id="1475490" url="https://pl.wikipedia.org/wiki?curid=1475490" title="Gymnocarpium">
Gymnocarpium



</doc>
<doc id="1475493" url="https://pl.wikipedia.org/wiki?curid=1475493" title="Okręg wyborczy Hertfordshire">
Okręg wyborczy Hertfordshire

Okręg wyborczy Hertfordshire powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. W 1832 r. liczbę mandatów przypadających na okręg zwiększono do trzech. Okręg obejmował hrabstwo Hertfordshire. Został zlikwidowany w 1885 r.

</doc>
<doc id="1475496" url="https://pl.wikipedia.org/wiki?curid=1475496" title="Baildonowie">
Baildonowie



</doc>
<doc id="1475503" url="https://pl.wikipedia.org/wiki?curid=1475503" title="Gwiezdny przybysz">
Gwiezdny przybysz

Gwiezdny przybysz () – amerykański film science fiction z 1984 roku.
Fabuła.
Jenny Hayden nie otrząsnęła się po śmierci męża Scotta. Pewnej nocy pod jej domem rozbija się statek kosmiczny, a kosmita przybiera postać jej zmarłego męża. Przybysz porywa ją. Prosi o pomoc w znalezieniu statku kosmicznego, który znajduje się na drugim końcu USA...
Nagrody i nominacje.
Oscary za rok 1984
Złote Globy 1984

</doc>
<doc id="1475504" url="https://pl.wikipedia.org/wiki?curid=1475504" title="Scyntylacja">
Scyntylacja

Scyntylacja (termin zwykle używany w liczbie mnogiej: scyntylacje) – zjawisko powstawania błysku świetlnego w wyniku przechodzenia promieniowania jonizującego przez niektóre substancje. Jest powodowane absorpcją części energii promieniowania i jej emisją na skutek luminescencji (fluorescencji lub fosforescencji). Zjawisko to można obserwować gołym okiem.
Substancje, w których mogą zachodzić scyntylacje, nazywają się scyntylatorami. Praktyczne znaczenie mają scyntylatory charakteryzujące się krótkim czasem rozbłysku (w przypadku fluorescencji) rzędu 10-5 ÷10-9 s. Znalazły one zastosowanie w licznikach scyntylacyjnych.
Mechanizm powstawania scyntylacji.
Energia, którą przejmuje od promieniowania pojedynczy elektron, jest zwykle dużo większa od energii fotonu światła widzialnego. Dlatego w przypadku scyntylacji istotną rolę odgrywają procesy powodujące zmniejszenie energii emitowanych fotonów. Mechanizm tego zjawiska zależy od rodzaju scyntylatora.
Kryształy nieorganiczne.
Elektrony, po zaabsorbowaniu energii promieniowania, przechodzą do pasma przewodnictwa. Następnie poprzez lokalne poziomy w paśmie wzbronionym powracają do pasma podstawowego emitując światło. Lokalne poziomy energetyczne w przerwie energetycznej, nieistniejące w czystym i idealnym krysztale, powstają dzięki aktywatorom (zanieczyszczeniom sieci krystalicznej). Przykładem kryształu, w którym zachodzi taki proces, jest siarczek cynku aktywowany srebrem ZnS(Ag).
Scyntylatory organiczne.
W substancjach organicznych nie ma wyraźnych pasm energetycznych elektronów, natomiast, na skutek absorpcji promieniowania, całe cząsteczki mogą przechodzić do stanu wzbudzonego. Następnie część energii wzbudzenia oddawana jest w postaci ciepła, a w końcu kwant światła emitowany jest przy powrocie do stanu podstawowego. Mechanizm ten dotyczy zarówno kryształów organicznych takich jak np. antracen, jak i roztworów tych kryształów w amorficznych tworzywach sztucznych.
Scyntylatory gazowe.
Proces odbywa się poprzez wzbudzenie lub jonizację atomów (lub cząsteczek) gazu. Poziomy energetyczne elektronów są tutaj dobrze określone. Emisja fotonów następuje podczas rekombinacji jonów i przechodzenia atomów do stanu podstawowego poprzez poziomy pośrednie.

</doc>
<doc id="1475510" url="https://pl.wikipedia.org/wiki?curid=1475510" title="Baildon-Briestwell">
Baildon-Briestwell

Baildon-Briestwell – śląska rodzina przemysłowców i posiadaczy ziemskich wywodząca się ze Szkocji.
Dzieje.
Rodzina wywodziła się z niewielkiej osady Baildon w hrabstwie York. Najstarszym znanym przedstawicielem był szeryf Hugo (XII w.). Pierwszym przedstawicielem na Śląsku był John Baildon (1772−1846) – inżynier, twórca nowoczesnego hutnictwa żelaza. Był budowniczym pierwszych pieców hutniczych na koks. Uczestniczył w budowie wielu hut na terenie dzisiejszego zagłębia górnośląskiego, m.in. Huty Baildon w Katowicach.
Po śmierci Johna spadkobiercą został syn Artur (1822−1909), którego w 1881 nobilitował Cesarza Niemiecki. Do odziedziczonych dóbr: Bełk i Pogrzebień, dokupił jeszcze kilka innych: Łubie, Ptakowice, Zbrosławice. Zamieszkał w powstałym po 1860 pałacu w Łubiu. Aleksander (1859−1887) jedyny syn Artura, zmarł jeszcze za życia swego ojca.
Spadkobiercą majątku śląskich Baildonów został Erwin Bergwelt, syn Alicji Baildon (starszej córki Artura) i cesarskiego kapitana piechoty Alfreda Bergwelta. W 1910 Erwina nobilitował Wilhelm II Hohenzollern wraz z prawem do połączenia nazwisk (von Bergwelt-Baildon) oraz herbów swych rodziców.

</doc>
<doc id="1475512" url="https://pl.wikipedia.org/wiki?curid=1475512" title="Pod wulkanem (film)">
Pod wulkanem (film)

Pod wulkanem – amerykański film psychologiczny z 1984 roku, na podstawie powieści Malcolma Lowry'ego pod tym samym tytułem (zob. Pod wulkanem).
Opis fabuły.
Akcja filmu rozgrywa się w ciągu jednego dnia. Geoffrey Firmin, były konsul Wielkiej Brytanii w Meksyku, po stracie pracy nie może znaleźć swojego miejsca na Ziemi. Zaczyna pić, traci sens i wiarę w to, co robi. Podczas obchodów Święta Zmarłych dojdzie do tragedii.
Nagrody i nominacje.
Oscary za rok 1984
Złote Globy 1984

</doc>
<doc id="1475514" url="https://pl.wikipedia.org/wiki?curid=1475514" title="OPC Data Access">
OPC Data Access

OPC Data Access (OPC DA) – standard z grupy standardów komunikacyjnych OPC zawierający specyfikację dostępu do aktualnych (generowanych w czasie rzeczywistym) danych z urządzeń przemysłowych.
Przy pomocy OPC DA do serwera OPC kierowane są zapytania o aktualne wartości zmiennych procesowych – np. temperatur, ciśnień itp. Komunikacja z każdym serwerem odbywa się w taki sam sposób, z wykorzystaniem tego samego formatu. Klient OPC nie musi wiedzieć, w jaki sposób serwer OPC komunikuje się z urządzeniem. Wielu klientów może korzystać jednocześnie z tych samych danych udostępnianych przez serwer.
OPC DA daje dostęp (możliwość odczytu lub zapisu) do pojedynczych elementów (tagów), z których każdy posiada wartość, znacznik czasowy, typ i jakość. Znacznik czasowy może być generowany przez urządzenie lub przez serwer OPC (jeżeli dane urządzenie nie generuje znacznika). Przy pomocy OPC DA nie jest możliwe przeglądanie wartości wcześniejszych, a jedyne aktualnych.
W zależności od wersji OPC DA są możliwe dwa tryby odczytu danych:
Dostęp do danych przy pomocy OPC DA może odbywać się na trzy sposoby:
OPC DA występuje w wielu wersjach:
Najnowszą jest wersja 3.0 (każda wersja zapewnia inny zestaw interfejsów, jednak powinna być zachowana kompatybilność wsteczna).

</doc>
<doc id="1475520" url="https://pl.wikipedia.org/wiki?curid=1475520" title="OPC DA">
OPC DA



</doc>
<doc id="1475522" url="https://pl.wikipedia.org/wiki?curid=1475522" title="Zjednoczenie Drobnych Rolników">
Zjednoczenie Drobnych Rolników

Zjednoczenie Drobnych Rolników (lit. "Mažųjų laukininkų susivienijimas", MLS) – litewska partia polityczna działająca na terenie Kraju Kłajpedy powstała w 1923 roku. 
Ugrupowanie zostało powołane do życia po aneksji regionu Kłajpedy przez Litwę w styczniu 1923 roku. Reprezentowało interesy mieszkających w okręgu Litwinów, głównie - jak mówi nazwa - drobnych rolników. Partia reprezentowana była w organach samorządowych okręgu kłajpedzkiego, startowała też w wyborach do Sejmu Kłajpedy. 19 października 1925 roku uzyskała 2,7 tys. głosów zdobywając 2 mandaty, dwa lata później 5,5 tys. głosów i 3 miejsca w sejmiku, w 1930 roku - 6,9 tys. i 4 mandaty, w 1932 roku poniosła porażkę zdobywając jedynie 4,9 tys. głosów i 2 z 5 litewskich miejsc w parlamencie kłajpedzkim. 
Ugrupowanie zostało rozwiązane po włączeniu Kłajpedy w skład Niemiec w marcu 1939 roku. 

</doc>
<doc id="1475533" url="https://pl.wikipedia.org/wiki?curid=1475533" title="Karate Kid (film 1984)">
Karate Kid (film 1984)

Karate Kid (ang. "The Karate Kid") – amerykański film obyczajowy z 1984 roku w reżyserii Johna G. Avildsena.
Obsada.
i inni
Fabuła.
Nastoletni Daniel LaRusso (Ralph Macchio) przenosi się wraz ze swoją matką, Lucille (Randee Heller), z New Jersey do Los Angeles. Zaprzyjaźnia się z Freddym Fernandezem (Israel Juarbe). Podczas imprezy na plaży Daniel poznaje blondynkę Ali Mills (Elisabeth Shue). Oboje przypadli sobie do gustu, co nie podoba się jej byłemu chłopakowi, Johnny’emu Lawrence’owi (William Zabka). Johnny, znający karate, daje Danielowi bardzo ostry wycisk. W wyniku tego zdarzenia Daniel też zamierza trenować wschodnie sztuki walki, ale nie może zapisać się do klubu, bo tam trenuje Johnny wraz ze swoimi przyjaciółmi. Z pomocą Danielowi przychodzi pan Miyagi (Pat Morita) – stary Japończyk, który dużo wie o wschodnich sztukach walki.
Odbiór.
Film spotkał się z pozytywnym przyjęciem zarówno krytyków, jak i widzów. Magazyn "Entertainment Weekly" sklasyfikował go na 31. miejscu 50 najlepszych filmów młodzieżowych, a internetowy serwis Rotten Tomatoes przyznał mu ocenę 88%.
Roger Ebert z "Chicago Sun-Times" uznał obraz Avildsena za jeden z najlepszych filmów roku, przyznając mu jednocześnie maksymalną ocenę czterech gwiazdek. Opisał go również jako „ekscytującą, przyjemnie rozgrzewającą serce opowieść z jedną z najbardziej interesujących przyjaźni od dłuższego czasu”. Także pozytywną recenzję napisała z "New York Timesa".
Kontynuacje.
Sukces filmu sprawił, że powstały jeszcze jego trzy kontynuacje, spin-off w postaci serialu animowanego, remake, gra video oraz liczne gadżety, koszulki i plakaty. Zapoczątkował również karierę Ralpha Macchio jako idola nastolatek i odświeżył karierę Pata Mority, który wcześniej kojarzony był głównie z roli Arnolda z serialu komediowego "Happy Days".

</doc>
<doc id="1475536" url="https://pl.wikipedia.org/wiki?curid=1475536" title="Lobkowitz">
Lobkowitz



</doc>
<doc id="1475537" url="https://pl.wikipedia.org/wiki?curid=1475537" title="Kanawha River">
Kanawha River



</doc>
<doc id="1475538" url="https://pl.wikipedia.org/wiki?curid=1475538" title="Litewski Związek Społeczny">
Litewski Związek Społeczny

Litewski Związek Społeczny (lit. "Lietuvių visuomenės sąjunga", LVS) – litewskie ugrupowanie polityczne działające na terenie Okręgu Kłajpedy o profilu socjaldemokratycznym.
Partia powstała w 1923 roku jako lewicowa przeciwwaga dla reprezentującego głównie interesy chłopów Zjednoczenia Drobnych Rolników. W wyborach startowała zazwyczaj w koalicji z Partią Robotników pod nazwą Lietuvių visuomenės sąjunga ir darbininkai. W głosowaniu z 30 sierpnia 1927 roku uzyskała 1,8 tys. głosów i 1 mandat w sejmiku kłajpedzkim, trzy lata później poprawiła wynik o 100 głosów, utrzymując swój mandat. W głosowaniu z 11 maja 1932 roku pokonała Zjednoczenie - na lewicę głosowało wówczas 7,0 tys. kłajpedzian - uzyskując 3 z 5 mandatów litewskich w sejmiku.
Do czołowych działaczy partii należeli Viktoras Gailius i Jonas Vanagaitis.

</doc>
<doc id="1475542" url="https://pl.wikipedia.org/wiki?curid=1475542" title="Puchar Świata w skokach narciarskich w Garmisch-Partenkirchen">
Puchar Świata w skokach narciarskich w Garmisch-Partenkirchen

Puchar Świata w skokach narciarskich w Garmisch-Partenkirchen – zawody w skokach narciarskich, przeprowadzane rokrocznie 1 stycznia, w ramach Pucharu Świata w skokach narciarskich, od inauguracji tej imprezy, czyli od roku 1980. Dodatkowo każdy konkurs jest zaliczany do klasyfikacji Turnieju Czterech Skoczni. Areną zmagań jest skocznia Große Olympiaschanze w Garmisch-Partenkirchen. 
Historia.
W pierwszym tego typu konkursie na Große Olympiaschanze najlepszy okazał się Austriak Hubert Neuper. Rok później pierwsze zwycięstwo w Pucharze Świata odniósł tu Horst Bulau z Kanady. W sezonie 1981/82 w Garmisch-Partenkirchen triumfował reprezentant Norwegii, Roger Ruud. W 1983 na Große Olympiaschanze ponownie zwyciężył zawodnik Austrii. Tym razem był to Armin Kogler. Zawody w sezonie 1983/84 zakończyły się z kolei wygraną Jensa Weißfloga z NRD. Skoczek powtórzył swój wyczyn również rok później. W 1986 konkurs zakończył się triumfem Czechosłowaka, Pavla Ploca. W następnym roku organizatorzy doczekali się pierwszego zwycięstwa zawodnika gospodarzy podczas Pucharu Świata w Garmisch-Partenkirchen. Owym zawodnikiem był Andreas Bauer. Sezon 1987/88 to wygrana przyszłego multimedalisty Igrzysk Olimpijskich w Sarajewie, Matti Nykänena. Fin powtórzył swój wyczyn również w następnym konkursie, w 1989 roku. Następne dwa lata to ponowne zwycięstwa Jensa Weißfloga - w 1990 jako reprezentant NRD, a w 1991 już jako zawodnik zjednoczonych Niemiec. W tym drugim konkursie Weißflog triumfował ex aequo z Andreasem Felderem. Austriak z kolei zwyciężył samodzielnie rok później, w sezonie 1991/92. 1993 rok to pierwsza wygrana japońskiego skoczka podczas Pucharu Świata na Große Olympiaschanze - Noriakiego Kasai. Następne lata to dominacja Skandynawów. 1994 rok to wygrana przyszłego mistrza olimpijskiego z Lillehammer, Espena Bredesena. Rok później zwycięstwo odniósł Janne Ahonen. W sezonie 1995/96 triumfował z kolei Austriak, Reinhard Schwarzenberger. W 1997 po raz pierwszy zwycięstwo na Große Olympiaschanze odniósł reprezentant Słowenii, Primož Peterka. Rok później w Ga-Pa triumfował przyszły mistrz olimpijski z Hakuby, Kazuyoshi Funaki. W 1999 najlepszy w konkursie okazał się zawodnik gospodarzy, Martin Schmitt. Sezon 1999/00 to kolejne zwycięstwo austriackiego skoczka - tym razem Andreasa Widhölzla. Podczas pierwszego konkursu skoków narciarskich w XXI wieku Adam Małysz ustanowił niepobity do momentu wyburzenia obiektu, rekord Große Olympiaschanze - 129,5 m. Zawody wygrał jednak Noriaki Kasai. W 2002 w Ga-Pa triumfował, kroczący po cztery wygrane konkursy Turnieju Czterech Skoczni, Niemiec Sven Hannawald. Konkurs w sezonie 2002/03 zakończył się ponownym zwycięstwem Primoža Peterki. W następnym roku minimalne zwycięstwo nad Martinem Höllwarthem odniósł Norweg Sigurd Pettersen. W 2005 roku najlepszym na Große Olympiaschanze został Janne Ahonen. Rok później triumfował Czech Jakub Janda. Konkurs zaplanowany na 1 stycznia 2007 odbył się w zmiennych warunkach pogodowych. W ograniczonych do 1 serii zawodach najlepszym okazał się Szwajcar Andreas Küttel. Przed sezonem 2007/08 zburzono przestarzałą skocznię Große Olympiaschanze, na miejscu której powstał nowoczesny obiekt. Podczas pierwszych zawodów Pucharu Świata na przebudowanej skoczni triumfował Gregor Schlierenzauer. Austiak ustanowił przy tym rekord obiektu - 141,0 m.

</doc>
<doc id="1475543" url="https://pl.wikipedia.org/wiki?curid=1475543" title="OPC Historical Data Access">
OPC Historical Data Access

OPC Historical Data Access (OPC HDA) – umożliwia przeglądanie i analizę zgromadzonych danych historycznych. Specyfikacja HDA nie zmienia działania interfejsów (nie przeciąża interfejsów) zdefiniowanych w pozostałych specyfikacjach OPC. Specyfikacja HDA definiuje nowe obiekty COM/DCOM i ich interfejsy umożliwiające: odczyt, zapis oraz edycję danych pomiędzy aplikacją kliencką i serwerem HDA. Klient OPC uzyskuje dostęp do zarchiwizowanych danych poprzez zgłaszanie zapytań do serwera OPC HDA. Rozróżniamy następujące typy serwerów HDA:
Specyfikacja HDA nie definiuje zestawu danych, do których serwer ma mieć dostęp, nie definiuje także sposobu, w jaki dane są przez serwer odczytywane. Dane dla serwera OPC HDA mogą pochodzić z serwera OPC DA lub z dowolnego innego źródła danych. Serwer HDA musi jedynie umożliwiać dostęp do danych dowolnemu klientowi OPC HDA (niezależnie od jego producenta).
Obecnie najnowszą wersją specyfikacji jest OPC HDA 1.20.

</doc>
<doc id="1475546" url="https://pl.wikipedia.org/wiki?curid=1475546" title="Bostończycy">
Bostończycy

Bostończycy – amerykańsko-brytyjski melodramat z 1984 roku na podstawie powieści Henry’ego Jamesa.
Obsada.
i inni
Nagrody i nominacje.
Oscary za rok 1984
Złote Globy 1984

</doc>
<doc id="1475548" url="https://pl.wikipedia.org/wiki?curid=1475548" title="Puchar Świata w skokach narciarskich w Ga-Pa">
Puchar Świata w skokach narciarskich w Ga-Pa



</doc>
<doc id="1475551" url="https://pl.wikipedia.org/wiki?curid=1475551" title="OPC HDA">
OPC HDA



</doc>
<doc id="1475552" url="https://pl.wikipedia.org/wiki?curid=1475552" title="Papieżówka">
Papieżówka

Papieżówka – polana w dolinie rzeki Kamienica (na tym odcinku nazywanej Kamienickim Potokiem) w Gorcach, w miejscu gdzie ze stoków Gorca uchodzi do Kamienickiego Potoku jego dopływ – potok Ustępny. Papieżówka znajduje się już na obszarze Gorczańskiego Parku Narodowego, w granicach wsi Zasadne w województwie małopolskim, w powiecie limanowskim, w gminie Kamienica.
Jest to nieduża polana na prawym brzegu Kamienickiego Potoku. Znajduje się na niej jeden szałas. Na polanie w sierpniu 1976 r. przez dwa tygodnie w szałasie mieszkał ówczesny metropolita krakowski Karol Wojtyła. Odbywał dni skupienia i wędrował po Gorcach. Wybrał to miejsce ze względu na oddalenie, spokój, a także dlatego, że znał już Gorce z wcześniejszych wędrówek. Mieszkał w spartańskich warunkach; jedyne wyposażenie szałasu stanowił drewniany stół, stołek z pnia drzewa i prycza z gałęzi. Własnoręcznie poukładał kamienie przed szałasem. Nikt nie rozpoznał go w czasie tego pobytu w Gorcach.
Górna część polany jest obecnie wykorzystywana jako skład drzewa. Dla uczczenia pobytu kardynała Wojtyły umieszczono na polanie duży głaz z pamiątkową tablicą. Znajduje się na niej napis cytujący słowa, które Karol Wojtyła już jako papież Jan Paweł II wygłosił w czasie jednej z pielgrzymek do Polski: „Pilnujcie mi tych szlaków”. Szałas został odnowiony w 2004 roku.
Szlaki turystyczne.
Przez polanę prowadzą szlaki turystyki pieszej, szlak rowerowy oraz ścieżka edukacyjna.

</doc>
<doc id="1475553" url="https://pl.wikipedia.org/wiki?curid=1475553" title="Scioto River">
Scioto River



</doc>
<doc id="1475554" url="https://pl.wikipedia.org/wiki?curid=1475554" title="Pułapka (film 1984)">
Pułapka (film 1984)

Pułapka - amerykański dramat z 1984 roku.
Główne role.
i inni
Nagrody i nominacje.
Oscary za rok 1984
Złote Globy 1984

</doc>
<doc id="1475556" url="https://pl.wikipedia.org/wiki?curid=1475556" title="Muskingum River">
Muskingum River



</doc>
<doc id="1475558" url="https://pl.wikipedia.org/wiki?curid=1475558" title="Aklimatyzacja zwierząt">
Aklimatyzacja zwierząt



</doc>
<doc id="1475560" url="https://pl.wikipedia.org/wiki?curid=1475560" title="Aklimatyzacja">
Aklimatyzacja

Aklimatyzacja – rodzaj adaptacji; spowodowane zmianą miejsca pobytu, zachodzące w naturalnych warunkach, przystosowanie się do nowych dla danego organizmu warunków klimatycznych. W zakres aklimatyzacji wchodzą przystosowania do klimatu, czasu i wysokości. Przystosowanie zachodzące w warunkach laboratoryjnych, do sztucznie wytwarzanych warunków, nazywamy aklimacją. 
Potocznie aklimatyzacją nazywa się także przystosowanie zwierząt do nowego otoczenia lub człowieka do nowych warunków pracy, zamieszkania, towarzystwa.
Aklimatyzacja jest możliwa dzięki naturalnej plastyczności organizmów i możliwości adekwatnego ich reagowania na bodźce środowiska. Możliwości dostosowawcze warunkowane są z jednej strony przez pulę genową, jaką dysponuje organizm, a z drugiej – gwałtownością (tempem) zachodzącej zmiany i jej wielkością.
Aklimatyzacja u ludzi.
Ze względu na ubranie i ocieplane domy, ma stosunkowo małe znaczenie. Szybkie podróże samolotowe powodują konieczność niewielkiej aklimatyzacji czasowej - dostosowania swojej aktywności do miejscowego dnia i nocy. 
Najtrudniejszą dla człowieka i najbardziej niebezpieczną jest aklimatyzacja do wysokości n.p.m. Mogą wystąpić objawy choroby wysokościowej, która w skrajnych przypadkach może doprowadzić nawet do śmierci.
Aklimatyzacja u zwierząt.
Aklimatyzacja łączy się zazwyczaj z celową działalnością człowieka i przewożeniem ich do nowych krain, leżących poza ich naturalnym zasięgiem, lub w okolice, w których zwierzęta te poprzednio występowały, lecz zostały wytępione. 
Trudniejszym zabiegiem jest wprowadzenie różnych gatunków, tam gdzie nigdy nie występowały. Wiąże się z tym znaczne ryzyko zakłócenia równowagi biologicznej przez nowo introdukowane gatunki (ekologia).
Wiele prób aklimatyzacji przeprowadzono w Australii. Wprowadzono gatunki, które z braku naturalnych miejscowych wrogów rozmnożyły się i w późniejszym czasie stały się prawdziwą plagą. Sprowadzone w 1859 r. z Europy dla celów łowieckich dzikie króliki w przeciągu niewielu lat tak się rozmnożyły, że zaczęły wyrządzać wielkie szkody na pastwiskach, stając się wielkim konkurentem dla owiec. Aby zwalczać króliki, sprowadzono do kraju nowy gatunek - lisa. Wraz z dużą redukcją liczebności królika, lisy przyczyniły się też do wytępienia wielu rodzimych gatunków torbaczy. 
Innym krajem, który podjął się aklimatyzacji zwierząt, była Nowa Zelandia. Kraj ten z początku pozbawiony całkowicie ssaków (z wyjątkiem nietoperzy), aklimatyzował u siebie aż 53 ich gatunki, które sprowadzał głównie z Europy, z Azji, Ameryki. Z tej liczby tylko 30 gatunków zadomowiło się na stałe. Niektóre z nich (np. króliki) wyrządziły znaczne szkody, podobnie jak w Australii. 
W Polsce ponownie aklimatyzowano i wprowadzono do naturalnych środowisk żubra, łosia, bobra. Próby aklimatyzacji niedźwiedzia zastosowano w Puszczy Białowieskiej.
Aklimatyzacja u roślin.
Aklimatyzacji poddawane są zwłaszcza gatunki o znaczeniu przemysłowym. Ze względu na zazwyczaj łatwiejsze ich rozmnażanie, stosując sztuczną selekcję, zwykle bardzo szybko doprowadza się do wyhodowania odmian miejscowych. 

</doc>
<doc id="1475562" url="https://pl.wikipedia.org/wiki?curid=1475562" title="OPC Alarms &amp; Events">
OPC Alarms &amp; Events

OPC Alarms &amp; Events (OPC AE) – służy do informowania o występujących w systemie zdarzeniach i zgłaszanych alarmach. Przez alarm rozumiany jest nienormalny stan jakiegoś obiektu, wymagający szczególnej uwagi. Zdarzenie może być związane ze stanem, jak np. zdarzenie przejścia danej wartości do poziomu alarmowego lub niezwiązane ze stanem, jak zmiany konfiguracji, czy błędy systemowe. Najnowszą wersją specyfikacji jest OPC Alarms &amp; Events 1.10.

</doc>
<doc id="1475564" url="https://pl.wikipedia.org/wiki?curid=1475564" title="OPC A&amp;E">
OPC A&amp;E



</doc>
<doc id="1475565" url="https://pl.wikipedia.org/wiki?curid=1475565" title="Opc ae">
Opc ae



</doc>
<doc id="1475574" url="https://pl.wikipedia.org/wiki?curid=1475574" title="SM UB-4">
SM UB-4

SM UB-4 – okręt podwodny Cesarstwa Niemieckiego z okresu I wojny światowej.
UB-4 był niewielkim okrętem typu "UB I" uzbrojonym w dwie torpedy i pojedynczy karabin maszynowy. Okręty podwodne tego typu były przeznaczone do działań w rejonach przybrzeżnych.
W czasie I wojny światowej UB-4 odbył czternaście patroli, w czasie których zatopił trzy statki o łącznej pojemności 10 833 ton. Jednym z zatopionych statków był neutralny „Harpalyce”, który został storpedowany bez ostrzeżenia, pomimo tego że był oznakowany białą flagą (wraz ze statkiem zginęło wówczas piętnastu marynarzy).
UB-4 został zatopiony przez statek-pułapkę HMS „Inverlyon” 15 sierpnia 1915 roku nieopodal Great Yarmouth.
Wrak okrętu został zbadany przez angielskich nurków, którzy wydobyli z niego niemiecką książkę szyfrową oraz mapy niemieckich pól minowych.

</doc>
<doc id="1475575" url="https://pl.wikipedia.org/wiki?curid=1475575" title="U-4">
U-4



</doc>
<doc id="1475576" url="https://pl.wikipedia.org/wiki?curid=1475576" title="Urodzony sportowiec">
Urodzony sportowiec

Urodzony sportowiec lub Baseballista ("The Natural") – amerykański film obyczajowy z 1984 roku w reżyserii Barry’ego Levinsona, nakręcony na podstawie powieści Bernarda Malamuda. Film był pierwszą produkcją wytwórni TriStar Pictures.
Fabuła.
Roy Hobbs był gwiazdą baseballu w latach 30. Jego karierę przerywa próba zamachu na niego przez nieznaną kobietę. Powraca po 16 latach - jest nieznanym graczem w średnim wieku. Ale talent go nie opuścił - dzięki niewiarygodnym umiejętnościom prowadzi drużynę New York Knights do zwycięstwa.
Nagrody i nominacje.
Oscary za rok 1984
Złote Globy 1984

</doc>
<doc id="1475578" url="https://pl.wikipedia.org/wiki?curid=1475578" title="Aleja Gwiazd w Krakowie">
Aleja Gwiazd w Krakowie

Aleja Gwiazd w Krakowie – aleja gwiazd umiejscowiona na bulwarze Czerwieńskim w Krakowie, pod wzgórzem wawelskim.
Odsłonięte gwiazdy muzyki.
Aleja jest wspólnym projektem władz Krakowa i RMF FM. Aleja, która ma uhonorować wybitnych muzyków i zespoły z Polski i świata, powstaje od 2008 roku. Pierwszą gwiazdę, 28 czerwca, odsłoniła kanadyjska wokalistka Céline Dion.
Odsłonięte Gwiazdy gości Międzynarodowego Festiwalu Kina Niezależnego Off Plus Camera.
W Alei Gwiazd znajdują się także gwiazdy oraz odciski dłoni reżyserów filmowych kina niezależnego, gości Festiwalu Off Plus Camera. 
Dotychczas odsłonięto gwiazdy:

</doc>
<doc id="1475591" url="https://pl.wikipedia.org/wiki?curid=1475591" title="Jonas Vanagaitis">
Jonas Vanagaitis

Jonas Vanagaitis (ur. 23 września 1869 w Pabuduppen koło Ragnety, zm. 9 września 1946 w Niemczech) – litewski polityk i dziennikarz, sygnatariusz Aktu z Tylży. 
Życiorys.
W 1903 przystąpił do litewskiego towarzystwa w Prusach Wschodnich "Birutė". Dwa lata później wziął udział w obradach wielkiego sejmu wileńskiego jako przedstawiciel pruskich Litwinów. Od 1909 do 1913 redagował czasopismo "Birutė". 
16 listopada 1918 wszedł w skład Rady Ludowej Litwy Pruskiej. 30 listopada złożył swój podpis pod Aktem Tylżyckim. W grudniu 1922 wybrany pierwszym sekretarzem Wysokiego Komitetu Ratowania Małej Litwy (Mažosios Lietuvos gelbėjimo komiteto, MLGK), który występował m.in. w obronie praw protestanckiej ludności litewskojęzycznej zamieszkałej w Niemczech. Od 1923 był przewodniczącym Związku Właścicieli Domów, z jego list wybrano go do rady miejskiej Kłajpedy. Przez kilka lat stał na czele Związku Społecznego. Od 1923 do 1940 był sekretarzem kłajpedzkiego oddziału szaulisów. 

</doc>
<doc id="1475592" url="https://pl.wikipedia.org/wiki?curid=1475592" title="OPC Security">
OPC Security

OPC Security – specyfikacja OPC Security ma służyć zapewnieniu bezpieczeństwa dostępu do danych oferowanych przez serwery OPC. Umożliwia poprawną weryfikację klienta OPC, który chce uzyskać dostęp i poprawności transmisji (czy dane nie zostały zmienione). Specyfikacja Security definiuje jak serwer OPC powinien wykorzystywać mechanizmy systemu operacyjnego do zapewnienia bezpieczeństwa. W specyfikacji zawarte są również wskazówki jak należy implementować klienta OPC aby był w stanie korzystać z usług oferowanych przez serwer OPC..

</doc>
<doc id="1475596" url="https://pl.wikipedia.org/wiki?curid=1475596" title="Papież z Greenwich Village">
Papież z Greenwich Village

Papież z Greenwich Village ("The Pope of Greenwich Village") – amerykański film kryminalny z 1984 roku na podstawie powieści Vincenta Patricka.
Główne role.
i inni
Opis fabuły.
Paulie i Charlie są kuzynami mieszkającymi w Greenwich Village, części "Małej Italii", dzielnicy Nowego Jorku. Pewnego dnia Charlie traci posadę kierownika sali w nocnym lokalu. Wszystko przez Pauliego, który pracował tam jako kelner - i kradł. Obaj postanawiają szybko zdobyć pieniądze i wyjechać do Miami. Charlie ma długi, a jego dziewczyna Diane jest w ciąży. Chce kupić konia wyścigowego za pożyczone pieniądze, a dług zwrócić, gdy uda mu się opróżnić sejf pewnej firmy. Mimo obaw, Paulie pomaga w skoku i zgarnia 159 tys. dolarów. Ale pieniądze należą do mafii, a to oznacza kłopoty.
Nagrody i nominacje.
Oscary za rok 1984

</doc>
<doc id="1475597" url="https://pl.wikipedia.org/wiki?curid=1475597" title="Willy Planckaert">
Willy Planckaert

Willy Planckaert (ur. 5 kwietnia 1944 w Nevele) – belgijski kolarz szosowy, srebrny medalista mistrzostw świata.
Kariera.
Jedyny medal na dużej międzynarodowej imprezie Willy Planckaert zdobył w 1964 roku, kiedy zajął drugie miejsce w wyścigu ze startu wspólnego amatorów na mistrzostwach świata w Sallanches. W zawodach tych wyprzedził go jedynie jego rodak Eddy Merckx, a trzecie miejsce zajął Szwed Gösta Pettersson. Profesjonalną karierę rozpoczął w 1965 roku, startując wówczas w ekipie Flandria-Romeo. Jego największym zawodowym sukcesem w karierze było wygranie klasyfikacji punktowej Tour de France w 1966 roku. Wygrał ponadto Grand Prix Pino Cerami w 1967 roku, Omloop van het Houtland i Omloop van de Vlaamse Scheldeboorden w 1974 roku, Dwars door Vlaanderen w 1976 roku oraz Étoile de Bessèges w 1977 roku. Nigdy nie wystąpił na igrzyskach olimpijskich. Karierę zakończył w 1988 roku. Do tego czasu wygrał 79 etapów w tym 5 etapów w tzw. "Wielkich Tourach" (2 w Tour de France oraz 3 w Giro d'Italia).
Jego dwaj bracia: Eddy i Walter, a także syn, Jo również byli kolarzami szosowymi.

</doc>
