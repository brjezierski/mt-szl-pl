<doc id="1491694" url="https://pl.wikipedia.org/wiki?curid=1491694" title="Marc Vadier">
Marc Vadier

Marc Guillaume Alexis Vadier (ur. 17 lipca 1736 w Pamiers, zm. 14 grudnia 1828 w Brukseli) – francuski polityk, jakobin, działacz Komitetu Bezpieczeństwa Powszechnego. 
Wczesna działalność.
Urodził się w rodzinie urzędniczej, ukończył kolegium jezuickie dzięki wsparciu ze strony biskupa Pamiers, po czym wybrał karierę wojskową i doszedł do stopnia porucznika. Zrezygnował wówczas ze służby w armii i zaczął utrzymywać się z zysków, jakie przynosiły mu imponujące majątki ziemskie w okolicach Montaut. W 1789 r. został wybrany do Stanów Generalnych, w Konstytuancie należał do zwolenników monarchii konstytucyjnej. 
Członek Konwentu.
Vadier nie mógł uczestniczyć w pracach Legislatywy ze względu na zakaz reelekcji, został jednak bez problemu wybrany deputowanym Konwentu Narodowego. Od początku identyfikował się z radykalnym skrzydłem Góry, głosował za śmiercią Ludwika XVI. 
We wrześniu 1793 r. został wybrany do Komitetu Bezpieczeństwa Powszechnego. Jego działalność w nim szybko zyskała mu przydomek "Wielkiego Inkwizytora". Vadier zajmował się m.in. sprawą fałszerstwa dekretu o Kompanii Indyjskiej, w którą zamieszani byli Philippe Fabre d’Églantine i François Chabot, mając istotny wpływ na przebieg procesu dantonistów w marcu 1794. Szczególnie zdecydowanie domagał się śmierci Camille'a Desmoulinsa, którego uważał za osobistego wroga ze względu na nieprzychylne publikacje tego ostatniego w czasopiśmie „Le Vieux Cordelier” „(Stary Kordelier)”. W obydwu rządzących komitetach (Bezpieczeństwa Powszechnego i Ocalenia Publicznego) należał do najbardziej zagorzałych zwolenników krwawej rozprawy z wszelką opozycją. Wykorzystywał również swoje kompetencje do rozprawy z prywatnymi wrogami jeszcze sprzed rewolucji. 
W czerwcu 1794 r. poważnie poróżnił się z Maksymilianem Robespierre'em, któremu zarzucał wprowadzanie kultu własnej osoby i wrogi rewolucyjnej obyczajowości mistycyzm. Vadier bezskutecznie usiłował go skompromitować poprzez zaprezentowanie w Konwencie „sprawy Catherine Théot”, fałszywie ukazującej Robespierre’a jako twórcę własnej, pseudoreligijnej sekty. Oskarżał go również otwarcie o faktycznie przejęcie dyktatorskiej władzy w Komitecie Ocalenia Publicznego. To po kolejnej kłótni z Vadierem Robespierre przestał uczestniczyć w pracach Komitetu na ponad miesiąc na przełomie czerwca i lipca 1794. Vadier wziął następnie aktywny udział w przewrocie termidoriańskim.
Po rewolucji.
W 1796 r. został skazany na deportację razem z Collotem d'Herbois, Billaudem-Varenne i Bertrandem Barere'em, zdołał jednak uciec i ukrywał się aż do ogłoszenia amnestii. W czasach Dyrektoriatu był podejrzewany o współudział w spisku Sprzysiężenia Równych i do 1799 r. pozostawał w więzieniu. 
W 1816 r., w czasie Drugiej Restauracji Burbonów na mocy dekretu o królobójstwie, został skazany na wygnanie z Francji. 

</doc>
<doc id="1491698" url="https://pl.wikipedia.org/wiki?curid=1491698" title="SM U-61">
SM U-61

U-61 – niemiecki okręt podwodny (U-Boot) typu "U-57" z okresu I wojny światowej. 
Historia.
Okręt został zbudowany w stoczni AG Weser w Bremie. Wodowanie odbyło się 22 lipca 1916, a 2 grudnia 1916 roku okręt oficjalnie wszedł w skład marynarki wojennej. Dowódcą okrętu został Victor Dieckmann.
Priorytetowym celem U-61 było atakowanie statków transportowych w okolicach Wysp Brytyjskich. Okręt szerzył spustoszenie w szeregach wroga, zatapiając i uszkadzając liczne jednostki alianckie.
Okręt został zatopiony 26 marca 1918 roku przez amerykański ścigacz okrętów podwodnych "PC-51". Wraz z zatopionym okrętem zginęła cała 36-osobowa załoga.
U-61 był jednym z najlepszych okrętów podwodnych I wojny światowej. Zatopił 33 statki o łącznym tonażu BRT. Oprócz tego uszkodził 7 jednostek alianckich, w tym amerykański niszczyciel USS "Cassin" ( t).

</doc>
<doc id="1491701" url="https://pl.wikipedia.org/wiki?curid=1491701" title="Cykl Calvina-Bensona">
Cykl Calvina-Bensona



</doc>
<doc id="1491702" url="https://pl.wikipedia.org/wiki?curid=1491702" title="Krokodylomorfy">
Krokodylomorfy

Krokodylomorfy (Crocodylomorpha) – grupa archozaurów (Archosauria) z kladu Crurotarsi obejmująca krokodyle i wymarłe formy pokrewne.
Znane od karniku, od około 228 milionów lat.
Definicja.
Nazwa Crocodylomorpha została zdefiniowana filogenetycznie przez Sereno w 2005 jako największy klad obejmujący "Crocodylus niloticus" (), ale nie "Poposaurus gracilis" , "Gracilisuchus stipanicicorum" , "Prestosuchus chiniquensis" , "Aetosaurus ferratus" .
Klasyfikacja.
Historycznie wszystkie współczesne i wymarłe krokodyle były zaliczone do rzędu Crocodilia. Obecnie obejmuje on tylko żyjące gatunki i ich najbliższych krewnych jak "Mekosuchus".
Dawne Crocodilia dzielono na podrzędy:
Mesosuchia to grupa parafiletyczna, gdyż nie obejmuje Eusuchia. Mesoeucrocodylia to nazwa nadana kladowi łączącemu te dwie grupy (Whetstone and Whybrow, 1983).
Filogeneza.
Za: Larsson &amp; Sues (2007) i Sereno "et al." (2003)

</doc>
<doc id="1491703" url="https://pl.wikipedia.org/wiki?curid=1491703" title="Skansen na Wolinie">
Skansen na Wolinie



</doc>
<doc id="1491704" url="https://pl.wikipedia.org/wiki?curid=1491704" title="Crocodylomorpha">
Crocodylomorpha



</doc>
<doc id="1491705" url="https://pl.wikipedia.org/wiki?curid=1491705" title="Stowarzyszenie Centrum Słowian i Wikingów &quot;Wolin-Jomsborg-Wineta&quot;">
Stowarzyszenie Centrum Słowian i Wikingów &quot;Wolin-Jomsborg-Wineta&quot;



</doc>
<doc id="1491709" url="https://pl.wikipedia.org/wiki?curid=1491709" title="Georg Sauerwein">
Georg Sauerwein

Georg Sauerwein, łuż. Juro Surowin, lit. Jurgis Zauerveinas, Georgas Sauerweinas, ps. "Girėnas" (ur. 15 stycznia 1831 w Hanowerze, zm. 16 grudnia 1904 w Oslo) – niemiecki filozof i językoznawca, działacz społeczny i kulturalny, publicysta, poeta.
Życiorys.
Urodził się w Hanowerze jako syn pastora. Od 1841 wychowywał się w Gronau, gdzie ojciec zarządzał lokalną parafią luterańską. Studiował językoznawstwo i teologię na Uniwersytecie w Getyndze, uczęszczał również na wykłady z fizyki, chemii i botaniki. Po trzech latach przerwał naukę i zamieszkał w Wielkiej Brytanii, gdzie objawił się jego talent lingwistyczny.
W wieku 24 lat opublikował słownik angielsko-turecki. Od 1857 nauczał prywatnie księżniczkę Elżbietę von Neuwied, pisarkę oraz przyszłą królową Rumunii. Od 1856 do 1896 pracował jako wolny strzelec w Brytyjskim Towarzystwie Biblijnym, tłumaczył Pismo Święte na różne języki i dialekty.
W 1873 uzyskał stopień doktora filozofii oraz magistra sztuk wyzwolonych na Uniwersytecie w Getyndze. Od 1874 przebywał w Norwegii, gdzie pracował nad ożywieniem i popularyzacją języka norweskiego. W 1885 wydał zbiór wierszy "Frie Viso ifraa Vigguin" („Wolne pieśni z gór”).
Był poliglotą, pisał w 30, mówił płynnie w 62, a ogółem poznał ponad 200 języków bądź dialektów. Uchodził za najwybitniejszego językoznawcę swojej epoki. Występował w obronie praw narodowych i kulturalnych Walonów, Ormian, Polaków, Bułgarów, Finów i Łużyczan. Szczególną uwagę poświęcał tym ostatnim, publikując m.in. w 1877 roku zbiór poezji "Serbske stucki".
W 1875 zamieszkał w Kłajpedzie, opanowując do perfekcji język litewski. Współpracował z lokalnymi działaczami litewskimi na rzecz obrony dziedzictwa kulturowego Litwy Pruskiej, pisywał do miejscowej prasy. W 1879 założył Litewskie Towarzystwo Literackie („Lietuvių literatūros draugija”) w Tylży, w skład którego weszli znani europejscy naukowcy, m.in. Christian Bartsch, Adalbert Bezzenberger, Filip Fortunatow, Eduardas Gizevijus, Jan Aleksander Karłowicz, Jan Niecisław Baudouin de Courtenay i Georg Nesselmann. Przewodniczącym stowarzyszenia został kłajpedzki językoznawca i nauczyciel w lokalnym gimnazjum Karl Rudolf Jacobi. Publikował w "Lietuviška ceitunga", "Nemuno sargas", "Aušra" oraz "Naujasis keleivis".
Jest autorem pieśni "Lietuviais esame mes gimę" („Urodziliśmy się Litwinami”), przez działaczy na Litwie Pruskiej uznawanej za hymn narodowy. W 1883 przetłumaczył na litewski fragmenty "Hamleta".
W 1879 i 1881 kandydował na posła do Pruskiego Landtagu w Berlinie jako przedstawiciel mniejszości litewskiej. W 1898 próbował swych sił w głosowaniu do Reichstagu w okręgu Tylża–Ragneta, po raz kolejny bezskutecznie.
Był zwolennikiem pacyfizmu i przeciwnikiem niemieckiego militaryzmu. Należał do Europejskiego Związku Pacyfistów. Z okazji Kongresu Pokoju w 1899 opublikował zbiór pacyfistycznych poezji w języku niemieckim i francuskim.
Zmarł zimą 1904 w Oslo. Pochowano go na cmentarzu Lehder w Gronau obok rodziców.

</doc>
<doc id="1491713" url="https://pl.wikipedia.org/wiki?curid=1491713" title="Praeneste">
Praeneste



</doc>
<doc id="1491717" url="https://pl.wikipedia.org/wiki?curid=1491717" title="Forteczna Góra w Kłodzku">
Forteczna Góra w Kłodzku

Forteczna Góra lub Zamkowa Góra – wzniesienie o wysokości 369 m n.p.m. w Kotlinie Kłodzkiej w Sudetach Środkowych.
Położenie.
Wzniesienie, położone w Kotlinie Kłodzkiej na obszarze miasta Kłodzka. Wznosi się około 0,3 km, na północny zachód od rynku. Góra jest zabudowana fortyfikacjami Twierdzy Kłodzko.
Opis.
Jest to płaskie wzniesienie, z niewyraźnie zaznaczonym płaskim wierzchołkiem o łagodnie opadających zboczach północnym zachodnim i południowym oraz stromo opadającym w kierunku Nysy Kłodzkiej zboczu wschodnim. Wzniesienie jest ostańcem denudacyjnym, ma postać odosobnionego niewielkiego wzgórza w kształcie wydłużonego spłaszczonego kopca, wydzielonego od wschodniej strony Nysą Kłodzka. Charakterystyczny kształt góry, położenie w centrum Kłodzka oraz okazałe budowle forteczne, czynią górę rozpoznawalną w terenie. Wzniesienie góruje nad miastem wznosząc się nad zabudowę miejską od strony wschodniej wysoką pionową ścianą umocnień twierdzy. Szczyt wzniesienia i południowo-wschodnie zbocze w partii szczytowej zajmują budowle i umocnienia forteczne, a poniżej rozciąga się zabudowa miejska Kłodzka. Zachodnie zbocze zajmuje park ze starodrzewem liściastym, pozostałe zbocza poniżej twierdzy porośnięte są drzewami liściastymi. Partie szczytowe oraz zbocza wzniesienia pokrywają gliny zwałowe i osady deluwialne.

</doc>
<doc id="1491720" url="https://pl.wikipedia.org/wiki?curid=1491720" title="Choroszczanka">
Choroszczanka



</doc>
<doc id="1491721" url="https://pl.wikipedia.org/wiki?curid=1491721" title="Ryszard Hunger">
Ryszard Hunger

Ryszard Andrzej Hunger (ur. 19 lutego 1940 w Łodzi) – polski artysta, malarz, grafik, pedagog. Wykładowca Akademii Sztuk Pięknych w Łodzi oraz Państwowej Wyższej Szkoły Filmowej Telewizyjnej i Teatralnej w Łodzi. Muzyk zespołu jazzowego Tiger Rag.
Edukacja.
Studiował w Państwowej Wyższej Szkole Sztuk Plastycznych w Łodzi w pracowni profesora Mariana Jaeschke. Dyplom uzyskał w 1965 roku, a w 1990 roku tytuł profesora tytularnego. Pełnił funkcje dziekana, prorektora, a w latach 1987–1993 rektora Akademii Sztuk Pięknych w Łodzi.
Nagrody i wyróżnienia.
Laureat licznych nagród i wyróżnień, m.in. III Nagroda w ogólnopolskim Konkursie Malarskim im. Jana Spychalskiego w Poznaniu (1975); Wyróżnienie w III Ogólnopolskim Konkursie Malarskim im. Jana Spychalskiego w Poznaniu(1976); I nagroda w Triennale Malarstwa i Grafiki w Łodzi (1979); Premio Internazionale Apollo Musegate 1985, Talla (Włochy); Nagroda Specjalna International Mini Print Triennal w Tokio (1995); Nagroda Ministra Kultury i Sztuki I stopnia za wybitne osiągnięcia artystyczne i dydaktyczne (1986, 1993); Nagroda Miasta Łodzi (2002); Złoty Medal „Gloria Artis” (2010); Nagroda Ministra Kultury i Dziedzictwa Narodowego za całokształt twórczości (2015).
Prace w zbiorach.
Muzeum Narodowe w Poznaniu; Muzeum Sztuki w Łodzi; Muzeum Miasta Łodzi; Muzeum Śląskie w Katowicach; Muzeum Tama Art, Tama Art University (uniwersytet w Tokio); Museo International de la Residencia Salvador Allande, Santiago de Chile; Muzeum Miasta Sztuki, Talla (Włochy); Musee du Patir Format; Muzeum Państwowe na Majdanku; Zachęta Narodowa Galeria Sztuki w Warszawie; Salon de Tokyo, Tokio; Wenniger Graphics Gallery w Bostonie;

</doc>
<doc id="1491723" url="https://pl.wikipedia.org/wiki?curid=1491723" title="Okręty podwodne projektu 658/658M">
Okręty podwodne projektu 658/658M

Okręty podwodne projektu 658/658M (NATO: "Hotel, Hotel II, Hotel III") — pierwsze radzieckie okręty podwodne przenoszące pociski balistyczne, które wyposażone zostały w napęd jądrowy. Wyposażone w systemy rakietowe D-2, a następnie D-3, okręty tego typu służyły w radzieckiej marynarce wojennej w latach 1961–1991, stanowiąc platformy przenoszenia pocisków SLBM R-13, R-21 oraz R-29. Jednostki projektu "658" zostały przygotowane w oparciu o konstrukcję jednostek projektu "627A". Z uwagi jednak na niedostatki przygotowanego pośpiesznie projektu, złą jakość wykonania i niedostateczne wyszkolenie załóg, jednostki tego typu nękane były licznymi awariami i wypadkami, pociągającymi za sobą ofiary śmiertelne. Wśród nich znalazł się K-19, który dwukrotnie uległ awariom kwalifikowanym jako poważne wypadki jądrowe, z ofiarami śmiertelnymi w ludziach. Zderzył się także ze śledzącym go amerykańskim okrętem podwodnym USS „Gato” (SSN-615).
Geneza.
Wprawdzie Józef Stalin silnie wspierał rozwój broni nuklearnej, nie dopuszczał jednak do dyskusji wewnątrz sił zbrojnych nad jej zastosowaniem. Tego typu decyzje zastrzeżone były wyłącznie dla niego i kilku zaufanych generałów, którzy dążyli do budowy floty dużych oceanicznych okrętów nawodnych. Sytuację zmieniła śmierć Stalina w 1953 roku, a nacisk jaki wywierał na kontynuację tego programu admirał Nikołaj Kuzniecow, stał się jednym z powodów jego dymisji ze stanowiska dowódcy floty. W połowie lat 50. dwudziestego wieku, Komitet Centralny Komunistycznej Partii Związku Radzieckiego określił nowe drogi rozwoju floty Związku Radzieckiego oraz jej rolę i zadania. Jak nieco później napisał nowy głównodowodzący marynarki adm. Siergiej Gorszkow, który zastąpił na tym stanowisku Kuzniecowa 6 stycznia 1956 roku: „Wyznaczony przez Komitet Centralny naszej partii plan rozwoju wymagał budowy floty oceanicznej, zdolnej do wypełniania ofensywnych misji strategicznych. Okręty podwodne i lotnictwo morskie wyposażone w broń nuklearną zajmowały czołową pozycję w tych planach. W ten sposób, rozpoczął się nowy etap rozwoju naszej floty i jej nauk morskich”.
W rezultacie tej rewolucji, zgodnie ze słowami admirała, po raz pierwszy w historii marynarka radziecka została przekształcona w pełnym tego słowa znaczeniu w ofensywny typ sił zbrojnych dalekiego zasięgu. Razem ze Strategicznymi Wojskami Rakietowymi, takimi które mogły wywrzeć decydujący wpływ na przebieg konfliktu zbrojnego na dużych teatrach operacji militarnych. W ciągu kilku następnych lat adm. Gorszkow wycofał ze służby przestarzałe pancerniki i starsze krążowniki, przerwał też budowę i zezłomował kilka właśnie budowanych w całości artyleryjskich nowych krążowników. Co ważniejsze, przyśpieszył toczące się już programy rozwoju nowych zaawansowanych broni. Najważniejszym z nich był program budowy dużej floty podwodnej.
W tym czasie Związek Radziecki zainicjował budowę morskich strategicznych sił uderzeniowych. Początkowo diesel-elektryczne okręty podwodne miały być uzbrojone w torpedy z głowicami nuklearnymi przeznaczone do ataku na amerykańskie porty. Co ważniejsze i bardziej praktyczne, Związek Radziecki przejął dużą ilość niemieckich technologii i specjalistów z zakresu zarówno pocisków balistycznych jak i manewrujących, umieszczając tych ostatnich początkowo w Instytucie Rabe w niemieckim Bleicherode, a następnie – po aresztowaniu – w podmoskiewskich Podlipkach, z zamiarem wykorzystania ich do opracowania broni zdolnej do ataku na nabrzeżne cele lądowe. Początkowe radzieckie konstrukcje oparte były o drugowojenne niemieckie rozwiązania w zakresie konstrukcji okrętów podwodnych — zwłaszcza typu "XXI", radzieckie biura projektowe korzystały też niemieckich doświadczeń z wystrzeliwaniem małych rakiet z jednostek tej klasy, oraz wystrzeliwaniem pocisków V-2 z holowanych przez okręty podwodne kontenerów. Pierwszym efektem prowadzonych prac było opracowanie pocisku R-11FM, który zainstalowano w zmodyfikowanym okręcie projektu "611" (NATO: "Zulu") B-67, oznaczanym odtąd jako okręt projektu "W611" (NATO: "Zulu IV½"). Wkrótce jednak biuro konstrukcyjne SKB-385 opracowało nowy system rakietowy D-2 z pociskami R-13 (NATO: SS-N-4 Sark) przenoszonymi przez opracowane w biurze CKB-16 okręty podwodne projektu "629" (NATO: "Golf"), które zostały wyposażone w taki sam diesel-elektryczny napęd, jaki zastosowano w jednostkach myśliwskich projektu "641" (NATO: "Foxtrot"). Jednostki typów "Zulu IV½" oraz "Golf" stały się w ten sposób pierwszymi na świecie okrętami podwodnymi przenoszącymi rakietowe pociski balistyczne. W tym samym jednak czasie, w Stanach Zjednoczonych, szef operacji morskich admirał Arleigh Burke prowadził program rozwoju systemu rakietowego Polaris — pierwszego na świecie systemu rakietowego opartego o okręty podwodne napędzane energią nuklearną. Zalety napędu jądrowego dla okrętów strategicznych wydawały się oczywiste, stąd też Związek Radziecki rozpoczął swoje własne prace w tym zakresie.
Konstrukcja i budowa.
Decyzję o budowie napędzanych energią jądrową okrętów podwodnych projektu "658" podjęto 26 sierpnia 1956 roku. Jeszcze w sierpniu tego samego roku podjęte zostały prace nad projektem pierwszych radzieckich jądrowych okrętów podwodnych wyposażonych w pociski balistyczne. Prowadziło je biuro konstrukcyjne CKB-18 w oparciu o konstrukcję jednostek projektu "627A". Zespół pod kierunkiem P.Z. Gołosowskiego, następnie I.B. Michaiłowa, a ostatecznie Siergieja Kowalowa, w pierwszym kwartale 1957 roku ukończył projekt techniczny. Z racji wyznaczonego sztywnego terminu ukończenia prototypu okrętu, nie został przygotowany żaden projekt wstępny. Projekt przewidywał jednostki o wyporności nawodnej 4080 ton oraz podwodnej 5 240 ton (5 000 m³). Jednostki te zostały pierwotnie wyposażone w trzy pociski R-13 (NATO: SS-N-4), a także w wyrzutnie torpedowe 533 mm oraz 400 mm – podobnie jak okręty projektu "675" (NATO: "Echo II") – celem zwalczania niszczycieli ZOP. Siłownia tych okrętów podobna była do zainstalowanej w jednostkach projektu "627A" (NATO: "November" SSN) oraz projektów "659" i "675" (NATO: "Echo" SSGN), z dwoma reaktorami wodno-ciśnieniowymi WM-A o łącznej mocy 35 000 SHP — 70 MW każdy oraz dwoma turbinami parowymi. Były to reaktory pierwszej radzieckiej generacji, korzystające z paliwa nuklearnego opartego na uranie wzbogaconym do 20 procent zawartości uranu-235.
Okręty podwodne projektu "658" były jednostkami dwukadłubowymi o dużej dzielności morskiej niezbędnej do prawidłowego startu rakiet balistycznych. Całkowita długość podzielonego na 10 przedziałów kadłuba wynosiła 114 metrów, maksymalna średnica 9,2 metra, zaś zanurzenie 7,31 metra. Nie jest jednoznacznie ustalona konstrukcyjna głębokość zanurzenia okrętów tego projektu. Według niektórych źródeł wynosiła ona 300 metrów, jednak inne wskazują na 240 metrów — na 300 zaś metrów określają maksymalną głębokość zanurzenia.
Budowę pierwszego okrętu rozpoczęto w zakładzie 402 w Siewierodwińsku 17 października 1958 roku. Pierwszy z ośmiu okrętów projektu — K-19, został zwodowany 11 października 1959 roku. Duży kiosk mieścił trzy wyrzutnie rakiet opracowanego dla jednostek projektu "629" (NATO: "Golf") systemu rakietowego D-2. W systemie D-2 jednostki projektu "658" mogły przenosić trzy pociski R-13. Start tych pocisków mógł się odbywać wyłącznie w położeniu nawodnym, zaś wszystkie trzy mogły być wystrzelone w ciągu 12 minut od wynurzenia. Były to jedne z pierwszych na świecie okrętów przenoszących morskie pociski balistyczne, których system energetyczny oparty był na reaktorach jądrowych. Wyposażenie pierwszego okrętu tego typu, zostało nieznacznie wyprzedzone przez pierwszy amerykański okręt rakietowy USS „George Washington” (SSBN-598), który jednak wyposażony został w 16 wystrzeliwanych spod wody pocisków Polaris A-1.
Wyposażenie okrętów składało się między innymi z radaru obserwacji powierzchni Flag (NATO: Snoop Tray} oraz pasywnego sonaru średnich częstotliwości. Jednostki tego projektu miały cztery wyrzutnie torpedowe kalibru 533 milimetry na dziobie oraz cztery wyrzutnie kalibru 400 milimetrów na rufie. Uzbrojone były w pierwsze radzieckie samonaprowadzające się torpedy o prędkości przekraczającej 40 węzłów 53-61, później także 53-65K oraz SET-65.
W latach 1960–1962 w Siewierodwińsku ukończono osiem jednostek projektu "658" ("Hotel"); budowa kolejnych okrętów rakietowych tego typu była planowana, lecz została zatrzymana w roku 1959 w związku z utworzeniem Strategicznych Wojsk Rakietowych i anulowaniem programów morskich strategicznych sił uderzeniowych. Wszystkie jednostki tego projektu miały problemy techniczne. Najważniejszą z przyczyn tych problemów była niska jakość wykonania oraz brak, czy też niedostatek kontroli jakości w stoczniach i u dostawców komponentów. W opinii szefa zespołu konstruktorów – Siergieja Kowalowa: "To była prawdziwa katastrofa – przeciekające generatory pary, przeciekające kondensatory i, praktycznie, wojskowa użyteczność tych jednostek była wątpliwa".
Podobne do czołowego radzieckiego konstruktora zdanie na temat tych okrętów miał amerykański wywiad marynarki ("Office of Naval Intelligence"). Na przełomie lat 50. i 60., flota amerykańska była żywo zainteresowana radzieckimi postępami w rozwoju technologii nuklearnych, toteż amerykańskie okręty podwodne często śledziły radzieckie jednostki typów "Hotel" ("658"), "Echo" ("659") oraz "November" ("627A"). Według wczesnych raportów amerykańskich, okręty tych typów były prymitywne i hałaśliwe, toteż łącząc ich anglojęzyczne oznaczenia, w wewnętrznym żargonie służby ironicznie określano je akronimem HENs (kury).
Modyfikacje.
Ponieważ wystrzeliwanie rakiet w położeniu nawodnym narażało okręty na wykrycie i zniszczenie przez wrogie siły ZOP, w 1963 roku wprowadzono do uzbrojenia pocisk balistyczny R-21 (w kodzie NATO SS-N-5 "Serb"). Zdecydowano o przezbrojeniu okrętów projektu "658" w te rakiety, co wiązało się z poważną modernizacją jednostek i zmianą oznaczenia na projekt "658M" (na Zachodzie znane jako "Hotel II"). Celem zapobieżenia zmianie wyporności okrętu po opuszczeniu wyrzutni przez pocisk oraz zapewnienia możliwości utrzymania okrętu po starcie rakiety na tej samej głębokości, wyrzutnia jeszcze przed startem miała zostać wypełniona wodą, a jednostki "658M" musiały zostać zaopatrzone w dodatkowe zbiorniki balastowe. Przezbrojenie wszystkich okrętów – z wyjątkiem K-145 – do przenoszenia systemu rakietowego D-4, nastąpiło w latach 1963–1967.
W związku z opracowaniem nowej generacji pocisków balistycznych R-29 o powiększonym zasięgu, w 1965 roku biuro projektowe CKB-18 zaproponowało przebudowanie jednego z okrętów projektu "658" (o oznaczeniu alfanumerycznym K-145) na eksperymentalnego nosiciela międzykontynentalnych rakiet balistycznych, który został oznaczony jako projekt "701". Okręt został przebudowany przez stocznię w Siewierodwińsku w latach 1965–1970. Kadłub jednostki został przedłużony do 130 metrów, zaś wyporność na powierzchni wzrosła do 5500 ton, w zanurzeniu zaś do 6400 ton. W nomenklaturze NATO otrzymał oznaczenie "Hotel III". Jego maksymalna prędkość nawodna uległa redukcji do 18 węzłów, zaś podwodna do 22 węzłów. Okręt wyposażono w sześć wyrzutni pocisków R-29.
W grudniu 1971 roku nastąpił pierwszy udany start rakiety R-29 z wyrzutni okrętu. Podczas jednej z kolejnych prób w marcu 1972 roku doszło do eksplozji paliwa rakietowego w jednej z wyrzutni. Usuwanie szkód trwało do sierpnia 1972 roku. Później nadal prowadzono próby z nowym typem rakiet, zakończone przyjęciem R-29 na uzbrojenie radzieckiej marynarki wojennej. K-145 powrócił do służby liniowej w grudniu 1976 roku, a pozostałych okrętów projektu "658M" nie przezbrojono w nowy typ rakiet.
Dwa okręty projektu "658": K-55 i K-178 przebudowano na początku lat 70. XX wieku na torpedowe okręty podwodne (nazwane projektem "658T"), w 1977 roku ponownie modernizując je jako okręty łączności (nazwa projektu "658U").
Służba operacyjna.
Dwa okręty projektu "658", które wybudowane zostały w 1960 roku, zostały wysłane do bazy Zapadnaja Lica, gdzie wraz z okrętami projektu "627A" utworzyły brygadę. W styczniu 1961 roku brygada stanowiła podstawę Pierwszej Flotylli, składającej się z dwóch dywizjonów — 3. dywizjonu (jednostki projektu "627A") oraz 31. dywizjonu składającego się z jednostek projektu "658". W marcu 1964 roku dywizjon został przeniesiony do bazy Jagielnaja w Gadżyjewie w Obwodzie murmańskim, gdzie dołączył do 12. Eskadry — przekształconej później w 3. Flotyllę Nuklearnych Okrętów Podwodnych. Pod koniec lat 60., po powiększeniu dywizjonu o nowe strategiczne okręty projektu "667A", jednostki projektu "658M" uformowały 18 Dywizjon, który pod koniec roku 1970 został przeniesiony do bazy Griemicha. Wszystkie uzbrojone w pociski rakietowe jednostki projektu "658M" Floty Północnej, zostały wycofane ze służby strategicznej w latach 1986–1991.
Dwa okręty projektu "658" (K-178 i K-55) zostały włączone do Floty Oceanu Spokojnego w, odpowiednio, sierpniu 1963 i we wrześniu 1968 roku, z portami na Kamczatce, w ramach 45. Dywizjonu Nuklearnych Okrętów Podwodnych. Obydwie jednostki zostały przebudowane do projektu "658M" i zakończyły służbę odpowiednio w latach 1988 i 1990.
W latach 1969–1970 K-145 został przebudowany według projektu "701" (NATO: "Hotel III"), dla testów pocisku balistycznego R-29. Kadłub okrętu został w tym celu przedłużony do 130 metrów, co zwiększyło wyporność do 5 500 ton na powierzchni oraz 6400 ton w zanurzeniu. Zmniejszeniu uległa jednak prędkość maksymalna okrętu do 18 węzłów na powierzchni oraz 22 węzłów w zanurzeniu. Umożliwiło to jednak instalację w okręcie sześciu wyrzutni pocisków R-29. Tak uzbrojony okręt projektu "701" wszedł ponownie do służby w roku 1976.
W marcu 1972 roku trakcie prób startu rakiet R-29 doszło do wybuchu pocisku przy otwartej wyrzutni na pokładzie K-145 w położeniu nawodnym. Usuwanie szkód trwało do sierpnia 1972 roku. Wycofano go z linii w 1989 roku i złomowano siedem lat później.
K-19.
Słaba jakość wykonania okrętów tego typu oraz niska jakość materiałów, słabe wyszkolenie załóg, powszechne w radzieckiej marynarce wojennej niedbalstwo, przypadki wymyślania danych, fałszowania raportów, zatajania istotnych faktów technicznych, czy nawet awarii, doprowadziły do szeregu katastrof i poważnych awarii jednostek tego projektu. Pierwsza z nich zaszła w lutym 1961 roku, kiedy K-19 — jeden z najbardziej pechowych okrętów podwodnych w globalnej historii marynarek wojennych, bądź też jeden z najgorzej zbudowanych — nie był w stanie opuścić portu z powodu utraty ciśnienia w pierwszym obwodzie chłodzącym reaktora. Co gorsza, niedługo potem doszło do nadmiernego wzrostu ciśnienia do 400 atm w tym samym obiegu reaktora, lecz dowódca okrętu Mikołaj Władymirowicz Zatajew zataił ów fakt, skutkiem czego okręt wyszedł na swój pierwszy patrol z osłabionym lub uszkodzonym systemem obiegu chłodziwa. Podczas tego patrolu, gdy okręt brał udział w ćwiczeniach morskich na Atlantyku w pobliżu Południowej Grenlandii, doszło do awarii lewej pompy chłodziwa reaktora, gdy okręt znajdował się na głębokości 200 metrów. W rezultacie wybuchu rurociągu chłodziwa, doszło do skażenia okrętu, w rezultacie czego cała załoga została poddana znacznemu promieniowaniu radioaktywnemu, zanim okręt zdołał wypłynąć na powierzchnię. Załoga zdołała wprawdzie dokonać prowizorycznej naprawy pompy, wkrótce jednak musiała zostać ewakuowana na pokłady dwóch innych okrętów podwodnych o napędzie diesel-elektrycznym, K-19 zaś został odholowany. Według niektórych źródeł ze 139 członków załogi okrętu w tym rejsie, niemal natychmiastową śmierć poniosło 8 osób. 14 innych członków załogi poniosło śmierć wskutek napromieniowania w ciągu następnych kilku lat. W latach 1962–1964 cała sekcja reaktora okrętu musiała zostać wymieniona w stoczni w Siewierodwińsku, zaś oryginalna skażona sekcja reaktora została wrzucona do Morza Karskiego. Według nieoficjalnych informacji, przyczyną awarii było nieprawidłowe spawanie rurociągu chłodziwa pierwszego obiegu, które zostało dodatkowo osłabione przez skokowy wzrost ciśnienia przed wyjściem z portu. Radzieckie dowództwo postanowiło wykorzystać nadarzającą się okazję na sprawdzenie wpływu promieniowania i skażenia radioaktywnego na elementy pocisków balistycznych i ich paliwo rakietowe. Obecne w trakcie wypadku w wyrzutniach K-19 trzy pociski R-13 po dwóch miesiącach wentylacji okrętu zostały wydobyte, a następnie zainstalowane w okręcie podwodnym o napędzie diesel-elektrycznym i z sukcesem wystrzelone.
Według niektórych źródeł – zwłaszcza zachodnich – w latach 1968–1969 K-19 uległ przezbrojeniu w pociski RSM-40, brak jest jednak potwierdzenia tej informacji w źródłach rosyjskich, a informacja ta wydaje się wątpliwa, gdyż pociski R-29 były testowane z wyrzutni lądowych aż do końca 1971 roku. 15 listopada 1969 roku K-19 wyszedł na kolejny patrol, podczas którego zderzył się na Morzu Barentsa ze śledzącym go amerykańskim okrętem myśliwskim USS „Gato” (SSN-615) typu "Permit". Żaden z okrętów nie uległ zniszczeniu, jednak kolizja niemal całkowicie zniszczyła dziobowe anteny sonaru oraz uszkodziła wyrzutnie torpedowe K-19.
24 lutego 1972 roku na pokładzie przebywającego w zanurzeniu około 1300 km na północny wschód od wybrzeży Nowej Fundlandii K-19 wybuchł pożar. Po trwającej ponad miesiąc akcji ratunkowej prowadzonej przez radziecką flotę, okręt udało się uratować, jednak życie utraciło 28 marynarzy.
Zmierzch okrętów typu Hotel.
Jednostki tego projektu stanowiły początkowo podstawę radzieckiego morskiego systemu odstraszania jądrowego. Niemal jednak równolegle z jednostkami radzieckimi, swoje strategiczne nuklearne okręty podwodne wprowadziły do służby Stany Zjednoczone. Już wkrótce po wprowadzeniu do służby jednostek typu "George Washington" okazało się, że pierwsza generacja amerykańskich okrętów strategicznych pod każdym względem zdecydowanie przewyższała okręty radzieckie. Okręty systemu rakietowego Polaris przenosiły 16 pocisków Polaris A-1 i A-2 w porównaniu do trzech pocisków w radzieckich okrętach z systemami rakietowymi D-1 i D-2, były też znacznie cichsze i – w praktyce – niewykrywalne dla ówczesnego radzieckiego systemu ZOP. Zdolne były też do podwodnego wystrzelenia pocisków, zapewniały wyższy komfort służby swoim załogom, a dzięki lepszej jakości wykonania i systemowi dwóch załóg, mogły spędzać więcej czasu na patrolach bojowych służby strategicznej. Toteż radzieckie biura konstrukcyjne zaczęły pracować nad drugą generacją jednostek tej klasy – biorącą swój początek od okrętów projektu "667A" (NATO: "Yankee I"), które miały dorównać okrętom amerykańskim i stopniowo wyparły typ "Hotel" z radzieckiej służby strategicznej, które przez wiele jeszcze jednak lat służyły jednak do innych zadań.

</doc>
<doc id="1491724" url="https://pl.wikipedia.org/wiki?curid=1491724" title="Twarze (album)">
Twarze (album)

Twarze – czwarty album muzyczny polskiego zespołu Niebiesko-Czarni, nagrany 2 - 10 czerwca 1969 w „Studiu 12” Polskich Nagrań przy ul. Długiej 5 w Warszawie. Wydany w 1969 przez Polskie Nagrania „Muza” (tłocznia Pronit, LP w wersji mono- i stereofonicznej). Reedycje na CD (razem z LP "Mamy dla Was kwiaty"): Polskie Nagrania 1998, Yesterday 2000 i 2002.
Muzycy.
gościnnie
Lista utworów.
Strona A
Strona B

</doc>
<doc id="1491726" url="https://pl.wikipedia.org/wiki?curid=1491726" title="ReoPro">
ReoPro



</doc>
<doc id="1491727" url="https://pl.wikipedia.org/wiki?curid=1491727" title="Nneka">
Nneka

Nneka, właśc. Nneka Egbuna (ur. 26 grudnia 1981 w Warri, Nigeria) – nigeryjska wokalistka soul/hip-hop/reggae, poetka.
Twórczość.
W wieku 19 lat wyjechała do Hamburga, aby tam rozpocząć studia z dziedziny antropologii. Podczas pobytu w Niemczech poznała hiphopowego twórcę DJ Farhota i z nim zagrała swoje pierwsze koncerty. Zadebiutowała minialbumem "The Uncomfortable Truth" (2005), a następnie płytą "Victim Of Truth", którą brytyjski Sunday Times określił mianem „równie dobrej, co The Miseducation Of Lauryn Hill”. Nneka podobnie jak Lauryn Hill z okresu Fugees, w swoje rymy wplata soulowe wokalizy i afrykańskie motywy muzyczne. Jest reprezentantką sceny soul w Europie. Brzmienie jej płyty "No Longer At Ease" (2008) zainspirowali tacy artyści jak: Gnarls Barkley, Sean Paul czy Bilal.
Wokalistka po raz pierwszy zagościła w Polsce na początku kwietnia 2009. Nigeryjska wokalistka wspólnie z zespołem instrumentalistów zagrała 2 kwietnia w Krakowie (Manghha), 3 kwietnia we Wrocławiu (klub Strefa WZ) oraz 4 kwietnia w Warszawie (Palladium). Po raz czwarty wystąpiła w Polsce, na festiwalu w Gdańsku Gdańsk Dźwiga Muzę 10 sierpnia. Jej ostatni koncert miał miejsce 22.11.2014 podczas jedenastej edycji One Love Sound Fest we Wrocławiu.
Trzeci album artystki, zatytułowany "Concrete Jungle", ukazał się 2 lutego 2010. Jest to zarazem pierwszy album Nneki, który ukazał się w USA.

</doc>
<doc id="1491728" url="https://pl.wikipedia.org/wiki?curid=1491728" title="Eptyfibatyd">
Eptyfibatyd

Eptyfibatyd – organiczny związek chemiczny, lek przeciwpłytkowy z grupy inhibitorów receptora glikoproteinowego IIb/IIIa i klasy RGD (arginina-glicyna-asparagnian)-mietyków. Jest cyklicznym heptapeptydem otrzymanym z białka jadu węża "Sistrurus miliarus barbouri". Eptyfibatyd był trzecim, po abcyksymabie i tirofibanie, inhibitorem GPIIa/IIIb wprowadznym na rynek. Preparat eptyfibatydu "Integrilin" produkowany jest przez Millennium Pharmaceuticals/Schering-Plough/Essex i dystrybuowany przez GlaxoSmithKline.

</doc>
<doc id="1491729" url="https://pl.wikipedia.org/wiki?curid=1491729" title="Integrilin">
Integrilin



</doc>
<doc id="1491730" url="https://pl.wikipedia.org/wiki?curid=1491730" title="Eptifibatid">
Eptifibatid



</doc>
<doc id="1491732" url="https://pl.wikipedia.org/wiki?curid=1491732" title="Twarze">
Twarze



</doc>
<doc id="1491733" url="https://pl.wikipedia.org/wiki?curid=1491733" title="Dyskografia Krzysztofa Krawczyka">
Dyskografia Krzysztofa Krawczyka

Dyskografia Krzysztofa Krawczyka – obejmuje zarówno płyty wydane z zespołem Trubadurzy, jak i dokonania solowe.

</doc>
<doc id="1491735" url="https://pl.wikipedia.org/wiki?curid=1491735" title="Eplerenon">
Eplerenon

Eplerenon – syntetyczny steroid, bloker receptora aldosteronowego stosowany w leczeniu niewydolności serca. Zalecany jest w leczeniu uzupełniającym u pacjentów z dysfunkcją skurczową lewej komory (EF &lt; 40%) i klinicznymi objawami niewydolności serca po przebytym zawale, razem z beta-blokerami. Eplerenon można stosować razem z diuretykami tiazydowymi. Gdy jest stosowany razem z inhibitorem ACE lub sartanem, a także u pacjenta z niewydolnością nerek, powinno się często kontrolować kaliemię. Przeciwwskazaniem do stosowania antagonistów aldosteronu jest hiperkaliemia ≥ 5 mmol/l w surowicy.
Preparaty w Polsce.
W Polsce w 2019 r. dostępny był handlowo pod nazwami "Eleveon", "Eplenocard", "Espiro", "Inspra" i "Nonpres" (wszystkie na receptę).

</doc>
<doc id="1491736" url="https://pl.wikipedia.org/wiki?curid=1491736" title="Eduardas Gizevijus">
Eduardas Gizevijus

Eduardas Karolis Samuelis Gizevijus, ps. "Keliauninkas" (ur. 11 listopada 1798 w Ełku, zm. 9 maja 1880 w Tylży) – litewski działacz społeczny i kulturalny w Prusach Wschodnich, nauczyciel, tłumacz oraz etnograf.
Życiorys.
Korzenie jego rodziny wywodzą się z Giżycka. Uczył się w szkołach w Sejnach i Gąbinie. Studiował prawo i pedagogikę na Uniwersytecie w Królewcu (1817–1821). W 1825 rozpoczął pracę w gimnazjum tylżyckim jako pierwszy nauczyciel języka litewskiego w mieście.
Był jednym z założycieli Litewskiego Towarzystwa Literackiego w Tylży. Jako etnograf zgromadził 246 litewskich pieśni ludowych. Pisywał do gazet „Preußische Provinzial-Blätter” i „Neue Preußische Provinzial-Blätter” (1837–1866). Przetłumaczył broszurę niemieckiego pedagoga F. Richtera „Lekarz naturalny” (1879).

</doc>
<doc id="1491740" url="https://pl.wikipedia.org/wiki?curid=1491740" title="D-dimer">
D-dimer



</doc>
<doc id="1491741" url="https://pl.wikipedia.org/wiki?curid=1491741" title="U-1 (1935)">
U-1 (1935)

U-1 – niemiecki okręt podwodny typu "IIA" z okresu II wojny światowej, pierwszy okręt podwodny III Rzeszy.
Należał do typu okrętów zaprojektowanych z pogwałceniem traktatu wersalskiego w tajnym niemieckim biurze projektowym IvS w Holandii. Stępkę pod budowę jednostki położono 11 lutego 1935 roku w stoczni Deutsche Werke w Kilonii, gdzie został zwodowany 15 czerwca 1935 roku. Przyjęty do służby w Kriegsmarine 29 czerwca 1935 roku – zaledwie 11 dni po zawarciu niemiecko-brytyjskiego traktatu morskiego, zezwalającego Niemcom na budowę ograniczonej liczby okrętów podwodnych. Do wiosny 1940 roku U-1 pełnił rolę szkoleniową, po rozpoczęciu zaś niemieckiej inwazji na Norwegię skierowany został do wsparcia sił inwazyjnych. Przeprowadził dwa patrole wojenne, podczas których nie odniósł żadnych sukcesów. Na początku kwietnia 1940 roku zatonął na minie na Morzu Północnym podczas drugiego z nich.
U-1 był jednokadłubowym okrętem podwodnym o wyporności nawodnej 254 ton oraz 303 ton w zanurzeniu, rozwijającym prędkość 13 węzłów na powierzchni oraz 6,9 węzła pod wodą. Wyposażony był w trzy wyrzutnie torpedowe kalibru 533 mm na dziobie, a napęd na powierzchni zapewniany był przez dwa sześciocylindrowe silniki Diesla o łącznej mocy 700 KM. Załogę okrętu stanowiło 25 osób.
Budowa i konstrukcja.
U-1 był pierwszą jednostką typu "IIA" wybudowaną w Deutsche Werke dla Niemiec, po wcześniejszym zwodowaniu w Turku „Vesikko” (projekt CV707) – okrętu prototypowego dla Finlandii. Jednostka zaprojektowana została pod oznaczeniem MVBIIA z naruszeniem postanowień traktatu wersalskiego z 1919 roku – zakazującego Niemcom projektowania i budowy okrętów podwodnych – w tajnym niemieckim biurze projektowym Ingenieurskantoor voor Scheepsbouw (IvS) w Hadze. Kontrakt na budowę okrętu podpisano w styczniu 1934 roku, w tym samym też miesiącu – okrężną drogą przez IvS w Hadze – do Kilonii dotarły z Zagłębia Ruhry blachy walcowane do budowy kadłuba. Stępkę pod okręt położono 11 lutego 1935 roku w Kilonii, gdzie zwodowano go 15 czerwca 1935 roku.
U-1 był jednokadłubowym okrętem podwodnym o konstrukcji spawanej i wyporności traktatowej 250 ton, jednak jego rzeczywista wyporność bojowa na powierzchni wynosiła 254 tony. Pod wodą okręt wypierał 303 tony, przy długości całkowitej 40,9 metra oraz szerokości 4,08 metra. W pozycji nawodnej kadłub miał zanurzenie 3,83 metra. Zespół energetyczny okrętu tworzyły dwa 6-cylindrowe czterosuwowe silniki Diesla Motorenwerke Mannheim MWM RS127S o łącznej mocy 700 KM (2 x 350 KM) przy 1000 obrotach na minutę oraz dwa silniki elektryczne SSW PG W322/26 o mocy 300 kW (2 x 180 KM). Zastosowana forma kadłuba oraz układ napędowy na powierzchni, umożliwiał jednostce osiąganie prędkości maksymalnej wynoszącej 13 węzłów, elektryczny zespół energetyczny zaś, umożliwiał U-1 rejs podwodny z prędkością nieprzekraczającą 6,9 węzła. Zbiorniki paliwa mieściły łącznie 11,61 ton oleju napędowego, co umożliwiało jednostce rejs o długości 1600 mil morskich z prędkością 8 węzłów. Zasięg podwodny okrętu wynosił 35 mile przy prędkości 4 węzłów. Podobnie jak w przypadku innych jednostek typu "II", zanurzenie testowe okrętu wynosiło 100 metrów, zanurzenie maksymalne 150 metrów, zaś czas całkowitego zanurzenia 25 sekund.
Podstawowe uzbrojenie okrętu stanowiły torpedy typu G7a, umieszczone w trzech wyrzutniach torpedowych kalibru 533 mm na dziobie oraz dwie torpedy w zapasie. Opcjonalnie możliwe było jednak zabranie przez okręt sześciu torped, przez umieszczenie dodatkowego pocisku w korytarzu między przedziałem torpedowym a centrum bojowym okrętu. Możliwość ta nie była jednak często wykorzystywana, gdyż dodatkowy ciężar w tym miejscu zaburzał trym okrętu i powodował jeszcze trudniejsze warunki życia dla 25 członków załogi. Zamiennie z torpedami, U-1 mógł przenosić do 18 min. Uzbrojenie to uzupełnione było pojedynczym działkiem kalibru 20 mm.
Służba.
Okręt wszedł do służby w Kriegsmarine 29 czerwca 1935 roku. Pierwsze dowództwo jednostki objął "kapitänleutnant" Klaus Ewerth, który tym samym został pierwszym dowódcą okrętu podwodnego należącego do Kriegsmarine. Od tego roku, wraz z podzielonymi na cztery grupy kolejnymi ukończonymi okrętami typów "IIA" i "IIB" (U-1 do U-24), prowadził z Kilonii działalność szkoleniowo treningową, aby w 1937 roku wraz z pozostałymi jednostkami typu "IIA" (U-2 do U-6) utworzyć Flotyllę Szkoły U-Bootów i Grupę Treningową Szkoły U-Bootów.
Gdy 7 marca 1936 roku wojska niemieckie zajmowały zagłębie Ruhry, wraz z pozostałymi pięcioma okrętami swojego typu oraz 12 jednostkami wchodzącymi w skład 1. Flotylli U-Bootów „Weddingen” U-1 został wysłany na patrol bojowy, na wypadek ewentualnej wojny morskiej z Polską, Francją lub Związkiem Radzieckim, na Morzu Północnym i Morzu Bałtyckim. Podobne wysłanie U-1 wraz z innymi jednostkami podwodnymi na patrol bojowy miało miejsce podczas anschlussu Austrii, nieudanej próby zajęcia przez Niemcy Sudetów w maju oraz po układzie monachijskim we wrześniu 1938 roku.
Mimo niedostatecznej liczby okrętów podwodnych w momencie wybuchu II wojny światowej, dowodzący w tym czasie flotą podwodną w randze "kommodore’a" Karl Dönitz, nie skierował U-1 wraz z innymi jednostkami typów II do operacji przeciw Wielkiej Brytanii i Francji. Na swój pierwszy wojenny patrol bojowy U-1 wypłynął z Kilonii dopiero 15 marca 1940 roku, celem wsparcia – wraz z innymi jednostkami swojego typu – niemieckiej inwazji na Norwegię. Patrolował wówczas wody na południowy zachód od Norwegii, jednak nie odniósłszy żadnych sukcesów już 29 marca powrócił do Niemiec, zawijając do Wilhelmshaven. Już 4 kwietnia 1940 roku – ponownie pod dowództwem dwudziestoośmioletniego Jürgena Deecke – wypłynął na swój drugi patrol bojowy, z którego jednak nigdy nie powrócił. Za datę zatopienia jednostki, uznaje się 6 kwietnia, kiedy U-1 raportował swoją pozycję. Jego zatopienie zostało początkowo przyznane przez Brytyjczyków należącemu do Royal Navy HMS „Porpoise”, który zaatakował torpedą niezidentyfikowany okręt. Po przeprowadzeniu jednak dalszych analiz brytyjska Admiralicja uznała, że pierwszy okręt podwodny III Rzeszy wpadł na minę na polu minowym nr 7, postawionym przez brytyjskie niszczyciele HMS „Express”, „Esk”, „Icarus” i „Impulsive” na północ od Terschelling. Przeprowadzone po odnalezieniu w 2007 roku wraku na pozycji 54-15.159N 05-10.07E oględziny jednostki, wykazały całkowicie urwaną rufę okrętu, co mogłoby potwierdzać zniszczenie U-1 przez eksplozję miny.

</doc>
<doc id="1491742" url="https://pl.wikipedia.org/wiki?curid=1491742" title="Takanami (1942)">
Takanami (1942)

 – japoński niszczyciel z okresu II wojny światowej, typu "Yūgumo". Służył od sierpnia do października 1942, został zatopiony w bitwie pod Tassafaronga przez amerykańskie okręty.
Historia.
Stępkę pod budowę okrętu położono 29 maja 1941 w stoczni Uraga Dock w Tokio, kadłub wodowano 16 marca 1942. Okręt wszedł do służby 31 sierpnia 1942 jako szósty z 19 okrętów typu "Yūgumo".
Służba.
Pierwszym i jedynym dowódcą był kmdr. por. Masami Ogura. Pierwszą akcją okrętu była eskorta konwoju z Saeki do Rabaulu 27 września – 1 października 1942, podczas której 7 października uratował 279 rozbitków ze storpedowanego statku „Naminoue Maru”.
1 października przydzielony został do 31. Dywizjonu 2. Flotylli niszczycieli (ang. "Desdiv 31, Desron 2") Drugiej Floty. Działał w rejonie Wysp Salomona podczas walk o Guadalcanal. Nocą 13/14 października eskortował pancerniki „Kongō” i „Haruna” bombardujące lotnisko Henderson Field na Guadalcanalu, a 15/16 października – krążowniki ciężkie „Myōkō” i „Maya” w analogicznej misji. 26 października wziął udział w lotniczo-morskiej bitwie koło Santa Cruz, w eskorcie zespołu admirała Kondo.
7 listopada wziął udział w rejsie zaopatrzeniowym na Guadalcanal i odniósł niewielkie uszkodzenia od bliskich wybuchów bomb podczas ataku bombowców nurkujących. W dniach 13-15 listopada brał udział w kolejnym rejsie zaopatrzeniowym, przed drugą bitwą pod Guadalcanalem. 
29-30 listopada „Takanami” wziął udział w kolejnym rejsie zaopatrzeniowym na Guadalcanal, w osłonie niszczycieli transportujących zaopatrzenie. W nocy z 30 listopada na 1 grudnia, przed północą, doszło do bitwy koło przylądka Tassafaronga koło Guadalcanalu, w toku której „Takanami” jako okręt prowadzący formację stał się obiektem intensywnego ostrzału amerykańskich ciężkich krążowników, po czym zatonął 10 mil morskich na południowy wschód od wyspy Savo. Przedtem jednak, łącznie z pozostałymi niszczycielami, zdołał odpalić celną salwę torpedową, która ciężko uszkodziła krążowniki USS „Minneapolis”, „New Orleans”, „Pensacola” i zatopiła krążownik „Northampton”. Z okrętem zginęło 197 osób, wraz z dowódcą okrętu i dowódcą 31. Dywizjonu kmdr. Toshio Shimizu. 48 rozbitków dotarło do brzegu Guadalcanalu, z czego 19 trafiło do niewoli amerykańskiej.

</doc>
<doc id="1491743" url="https://pl.wikipedia.org/wiki?curid=1491743" title="U-2 (1935)">
U-2 (1935)

U-2 – niemiecki okręt podwodny typu "IIA", służący w Kriegsmarine w dwudziestoleciu międzywojennym i podczas II wojny światowej. Była to niewielka jednostka przybrzeżna o wyporności podwodnej 303 ton i zasięgu na powierzchni 1600 Mm, wyposażona w trzy wyrzutnie torped kalibru 533 mm, której załogę tworzyło nominalnie 25 osób.
U-2 został zwodowany 1 lipca 1935 roku i 25 lipca tego samego roku został przyjęty w skład Kriegsmarine. Przez większość służby pełnił rolę szkoleniowo-treningową, w marcu i w kwietniu 1940 roku wziął jednak udział w operacji Hartmut. Nie zatopił żadnej jednostki przeciwnika, i po zakończeniu kampanii norweskiej został ponownie skierowany do działań szkoleniowych, które prowadził z Piławy. 8 kwietnia 1944 roku zatonął w wyniku kolizji z trawlerem rybackim, po czym wydobyty, służył jako rezerwuar części zamiennych.
Budowa i konstrukcja.
U-2 był okrętem podwodnym typu "IIA" wybudowanym dla Niemiec w stoczni Deutsche Werke w Kilonii. Jednostka zaprojektowana została pod oznaczeniem typu MVBIIA w tajnym niemieckim biurze projektowym Ingenieurskantoor voor Scheepsbouw (IvS) w Hadze. Stępkę pod okręt położono 11 lutego 1935 roku w Kilonii, gdzie zwodowano go 1 lipca 1935 roku.
U-2 był jednokadłubowym okrętem podwodnym o konstrukcji spawanej i wyporności traktatowej 250 ton, jednak jego rzeczywista wyporność bojowa na powierzchni wynosiła 254 tony. Pod wodą okręt wypierał 303 tony, przy długości całkowitej 40,9 metra oraz szerokości 4,08 metra. W pozycji nawodnej kadłub miał zanurzenie 3,83 metra. Napęd okrętu tworzyły dwa 6-cylindrowe czterosuwowe silniki Diesla Motorenwerke Mannheim MWM RS127S o łącznej mocy 700 KM (2 × 350 KM) przy 1000 obrotach na minutę oraz dwa silniki elektryczne SSW PG W322/26 o mocy 300 kW (2 × 180 KM). Zastosowana forma kadłuba oraz układ napędowy umożliwiały jednostce osiąganie prędkości maksymalnej na powierzchni wynoszącej 13 węzłów, elektryczny zespół energetyczny zaś umożliwiał rejs podwodny z prędkością nieprzekraczającą 6,9 węzła. Zbiorniki paliwa mieściły łącznie 11,61 ton oleju napędowego, co umożliwiało jednostce rejs o długości 1600 mil morskich z prędkością 8 węzłów. Zasięg podwodny okrętu wynosił 35 mil morskich przy prędkości 4 węzłów. Podobnie jak w przypadku innych jednostek typów "II", zanurzenie testowe okrętu wynosiło 100 metrów, zanurzenie maksymalne 150 metrów, zaś czas całkowitego zanurzenia 25 sekund.
Podstawowe uzbrojenie okrętu stanowiły torpedy typu G7a, umieszczone w trzech wyrzutniach torpedowych kalibru 533 mm na dziobie oraz dwie torpedy w zapasie. Opcjonalnie możliwe było zabranie przez okręt sześciu torped, przez umieszczenie dodatkowego pocisku w korytarzu między przedziałem torpedowym a centrum bojowym okrętu. Możliwość ta nie była jednak często wykorzystywana, gdyż dodatkowy ciężar w tym miejscu zaburzał trym okrętu i powodował jeszcze trudniejsze warunki życia dla 25 członków załogi. Zamiennie z torpedami, okręt mógł przenosić do 18 min. Uzbrojenie to uzupełnione było pojedynczym działkiem przeciwlotniczym kalibru 20 mm.
Służba okrętu.
U-2 został przyjęty do służby w Kriegsmarine 25 lipca 1935 roku, jako druga jednostka swojego typu i jeden z pierwszych okrętów podwodnych III Rzeszy. Pierwszym dowódcą okrętu został mianowany "Oberleutnant zur See" (Oblt.) Hermann Michahelles, który sprawował tę funkcję do 30 września 1936 roku. U-2 został przydzielony do jednostki szkolnej US-FL w Neustadt, zaś wrzesień 1935 roku spędził w szkole zwalczania okrętów podwodnych, celem szkolenia technicznego załogi.
7 marca 1936 roku podczas zajmowania przez wojska niemieckie Zagłębia Ruhry – wraz z 12 jednostkami wchodzącymi w skład 1. Flotylli U-Bootów „Weddingen” i innymi jednostkami swojego typu – U-2 został wysłany na patrol, na wypadek ewentualnej wojny morskiej z Polską, Francją lub Związkiem Radzieckim. Podobne wyjście na patrol bojowy miało miejsce podczas anschlussu Austrii, nieudanej próby zajęcia przez Niemcy Sudetów w maju oraz po układzie monachijskim we wrześniu 1938 roku.
Okres wojenny.
W dniu wybuchu II wojny światowej, U-2 był okrętem szkolnym i nie uzyskał statusu operacyjnego aż do marca 1940 roku. Do wybuchu wojny, okrętem dowodzili kolejno "Kapitanleutnant" (Kptlt) Heinrich Liebe, Oblt. Herbert Schultze i Kptlt. Helmut Rosenbaum Pod dowództwem tego ostatniego, 15 marca 1940 roku U-2 wyszedł z Kilonii na swój pierwszy wojenny patrol bojowy z zadaniem zwalczania alianckich okrętów podwodnych operujących na zachód od Skagerraku i na północ od wyspy Terschelling. W tym czasie bowiem, spodziewający się brytyjskiej inwazji na Norwegię i planujący własną okupację Norwegii i Danii Niemcy, zidentyfikowali 14 alianckich okrętów podwodnych w okolicach Terschelling. Już jednak po kilku dniach, U-2 został skierowany w okolice Lindesnes, po otrzymaniu raportu o brytyjskich okrętach nawodnych u wybrzeży Egersund. Brytyjskie jednostki w tym rejonie nie zostały jednak zaatakowane, z obawy przed ujawnieniem niemieckiej operacji desantowej na Norwegię. Okręt został następnie odwołany z patrolu do bazy w Wilhelmshaven, gdzie zawinął 29 marca 1940 roku.
Operacja Hartmut.
Chcąc uprzedzić aliantów, Niemcy zaczęły przygotowywać własną operację zajęcia Norwegii, zaś kontradmirał Karl Dönitz wysłał na wody norweskie 32 ze swoich 48 okrętów podwodnych, w tym 18 jednostek wszystkich typów "II". 4 kwietnia 1940 roku U-2 wyszedł z Wilhelmshaven na swój drugi wojenny patrol, z umieszczonym w zalakowanej kopercie rozkazem wzięcia udziału w operacji Hartmut.
Następnego dnia, U-2 stał się prawdopodobnie celem nieskutecznego ataku za pomocą czterech torped ze strony brytyjskiego okrętu podwodnego, jednak wystrzelone przez HMS „Unity” torpedy nie sięgnęły niemieckiego okrętu. Po otwarciu 6 kwietnia rozkazów kadm. Dönitza, dowódcy wszystkich uczestniczących w operacji U-Bootów, zostali poinstruowani o przydzielonych im rejonach patroli wzdłuż wybrzeża Norwegii, gdzie od 9 kwietnia miały wspierać niemieckie lądowo-morskie siły inwazyjne, celem zapobieżenia jakiemukolwiek przeciwdziałaniu ze strony okrętów brytyjskich. U-2 został przydzielony do 8. Grupy U-Bootów, mającej operować w pobliżu Lindesnes, z zadaniem ataku na brytyjskie siły morskie zmierzające z północy Morza Norweskiego. Niemiecki okręt nie uzyskał jednak żadnego kontaktu, 10 kwietnia 1940 roku sam stał się celem ataku lotniczego ze strony bombowca Wellington, jednak dwie zrzucone bomby chybiły celu. U-2 został następnie odwołany z patrolu, celem powrotu do działań o charakterze szkoleniowym. 15 kwietnia 1940 roku U-Boot powrócił w związku z tym do Wilhelmshaven.
Powrót do działalności szkoleniowej.
Do końca wojny U-2 nie uczestniczył więcej w działalności operacyjnej niemieckiej floty podwodnej, prowadząc odtąd jedynie działalność szkolno-treningową. 1 lipca 1940 roku został na powrót przydzielony do 21. Flotylli, uczestnicząc z Piławy w szkoleniu załóg jednostek podwodnych U-bootwaffe. Po zakończeniu kampanii norweskiej, kolejnymi dowódcami jednostki byli: Oblt. Hans Heidtmann (7 lipca – 5 sierpnia 1940 roku), Kptlt. Georg von Wilamowitz-Möllendorf (6 sierpnia 1940 roku – październik 1941 roku), "Obersteuermann" Karl Kölzer (październik 1941 roku – 15 maja 1942 roku), Oblt. Werner Schwaff (16 maja – listopad 1942 roku), Oblt. Helmut Herglotz (20 listopada 1942 roku – 12 grudnia 1943 roku) oraz od 13 grudnia 1943 roku Oblt. Wolfgang Schwarzkopf. 8 kwietnia 1944 roku, w trakcie przeprowadzanych ćwiczeń na Bałtyku, U-2 uległ kolizji z trawlerem rybackim „Helmi Söhle”, w wyniku której okręt zatonął, a z 18 członków załogi okrętu w tym rejsie uratowała się jedynie jedna osoba. Następnego dnia okręt został podniesiony, po czym jego wrak służył jako źródło części zamiennych.

</doc>
<doc id="1491745" url="https://pl.wikipedia.org/wiki?curid=1491745" title="Okręty podwodne projektu 885">
Okręty podwodne projektu 885

Okręty podwodne projektu 885 "Jasień" – (NATO: "Graney / Granay") rosyjski typ okrętów podwodnych czwartej generacji o napędzie atomowym, od pierwszej jednostki noszącej nazwę miasta, nazywany także typem "Siewierodwińsk". Zwodowana w 2010 roku pierwsza jednostka typu, K-560 "Siewierodwińsk", przystosowana jest do przenoszenia pocisków manewrujących
Geneza.
Po rozpadzie Związku Radzieckiego bardzo duża liczba radzieckich programów zbrojeniowych została przez Rosję anulowana, zachowano jednak najważniejsze, rozwojowe programy zbrojeniowe, które kontynuowano. Jedną z trzech dziedzin w których kontynuowano prace badawcze i projektowe, był rozwój okrętów podwodnych. Prowadzono w związku z tym prace konstrukcyjne nad okrętami trzeciej generacji w ramach projektów "949A" (NATO: "Oscar II SSGN"), "971" (NATO: "Akuła I/II SSN") oraz "877" (NATO: "Kilo SS"). W toku były także przygotowania do budowy co najmniej dwóch nowych okrętów - SSN Projekt "885" K-560 "Siewierodwińsk" oraz SSBN projekt "955" "Juri Dołgoruki". Podjęto również decyzję o budowie wszystkich przyszłych okrętów podwodnych z napędem nuklearnym w Północnym Zakładzie Budowy Maszyn Siewmasz w Siewierodwińsku, zachowując jednakże zdolności do budowy takich okrętów przez stocznie "Komsomolsk" na dalekim wschodzie o oraz Stocznię Admiralicji w Sankt Petersburgu.
Konstrukcja.
Stępkę pod pierwszy okręt - uznawanego za ostatni rozwinięty radziecki projekt zimnej wojny - projektu "885" "Siewierodwińsk" położono 21 grudnia 1993 roku w stoczni Siewmasz, jednakże z powodu trudności finansowych jego konstrukcję zatrzymano wkrótce po rozpoczęciu budowy. Został on zaprojektowany w petersburskim biurze projektowym Malachit. Zgodnie z projektem przenosić ma torpedy oraz pociski rakietowe wystrzeliwane z wyrzutni torpedowych kalibru 533 mm. W celu zmieszczenia dziobowych sonarów wyrzutnie te miały podobno być nachylone pod kątem 10° względem osi okrętu. W kadłubie okrętu, za kioskiem, znajduje się 8 silosów mieszczących po 4 przeciwokrętowe pociski manewrujące Oniks lub po 5 pocisków manewrujących rodziny Kalibr, co razem daje 32 Oniks lub 40 Kalibr przenoszonych na okręcie .
Konstrukcja Siewierodwińsk zawiera wielką sferyczną antenę sonaru dziobowego. Skonstruowaną po raz pierwszy we wczesnych latach sześćdziesiątych XX w. w Stanach Zjednoczonych antenę tego typu, w konstrukcji "885" zastosowano po raz pierwszy w radzieckich/rosyjskich jednostkach bojowych. Kadłuby okrętów tego typu wykonywane są ze stali niskomagnetycznej.
Wyciszenie.
Jednostki projekt "885" są bardzo dobrze wyciszone. Zastosowano w tym celu m.in. zaawansowane pokrycie wygłuszające i wyciszające kadłuba. Według opublikowanych ocen amerykańskiego wywiadu Marynarki, wyciszenie projektu "885" przewyższa ulepszone amerykańskie okręty SSN typu "Improved Los Angeles" ("688i"), w niektórych aspektach dorównując nawet okrętom SSN typu "Seawolf". Według tych samych ocen, projekt "885" ustępuje jednak najnowszym okrętom amerykańskim w zakresie tzw. prędkości taktycznej, rozumianej jako maksymalna prędkość zanurzonego okrętu, przy której jest on w stanie przez własne szumy wykryć szumy okrętu podwodnego przeciwnika. Według popularnej prasy rosyjskiej natomiast, wyciszenie projektu "885" przewyższa wyciszenie amerykańskich jednostek typów "Seawolf" i "Virginia".
Program 885.
Wiosną 1997, wizytujący siedzibę biura Malachit, admirał Feliks Gromow zapowiedział rozpoczęcie programu nowego okrętu opartego o projekt "885". W 2009 roku rozpoczęto budowę drugiej jednostki tego projektu ("Jasień-M"), której nadana zostanie nazwa "Kazań". Według zapowiedzi przedstawicieli stoczni druga jednostka zostanie zbudowana do 2015 roku i będzie jednostką znacznie zmodernizowaną. Wodowanie pierwszego okrętu, "Siewierodwińsk", odbyło się 15 czerwca 2010 roku.
Kontrowersje.
Koszt budowy "Siewierodwińska" wyniósł 50 mld. rubli. Za taką sumę można wybudować 2 okręty projektu 955. Drugi okręt - Kazań - ma kosztować ponad 2 razy więcej - bo ok. 110 mld. rubli.

</doc>
<doc id="1491747" url="https://pl.wikipedia.org/wiki?curid=1491747" title="Rosuwastatyna">
Rosuwastatyna

Rosuwastatyna – lek hipolipemizujący należący do grupy statyn, wybiórczy inhibitor reduktazy 3-hydroksy-3-metylo-glutarylo-koenzymu A (reduktazy HMG-CoA). Substancja metabolizowana jest przez CYP450 2C9. 
Nazwy handlowe preparatów rosuwastatyny: "Crestor, Zahron, Romazic, Rosucard, Rosutrox, Roswera, Suvardio, Rosuvastatin TEVA", "Zaranta".

</doc>
<doc id="1491753" url="https://pl.wikipedia.org/wiki?curid=1491753" title="Teologia polityczna (ujednoznacznienie)">
Teologia polityczna (ujednoznacznienie)



</doc>
<doc id="1491760" url="https://pl.wikipedia.org/wiki?curid=1491760" title="Hrabstwo Geary (Kansas)">
Hrabstwo Geary (Kansas)



</doc>
<doc id="1491761" url="https://pl.wikipedia.org/wiki?curid=1491761" title="Zespół długiego QT">
Zespół długiego QT

Zespół długiego QT – grupa nieprawidłowości elektrokardiograficznych, związanych z wydłużeniem odstępu QT. Mogą być wrodzone (wrodzone zespoły długiego QT) lub, częściej nabyte, związana z przyjmowaniem określonych leków.
Wrodzone zespoły długiego QT:
Nabyte zespoły długiego QT w związku z lekami, takimi jak:
Wydłużenie QT sprzyja wystąpieniu groźnych dla życia arytmii komorowych: migotania komór i wielokształtnego częstoskurczu komorowego typu "torsade de pointes". 

</doc>
<doc id="1491766" url="https://pl.wikipedia.org/wiki?curid=1491766" title="Piorun (film)">
Piorun (film)

Piorun (ang. "Bolt", 2008) – film animowany ze studia Walt Disney Animation Studios. Premiera filmu w Polsce odbyła się 28 listopada 2008 roku. Film dostępny także w wersji 3-D. Film był nominowany do Oscara w kategorii "Najlepszy film animowany".
Fabuła.
Piorun jest gwiazdą Hollywood – psim aktorem, który wciela się w postać superbohatera. Gra w kultowym serialu wraz ze swoją panią-Penny. Kiedy przypadkowo trafia do Nowego Jorku i rozpoczyna podróż przez cały kraj, wierzy, że rzeczywiście posiada magiczne moce – tak jak grana przez niego postać. Dzięki tej niezwykłej przygodzie Piorun odkryje, że aby być prawdziwym bohaterem nie potrzeba cudownych mocy, ani magii.
Wersja polska.
Wersja polska: Sun Studio Polska
Reżyseria: Grzegorz Pawlak
Dialogi: Jan Jakub Wecsile
Dźwięk i montaż: Filip Krzemień
Tekst piosenki: Tomasz Robaczewski
Kierownictwo muzyczne: Kuba Badach
Kierownictwo produkcji: Beata Jankowska, Marcin Kopiec
Zgranie wersji polskiej: Shepperton International
Opieka artystyczna: Mariusz Arno Jaworowski
Produkcja polskiej wersji językowej: Disney Character Voices International, Inc.
W wersji polskiej udział wzięli:
oraz
Wykonanie piosenki „Tam, gdzie na mnie czekasz”: Joanna Włodarska dzięki uprzejmości firmy Kayax

</doc>
<doc id="1491768" url="https://pl.wikipedia.org/wiki?curid=1491768" title="Milton Keynes Dons">
Milton Keynes Dons



</doc>
<doc id="1491769" url="https://pl.wikipedia.org/wiki?curid=1491769" title="Eugenios Antoniadi">
Eugenios Antoniadi



</doc>
<doc id="1491770" url="https://pl.wikipedia.org/wiki?curid=1491770" title="Wyspa Ocieplenia">
Wyspa Ocieplenia



</doc>
<doc id="1491771" url="https://pl.wikipedia.org/wiki?curid=1491771" title="Konsenior">
Konsenior

Konsenior – wyższy duchowny ewangelicki będący zastępcą seniora, stojącego na czele senioratu, zwanego często dystryktem (jednostki administracyjnej kościoła). Etymologia - "senior" łac. starszy, od "senex" stary) oraz "com-" w złożeniach: współ-, z (czym), razem, łącznie (-ny). 
W Polsce urząd konseniora pojawił się w okresie reformacji w Kościołach luterańskim, ewangelicko-reformowanym oraz braci czeskich. Najdłużej funkcjonował w Kościele Ewangelicko-Augsburskim. Został zniesiony po wprowadzeniu w 1991 r. "Rozszerzonego Prawa Wewnętrznego". Obecnie obowiązki zastępców biskupów diecezjalnych (dawniej zwanych seniorami) pełnią diecezjalni radcy duchowni. W Kościele Ewangelicko-Reformowanym na podstawie "Prawa Wewnętrznego" z 1991 r. obowiązki zastępcy biskupa (dawniej konseniora) pełni radca duchowny konsystorza.

</doc>
<doc id="1491774" url="https://pl.wikipedia.org/wiki?curid=1491774" title="Moelln">
Moelln



</doc>
<doc id="1491775" url="https://pl.wikipedia.org/wiki?curid=1491775" title="Neumunster">
Neumunster



</doc>
<doc id="1491776" url="https://pl.wikipedia.org/wiki?curid=1491776" title="Neumuenster">
Neumuenster



</doc>
<doc id="1491780" url="https://pl.wikipedia.org/wiki?curid=1491780" title="Moza Illit">
Moza Illit



</doc>
<doc id="1491781" url="https://pl.wikipedia.org/wiki?curid=1491781" title="U-11">
U-11



</doc>
<doc id="1491782" url="https://pl.wikipedia.org/wiki?curid=1491782" title="U-12">
U-12



</doc>
<doc id="1491783" url="https://pl.wikipedia.org/wiki?curid=1491783" title="Schronisko PTTK przy Morskim Oku">
Schronisko PTTK przy Morskim Oku



</doc>
<doc id="1491788" url="https://pl.wikipedia.org/wiki?curid=1491788" title="Czornomorskie">
Czornomorskie

Czornomorskie (, "Czornomorśke"; , "Czernomorskoje"; ) – osiedle typu miejskiego w Republice Autonomicznej Krymu. Leży w zachodniej części Półwyspu krymskiego, 140 km na północny wschód od Symferopola, niedaleko Zatoki Karkinickiej na Morzu Czarnym. Czornomorskie jest siedzibą władz rejonu czornomorskiego.
Historia.
Miasto Kalos Limen (Καλός Λιμήν - Piękny Port) zostało założone przez Chersonez Taurydzki w drugiej połowie IV wieku p.n.e. Czornomorskie było jednym z ważniejszych ośrodków rolnictwa i handlu, zarówno w centrach greckich, jak i scytyjskich. W połowie II wieku p.n.e. w wojnie grecko-scytyjskiej miasto zostało zdobyte przez Scytów. Chociaż miasto zostało wyzwolone pod koniec II wieku, to ponownie stało się kontrolowane przez Scytów w połowie I wieku p.n.e. do początku II wieku naszej ery. Kontrola scytyjska zakończyła się wtedy na stałe, prawdopodobnie dzięki interwencji rzymskiej.

</doc>
<doc id="1491789" url="https://pl.wikipedia.org/wiki?curid=1491789" title="U-15">
U-15



</doc>
<doc id="1491790" url="https://pl.wikipedia.org/wiki?curid=1491790" title="Kirowskie">
Kirowskie

Kirowskie (do 1944 Islam Terek) – osiedle typu miejskiego w Republice Autonomicznej Krymu na Ukrainie, siedziba władz rejonu kirowskiego.
Status osiedla typu miejskiego posiada od 1957, liczy 6 883 mieszkańców.

</doc>
<doc id="1491791" url="https://pl.wikipedia.org/wiki?curid=1491791" title="U-16">
U-16



</doc>
<doc id="1491792" url="https://pl.wikipedia.org/wiki?curid=1491792" title="Proboszcz z Tours">
Proboszcz z Tours

Proboszcz z Tours (oryg. fr. "Le curé de Tours") – powieść Honoriusza Balzaka z 1832, stanowiąca część "Scen z życia prywatnego" "Komedii ludzkiej"
Powieść na język polski przełożył Tadeusz Boy-Żeleński. Przekład ten ukazał się w 1926 r. jako tom 85 "Biblioteki Przekładów Boya", wraz z opowiadaniem "Dziewczyna o złotych oczach". W publikowanych przez wydawnictwo Czytelnik przekładach "Komedii ludzkiej" tekst ten został zamieszczony w tomie VIII, Warszawa 1958.
Czas powstania utworu.
Balzac napisał "Proboszcza z Tours" na przełomie kwietnia i maja 1832 roku w Saint-Firmin, na skraju lasu Chantilly, dokąd wywiozła go z Paryża Laura de Berny. Utwór został opublikowany w maju 1832 roku u Mame-Delaunay w III tomie "Scen z życia prywatnego" pod tytułem "Célibataires". Po raz drugi utwór został wydany w grudniu 1833 roku u Mme Béchet, w "Scenach z życia prowincji" stanowiących VI tom "Studiów obyczajowych XIX wieku". Balzac dodał wówczas na końcu opowiadania komentarz dotyczący Trouberta, oraz uzupełnił rozmowę pomiędzy Troubertem a panią de Listomère o myśli rozmówców. Po raz kolejny utwór ukazał się w listopadzie 1839 roku u Charpentiera.
W listopadzie 1842 roku przygotowując wydanie "Komedii ludzkiej" Balzac zdecydował się w "Scenach z życia prowincji" wydzielić serię "Celibatariusze", w której zamierzał umieścić "Piotrusię", "Kawalerskie gospodarstwo" oraz "Celibatariuszy" właśnie. Zmusiło go to do poszukania nowego tytułu dla utworu. Początkowo skłaniał się ku "Ojcu Troubert" ("L'Abbé Troubert"). Ostatecznie jednak zdecydował się tytułową postacią uczynić księdza Birotteau i ostatecznie odrzuciwszy "Kanonika świętego Gracjana" i "Wikarego katedralnego", wybrał "Proboszcza z Tours". W kwietniu 1843 roku "Proboszcz z Tours" ukazał się w VI tomie "Komedii ludzkiej" w "Scenach z życia prowincji". W wydaniu tym Balzac dodał dedykację dla rzeźbiarza Jean-Pierre Davida (zwanego Davidem d'Angers), jako podziękowanie za wykonanie przez artystę popiersia pisarza. Popiersie to znajduje się obecnie w muzeum Carnavalet.
Treść.
Ksiądz Franciszek Birotteau, brat bohatera "Historii wielkości i upadku Cezara Birotteau", jest jednym z księży katedry Świętego Gracjana w Tours. Po śmierci swojego przyjaciela, księdza Chapelouda, wynajmuje jego piękny pokój u starej panny Zofii Gamard. W chwili gdy rozpoczyna się opowieść oczekuje nominacji na kanonika katedralnego. Nie wie, że mieszkający u pani Gamard kanonik Troubert, zazdrości mu wszystkiego: mieszkania, wpływowych przyjaciół, bywania w towarzystwie. Nie wie też, że swoim mimowolnym postępowaniem dotknął do żywego pannę Gamard. Troubert zawiera pakt z panną Gamard i wspólnie organizuje szeroką intrygę przeciw prostolinijnemu, niepodejrzewającemu niczego Birotteau. Stara panna dopuszcza się wobec niego szeregu dotkliwych złośliwości, po czym doprowadza Birotteau do zrzeczenia się przez niego wynajmowanego u niej mieszkania, a także podstępem przejmuje odziedziczony po księdzu Chapeloud dobytek. Troubert zajmuje jego mieszkanie, a jako wikariusz generalny utrąca nominację Birotteau na stanowisko kanonika. W obronie księdza występuje pani de Listomère, przygarnia go i przy pomocy wynajętego prawnika wytacza sprawę przeciw Zofii Gamard o wyłudzenie. Troubertowi udaje się pokrzyżować jej plany, blokując awans jej siostrzeńca. Margrabina musi cofnąć swoje poparcie dla Birotteau i nakłonić go do cofnięcia pozwu. Opuszczony Birotteau zostaje zesłany na przedmieścia Tours jako proboszcz kościoła świętego Symforiana. Zofia Gamard umiera, a przed śmiercią cały swój majątek zapisuje kanonikowi Troubert. Pięć miesięcy później Troubert zostaje biskupem Troyes. Umierając niedługo potem, pani de Listomère zapisuje księdzu Birotteau tysiąc pięćset franków renty. Wściekły Troubert opóźnia swój wyjazd z Tours. Po raz wtóry zagraża przyszłości margrabiego de Listomère. Zagrożony magnat zdradza sprawę swojej ciotki i występuje przeciw Birotteau o wyłudzenie zapisu w testamencie. Nowy biskup daruje również dom pani Gamard kapitule, a bibliotekę i książki księdza Chapeloud, niegdyś odziedziczone przez Birotteau, seminarium, doprowadzając tym samym do zawieszenia proboszcza świętego Symforiana, oskarżonego o doprowadzenie do śmierci pani Gamard, w jego funkcjach.
Cechy utworu.
"Proboszcz z Tours" jest przede wszystkim utworem o życiu na prowincji oraz psychologii jej mieszkańców, zamkniętych we własnym kręgu, niezainteresowanych wydarzeniami zachodzącymi poza rodzinną miejscowością. Stanowiło to odpowiedź na tworzący się mit sielankowej francuskiej prowincji, stanowiącej w zestawieniu z Paryżem oazę spokoju i tradycyjnych wartości. Balzak ukazywał, że charakterologiczna prostota mieszkańców prowincji (co odnosi się właściwie do wszystkich bohaterów powieści) nie musi automatycznie gwarantować ich szlachetności, a sielankowa prowincja może stać się areną równie wielkiej tragedii, jak niemoralna stolica. To podobieństwo tragicznych losów uczciwych ludzi podkreślał dodatkowo fakt, że tytułowy proboszcz jest bratem Cezara Birotteau, ponoszącego w podobnych okolicznościach klęskę w Paryżu, a charakterologicznie jego dokładnym sobowtórem. Dzieło opisywało równocześnie duchowieństwo francuskie i różne typy księży - od prostego, szczerego i naiwnego Birotteau, poprzez intelektualistę Chapelouda, aż po zwykłego karierowicza Trouberta, dla którego kariera kościelna jest taką samą ścieżką awansu społecznego, jak zwykłe bogacenie się dla innych postaci "Komedii ludzkiej". Postacie te i związany z nimi opis prowincjonalnego kościoła również odgrywały rolę demaskatorską. 
Ekranizacja.
"Proboszcz z Tours" został zekranizowany w 1980 przez Gabriela Axela. Główną rolę zagrał Jean Carmet.

</doc>
<doc id="1491793" url="https://pl.wikipedia.org/wiki?curid=1491793" title="U-17">
U-17



</doc>
<doc id="1491794" url="https://pl.wikipedia.org/wiki?curid=1491794" title="Krasnohwardijskie">
Krasnohwardijskie

Krasnohwardijskie (ukr. Красногвардійське, "Krasnohwardijśke"; ros. Красногвардейское, "Krasnogwardiejskoje"; krymskotatarski "Qurman") – osiedle typu miejskiego w Republice Autonomicznej Krymu na Ukrainie, siedziba władz rejonu krasnohwardijskiego.
Status osiedla typu miejskiego posiada od 1957, w 2016 roku liczyło 10 776 mieszkańców.

</doc>
<doc id="1491797" url="https://pl.wikipedia.org/wiki?curid=1491797" title="Lenino (Ukraina)">
Lenino (Ukraina)

Lenino (ukr. Леніне, "Łenine"; ros. Ленино, "Lenino"; tat. "Yedi Quyu", do 1957 Sim Kołodiaziw) – osiedle typu miejskiego na Półwyspie Kerczeńskim Półwyspu Krymskiego, siedziba władz rejonu lenińskiego.
Status osiedla typu miejskiego posiada od 1957. W 2013 roku liczyło 7881 mieszkańców.

</doc>
<doc id="1491798" url="https://pl.wikipedia.org/wiki?curid=1491798" title="U-25">
U-25



</doc>
<doc id="1491799" url="https://pl.wikipedia.org/wiki?curid=1491799" title="Nyżniohirski">
Nyżniohirski

Nyżniohirski (, "Nyżniohirśkyj"; , "Niżniegorskij"; ) – osiedle typu miejskiego w Autonomicznej Republice Krymu, terytorium uznawanym przez większość krajów jako część Ukrainy. Miasto pełni także funkcję centrum administracyjnego rejonu nyżniohirskiego, w którym mieszczą się budynki administracji lokalnej. 

</doc>
<doc id="1491800" url="https://pl.wikipedia.org/wiki?curid=1491800" title="U-26">
U-26



</doc>
<doc id="1491801" url="https://pl.wikipedia.org/wiki?curid=1491801" title="Perwomajskie">
Perwomajskie

Perwomajskie (, "Perwomajśke", do 1944 "Dżurczy") – osiedle typu miejskiego w Republice Autonomicznej Krymu na Ukrainie, siedziba władz rejonu perwomajskiego.
Status osiedla typu miejskiego posiada od roku 1959, liczy około 7 tysięcy mieszkańców.

</doc>
<doc id="1491802" url="https://pl.wikipedia.org/wiki?curid=1491802" title="U-28">
U-28



</doc>
<doc id="1491804" url="https://pl.wikipedia.org/wiki?curid=1491804" title="Rozdolne">
Rozdolne

Rozdolne (ukr.: "Роздольне"; ros.: "Раздольное"; krymtat. : "Aqşeyh," oficjalna nazwa sprzed deportacji Tatarów krymskich 1944 r. -- Ak-Szejch [Ак-Шейх]) – osiedle typu miejskiego znajdujące się w Autonomicznej Republice Krymu, okupowane przez Federację Rosyjską. Rozdolne jest siedzibą rejonu rozdolnieńskiego.

</doc>
<doc id="1491807" url="https://pl.wikipedia.org/wiki?curid=1491807" title="Sowiecki">
Sowiecki

Sowiecki (ukr. Совєтський, "Sowietśkyj") – osiedle typu miejskiego w Republice Autonomicznej Krymu na Ukrainie, siedziba władz rejonu sowieckiego.
Status osiedla typu miejskiego posiada od 1941. Miejscowość do 1944 roku nosiła nazwę : "Iczki".

</doc>
<doc id="1491811" url="https://pl.wikipedia.org/wiki?curid=1491811" title="Anabella">
Anabella

Anabella — imię utworzone wtórnie na gruncie anglosaskim spopularyzowane w literaturze i mediach. Imię to pochodzi od złożenia dwóch innych: Anny, z hebrajskiego "hannah" – pełna łaski i Izabeli – hiszpańskiej wersji imienia Isabel - (Jezabel) pochodzącej od hebrajskiego Eliszebeth od którego pochodzi także Elżbieta. W Polsce imię to pojawiło się razem z wpływami francuskimi (Izabelle) - "belle" po francusku znaczy piękna. 
Prawidłowa pisownia imienia:
- w jęz. ang.: Annabella, Anabel
- w jęz. niem.: Annabel
- w jęz. franc.: Annabelle
- w jęz. pol.: Anabella. 
Imię to nosiła królowa Szkocji Annabella Drummond – żona Roberta III, króla Szkocji.
Imieniny obchodzi : 26 lipca; 16 marca.

</doc>
<doc id="1491822" url="https://pl.wikipedia.org/wiki?curid=1491822" title="Kiuas">
Kiuas

Kiuas – power metalowy zespół z Espoo w Finlandii. Ich muzyka czerpie z różnych gatunków, z których najwyraźniejsze są wpływy power metalu, folk metalu oraz tzw. gatunków ekstremalnych – death metalu oraz black metalu.
Etymologia.
Słowo "kiuas" w jęz. fińskim oznacza "palenisko w saunie", jednakże nazwa zespołu wywodzi się od "hiidenkiuas", dosłownie oznaczającego "kopiec składający się ze stosu kamieni".
Historia.
Przed sformowaniem zespołu, trzech muzyków (Markku Näreneva, Teemu Tuominen i Ilja Jalkanen) udzielało się w grupie Iconofear, grającej dark heavy metal. Kiuas powstał w 2000 roku. W 2002 własnymi środkami muzycy wydali demo zatytułowane "The Discipline of Steel", którego muzyka była głęboko zatopiona w mistycyzmie kultury fińskiej, zaś teksty podkreślały wpływ stali na kształtowanie tejże.
W 2003 roku zespół wydał kolejne demo, "Born Under the Northern Lights", co prędko przysporzyło mu ofert z wytwórni płytowych; ostatecznie podpisali kontrakt z wytwórnią Rage of Achilles.
W 2004 roku pojawiło się pierwsze wydawnictwo poparte środkami wytwórni. Mini EP "Winter in June" zebrało przychylne noty w Finlandii i ustanowiło pozycję zespołu w społeczności muzycznej, głównie za sprawą udanego łączenia różnych gatunków metalu.
Później tego samego roku Rage of Achilles ogłosił bankructwo wywołane niemożnością wspierania zbyt dużej ilości podpisanych kontraktów. Kiuas oraz inne zespoły współpracujące z wytwórnią (m.in. Amoral, Elenium, Omnium Gatherum oraz Manitou) zostały pozbawione zaplecza finansowego. Szczęśliwie parę miesięcy później Kiuas podpisał kontrakt ze Spinefarm Records.
W 2005 roku zespół nagrał i wydał pierwszy pełny album zatytułowany "The Spirit of Ukko", opierający się na fińskiej mitologii (skąd w tytule pojawia się bóg Ukko). W maju następnego roku ukazał się kolejny album "Reformation".
Kolejna płyta "The New Dark Age" ukazała się 12 marca 2008 roku. 
27 października 2010 roku Ilja Jalkanen odszedł z zespołu. "Moje serce nie leży już w heavy metalu, a wielki zespół jak Kiuas zasługuje na wokalistę całkowicie oddanego tej muzyce", stwierdził Ilja.
16 stycznia 2011 zastępczy wokalista, Asim Searah, został przedstawiony jako nowy frontman Kiuasa.
11 września 2012 roku zespół postanowił zwolnić Searaha, informując o tym przez facebooka.
29 sierpnia 2013 roku zespół poinformował o rozwiązaniu. 18 października w helsińskim klubie „ Nosturi” odbył się pożegnalny koncert.

</doc>
<doc id="1491828" url="https://pl.wikipedia.org/wiki?curid=1491828" title="Bahar Mert">
Bahar Mert

Bahar Mert-Urcu (ur. 13 grudnia 1975 w Kyrdżali) – turecka siatkarka, reprezentantka kraju, występująca na pozycji rozgrywającej. Wraz z reprezentacją zdobyła srebrny medal na mistrzostwach europy, które rozgrywały się w 2003 roku w Turcji. Uczestniczyła w mistrzostwach świata w 2006 roku rozgrywanych w Japonii.
W 2009 roku zakończyła karierę sportową.

</doc>
<doc id="1491835" url="https://pl.wikipedia.org/wiki?curid=1491835" title="Niszczyciele typu Yugumo">
Niszczyciele typu Yugumo



</doc>
<doc id="1491837" url="https://pl.wikipedia.org/wiki?curid=1491837" title="Obojnia">
Obojnia



</doc>
<doc id="1491842" url="https://pl.wikipedia.org/wiki?curid=1491842" title="Kolcownicowate">
Kolcownicowate

Kolcownicowate ("Bankeraceae" R. Heim ex Pouzar) – rodzina grzybów należąca do rzędu chropiatkowców ("Thelephorales").
Charakterystyka.
Naziemne grzyby kapeluszowe o hymenoforze w postaci kolców. Wyschnięte owocniki mają korzenny zapach. Zarodniki bezbarwne, wysyp zarodników biały.
Systematyka.
Pozycja w klasyfikacji według Index Fungorum: "Thelephorales, Incertae sedis, Agaricomycetes, Agaricomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:
Nazwy polskie według W. Wojewody.

</doc>
<doc id="1491844" url="https://pl.wikipedia.org/wiki?curid=1491844" title="908 Szkoła Remontów Końskich">
908 Szkoła Remontów Końskich

908 Szkoła Remontów Końskich – została sformowana jako jednostka zapasowa na podstawie rozkazu nr 82/org. ND WP z 5 grudnia 1944 według etatu 06/62.
Celem jej było przeszkolenie koni i obsługi — niezbędnych dla jednostek kawalerii i oddziałów obsługujących jednostki bojowe. Formowanie odbywało się w Hrubieszowie w ramach 4 Zapasowego Pułku Kawalerii. Kolejnym miejscem postoju były Kozienice.
908 Szkoła Remontów Końskich istniała do 14 grudnia 1945, kiedy to rozkazem 0339/org. została rozformowana. Na bazie rozformowanej szkoły utworzono, tym samym rozkazem, zapas koni.

</doc>
<doc id="1491845" url="https://pl.wikipedia.org/wiki?curid=1491845" title="Kontrakt (ujednoznacznienie)">
Kontrakt (ujednoznacznienie)

Film:
Muzyka:
Zobacz też:

</doc>
<doc id="1491846" url="https://pl.wikipedia.org/wiki?curid=1491846" title="Halina Borowikowa">
Halina Borowikowa

Halina Borowikowa, z d. Gordziałkowska, pseud. Jerzy Marlicz (ur. 1 lipca 1898 w Baraniu, zm. 10 czerwca 1980 w Luziânii w Brazylii) – polska pisarka i tłumaczka. Przetłumaczyła powieści Jamesa Olivera Curwooda i była autorką kontynuacji jego powieści "Łowcy wilków" i "Łowcy złota" zatytułowanej "Łowcy przygód".
Życiorys.
Urodzona w rodzinie ziemiańskiej, w dzieciństwie kształciła się w szkołach w Lozannie, Warszawie i Mińsku. W latach 1912-1916 mieszkała w majątku Borysów pod Mińskiem, w 1915 debiutowała jako pisarka krótką nowelą w jednodniówce. W 1917, zmuszona wraz z rodzicami do ucieczki przed bolszewikami, znalazła się w Barnaule na Syberii, od 1919 we Władywostoku. Współpracowała tam z teatrem amatorskim, publikowała wiersze, uczestniczyła w pracach Komitetu Ratunkowego Dzieci Polskich na Dalekim Wschodzie. W 1920 powróciła do Polski, zamieszkała w Warszawie, później w Toruniu. Jej pierwszym mężem był Józef Borowik (1891-1968) – przyrodnik, dyrektor Instytutu Bałtyckiego.
W okresie międzywojennym współpracowała z prasą (m.in. z „Przeglądem Myśliwskim i Łowieckim”, „Naokoło Świata”, „Tęczą”, „Łowcem”, „Kurjerem Warszawskim”), gdzie publikowała opowiadania i artykuły podróżnicze. Od 1924 zajmowała się tłumaczeniem, początkowo z japońskiego. Większość jej dorobku translatorskiego związana jest z twórczością Jamesa Curwooda. Poczynając od 1927 przetłumaczyła jego osiemnaście powieści. W 1932 opublikowała kontynuację powieści Curwooda "Łowcy wilków" i "Łowcy złota" zatytułowaną "Łowcy przygód". W latach 30. XX wieku opublikowała także kilka książek przygodowo-podróżniczych dla młodzieży.
We wrześniu 1937 wyjechała na stałe do Brazylii, zamieszkała w miejscowości Santa Luzia, gdzie zajmowała się hodowlą bydła i ogrodnictwem, współpracując okazjonalnie z prasą.
W 1951 wszystkie jej utwory zostały wycofane z polskich bibliotek oraz objęte cenzurą.
Publikacje.
Lista na podstawie katalogu NUKAT.
Tłumaczenia.
Lista na podstawie katalogu NUKAT.

</doc>
<doc id="1491848" url="https://pl.wikipedia.org/wiki?curid=1491848" title="Schronisko PTTK &quot;Murowaniec&quot; na Hali Gąsienicowej">
Schronisko PTTK &quot;Murowaniec&quot; na Hali Gąsienicowej



</doc>
<doc id="1491850" url="https://pl.wikipedia.org/wiki?curid=1491850" title="Rezerwa oficerów 1 Armii Polskiej w ZSRR">
Rezerwa oficerów 1 Armii Polskiej w ZSRR

Rezerwa oficerów 1 Armii Polskiej w ZSRR - została powołana w celu szkolenia kadry oficerskiej mogącej zasilić oddziały 1 Armii Polskiej w ZSRR.
Istniała do końca października 1945, kiedy to decyzją Naczelnego Dowództwa WP została rozformowana.

</doc>
<doc id="1491851" url="https://pl.wikipedia.org/wiki?curid=1491851" title="Schronisko PTTK w Dolinie Pięciu Stawów">
Schronisko PTTK w Dolinie Pięciu Stawów



</doc>
<doc id="1491852" url="https://pl.wikipedia.org/wiki?curid=1491852" title="Dywizjon Rezerwowy Oficerów Artylerii WP">
Dywizjon Rezerwowy Oficerów Artylerii WP

Samodzielny Szkolny Dywizjon Rezerwy Oficerów Artylerii ND WP – pododdział artylerii Wojska Polskiego (numer poczty polowej 65651).
Dywizjon został sformowany w okolicach Warszawy w początku stycznia 1945 roku, jako jednostka zapasowa. Podstawę formowania stanowił rozkaz Nr 6/Org. Naczelnego Dowódcy Wojska Polskiego z 11 stycznia 1945 roku. Zadaniem pododdziału było przygotowanie kadry oficerskiej dla jednostek artylerii WP. Dywizjon został zorganizowany według sowieckiego etatu Nr 20/7 samodzielnego szkolnego dywizjonu rezerwy oficerów artylerii (ros. "oтдельный учебный дивизион офицерского состава артиллерии"). W Armii Czerwonej pododdziały tego typu występowały na szczeblu frontu. Stan etatowy liczył 234 wojskowych, w tym 200 oficerów stanu zmiennego. Miejscem postoju jednostki był Ursus k. Warszawy. Dywizjon został rozformowany na początku stycznia 1946 roku na podstawie rozkazu Nr 236/Org. ND WP z 8 września 1945 roku.

</doc>
<doc id="1491853" url="https://pl.wikipedia.org/wiki?curid=1491853" title="Jerzy Marlicz">
Jerzy Marlicz



</doc>
<doc id="1491856" url="https://pl.wikipedia.org/wiki?curid=1491856" title="Oddział „Śmierć okupantowi”">
Oddział „Śmierć okupantowi”

Oddział „Śmierć okupantowi” – wielonarodowościowy oddział partyzantów sowieckich, wchodzący w skład Brygady Kowieńskiej Litewskiego Sztabu Partyzanckiego.
W styczniu 1944 120–150-osobowa grupa partyzantów sowieckich z oddziałów „Śmierć okupantowi”, „Śmierć faszyzmowi”, „Piorun” i „Margirio” dokonała pacyfikacji wsi Koniuchy (gm. Bieniakonie, pow. Lida, woj. nowogródzkie) i dokonała zabójstwa kilkudziesięciu mieszkańców wsi (tzw. masakra w Koniuchach).

</doc>
<doc id="1491859" url="https://pl.wikipedia.org/wiki?curid=1491859" title="Krystyna Tolewska">
Krystyna Tolewska

Krystyna Tolewska (ur. 8 czerwca 1955 w Łodzi) – polska aktorka teatralna i filmowa.
Absolwentka łódzkiej filmówki. Artystka scen łódzkich: Teatru Nowego (1978–1993) i Teatru im. S. Jaracza w Łodzi (od 1993).

</doc>
<doc id="1491865" url="https://pl.wikipedia.org/wiki?curid=1491865" title="Oleje odpadowe">
Oleje odpadowe

Oleje odpadowe, oleje zużyte lub oleje przepracowane, Olejami tymi nazywa się „...wszelkie, oparte na składnikach mineralnych, oleje smarownicze lub
przemysłowe, które są już niezdatne do wykorzystania zgodnie z pierwotnym przeznaczeniem, w szczególności oleje do silników spalinowych i skrzyni
biegów, a także mineralne oleje smarownicze, oleje do turbin i olei hydraulicznych..."
Do olejów odpadowych zalicza się zarówno te produkty olejowe, które były eksploatowane w różnego typu urządzeniach, jak i te, które nie były używane, a zmiana ich pierwotnych właściwości ma związek z nieprawidłowym magazynowaniem, transportem lub procesem starzenia.
Skład chemiczny.
Skład chemiczny oleju odpadowego zależy od rodzaju zużytych olejów, źródła pochodzenia poszczególnych składników olejów bazowych, przemian fizykochemicznych, jakim one ulegały w czasie eksploatacji, oraz od możliwych zanieczyszczeń podczas zbiórki i magazynowania olejów zużytych. Całkowitą ilość zanieczyszczeń i domieszek w oleju przepracowanym szacuje się na 20 – 30% mas. Składają się na nie:
Transport i przemysł.
Transport i przemysł zużywają duże ilości olejów smarowych, które po procesie eksploatacji stają się olejami odpadowymi. Oleje te zalicza się w wielu krajach, w tym również w Polsce do odpadów niebezpiecznych. Na polski rynek trafia co roku 200 – 300 tys. ton olejów świeżych, z czego część, określona jako potencjał zbiórki, powinna być selektywnie zebrana i poddana regeneracji. Niezależnie od skażenia środowiska nowymi środkami smarowymi i technologicznymi ocenia się, że w Polsce rocznie przedostaje się do środowiska ponad 90 tys. ton olejów przepracowanych. Jest to odpad masowy, mało podatny na biodegradację. Konieczność zbiórki i zagospodarowania olejów przepracowanych jest w pełni uzasadniona potencjalnym zagrożeniem gleby, atmosfery i wód gruntowych, gdyż w przeciwnym wypadku oleje te mogą przedostać się do środowiska. Szacuje się, że 1 kg oleju przepracowanego może spowodować niezdatność do użycia nawet 5 mln litrów wody pitnej, a niewłaściwie spalonego – emisję tlenków metali ciężkich, dioksyn i furanów. Oleje przepracowane mogą jednak stanowić również surowiec alternatywny, cenny z ekonomicznego punktu widzenia. 
Oleje odpadowe w prawie.
"Ustawa z dnia 14 grudnia 2012 r. o odpadach" () w art. 3 ust. 1 pkt 16 definiuje oleje odpadowe jako wszelkie mineralne lub syntetyczne oleje smarowe lub przemysłowe, które przestały się nadawać do użytku, do jakiego były pierwotnie przeznaczone, w szczególności zużyte oleje z silników spalinowych i oleje przekładniowe, oleje smarowe, oleje turbinowe oraz oleje hydrauliczne. Oleje te podlegają procesowi odzysku i regeneracji.

</doc>
<doc id="1491866" url="https://pl.wikipedia.org/wiki?curid=1491866" title="Oddział „Śmierć faszyzmowi”">
Oddział „Śmierć faszyzmowi”

Oddział „Śmierć faszyzmowi” – wielonarodowościowy oddział partyzantów sowieckich, wchodzący w skład Brygady Kowieńskiej Litewskiego Sztabu Partyzanckiego.
Trzon tego oddziału stanowili partyzanci żydowscy, uciekinierzy z gett w Kownie i w Wilnie.
W styczniu 1944 120–150-osobowa grupa partyzantów sowieckich z oddziałów „Śmierć okupantowi”, „Śmierć faszyzmowi”, „Piorun” i „Margirio” dokonała pacyfikacji wsi Koniuchy (gm. Bieniakonie, pow. Lida, woj. nowogródzkie) i dokonała zabójstwa kilkudziesięciu mieszkańców wsi (tzw. masakra w Koniuchach).

</doc>
<doc id="1491868" url="https://pl.wikipedia.org/wiki?curid=1491868" title="Światowa Rada Pokoju">
Światowa Rada Pokoju

Światowa Rada Pokoju (ang. "World Peace Council", WPC) – międzynarodowa organizacja pozarządowa. Utworzona została w 1950 roku w Warszawie, podczas II Światowego Kongresu Obrońców Pokoju.
Historia.
Pierwszą siedzibą organizacji były Helsinki. Organizacja w założeniu miała być organem międzynarodowego ruchu pokoju, zainicjowanego pod koniec lat 40. XX wieku. Od początku istnienia do końca lat 80. była uzależniona politycznie i finansowo od Związku Radzieckiego, który rocznie przeznaczał na jej kontrolowanie środki finansowe w wysokości 50 mln dolarów oraz wykorzystywał jako narzędzie wywierania wpływu na opinię publiczną w krajach Zachodu.
W 1950 roku Światowa Rada Pokoju była inicjatorką politycznego orędzia nazwanego apelem sztokholmskim.
Po rozpadzie ZSRR została zreorganizowana.
Od 2000 roku siedziba mieści się w Atenach.

</doc>
<doc id="1491869" url="https://pl.wikipedia.org/wiki?curid=1491869" title="WASP-1 b">
WASP-1 b

WASP-1 b – planeta pozasłoneczna oddalona od Ziemi o 1239 lat świetlnych. Orbituje wokół gwiazdy WASP-1 w gwiazdozbiorze Andromedy. WASP-1b została odkryta metodą tranzytu w 2006 roku w ramach projektu SuperWASP. W podziękowaniu za pomoc udzieloną przez region La Palma odkrywcy nadali planecie alternatywne oznaczenie Garafia-1.
Masa WASP-1b wynosi 0,86 , a promień 1,48 . Podobnie do innych odkrytych egzoplanet WASP-1b orbituje bardzo blisko swojej gwiazdy, odległość od WASP-1 wynosi zaledwie 0,0382 j.a. Klasyfikuje to WASP-1b do gorących jowiszy.
WASP-1b została odkryta metodą tranzytu w ramach programu SuperWASP, od którego odkryte gwiazdy i planety zostają nazwane.

</doc>
<doc id="1491871" url="https://pl.wikipedia.org/wiki?curid=1491871" title="Oddział „Piorun”">
Oddział „Piorun”

Oddział „Piorun” – wielonarodowościowy oddział partyzantów sowieckich, wchodzący w skład Brygady Kowieńskiej Litewskiego Sztabu Partyzanckiego.
W styczniu 1944 120–150-osobowa grupa partyzantów sowieckich z oddziałów „Śmierć okupantowi”, „Śmierć faszyzmowi”, „Piorun” i „Margirio” dokonała pacyfikacji wsi Koniuchy (gm. Bieniakonie, pow. Lida, woj. nowogródzkie) i dokonała zabójstwa kilkudziesięciu mieszkańców wsi (tzw. masakra w Koniuchach).

</doc>
<doc id="1491872" url="https://pl.wikipedia.org/wiki?curid=1491872" title="Grzegorz Mazur">
Grzegorz Mazur

Grzegorz Mazur (ur. 1952) – polski historyk, badacz dziejów Polskiego Państwa Podziemnego, profesor Uniwersytetu Jagiellońskiego. 
Życiorys.
W 1976 ukończył studia historyczne na Uniwersytecie Jagiellońskim. Habilitował się w 1996 przed Radą Wydziału Historycznego UJ na podstawie rozprawy: "Pokucie w latach II wojny światowej. Położenie ludności, polityka okupantów, działalność podziemia". W 2008 uzyskał tytuł profesorski.
Autor monografii „Biuro Informacji i Propagandy AK 1939–45” i pracy „Pokucie w latach II wojny światowej”, „Życie polityczne polskiego Lwowa 1918–1939”. Współautor prac „Konspiracja lwowska 1939–1944. Słownik biograficzny”, „Kto był kim w II Rzeczypospolitej?”, „Wojna i okupacja na Podkarpaciu i Podhalu”, „Kronika 2350 dni wojny i okupacji Lwowa”. Publikował w kwartalniku emigracyjnym „Zeszyty Historyczne”.
Był promotorem dziesięciu prac doktorskich, m.in. Adriana Tyszkiewicza.

</doc>
<doc id="1491873" url="https://pl.wikipedia.org/wiki?curid=1491873" title="Oddział „Margirio”">
Oddział „Margirio”

Oddział „Margirio” – wielonarodowościowy oddział partyzantów sowieckich, wchodzący w skład Brygady Wileńskiej Litewskiego Sztabu Partyzanckiego.
W styczniu 1944 120–150-osobowa grupa partyzantów sowieckich z oddziałów „Śmierć okupantowi”, „Śmierć faszyzmowi”, „Piorun” i „Margirio” dokonała pacyfikacji wsi Koniuchy (gmina Bieniakonie, powiat lidzki, województwo nowogródzkie) i dokonała zabójstwa kilkudziesięciu mieszkańców wsi (tzw. zbrodnia w Koniuchach).

</doc>
<doc id="1491874" url="https://pl.wikipedia.org/wiki?curid=1491874" title="Margirio">
Margirio



</doc>
<doc id="1491875" url="https://pl.wikipedia.org/wiki?curid=1491875" title="Black Entertainment Television">
Black Entertainment Television

Black Entertainment Television (skr. BET) – amerykańska telewizja kablowa z siedzibą w Nowym Jorku, kierowana do młodych czarnych i miejskich odbiorców w Stanach Zjednoczonych. Robert L. Johnson założył ją 25 stycznia 1980 roku, a siedziba zlokalizowana była w Waszyngtonie.
Większość programów sieci dotyczy rapu i rhythm and bluesa, teledysków oraz filmów i seriali zorientowanych na zamieszkałego w mieście odbiorcę.
Bet on Jazz.
1 kwietnia 1998 roku na platformie Wizja TV uruchomiono Bet on Jazz, kanał poświęcony głównie muzyce jazzowej. Stacja była emitowana w języku angielskim. Kanał zakończył nadawanie w Polsce 31 marca 2001. Stacja ta jest również emitowana w USA pod nazwą BET HER.

</doc>
<doc id="1491876" url="https://pl.wikipedia.org/wiki?curid=1491876" title="Śmierć faszyzmowi">
Śmierć faszyzmowi



</doc>
<doc id="1491877" url="https://pl.wikipedia.org/wiki?curid=1491877" title="Śmierć okupantowi">
Śmierć okupantowi



</doc>
<doc id="1491878" url="https://pl.wikipedia.org/wiki?curid=1491878" title="Już nigdy nie zawyje wilk">
Już nigdy nie zawyje wilk

Już nigdy nie zawyje wilk – amerykański film przygodowy z 1983 roku na podstawie książki Farleya Mowata.
Opis fabuły.
Biolog Tyler przybywa na Alaskę, żeby ustalić, czy wilki są odpowiedzialne za śmierć stada reniferów. Początkowo wszystko na to wskazuje. Tyler odkrywa, że gdy obserwuje wilki, one obserwują jego.
Główne role.
i inni
Nagrody i nominacje.
Oscary za rok 1983

</doc>
<doc id="1491881" url="https://pl.wikipedia.org/wiki?curid=1491881" title="U-25 (1936)">
U-25 (1936)

U-25 – niemiecki okręt podwodny (U-Boot) typu "IA" z okresu II wojny światowej.
Podczas II wojny światowej odbył 5 patroli bojowych, spędzając w morzu 128 dni. Zatopił 8 jednostek o łącznym tonażu 50.255 BRT, w tym brytyjski krążownik pomocniczy HMS "Scotstoun" (17.046 BRT)
i uszkodził jedną (7.638 BRT). Zatonął na Morzu Północnym z całą załogą (49 osób) po 1 sierpnia 1940, prawdopodobnie po wejściu na brytyjską minę. Przypuszczalna pozycja wraku .
Przebieg służby.
Podczas trzeciego patrolu operował pod Narwikiem, lecz bez sukcesów.
Lista zatopionych i uszkodzonych jednostek (cztery należały do państw wówczas neutralnych):
Dowódcy:
06.04.1936 – 03.01.1938 – KrvKpt. Eberhard Godt
03.01.1938 – 10.12.1938 – Kptlt. Werner von Schmidt
10.12.1938 – 03.04.1939 – Kptlt. Otto Schuhart
04.04.1939 – 04.09.1939 – Kptlt. Georg-Heinz Michel
05.09.1939 – 19.05.1940 – KrvKpt. Viktor Schütze
20.05.1940 – 03.08.1940 – Kptlt. Heinz Beduhn
Kptlt. – Kapitanleutnant (kapitan marynarki), KrvKpt. – Korvettenkapitan (komandor podporucznik)

</doc>
<doc id="1491883" url="https://pl.wikipedia.org/wiki?curid=1491883" title="106 &amp; Park">
106 &amp; Park

106 &amp; Park – program telewizyjny amerykańskiej telewizji kablowej Black Entertainment Television. Program jest nadawany od 11 września 2000 roku, każdy jego odcinek trwa 120 minut.

</doc>
<doc id="1491885" url="https://pl.wikipedia.org/wiki?curid=1491885" title="Zdrada (film 1983)">
Zdrada (film 1983)

Zdrada - brytyjski dramat z 1983 roku na podstawie sztuki Harolda Pintera.
Główne role.
i inni
Nagrody i nominacje.
Oscary za rok 1983
Nagrody BAFTA 1983

</doc>
<doc id="1491887" url="https://pl.wikipedia.org/wiki?curid=1491887" title="Międzygaz">
Międzygaz

Międzygaz, zmiana biegu z międzygazem, potocznie "przegazówka" - technika stosowana podczas prowadzenia pojazdu silnikowego z manualną skrzynią biegów niewyposażoną w synchronizatory (np. motocykl). Międzygazu można użyć również redukując bieg w warunkach skrajnie obniżonej przyczepności, np. na oblodzonej nawierzchni, celem zmniejszenia różnicy obrotów między silnikiem a kołami, która może doprowadzić do poślizgu. Ponadto umiejętne operowanie międzygazem pozwala na zmianę biegów bez użycia sprzęgła, np. w sytuacji awarii tego podzespołu.
Międzygaz polega na odpowiednim uchyleniu przepustnicy ("dodaniu gazu") podczas zmiany biegu, w momencie gdy skrzynia znajduje się w pozycji neutralnej, przy jednoczesnym chwilowym zwolnieniu sprzęgła, w celu wyrównania prędkości obrotowej koła zębatego włączanego biegu na wałku pośrednim z kołem zębatym tego biegu na wałku zdawczym, by w konsekwencji umożliwić "wrzucenie biegu".

</doc>
<doc id="1491888" url="https://pl.wikipedia.org/wiki?curid=1491888" title="U-32">
U-32



</doc>
<doc id="1491889" url="https://pl.wikipedia.org/wiki?curid=1491889" title="U-33">
U-33



</doc>
<doc id="1491890" url="https://pl.wikipedia.org/wiki?curid=1491890" title="4 Zapasowy Pułk Kawalerii">
4 Zapasowy Pułk Kawalerii

4 Zapasowy Pułk Kawalerii – zapasowy oddział kawalerii Wojska Polskiego.
Sformowany w Łukach pod Żytomierzem jednocześnie z siedmioma innymi jednostkami zapasowymi na terenie ZSRR, według etatu 06/342, przewidującego stan stały 333 osoby i zmienny – 938.
Proporczyk na lance i na mundur czerwono-jasnoniebieski.
Historia.
Na podstawie rozkazu szefa Wydziału Wyszkolenia Głównego Sztabu Formowania z 27 lipca 1944 etat pułku rozszerzono i zorganizowano szkołę pułkową istniejącą do lutego 1945.
W związku z formowaniem 2 Armii WP i przeniesieniem jednostek WP z Ukrainy na ziemie polskie, 4 zapasowy pułk kawalerii rozlokowano w Hrubieszowie.
7 lutego 1945 4 pułk został przekazany do dyspozycji Dowództwa Okręgu Wojskowego — Lublin. Pułk brał udział w walkach ze zbrojnym podziemiem na terenie okręgu lubelskiego w powiatach hrubieszowskim i zamojskim. Wspólnie z Milicją Obywatelską brał udział w akcjach bojowych, gdzie w lasach w rejonie Uhnowa stoczył dwudniową walkę z liczącym 230 osób oddziałem Ukraińskiej Powstańczej Armii. Uczestniczył również w zagospodarowywaniu ziem zniszczonych działaniami wojennymi.
Działalność 4 zapasowego pułku kawalerii zakończył rozkaz ND WP nr 0117/org. z 7 maja 1945, na podstawie którego został on rozformowany. Na bazie tej jednostki zorganizowano 20 batalion strzelecki.
Skład.
Skład pułku był następujący:
Żołnierze pułku.
Dowództwo pułku
Szeregowcy

</doc>
<doc id="1491894" url="https://pl.wikipedia.org/wiki?curid=1491894" title="U-34">
U-34



</doc>
<doc id="1491896" url="https://pl.wikipedia.org/wiki?curid=1491896" title="Zaginiony (film 1982)">
Zaginiony (film 1982)

Zaginiony (ang. "Missing") – amerykański thriller z 1982 roku w reżyserii Costy-Gavrasa, zrealizowany na podstawie książki Thomasa Hausera opartej na faktach.
Fabuła.
Młody amerykański pisarz Charles Horman zaginął w Chile podczas puczu w 1973 roku. Jego żona szuka go na własną rękę za wszelką cenę. Pomaga jej w tym ojciec Charlesa. Jest konserwatywnym businessmanem wierzącym w skuteczność dyplomacji. Jego poglądy ewoluują, kiedy okazuje się, że amerykańskie władze nic nie robią w jego sprawie, by nie narazić się nowym władzom w Chile. Ed wyrusza do Santiago. Odkrywa, że jego syn został zamordowany przez żołnierzy junty, przy cichym przyzwoleniu CIA, ponieważ był świadkiem działalności amerykańskich agentów w Chile.
Nagrody i nominacje.
Oscary za rok 1982
Złote Globy 1982
Nagrody BAFTA 1982

</doc>
<doc id="1491897" url="https://pl.wikipedia.org/wiki?curid=1491897" title="Korpus Kontrolerów">
Korpus Kontrolerów

Korpus Kontrolerów (KK) – organ Ministra Spraw Wojskowych powołany do kontroli administracji Wojska Polskiego II RP.
Historia.
Korpus powołany został na podstawie dekretu Naczelnego Wodza z dnia 11 kwietnia 1921 o zadaniach i kontroli administracji wojskowej. Instytucja KK została zorganizowana na wzór Armii francuskiej, w której KK funkcjonował od 1882 roku. Pracami nad organizacją Korpusu Kontrolerów i dostosowaniem wzorców francuskich dla potrzeb Wojska Polskiego kierował generał francuskiego KK Chappuis. 15 maja 1922 roku generał Chappuis został odznaczony Krzyżem Komandorskim z Gwiazdą Orderu Odrodzenia Polski "„za zasługi w dziale organizacji kontroli wojskowej w Polsce”".
15 grudnia 1921 roku w Warszawie rozpoczął się czteromiesięczny kurs aspirantów KK, na który specjalna komisja MSWojsk. zakwalifikowała 31. oficerów. Dwudziestu słuchaczy kursu posiadało wyższe wykształcenie akademickie.
Zgodnie z etatem KK liczył 50 oficerów, w tym: 5 generałów poruczników, 9 generałów podporuczników, 15 pułkowników, 15 podpułkowników i 6 majorów. W tym samym czasie, we Francji pełniło służbę 57 kontrolerów wojskowych, którzy nie posiadali stopni oficerskich, lecz tytuły kontrolerów wojskowych I i II klasy (odpowiadające stopniom pułkownika i podpułkownika) oraz tytuły generała kontrolera I i II klasy (odpowiające stopniom generała porucznika i generała podporucznika). Według opinii ówczesnego pułkownika Zygmunta Platowskiego etat polskiego Korpusu Kontrolerów ze względów oszczędnościowych był nieliczny, ale opracowany w taki sposób by z jednej strony odpowiadał wymaganiom służby, a z drugiej umożliwiał dobre warunki awansowe, będące zachętą do starania się o przeniesienie do tegoż korpusu
14 października 1927 roku minister spraw wojskowych zarządził reorganizację Korpusu Kontrolerów. W ramach tej reorganizacji zostały wyodrębnione trzy jednostki organizacyjne, a mianowicie: szef Korpusu Kontrolerów, kadra Korpusu Kontrolerów i Biuro Kontroli. Szef KK pozostał w składzie osobowym MSWojsk. Kadra KK została usytuowana przy Ministerstwie Spraw Wojskowych i podlegała wprost ministrowi. Biuro Kontroli, w zależności od realizowanych zadań, podlegało I wiceministrowi spraw wojskowych lub szefowi KK. Wewnętrzną organizację kadry KK i podział na grupy ustalał szef KK według własnego uznania.
Lista starszeństwa korpusu oficerów kontrolerów w marcu 1939.
Lista starszeństwa korpusu oficerów kontrolerów w marcu 1939 obejmowała 6 pułkowników, 12 podpułkowników i 8 majorów

</doc>
<doc id="1491899" url="https://pl.wikipedia.org/wiki?curid=1491899" title="Jak-11">
Jak-11

Jak-11 (ros. Як-11) – radziecki samolot szkolno-treningowy powstały w biurze konstrukcyjnym Aleksandra Jakowlewa. Była to seryjna wersja prototypu samolotu Jak-3UTI. Samolot produkowany także na licencji w Czechosłowacji pod oznaczeniem C-11 w zakładach Let w Kunovicach.
Opis konstrukcji.
Jak-11 to jednosilnikowy, dwumiejscowy wolnonośny dolnopłat o konstrukcji i poszyciu w większości metalowym, wyposażony w klasyczne podwozie, chowane w locie. Silnik gwiazdowy, śmigło dwułopatowe. Przeznaczony do szkolenia i treningu w akrobacji, nawigacji oraz w lotach bez widoczności ziemi i lotach nocnych.
Służba.
Jak-11 pod koniec 1947 roku trafił do pierwszych jednostek szkoleniowych w ZSRR. Był głównie używany jako samolot do szkolenia i treningu pilotów myśliwskich. Służył jako samolot przejściowy z podstawowego samolotu szkoleniowego Jak-18 na docelowe samoloty bojowe. Rozwój napędu odrzutowego spowodował, że Jak-11 szybko „zestarzał” się i został zastąpiony przez samoloty szkolno-treningowe o napędzie odrzutowym, po czym trafił do lotnictwa cywilnego.
Jeden z egzemplarzy C-11 został w latach 80. przebudowany w USA w celu wizualnego upodobnienia do nieprodukowanej odmiany myśliwca Jak-3U z silnikiem gwiazdowym i nazwany Jak-3U R2000. Został wyposażony w silnik Pratt &amp; Whitney R2000 o mocy 1450 KM, co pozwoliło na rozwijanie prędkości 650 km/h. Od 1990 do 2000 roku brał udział w pokazach i wyścigach lotniczych w USA, a w 2018 roku został zakupiony do Polski przez osoby prywatne. 

</doc>
<doc id="1491900" url="https://pl.wikipedia.org/wiki?curid=1491900" title="Kosmos 25">
Kosmos 25

Kosmos 25 – radziecki satelita technologiczny typu DS-P1; oficjalnie wysłany w celu badania zewnętrznych warstw ziemskiej atmosfery, promieniowania kosmicznego i rozwoju podzespołów statków kosmicznych; rzeczywiste przeznaczenie statku było najprawdopodobniej związane z testami radarowymi dla armii ZSRR i próbami z rakietami balistycznymi.

</doc>
<doc id="1491901" url="https://pl.wikipedia.org/wiki?curid=1491901" title="Loch Lomond (whisky)">
Loch Lomond (whisky)

Loch Lomond – destylarnia Highland single malt whisky, znajdująca się w mieście Alexandria w Szkocji, w hrabstwie West Dunbartonshire, niedaleko jeziora Loch Lomond. Na północ od zakładu leży jedno z głównych szkockich miast – Glasgow.
Destylernia.
Loch Lomond pozostał jednym z niewielu producentów niezależnym od wielkich koncernów. Osobliwością jest też fakt, że na terenie jednego zakładu produkowane są whisky słodowe, zbożowe i mieszane.

</doc>
<doc id="1491904" url="https://pl.wikipedia.org/wiki?curid=1491904" title="Mój najlepszy rok">
Mój najlepszy rok

Mój najlepszy rok – amerykańska komedia z 1982 roku.
Fabuła.
Nowy Jork, rok 1954. Aktor Alan Swann był kiedyś gwiazdą filmu. Ale jego życie prywatne nie układa się. Żona odeszła od niego zabierając córkę, a on sam popadł w ogromne kłopoty z alkoholem i oddał się bez reszty romansom. Niestety, romanse te kosztowały go masę pieniędzy. Żeby kompletnie nie splajtować, Alan decyduje się wystąpić w talk-show. Producenci programi do opieki nad aktorem wyznaczają młodego pisarza, jego fana. Obaj panowie zaprzyjaźniają się...
Główne role.
i inni
Nagrody i nominacje.
Oscary za rok 1982
Złote Globy 1982

</doc>
<doc id="1491905" url="https://pl.wikipedia.org/wiki?curid=1491905" title="U-37">
U-37



</doc>
<doc id="1491906" url="https://pl.wikipedia.org/wiki?curid=1491906" title="Centralny Zarząd Cenzury">
Centralny Zarząd Cenzury

Centralny Zarząd Cenzury - powstał 25 listopada 1918. Jego zadaniem było zajmowanie się kontrolą depesz w celach wywiadowczych. Jego siedziba mieściła się w Warszawie. Podlegał Oddziałowi II (wywiadowczemu) Sztabu Generalnego WP.

</doc>
<doc id="1491913" url="https://pl.wikipedia.org/wiki?curid=1491913" title="Kibin">
Kibin



</doc>
<doc id="1491914" url="https://pl.wikipedia.org/wiki?curid=1491914" title="Koziebrody (przystanek kolejowy)">
Koziebrody (przystanek kolejowy)

Koziebrody – przystanek kolejowy w Kozichbrodach, w województwie mazowieckim, w Polsce. Znajduje się tu 1 peron.
W roku 2017 przystanek obsługiwał 10–19 pasażerów na dobę.

</doc>
<doc id="1491919" url="https://pl.wikipedia.org/wiki?curid=1491919" title="2 Szkolny Pułk Samochodowy">
2 Szkolny Pułk Samochodowy

2 Szkolny Pułk Samochodowy (2 psam) — oddział wojsk samochodowych Wojska Polskiego.
Na podstawie rozkazu Nr 31/org. ND WP z 30 września 1944 roku został sformowany 2 Samodzielny Szkolny Pułk Samochodowy. Jednostka została zorganizowana według etatu Nr 032/80. Pierwszym miejscem postoju był Lublin. Później jednostka była przenoszona do miejscowości: Zwierzyniec, Otwock, Legionowo, Bydgoszcz i Chełmno. Pułk był jednostką szkolną i zapasową wojsk samochodowych.
W październiku 1945 roku pułk został przeformowany według etatu Nr 16/7. W pierwszej dekadzie grudnia 1945 do pułku został włączony 1 Szkolny Batalion 1 Pułku Samochodowego wraz z całym składem osobowym i sprzętem.
20 maja 1946 roku ukazał się rozkaz Naczelnego Dowództwa WP, w myśl którego pułk został przeniesiony na etat Nr 16/11. Jednocześnie uległa zmianie nazwa na 2 Szkolny Pułk Samochodowy.
Jesienią 1948 roku, na mocy rozkazu Naczelnego Dowódcy WP, pułk został przeformowany na Oficerską Szkołę Samochodową.

</doc>
<doc id="1491920" url="https://pl.wikipedia.org/wiki?curid=1491920" title="Oficer i dżentelmen">
Oficer i dżentelmen

Oficer i dżentelmen (ang. "An Officer and a Gentleman") – amerykański melodramat z 1982 roku w reżyserii Taylora Hackforda.
Fabuła.
Gdy Zack Mayo miał 10 lat widział śmierć swojej matki. Trafił do Filipin, gdzie wychowywał go ojciec − marynarz, alkoholik i bandyta − którym pogardzał i którego obwiniał o spowodowanie śmierci mamy. Chłopak dorasta. Postanawia zostać pilotem marynarki. Wstępuje do Port Raines, szkoły lotnictwa morskiego. Musi jednak przejść 3-miesięczne szkolenie pod okiem sierżanta.
Nagrody i nominacje.
Oscary za rok 1982
Złote Globy 1982
Nagrody BAFTA 1983

</doc>
<doc id="1491921" url="https://pl.wikipedia.org/wiki?curid=1491921" title="U-40">
U-40



</doc>
<doc id="1491925" url="https://pl.wikipedia.org/wiki?curid=1491925" title="Paragelia">
Paragelia

Paragelia (gr. "para" – niewłaściwy, "gelia" – śmiech) – zjawisko spontanicznego, bardzo silnego i niepohamowanego (nawet pomimo silnych starań) śmiechu w nieadekwatnej sytuacji, np. w sądzie, na pogrzebie, podczas mówienia o czyjejś tragedii. Występuje zwykle u osób z objawami schizofrenii lub spektrum autyzmu, często od wczesnego dzieciństwa. Może być traktowane jako brak współczucia lub przejaw złego wychowania czy złośliwość. Jeżeli występuje u dzieci, to może być ono surowo ukarane. Przykład niedostosowania afektu. W łagodniejszej postaci potocznie zwana „głupawką”, może być także objawem dyssemii.
Może także pojawić się po udarze, w stwardnieniu zanikowym bocznym czy stwardnieniu rozsianym.
Może występować z różną częstotliwością – od kilku razy w życiu do przebiegu niemal ciągłego, co musi budzić podejrzenia. Zjawisko jest jednak szczególnie niebezpieczne, jeśli występuje od czasu do czasu, wręcz sporadycznie, ponieważ trudniej jest wtedy domyślić się o istnieniu poważnych problemów zdrowotnych (np. schizofrenik, który od czasu do czasu zaskakuje rodziców nagłymi wybuchami śmiechu opisany przez Antoniego Kępińskiego w rozdziale o schizofrenii prostej, ktoś nagle wybuchający śmiechem na pogrzebie najbliższej osoby czy izolujące się i dziwaczne dziecko padające ze śmiechu słyszące o przypadku czyjegoś zakażenia). 
Nagły wybuch śmiechu może być zarówno spowodowany brakiem sygnałów wewnętrznych (myśli), jak i też być przyczyną przypomnienia sobie jakiegoś „śmiesznego” zdania czy zdjęcia. Osoby, u których zaobserwowano ten objaw mogą nie śmiać się z tego, co inni ludzie uważają za wyjątkowo śmieszne, ponieważ tego nie rozumieją i/lub nie widzą nic zabawnego.

</doc>
<doc id="1491927" url="https://pl.wikipedia.org/wiki?curid=1491927" title="U-41">
U-41



</doc>
<doc id="1491928" url="https://pl.wikipedia.org/wiki?curid=1491928" title="Sos bearneński">
Sos bearneński

Sos bearneński (fr. "sauce béarnaise") – sos przygotowywany na bazie sosu holenderskiego z dodatkiem estragonu, szalotki i trybuli.
Szczególnie odpowiedni do mięs pieczonych na ruszcie albo smażonych na patelni. Dodawany do befsztyków typu chateaubriand oraz innych steków wołowych; używany także do dań rybnych (wówczas estragon zastępowany jest kolendrą).
Wbrew mylącej nazwie sos nie wywodzi się z kulinarnej tradycji krainy Béarn, ale powstał przypadkowo w 1837 r. w kuchni jednego z lokali gastronomicznych w rejonie paryskim i nazwany został tak na cześć króla Henryka IV, wcześniej noszącego tytuł księcia Béarn. 

</doc>
<doc id="1491933" url="https://pl.wikipedia.org/wiki?curid=1491933" title="U-42">
U-42



</doc>
<doc id="1491934" url="https://pl.wikipedia.org/wiki?curid=1491934" title="Port lotniczy Chania">
Port lotniczy Chania

Port lotniczy Chania (IATA: CHQ, ICAO: LGSA) im. Daskalogiannisa – międzynarodowy port lotniczy położony 14 km na wschód od Chanii, na Krecie, w Grecji. Operatorem zarządzającym portem jest niemiecka spółka Fraport.

</doc>
<doc id="1491935" url="https://pl.wikipedia.org/wiki?curid=1491935" title="U-44">
U-44



</doc>
<doc id="1491936" url="https://pl.wikipedia.org/wiki?curid=1491936" title="WASP-2 b">
WASP-2 b

WASP-2 b – planeta pozasłoneczna orbitująca wokół gwiazdy WASP-2. Znajduje się w gwiazdozbiorze Delfina, około 470 lat świetlnych od Ziemi. Została odkryta metodą tranzytu w 2006 roku.
Pod względem masy i promienia WASP-2 b przypomina Jowisza. Tak jak największa planeta Układu Słonecznego, WASP-2 b jest gazowym olbrzymem. Masa planety wynosi 0,847 masy Jowisza, a promień 1,079 promienia Jowisza. WASP-2 b, tak jak większość odkrytych gazowych olbrzymów, krąży bardzo blisko swojej gwiazdy, przez co jest zaliczany do gorących jowiszy. Odległość obiektu od gwiazdy wynosi zaledwie 0,03138 j.a., przez co WASP-2 b okrąża swą gwiazdę w ciągu 2,15 dnia.

</doc>
<doc id="1491938" url="https://pl.wikipedia.org/wiki?curid=1491938" title="U-57">
U-57



</doc>
<doc id="1491940" url="https://pl.wikipedia.org/wiki?curid=1491940" title="U-59">
U-59



</doc>
<doc id="1491941" url="https://pl.wikipedia.org/wiki?curid=1491941" title="Obruchevichthys">
Obruchevichthys

Obruchevichthys – bazalny czworonóg, forma przejściowa między rybami a płazami.
Początkowo (Vorobyeva, 1977) zaklasyfikowany do ryb mięśniopłetwych, w latach 90. XX w. przez Pera Ahlberga uznany za wczesnego czworonoga.
Opisany na podstawie dwóch fragmentów szczęki znalezionych na Łotwie i w Rosji; okaz odkryty w Rosji został jednak później ustanowiony holotypem odrębnego taksonu "Weberepeton sondalensis". Jego szczęki wykazują cechy charakterystyczne zarówno dla ryb, jak i dla czworonogów. Podobieństwa z żuchwą elginerpetona stały się przyczyną przeklasyfikowania "Obruchevichthys" z ryb mięśniopłetwych do bazalnych czworonogów.
Żył w okresie późnego dewonu (ok. 368 mln lat temu) na terenach obecnej Europy Wschodniej.

</doc>
<doc id="1491942" url="https://pl.wikipedia.org/wiki?curid=1491942" title="Bluebird Cargo">
Bluebird Cargo

Bluebird Cargo – islandzka linia lotnicza cargo z siedzibą w Reykjavíku. Głównym węzłem jest port lotniczy Keflavík.

</doc>
<doc id="1491943" url="https://pl.wikipedia.org/wiki?curid=1491943" title="Nneka Egbuna">
Nneka Egbuna



</doc>
<doc id="1491944" url="https://pl.wikipedia.org/wiki?curid=1491944" title="Batalion Saperów">
Batalion Saperów



</doc>
<doc id="1491950" url="https://pl.wikipedia.org/wiki?curid=1491950" title="U-62">
U-62



</doc>
<doc id="1491951" url="https://pl.wikipedia.org/wiki?curid=1491951" title="U-63">
U-63



</doc>
<doc id="1491952" url="https://pl.wikipedia.org/wiki?curid=1491952" title="U-65">
U-65



</doc>
<doc id="1491954" url="https://pl.wikipedia.org/wiki?curid=1491954" title="U-67">
U-67



</doc>
<doc id="1491955" url="https://pl.wikipedia.org/wiki?curid=1491955" title="U-68">
U-68



</doc>
<doc id="1491956" url="https://pl.wikipedia.org/wiki?curid=1491956" title="Kościół św. Andrzeja Boboli w Warszawie (Saska Kępa)">
Kościół św. Andrzeja Boboli w Warszawie (Saska Kępa)

Kościół św. Andrzeja Boboli w Warszawie – rzymskokatolicka świątynia znajdująca się przy ul. Alfreda Nobla na Saskiej Kępie. Jest kościołem parafialnym parafii Matki Bożej Nieustającej Pomocy. 
Historia.
W miejscu obecnego kościoła budowę pierwszej murowanej świątyni rozpoczęto jeszcze przed wybuchem II wojny światowej. Autorem projektu był Piotr Lubiński. 30 kwietnia 1939 w obecności wiernych i prezydenta Stefana Starzyńskiego poświęcenia kamienia węgielnego dokonał abp Stanisław Gall. W momencie wybuchu wojny mury miały już 10 m wysokości, jednak jeszcze w 1939 świątynia uległa zniszczeniu. 
W kwietniu 1940 wzniesiono kaplicę o charakterze prowizorycznym. Budowę wznowiono w 1946. Autorami zmodyfikowanych projektów byli Józef Łowiński i Jan Bogusławski. 3 października 1952 kościół został wyświęcony przez kard. Stefana Wyszyńskiego, a w 1980 przez niego konsekrowany.
W 1979 roku kościół został wpisany został do rejestru zabytków.
W świątyni znajdują się m.in. drewniane rzeźby św. Judy Tadeusza i św. Antoniego Padewskiego wykonane przez Tadeusza Świerczka.
Na ścianach kościoła umieszczone są tablice pamiątkowe poświęcone:
W czerwcu 2015 na terenie parafialnym ustawiono głaz upamiętniający ks. Jana Twardowskiego – wikariusza w latach 1957–1958.

</doc>
<doc id="1491958" url="https://pl.wikipedia.org/wiki?curid=1491958" title="Besòs Mar">
Besòs Mar

Besòs Mar – stacja metra w Barcelonie, na linii 4. Stacja została otwarta w 1982.

</doc>
<doc id="1491959" url="https://pl.wikipedia.org/wiki?curid=1491959" title="U-69">
U-69



</doc>
<doc id="1491961" url="https://pl.wikipedia.org/wiki?curid=1491961" title="Besòs (stacja metra)">
Besòs (stacja metra)

Besòs – stacja metra w Barcelonie, na linii 4. Stacja została otwarta w 1982.

</doc>
<doc id="1491962" url="https://pl.wikipedia.org/wiki?curid=1491962" title="Ameryka, Ameryka (film)">
Ameryka, Ameryka (film)

Ameryka, Ameryka (ang. "America, America"; tytuł brytyjski "The Anatolian Smile") – amerykański dramat filmowy z 1963 roku w reżyserii i według scenariusza Elii Kazana, zrealizowany na podstawie jego własnej powieści powieści pod tym samym tytułem. Kazan pomysł na film zaczerpnął z historii swojego wuja. Film otrzymał Oscara za najlepszą scenografię czarno-białą. Ponadto był nominowany w czterech innych kategoriach do tej nagrody oraz w ośmiu do nagrody Złoty Glob.
Fabuła.
Młody Grek Stavros (Stathis Giallelis), ma już dość tureckich prześladowań. Postanawia udać się do Konstantynopola, aby stamtąd wyruszyć do Ameryki. Nie cofnie się przed niczym, nawet zbrodnią, aby zrealizować swój plan.

</doc>
<doc id="1491963" url="https://pl.wikipedia.org/wiki?curid=1491963" title="U-70">
U-70



</doc>
<doc id="1491964" url="https://pl.wikipedia.org/wiki?curid=1491964" title="U-72">
U-72



</doc>
<doc id="1491965" url="https://pl.wikipedia.org/wiki?curid=1491965" title="Danny Blanchflower">
Danny Blanchflower

Danny Blanchflower, właśc. Robert Dennis Blanchflower (ur. 10 lutego 1926 w Belfaście, zm. 9 grudnia 1993 w Londynie) – północnoirlandzki piłkarz, grający na pozycji pomocnika.
Życiorys.
Blanchflower urodził się w Belfaście. Swoją karierę piłkarską rozpoczął w tamtejszym Glentoranie, gdzie grał w zespole juniorów. Zawodową karierę rozpoczął w roku 1949 w angielskim Barnsley. Występował tam do roku 1951. W tym czasie wystąpił w 68 ligowych meczach, strzelając w nich dwie bramki. Następnie za 15 tysięcy funtów kupiła go Aston Villa. W trakcie trzyletniego pobytu w Birmingham zagrał w 148 meczach i strzelił 10 goli. Ostatnim klubem w jego karierze był Tottenham Hotspur, gdzie grał w latach 1954–1964. W tym czasie w tym zespole zaliczył 337 występów i zdobył 15 goli.
Blanchflower rozegrał 56 spotkań w reprezentacji Irlandii Północnej, w której zadebiutował w roku 1949. Wystąpił także na mundialu 1958.
Po zakończeniu kariery piłkarskiej pracował jako trener. Prowadził reprezentację Irlandii Północnej (1976–1979), a także Chelsea F.C. (1978–1979).

</doc>
<doc id="1491971" url="https://pl.wikipedia.org/wiki?curid=1491971" title="Wawrzyniec Bartilius">
Wawrzyniec Bartilius

Wawrzyniec Bartilius, SJ (ur. 9 sierpnia 1569 w Tarnowie, zm. 28 sierpnia 1635 w Smoleńsku) – jezuita, prowincjał litewski, filozof i teolog; autor dzieł ascetycznych, pochodzący z Tarnowa. Mistrz – spowiednik św. Andrzeja Boboli w nowicjacie.
Życiorys.
Wykształcenie średnie zdobył w Kolegium Jezuitów w Jarosławiu. W 1585 r. wstąpił do zakonu jezuitów i w Brunsberdze (obecnie Braniewo) odbył dwuletni nowicjat. Filozofię studiował w Kolegium Jezuitów w Braniewie (1592–1595), a teologię w Kolegium Jezuitów w Poznaniu (1597–1601). Święcenia kapłańskie przyjął w 1601. W 1603 udał się przez Loreto do Rzymu, gdzie przez pół roku przebywał w domu nowicjatu, by zapoznawać się z jego organizacją oraz metodami wychowywania i kształcenia nowicjuszów, co miał potem przeszczepić do nowicjatu wileńskiego, jako jego magister w latach 1611–1617. Wcześniej jednak, w latach 1605–1608 wykładał filozofię w Akademii Wileńskiej. Z tego okresu pochodzi zachowany do dziś rękopis wykładów logiki oraz dwa drukowane zbiory tez z zakresu logiki. W Akademii Wileńskiej uzyskał stopień magistra sztuk wyzwolonych i filozofii, równoważny wówczas z doktoratem. W roku 1610/1611 wykładał teologię moralną w Kolegium Jezuitów w Nieświeżu (zachował się rękopis wykładów).
Po przekazaniu obowiązków magistra nowicjatu wykładał teologię pozytywną, tj. Pismo Św., w Akademii Wileńskiej (1617–1619), a w latach 1620–1623 był rektorem Kolegium Jezuitów w Pułtusku.
Odznaczał się wielką pracowitością i wszechstronnym oczytaniem w literaturze ascetycznej. Był umysłem krytycznym, trzeźwym i spostrzegawczym.
Gdy w 1629 r. wskutek epidemii w Nieświeżu, ewakuowano całe kolegium na Polesie, Bartilius pozostał na miejscu, by nieść pomoc zarażonym.
W 1635 Bartilius został prowincjałem Litewskiej Prowincji TJ, która liczyła wówczas ponad 500 jezuitów. Zmarł jednak tego samego roku w Smoleńsku.
Jego ciało przewieziono do Wilna i pochowano w kościele św. Jana, w krypcie pod kaplicą sodalicyjną św. Stanisława Kostki.
Oprócz wspomnianych wyżej prac z filozofii i teologii moralnej Bartilius zostawił kilkanaście prac o charakterze ascetycznym, m.in.:

</doc>
<doc id="1491973" url="https://pl.wikipedia.org/wiki?curid=1491973" title="Kościół Trójcy Przenajświętszej w Grajewie">
Kościół Trójcy Przenajświętszej w Grajewie

Kościół Trójcy Przenajświętszej w Grajewie – rzymskokatolicki kościół położony w dekanacie Grajewo w diecezji łomżyńskiej.
Historia.
Kościół murowany pw. Trójcy Przenajświętszej został wybudowany w latach 1879 – 1882 przez ks. prob. Karola Wyrzykowskiego.
Świątynia została konsekrowana w roku 1898 przez Antoniego Baranowskiego. Obok kościoła znajduje się zabytkowa murowana dzwonnica z roku 1837. Plebania murowana, kryta blachą, wybudowana została w połowie XIX wieku wpisana jest również do rejestru zabytków.
Odpusty;

</doc>
<doc id="1491980" url="https://pl.wikipedia.org/wiki?curid=1491980" title="2 Zapasowy Pułk Saperów">
2 Zapasowy Pułk Saperów

2 Zapasowy Pułk Saperów (2 zappsap) – oddział saperów Wojska Polskiego.
Historia.
Pułk został sformowany, zgodnie z dyrektywami Sztabu Generalnego Armii Czerwonej nr org. 1/1640 i 1/1642 z 28 kwietnia 1944 o formowaniu jednostek zapasowych, w myśl rozkazu dowódcy 1 Armii Polskiej w ZSRR, według etatu 012/148. Według etatu pułk miał liczyć 253 żołnierzy i oficerów stanu stałego i 1134 ludzi stanu zmiennego. Pułk formowano na podstawie rozkazu dowódcy 1 Armii Polskiej w ZSRR nr 05/OU z 7 maja 1944 r. Pułk przeznaczony do przygotowania rezerw organizujących się jednostek saperskich i uzupełnienia strat poniesionych w walkach przez jednostki inżynieryjne.
Do organizowania pułku przystąpiono 21 maja 1944 w m. Liebiedin w rejonie Sum. Początkowo pułk podporządkowano Sztabowi Głównemu Formowania Armii Polskiej w ZSRR, a z chwilą powstania Wojska Polskiego przeszedł w podporządkowanie szefa mobilizacji i formowania. Następnie na podstawie rozkazu Naczelnego Dowódcy WP nr 60/org. z 15.11.1944 r. został podporządkowany dowódcy wojsk inżynieryjno-saperskich WP. Żołnierzy szkolono w dwu profilach zasadniczym i doskonalącym. Zależało to od stopnia przygotowania wojskowego zmobilizowanych. Dla przeszkalanych szkolenie wynosiło 1 miesiąc, a dla nieprzeszkolonych wynosiło 2 miesiące. W szkole podoficerskiej szkolenie trwało 5 miesięcy. Były przypadki wcześniejszej promocji na stopień podoficerski i kierowania do jednostek.
Na początku lipca 1944 r. pułk opuścił rejon formowania i zgodnie z rozkazem dowódcy 1 Armii WP został dyslokowany do kraju, na tereny wyzwolone. Rejonem pośrednim dyslokacji była miejscowość Lewkowo koło Żytomierza. Od 22 sierpnia 1944 pułk przeniesiono do Jarosławia, gdzie był dyslokowany do końca wojny. Stan osobowy pułku na 22 września 1944 wynosił: oficerów – 49 (etat 70), podoficerów – 166 (etat 146), elewi – 487 (etat 216), szeregowi – 1583 (etat 955). Nadetatowe stany powodowały utrudnienia w organizacji zaopatrzenia, uzbrojenia i szkolenia. Żołnierze byli niejednokrotnie uzbrojeni, lecz nie umundurowani (do czasu dostarczenia mundurów, niejednokrotnie kilka dni). Były kłopoty z zakwaterowaniem, dowozem żywności. Brak odzieży powodował masowe przeziębienia. Pomimo krótkiego okresu działalności pułk wyszkolił 815 podoficerów i 4765 szeregowców saperów.
Wiosną 1945 pułk brał udział w walkach ze zbrojnym podziemiem – oddziałami UPA oraz zabezpieczał przed powodzią mosty na terenie południowej Polski. Pułk ochraniał przed krą 6 mostów w województwie rzeszowskim. Saperzy pułku wykryli i przekazali organom Milicji Obywatelskiej magazyn bomb lotniczych w Wadowicach.
Zapasowy pułk saperów prowadził również akcję rozminowania. Brały w niej udział głównie dwa bataliony — 899 żołnierzy. Rozminowanie prowadził pułk w 2 etapach. Pierwszy etap rozpoczęto w okolicach Dębicy, Tarnowa, drugi na terenie południowej części województwa krakowskiego w rejonach Bielska i w okolicach granicy z Czechosłowacją. W czasie rozminowania pododdziały pułku sprawdziły 14 399 ha ziemi, 2000 miejscowości, 51 miast, 8306 km dróg. Unieszkodliwiły około 160 000 min, 914 bomb lotniczych oraz około 200 tys. sztuk różnej amunicji. Podczas rozminowania straty pułku wyniosły 16 zabitych (w tym: 3 oficerów i 9 podoficerów) i 36 rannych żołnierzy. Akcję rozminowania pułk zakończył w pierwszych dniach września 1945.
Zgodnie z rozkazem 2 Zapasowy Pułk Saperów rozformowano do 15 września 1945, a jego skład osobowy i sprzęt wykorzystano na uzupełnienie innych jednostek saperskich. Przez szeregi 2 zpsap, głównie jego szkoły podoficerskiej, przeszła znaczna liczba późniejszej kadry oficerskiej wojsk inżynieryjno-saperskich.

</doc>
<doc id="1491981" url="https://pl.wikipedia.org/wiki?curid=1491981" title="Nad złotym stawem">
Nad złotym stawem



</doc>
<doc id="1491984" url="https://pl.wikipedia.org/wiki?curid=1491984" title="Nowa Częstochowa">
Nowa Częstochowa

Nowa Częstochowa − miasto w latach 1717–1793 i 1801–1826, u podnóża Jasnej Góry, w 1826 roku miasto połączono ze Starą Częstochową tworząc współczesną Częstochowę. Dawne tereny miasta stanowią obecnie część dzielnicy Częstochówka-Parkitka.
Nazwa ta dotyczy również osiedla powstającego w odległości ok. 1 km od historycznego centrum Nowej Częstochowy.
Historia.
Miejscowość wzmiankowana jako wieś o nazwie "Częstochowa" od 1220, w 1356 lokowana na prawie niemieckim, od XV wieku pod nazwą "Częstochówka". W 1382 roku książę Władysław Opolczyk ufundował tu klasztor paulinów w dawnym kościele parafialnym. W klasztorze tym od 1384 roku znajdował się, uważany za cudowny, obraz Matki Boskiej Częstochowskiej. Wstawiennictwu Matki Boskiej Częstochowskiej przypisywane było wiele cudów oraz historycznych zwycięstw i sukcesów polskiej polityki i wojskowości. Stało się to główną przyczyną rozwoju ruchu pielgrzymkowego do klasztoru jasnogórskiego.
Przez cały okres swojego istnienia miasto posiadało zabudowę drewnianą, związaną z obronnym charakterem klasztoru, jednej z najpotężniejszych twierdz na zachodnim pograniczu Polski. Miejscowość kilkakrotnie palona, m.in. w czasie potopu szwedzkiego i konfederacji barskiej.
W 1717 roku miejscowość otrzymała prawa miejskie od króla Polski Augusta II Mocnego. Po uzyskaniu praw miejskich, na rynku rozpoczęła się budowa, drewnianego ratusza, który spłonął w czasie konfederacji barskiej.
W 1793 roku, miasto znalazło się w rękach pruskich. Nowe władze, nie uznały praw miejskich Nowej Częstochowy, by móc skonfiskować je klasztorowi, bez odszkodowania. W 1801 roku, Prusy nadały Nowej Częstochowie, własne prawa miejskie, tym razem tworząc miasto rządowe. W 1826 roku, miasto połączono ze Starą Częstochową, miastem położonym kilka kilometrów dalej, na wschód, nad rzeką Wartą, w jedno miasto, o nazwie Częstochowa.

</doc>
<doc id="1491987" url="https://pl.wikipedia.org/wiki?curid=1491987" title="Marianne Jung">
Marianne Jung

Marianne Jung (ur. 20 listopada 1784 w Linzu (?) prawdopodobnie jako Marianne Pirngruber, po mężu Marianne von Willemer, zm. 6 grudnia 1860 we Frankfurcie nad Menem) – pochodząca z Austrii aktorka i tancerka.
Gdy miała 14 lat jej matka przeniosła się z nią do Frankfurtu, gdzie Marianna występowała w teatrze, a następnie została żoną powtórnie owdowiałego bankiera Johanna Jakoba von Willemera, bliskiego znajomego Johanna Wolfganga von Goethego, który w latach 1814 i 1815 uwiecznił ją w lirycznej poezji zawartej w "Księdze Suleiki", stanowiącej istotną część dzieła "Dywan (Zbiór) Zachodu i Wschodu" (niem. "West-östlicher Divan"), zawierającego również utwory Marianny.
Dzieciństwo i młodość.
Marianne była córką aktorki Elisabeth Pirngruber, która przeniosła się z Linz do Wiednia, gdzie występowała w podmiejskich teatrach. Marianną zajmowały się cztery jej siostry mieszkające w Wiedniu. Dziewczynka była żywa i pojętna, pobierała lekcje prywatne u miejscowego proboszcza. Również od dziecka uczyła się aktorstwa i tańca baletowego. Ośmioletnia Marianna występowała już na scenie, a po roku była wymieniona w programie jednego z teatrów w Pressburgu (obecnie Bratysława).
Ponieważ matka nie mogła znaleźć angażu w Wiedniu, postanowiła przenieść się z córką do Frankfurtu nad Menem, jednak i tam nie wiodło im się lepiej. Matka uzyskała zatrudnienie tylko jako pracownik obsługi (sprzątaczka) w teatrze. Natomiast Marianna odniosła sukces sceniczny, już 26 grudnia 1798 r. była wymieniona w programie teatralnym. Jako czternastolatka zadebiutowała w operze "Der Spiegelritter", śpiewogrze "Der kleine Matrose" i przedstawieniu baletowym "Die geraubte Braut". Została zauważona i przychylnie oceniona przez krytykę teatralną w maju 1799 r.
Wiosną 1800 odniosła wielki sukces występując w balecie "Harlekin aus dem Ei". Miłośnik teatru, zamożny 40-letni bankier Johann Jakob Willemer podziwiał jej występy. Po pilnej obserwacji namówił matkę Marianny do przeniesienia na niego praw opiekuńczych (jako "Ziehtochter") za kwotę 2000 guldenów, zobowiązując się do jej wychowywania i kształcenia muzycznego. Dotrzymał słowa, lecz Marianna musiała pożegnać się ze sceną, ostatni raz wystąpiła 25 kwietnia 1800 r. W ten sposób znalazła się w domu wdowca Willmersa we Frankfurcie wraz z jego czterema córkami z poprzedniego małżeństwa. Kształciła się w grze na fortepianie i w śpiewie. Gry na gitarze uczyła się u znanego muzyka Christiana Gottlieba Scheidlera. Brała lekcje rysunku, nauczyła się łaciny, języka włoskiego i francuskiego.
Spotkanie z Goethem.
Goethe poznał pannę Mariannę w zaprzyjaźnionym domu Willmersów, gdy ta miała 30 lat, krótko przed jej ślubem w 1814 r. Była zapaloną czytelniczkę jego utworów, potrafiła znakomicie recytować z pamięci całe partie poezji, również znane pieśni "Mignon". W następnym roku, w sierpniu i wrześniu spędzili razem kilka tygodni w wiejskiej posiadłości Willmersów, wtedy to powstało przeszło 30 wierszy lirycznych, tworzących zasadniczą część "Księgi Suleiki" (czyli Marianny). Wśród nich są udokumentowane trzy utwory autorstwa Marianny, a mianowicie:
co jednak zostało podane dopiero po wydaniu książki.
Marianne von Willemer była jedyną wśród licznych miłości Goethego wymienioną jako współautorka jego dzieła. Sama nigdy nie publikowała pod własnym nazwiskiem. Jej opublikowane utwory, gdy jeszcze nie była ujawniona jako autorka, znalazły uznanie czytelników. Kompozytor Franz Schubert, inspirowany licznymi utworami Goethego, skomponował do wierszy z "Księgi Suleiki":
Jako wspomnienie o Marianne von Willemer w mieście Linz (Austria) zainicjowano nagrodę jej imienia "Marianne-von-Willemer-Preis".
Linki zewnętrzne.
Interpretacja i objaśnienia do utworu "Divan"

</doc>
<doc id="1491989" url="https://pl.wikipedia.org/wiki?curid=1491989" title="Nero Bellum">
Nero Bellum

Nero Bellum właśc. Marshall Goppert (ur. 20 sierpnia 1982) - wokalista, jeden z założycieli zespołu Psyclon Nine.

</doc>
<doc id="1491991" url="https://pl.wikipedia.org/wiki?curid=1491991" title="Dziennik Praw Królestwa Polskiego (1918)">
Dziennik Praw Królestwa Polskiego (1918)

Dziennik Praw Królestwa Polskiego (1918)/Dziennik Praw Państwa Polskiego (1918-1919) (DzP KP) – dziennik urzędowy ustanowiony art. 21 dekretu Rady Regencyjnej o tymczasowej organizacji Władz Naczelnych w Królestwie Polskiem (). Odpowiedzialny za wydawanie tego dziennika był Minister Sprawiedliwości. W Dzienniku miały być publikowane ustawy zatwierdzone przez Radę Regencyjną i wydane przez nią dekrety. Ogłaszane akty prawne obowiązywały z chwilą ogłoszenia ich w Dzienniku (o ile w samym dekrecie nie określono innej daty). Pierwszy Dziennik Praw Królestwa Polskiego odradzających się władz polskich ukazał się 1 lutego 1918 r. Wówczas też ukształtował się znany do dziś układ graficzny i zawartości zeszytu Dziennika. W górnej części strony tytułowej umieszczana była winieta z tytułem i godłem państwowym. Poniżej wskazywane było miejsce i data wydania oraz kolejny numer zeszytu. W dalszej części znajdował się spis treści pojedynczego zeszytu. Zachowywano kolejność numeracji publikowanych wszystkich aktów normatywnych oraz wewnętrzną systematykę według rangi. Dopiero poniżej drukowano treść poszczególnych aktów prawnych w jednej kolumnie. W stopce na ostatniej stronie podawano informacje o adresie redakcji, miejscu druku i kosztach prenumeraty. Ostatni Dziennik pod tą nazwą ukazał się w październiku 1918 r. Od numeru 12 z 21 października Dziennik ukazywał się pod nazwą Dziennik Praw Państwa Polskiego.
Przykładowo dekret Rady Regencyjnej ustanawiający urząd Szefa Sztabu Generalnego Wojsk Polskich ukazał się w , z 29 października 1918.
Tradycje.
Dziennik Praw Księstwa Warszawskiego (1807-1813) → Dziennik Praw Królestwa Polskiego (1815-1871) → Dziennik Urzędowy Departamentu Sprawiedliwości Tymczasowej Rady Stanu Królestwa Polskiego (1917) → Dziennik Urzędowy Królewsko-Polskiego Ministerstwa Sprawiedliwości (1918) → Dziennik Praw Królestwa Polskiego (1918) / Dziennik Praw Państwa Polskiego (1918-1919) → Dziennik Ustaw Rzeczypospolitej Polskiej (1919-1945) → Dziennik Ustaw Rzeczypospolitej Polskiej (1944-1952) → Dziennik Ustaw Polskiej Rzeczypospolitej Ludowej (1952-1989) → Dziennik Ustaw Rzeczypospolitej Polskiej (od 1990)

</doc>
<doc id="1491992" url="https://pl.wikipedia.org/wiki?curid=1491992" title="Dziennik Ustaw Polskiej Rzeczypospolitej Ludowej">
Dziennik Ustaw Polskiej Rzeczypospolitej Ludowej



</doc>
<doc id="1491996" url="https://pl.wikipedia.org/wiki?curid=1491996" title="Dziennik Praw">
Dziennik Praw



</doc>
<doc id="1491998" url="https://pl.wikipedia.org/wiki?curid=1491998" title="Generalna Ekspozytura Żandarmerii Polowej">
Generalna Ekspozytura Żandarmerii Polowej

Generalna Ekspozytura Żandarmerii Polowej – fachowy organ pracy głównego kwatermistrza Wojska Polskiego.
Generalnej Ekspozytury Żandarmerii Polowej utworzona została na podstawie rozkazu nr 120 Naczelnego Dowództwa WP z 7 kwietnia 1919 r. 7 kwietnia 1919 przy Głównym Kwatermistrzostwie ND WP dla kierowania służbą żandarmerii na obszarze wojennym (przyfrontowym i etapowym).
Pod względem służby żandarmerii podlegała głównemu kwatermistrzowi ND WP, pod względem personalnym głównemu kwatermistrzowi ND WP w poroumieniu z Dowództwem Żandarmerii Wojskowej w Ministerstwie Spraw Wojskowych, a w sprawach organizacyjnych Dowództwu Żandarmerii Wojskowej w Warszawie.
Na mocy rozkazu ND WP L.159 z 19 czerwca 1919 r. została przekształcona w Dowództwo Żandarmerii Polowej.
Struktura organizacyjna i obsada personalna Generalnej Ekspozytury Żandarmerii Polowej

</doc>
<doc id="1491999" url="https://pl.wikipedia.org/wiki?curid=1491999" title="Dytryk von Grüningen">
Dytryk von Grüningen

Dytryk von Grüningen, także Theodericus de Groninge, Grueningen (urodz. ?, zm. 3 września 1259 lub później) – mistrz krajowy Inflant zakonu krzyżackiego w latach 1242-1245, mistrz krajowy w Prusach 1247-1259, mistrz krajowy w Niemczech w latach 1254-1256, jedna z najwybitniejszych postaci zakonu krzyżackiego w XIII wieku.
Życiorys.
Pochodził z wsi Grüningen (stąd przydomek „von Grüningen”) położonej na północ od stolicy Turyngii, Erfurtu. Wywodził się z rodziny ministeriałów związanych z miejscowymi landgrafami.
Do zakonu krzyżackiego wstąpił 18 listopada 1234 w Marburgu wraz ze swoimi przyjaciółmi Konradem von Thüringen oraz Hartmanem von Heldrungen, późniejszymi wielkimi mistrzami zakonu. Szczególnie znajomość z Konradem zaowocowała szybką karierą w zakonie. Pierwszą nominację na mistrza krajowego Inflant otrzymał w 1237 roku, lecz ostatecznie na Inflanty udał się Hermann Balk. U boku Hermanna Balka zbierał Dytryk von Grüningen cenne doświadczenie, kierując ostatecznie prowincją inflancką od połowy 1238 roku do początków 1240, po rezygnacji Balka z funkcji mistrza krajowego. Na pełnoprawne stanowisko mistrza krajowego Inflant powrócił w 1242. Okres jego rządów w Inflantach przypadł na trudny czas po przegranej bitwie na jeziorze Pejpus. Swoimi nieprzeciętnymi zdolnościami organizacyjnymi opanował kryzysową sytuację zakonu, przechodząc do działań ofensywnych w Kurlandii, których efektem było założenie Goldyngii.
W latach 1244-1245 widać jego obecność u boku wielkiego mistrza Henryka von Hohenlohe bądź to podczas zebrań kapituły zakonu w Ziemi Świętej, bądź to w kurii papieskiej w Lyonie. Od tamtych wydarzeń rozpoczyna się kariera dyplomatyczna Dytryka w zakonie. Stał się on jednym z głównych dyplomatów dbających o interesy zakonu krzyżackiego w Rzymie. W roku 1246 przybył do kurii papieskiej jako poseł antykróla niemieckiego landgrafa Turyngii Henryka Raspe.
Na przełomie lat 1247/1248 został mianowany mistrzem krajowym w Prusach. Pomimo objęcia funkcji mistrza do Prus jednak nie przybył. Najprawdopodobniej nominacja miała na celu wzmocnienie pozycji Dytryka w strukturach zakonu, a także silniejsze reprezentowanie interesów rodzącego w Prusach się państwa krzyżackiego u samego papieża Innocentego IV.
W latach 1249-1251 Dytryk von Grüningen zaliczany był do grona najbardziej zaufanych dyplomatów papieża. Podejmował się wielu misji w imieniu Innocentego IV. W 1249 roku złożył skargę u arcybiskupa inflancko-pruskiego Alberta Suerbeera będącego w sporze z zakonem. Złożona skarga spowodowała działania papieża, które 24 lutego 1251 roku zakończyły się ugodą pomiędzy arcybiskupem Albertem a zakonem regulującą stosunki kościelne w Inflantach. Po klęsce Krzyżaków w bitwie pod Krukami Dytryk uzyskał poparcie papieża w sprawie organizacji pomocy dla zakonu w walce z pogańskimi Prusami. W 1251 roku Dytryk wyprawił się do Niemiec w celu przeciągnięcia na stronę antykróla Wilhelma z Holandii książąt, landgrafów, margrabiów i biskupów niemieckich. W tym czasie piastował stanowisko zastępcy wielkiego mistrza w prowincjach europejskich. Urząd ten pozwalał mu na swobodę działania i podejmowania decyzji.
Do Prus Dytryk von Grüningen przybywa dopiero w 1254, kiedy to wraz z wielkim mistrzem Popponem von Osternohe wydaje dokument nadania lenna księciu tczewskiemu Samborowi. W tym czasie Dytryk w dokumentach występuje już jako mistrz krajowy Niemiec. Z Prus przybył przed oblicze papieskie do Asyżu, skąd jeszcze w 1254 roku udał się na spotkanie z arcybiskupem Albertem w celu ostatecznego zakończenia sporu biskupstwa inflanckiego z zakonem. Spotkanie odbyło się w grudniu 1254 roku w Sens we Francji. Do Prus powrócił w maju 1255 roku i przebywał najprawdopodobniej w Chełmży.
Na początku 1256 roku spotkał się w Rzymie z następcą Innocentego IV, papieżem Aleksandrem IV. Następnie źródła informują o jego spotkaniu w czerwcu 1256 roku w komendzie Sachsenhausen nieopodal Frankfurtu nad Menem z biskupem sambijskim Henrykiem von Streittbergiem oraz z mistrzem krajowym Inflant Anno von Sangerhausenem w sprawie podziału trybutu ściąganego z podbitej Sambii.
Dytryk godność mistrza krajowego Niemiec złożył na kapitule generalnej zakonu w Rzymie jesienią 1256 roku, jednocześnie zachował tytuł mistrza krajowego Prus, choć najprawdopodobniej już nigdy nie odwiedził terenów Prus. Dodać należy, że rezygnacja Dytryka zbiegła się ze zrzeczeniem się godności wielkiego mistrza przez Poppona von Osternohe. W odróżnieniu od daty dziennej data roczna śmierci Dytryka von Grüningena nie jest poświadczona, założyć można, że zmarł 3 września, najwcześniej w 1259 roku lub później.

</doc>
<doc id="1492000" url="https://pl.wikipedia.org/wiki?curid=1492000" title="Harold Kushner">
Harold Kushner

Harold S. Kushner (ur. 1935 w Nowym Jorku) – amerykański rabin związany z postępowym skrzydłem judaizmu konserwatywnego.
Urodził się na Brooklinie, studiował w Columbia University i w Jewish Theological Seminary (JTS), gdzie w roku 1960 został ordynowany na rabina. Również tam obronił pracę doktorską na temat Biblii w 1972 roku. Studiował także w Hebrew University of Jerusalem, wykładał w Clark University oraz w Szkole Rabinicznej JTS. Sześciokrotnie odbierał tytuł doctora "honoris causa".
Jako stały rabin przepracował 24 lata w synagodze Temple Israel of Natick, w Natick w stanie Massachusetts, USA. Był również członkiem Rabbinical Assembly.
Jest autorem wielu książek, w tym bestsellera poświęconemu problemowi istnienia zła - "When Bad Things Happen to Good People" (Gdy złe rzeczy zdarzają się dobrym ludziom). Kushner napisał ją tuż po śmierci syna. Zadaje w niej pytania dotyczące sensu ludzkiego cierpienia, teodycei, istnienia Boga i jego omnipotencji.
Wśród innych jego prac znajdują się m.in. popularne książki teologiczne "How Good Do We Have to Be?" (Jak dobrzy powinniśmy być), "To Life!" (Za życie!). Wraz z Chaimem Potokiem był współedytorem "Etz Hayim: A Torah Commentary, the new official Torah commentary of the Conservative movement" (Drzewo życia: Komentarz do Tory, nowy oficjalny komentarz od Tory ruchu Konserwatywnego), wydanej wspólnie przez Rabbinical Assembly oraz Jewish Publication Society w roku 2001. Jego "Living a Life That Matters" (Żyć, żeby życie miało sens) stało się bestsellerem jesienią 2001 roku. "Lord Is My Shepherd" (Pan jest moim Pasterzem), to medytacja na temat Psalmu 23 opublikowana w 2003 roku. Odpowiadał również na pytania stawiane przez Szymona Wiesenthala w książce o przebaczeniu "The Sunflower: On the Possibilities and Limits of Forgiveness" (Słonecznik, O możliwościach i ograniczeniach przebaczenia).
Ciekawostki.
Kushner odczytał fragment Biblii w Washington National Cathedral podczas pogrzebu Ronalda Reagana 11 czerwca 2004 roku.
W roku 2007 Harold Kushner otrzymał nagrodę za całokształt twórczości przyznaną przez Jewish Book Council.

</doc>
<doc id="1492002" url="https://pl.wikipedia.org/wiki?curid=1492002" title="Jonathan Bottinelli">
Jonathan Bottinelli

Jonathan Bottinelli (ur. 14 września 1984 w Buenos Aires) – argentyński piłkarz występujący na pozycji środkowego obrońcy. Obecnie gra w meksykańskim Club León.
Kariera klubowa.
Jonathan Bottinelli zawodową karierę rozpoczął w 2002 w klubie San Lorenzo de Almagro. W debiutanckim sezonie rozegrał dla niego siedem ligowych spotkań, natomiast w kolejnych rozgrywkach wystąpił w pięciu meczach argentyńskiej pierwszej ligi. Dopiero w sezonie 2004/2005 Bottinelli zaczął grywać częściej i łącznie brał udział w piętnastu pojedynkach Primera División. Miejsce w podstawowej jedenastce San Lorenzo wywalczył sobie jednak w kolejnych rozgrywkach, kiedy to rozegrał 35 ligowych meczów. Największym sukcesem jaki Argentyńczyk odniósł ze swoim zespołem było zajęcie pierwszego miejsca w końcowej tabeli Clausura 2006/2007.
Dla San Lorenzo Bottinelli zaliczył łącznie 124 występy w rozgrywkach ligowych. W 2007 był łączony z przenosinami do Realu Betis oraz ich lokalnego rywala – Sevilli, jednak do żadnego z tych transferów nie doszło. W styczniu 2008 argentyński obrońca wspólnie ze swoim klubowym kolegom – Nicolásem Bianchim Arce przebywał na testach w Leeds United, jednak obaj zawodnicy ostatecznie pozostali w Buenos Aires. 12 sierpnia 2008 Bottinelli podpisał kontrakt z włoską Sampdorią. W Serie A zadebiutował 14 września w przegranym 0:2 wyjazdowym spotkaniu przeciwko S.S. Lazio.
15 stycznia 2009 Bottinelli na zasadzie wypożyczenia powrócił do San Lorenzo. 10 sierpnia działacze tego klubu wykupili swojego wychowanka z Sampdorii na stałe.
Kariera reprezentacyjna.
W reprezentacji Argentyny Bottinelli zadebiutował 18 kwietnia 2007 w zremisowanym 0:0 spotkaniu przeciwko Chile. Był także powołany na mecze eliminacyjne do Mistrzostw Świata 2010.

</doc>
<doc id="1492004" url="https://pl.wikipedia.org/wiki?curid=1492004" title="U-103">
U-103



</doc>
<doc id="1492006" url="https://pl.wikipedia.org/wiki?curid=1492006" title="Centralne Kierownictwo Transportów">
Centralne Kierownictwo Transportów

Centralne Kierownictwo Transportów (CKT) - zostało zorganizowane przez Oddział III na mocy rozkazu Sztabu Generalnego WP L. 58 z 4 lutego 1919.
Było podległe szefowi Sztabu Generalnego WP przez Oddział III. Prowadzenie CKT zlecono szefowi Oddziału III mjr. Janowi Haluch-Brzozowskiemu. Podporządkowano mu kierownictwa transportów w okręgowych dyrekcjach kolejowych.

</doc>
<doc id="1492007" url="https://pl.wikipedia.org/wiki?curid=1492007" title="CKT">
CKT



</doc>
<doc id="1492008" url="https://pl.wikipedia.org/wiki?curid=1492008" title="MKPS Stal Mielec">
MKPS Stal Mielec



</doc>
<doc id="1492009" url="https://pl.wikipedia.org/wiki?curid=1492009" title="Centralny Zarząd Kolei Wojskowych">
Centralny Zarząd Kolei Wojskowych

Centralny Zarząd Kolei Wojskowych (CZKW) – komórka organizacyjna Sztabu Generalnego WP.
Centralny Zarząd Kolei Wojskowych zorganizowany został przez Oddział III na mocy rozkazu Sztabu Generalnego WP L. 56 z 4 lutego 1919. Podlegał szefowi Sztabu Generalnego WP przez Oddział III. 13 lutego 1919 komendę nad CZKW objął ppłk Franciszek Fabry.
Strukturę CZKW stanowiły:
CZKW podlegały wszystkie koleje wojskowe na terenie kraju.

</doc>
<doc id="1492010" url="https://pl.wikipedia.org/wiki?curid=1492010" title="CZKW">
CZKW



</doc>
<doc id="1492012" url="https://pl.wikipedia.org/wiki?curid=1492012" title="Centralny Zarząd">
Centralny Zarząd



</doc>
<doc id="1492013" url="https://pl.wikipedia.org/wiki?curid=1492013" title="Jakub Bobola">
Jakub Bobola

Jakub Bobola z Piasków herbu Leliwa (ur. 1578, zm. 1636) – podczaszy sandomierski, fundator klasztorów jezuickich, prawdopodobnie stryjeczny brat św. Andrzeja Boboli. 
Był synem Jana Boboli (1545–1605) i Dmosieckiej.
Stryjem jego był Andrzej Bobola (podkomorzy). 
Ożenił się z Ewą Popowską
Pobierał dochody ze wsi: Krościenko, Wilczyce, Dacharzów, Jankowice Kościelne Sandomierskie, Skrzypaczewice, Zbigniewice, Ruszcza, Nietnia, Postronna i Niedrzwica.
Odnowił całkowicie w 1614 r. kościół parafialny w Jankowicach Kościelnych Sandomierskich a w 1627 r. wystawił przy nim dzwonnicę, plebanię i wraz z żoną Ewą zaopatrzył kościół w liczne przedmioty liturgiczne. 
W 1623 r. Jakub Bobola założył przy kolegium Jezuitów w Sandomierzu konwikt dla 12 młodych, należących do zubożałych rodzin, szlachciców i zapisał na ten cel 15500 złp. na dobrach swych Wilczyce. 
W 1635 r. przeznaczył na pomieszczenie konwiktorów swą kamienicę, stojącą do dziś dnia w rynku miasta Sandomierza. Ta „Fundatio Boboliana” z 27 lipca 1623 r. przetrwała aż do kasaty zakonu Jezuitów. Dziś tylko tablica, widniejąca nad schodami, świadczy o pierwotnym przeznaczeniu budowli. 
Dokonał w 1626 r. zapisu na kolegium sandomierskie, a w dziesięć lat później; "kazawszy się w chorobie gwałtem do (tegoż) kolegium zanieść i tam na rękach zakonnych… ducha Bogu oddał". 

</doc>
<doc id="1492014" url="https://pl.wikipedia.org/wiki?curid=1492014" title="Kiekko-Espoo">
Kiekko-Espoo

Kiekko-Espoo (w skrócie K-Espoo) – fiński klub hokeja na lodzie z siedzibą w Espoo.
Historia.
W latach 1984-1998 klub funkcjonował jako Kiekko-Espoo ry. W latach 1987-1990 głównym trenerem zespołu był Jarmo Tolvanen. Od 1990 do 1991 trenerem drużyny do lat 18 był Pekka Rautakallio. Drużyna występowała w najwyższej klasie rozgrywkowej do sezonu SM-liiga (1997/1998) włącznie. Od 1998 jego następcą był Espoo Blues Hockey Oy. W latach od 1998 do 2016 w Kiekko-Espoo działały drużyny juniorskie.
W 2018 powstał Kiekko-Espoo Oy. W sezonie Suomi-sarja 2018/2019 drużyna dotarła do półfinału ligi. W kolejnej edycji tych rozgrywek 2019/2020 zawodnicy Kiekko-Espoo zajęli pierwsze miejsce w sezonie zasadniczym, zaś w trakcie play-off (półfinał) sezon został przerwany i niedokończony z powodu pandemii COVID-19. W 2020 powiększono skład wyższej ligi Mestis i włączono do niej m.in. Kiekko-Espoo.
W maju 2021 ogłoszono, że głównym trenerem drużyny został Kim Hirschovits, do sztabu wszedł Kurtis McLean, a trenerem bramkarzy został Rolf von Hedenberg.
Zawodnicy.
Klub Espoo Blues, jako kontynuator tradycji Kiekko Espoo, zastrzegł numery byłych hokeistów tego zespołu:
W sezonie 1994/1995 w klubie występował Polak Mariusz Czerkawski. W siedmiu meczach zdobył 12 pkt (9 goli i 3 asysty).

</doc>
<doc id="1492017" url="https://pl.wikipedia.org/wiki?curid=1492017" title="DAKOL">
DAKOL



</doc>
<doc id="1492021" url="https://pl.wikipedia.org/wiki?curid=1492021" title="Ferret 5">
Ferret 5

Ferret 5 – piąty w serii Ferret amerykański satelita wywiadu elektronicznego. Najprawdopodobniej służył do rejestrowania sygnałów radzieckich radarów obrony przeciwlotniczej, telemetrii rakiet i satelitów, oraz podsłuchiwania komunikacji głosowej.
Błędnie przypisuje mu się nazwę Ferret 8.

</doc>
<doc id="1492023" url="https://pl.wikipedia.org/wiki?curid=1492023" title="Odznaki jednostek Wojska Polskiego">
Odznaki jednostek Wojska Polskiego



</doc>
<doc id="1492031" url="https://pl.wikipedia.org/wiki?curid=1492031" title="Helmond (stacja kolejowa)">
Helmond (stacja kolejowa)

Helmond – stacja kolejowa w Helmond, w prowincji Brabancja Północna, w Holandii. Znajduje się tu 1 peron. Stacja została otwarta 1 października 1866.
Historia.
Pierwsza stacja została istniała od 1864 do 1987 roku. Był to standard stacji typu 4. Ten typ stacji został zastosowany w mniejszych miejscowościach. Budynek był wysoki w szczycie i prostokątny w środku. Architektura stacji nawiązuje do stacji w Bredzie.
Już w 1876 przyszła pierwsza konwersja. Dwa długie skrzydła były chude. W 1911 skrzydła zostały przedłużone.
W 1987 zbudowana została nowa stacja. Ta stacja ma wspierany szkielet, w którym dokonano instalacji pakietów.
Położenie.
Stacja znajduje się na placu dworcowym (hol "Stationsplein"), w pobliżu centrum. Na placu znajduje się dworzec autobusowy. Z dworca spacerem można się dostać do centrum Helmond.
Oprócz dworca autobusowego znajduje się tu zarówno strzeżony parking dla samochodów i rowerów. Istnieje również Q-Park parking na północno-wschodniej stronie torów, z tyłu budynku.

</doc>
<doc id="1492043" url="https://pl.wikipedia.org/wiki?curid=1492043" title="Meta-">
Meta-



</doc>
<doc id="1492048" url="https://pl.wikipedia.org/wiki?curid=1492048" title="Zaginiony">
Zaginiony



</doc>
<doc id="1492050" url="https://pl.wikipedia.org/wiki?curid=1492050" title="Angel in the Night">
Angel in the Night

„Angel in the Night” – dziewiąty singel szwedzkiego muzyka Basshuntera, singel został umieszczony w albumie studyjnym "Now You’re Gone – The Album". Został wydany 8 września 2008 roku.
Część melodii pochodzi z utworu Basshuntera „Storm of Fantasy” z jego albumu kompilacyjnego "The Old Shit" z 2006 roku.
Teledysk.
Teledysk do utworu został nakręcony w Oslo. Teledysk został wyreżyserowany przez Aleksa Herrona, a za produkcję odpowiadała Emma Comley. Teledysk został opublikowany 29 sierpnia 2008 roku. Para poznaje się w barze szybkiej obsługi, gdzie Basshunter zaprasza dziewczynę na wyścig. Kiedy ona dociera na miejsce, Basshunter odkrywa, że dziewczyna spotyka się z jego rywalem na torze. Kontynuuje historię z „All I Ever Wanted”.

</doc>
<doc id="1492053" url="https://pl.wikipedia.org/wiki?curid=1492053" title="Ferret 4">
Ferret 4

Ferret 4 – czwarty w serii Ferret amerykański satelita wywiadu elektronicznego. Najprawdopodobniej służył do rejestrowania sygnałów radzieckich radarów obrony przeciwlotniczej, telemetrii rakiet i satelitów, oraz podsłuchiwania komunikacji głosowej.

</doc>
<doc id="1492054" url="https://pl.wikipedia.org/wiki?curid=1492054" title="Serhij Kapełuś">
Serhij Kapełuś

Serhij Jurijowycz Kapełuś (ukr. Сергій Юрійович Капелусь, ur. 22 października 1982 roku we Lwowie) – ukraiński siatkarz, reprezentant kraju, grający na pozycji przyjmującego. 
Kariera sportowa.
Karierę rozpoczynał w rodzimym kraju. Od sezonu 2008/2009 do sezonu 2012/2013 występował na parkietach PlusLigi, kiedy to trafił najpierw do AZS-u Politechniki Warszawskiej, a w latach 2011 do 2013 występował w drużynie ZAKSA Kędzierzyn-Koźle. Na parkiety Plusligi powrócił po rocznym pobycie w Łokomotywie Charków. Od sezonu 2014/2015 grał w BBTS-ie Bielsko-Biała. Od 2016 roku do końca sezonu 2017/2018 był zawodnikiem GKS-u Katowice. Kolejny sezon spędził w AZS-ie Olsztyn. W 2019 roku ponownie został zawodnikiem BBTS-u Bielsko-Biała. W sezonie 2021/2022 wraz z bielskim klubem wywalczył awans do PlusLigi. Karierę sportową zakończył w maju 2022 roku. 
Kariera trenerska.
Przed sezonem 2022/2023 został asystentem trenera Harry'ego Brokkinga w BBTS-ie Bielsko-Biała, jednak klubowi nie udało się utrzymać w PlusLidze.
Sukcesy klubowe.
Liga ukraińska:
Puchar Ukrainy:
Liga polska:
Puchar Polski:
I liga polska:

</doc>
<doc id="1492056" url="https://pl.wikipedia.org/wiki?curid=1492056" title="Iwri Lider">
Iwri Lider

Iwri Lider (hebr. עברי לידר; ur. 10 lutego 1974 w kibucu Giwat Chajjim) – izraelski piosenkarz muzyki pop i pop-rock, producent muzyczny i kompozytor, współzałożyciel i wokalista zespołu The Young Professionals.
Życiorys.
Dzieciństwo.
Matka Iwriego Lidera urodziła się w Polsce, gdzie mieszkała przez kolejne kilka lat. Później jego rodzice przeprowadzili się do Argentyny. 
Kariera muzyczna.
Karierę muzyczną rozpoczął w 1997 wydaniem swojej debiutanckiej płyty studyjnej zatytułowanej "Melatef v’meszaker". Album uzyskał status platynowej płyty za osiągnięcie wyniku ponad 40 tys. sprzedanych egzemplarzy w kraju. 
W 1999 wydał drugi album studyjny pt. "Joter tow klum me’kimat", za który zdobył status platynowej płyty w kraju. W 2001 wyprodukował trzecią płytę Szaron Haziz pt. "Panasim", a także napisał tytułową piosenkę z albumu. W 2002 skomponował melodie wykorzystane w oficjalnej ścieżce dźwiękowej filmu "Yossi &amp; Jagger" w reżyserii Etana Foksa. Na potrzeby produkcji nagrał także swoją wersję utworu „Bo” z repertuaru Rity Kleinstein.
W 2003 wydał trzeci autorski album studyjny pt. "Ha’anaszim hachadaszim", a w 2004 skomponował ścieżkę dźwiękową do kolejnego filmu Foxa pt. "Spacer po wodzie", a także wyprodukował debiutancki krążek studyjny Gilada Segewa pt. "Achszaw tow". W 2005 wydał dwie nowe, solowy płyty: "Ze lo oto davar" i "Fight!", który nagrał we współpracy z Elim „Henrim” Mizrahim. W październiku otrzymał tytuł "Piosenkarza roku" przyznawany przez największe lokalne rozgłośnie radiowe. 
W 2006 napisał ścieżkę dźwiękową do filmu "Bańka mydlana" w reżyserii Foxa, a także wydał swą pierwszą płytę koncertową pt. "Live". W 2008 zaprezentował szóstą płytę studyjną pt. "Be’ketzew achid be’tnuot szel ha’guf". 
W 2009 nawiązał współpracę z producentem Johnnym Goldsteinem, z którym założył zespół The Young Professionals. W 2011 wydali pierwszą wspólną płytę pt. "09:00 to 17:00, 17:00 to Whenever", która w 2012 ukazała się na międzynarodowym rynku muzycznym pod zmienionym tytułem "9am to 5pm, 5pm to Whenever". W 2011 otrzymali Europejską Nagrodę Muzyczną MTV w kategorii „Najlepszy izraelski artysta”.
W 2012 wydał kolejną, solową płytę pt. "Miszehu pa’am". W 2013 został jednym z członków panelu jurorskiego w izraelskiej wersji formatu "The Voice". W 2015 wydał ósmy solowy album studyjny pt. "Ha’ahava ha’zot szelanu".
Życie prywatne.
W styczniu 2002 wyznał w wywiadzie dla dziennika "Ma’ariw", że jest gejem. Jak przyznał w rozmowie z portalem forward.com: "Prywatnie czuję się spełniony i szczęśliwy w moim życiu i tym, kim jestem, dlatego nie widzę żadnego powodu, by o tym nie rozmawiać. Dziwnie jest udzielać wywiadu i nie rozmawiać o tym, o moim chłopaku, o moim życiu. Na mniej prywatnej stopie, czuję, że to coś w rodzaju mojego obowiązku. Kiedy jesteś artystą i odnosisz sukces, otrzymujesz wiele miłości, docenienia, energii i dobrych rzeczy od ludzi, więc ja czuję, że muszę się jakoś odwdzięczyć. Może jakoś wpłynę na ludzi, a tym młodszym pomogę w przejściu tych zmagań – pomogę im w tym, by byli w stanie zmienić swoje spojrzenie (...)". W rozmowie z portalem JazzSoul.pl dodał: "Na początku to było nieco kłopotliwe dla wytwórni płytowej i ludzi od PR-u, nie byli z tego zadowoleni. (...) Ale dla mnie osobiście było to w pewnym momencie oczywiste, że muszę to zrobić z kilku przyczyn. (...) Czułem też, że mogę coś tym zmienić i pomóc ludziom – kiedy osoba znana dokona „coming outu”, jest to bardzo ważna rzecz dla środowiska LGBT".

</doc>
<doc id="1492057" url="https://pl.wikipedia.org/wiki?curid=1492057" title="Back Home">
Back Home

Back Home – ósmy studyjny album irlandzkiego zespołu Westlife wydany w 2007 roku. Album zadebiutował na pierwszym miejscu oficjalnego zestawienia sprzedaży albumów w Wielkiej Brytanii, sprzedając się w pierwszym tygodniu od premiery w nakładzie 132 000 kopii.

</doc>
<doc id="1492059" url="https://pl.wikipedia.org/wiki?curid=1492059" title="Claude Lanzmann">
Claude Lanzmann

Claude Lanzmann (ur. 27 listopada 1925 w Paryżu, zm. 5 lipca 2018 tamże) – francuski reżyser, dokumentalista, reporter; redaktor czasopisma polityczno-literackiego „Les Temps Modernes”.
Twórczość.
W 1972 zrealizował swój pierwszy film „Dlaczego Izrael?” (premiera w 1973), ale światowy rozgłos przyniósł mu dopiero „Shoah” z 1985. W 2010 nakręcił film dokumentalny poświęcony raportom Karskiego pt. "Le Rapport Karski", w którym zamieścił pominięte w filmie „Shoah” fragmenty nagranych w 1978 wywiadów z Janem Karskim, dotyczące działalności Polskiego Państwa Podziemnego związanej z ratowaniem Żydów.

</doc>
<doc id="1492060" url="https://pl.wikipedia.org/wiki?curid=1492060" title="Parki podjasnogórskie">
Parki podjasnogórskie

Parki podjasnogórskie, czasami nazywane "parkami jasnogórskimi" – dwa parki miejskie w Częstochowie, w dzielnicy Podjasnogórskiej – Park im. Stanisława Staszica oraz Park 3 Maja. Położone są one pomiędzy dzielnicą Śródmieście a klasztorem na Jasnej Górze, który otaczają od strony wschodniej.
Granice parków wyznaczone zostały w latach 1819-1826 przy wytyczaniu Alei Najświętszej Maryi Panny, a zagospodarowanie terenu rozpoczęto w 1843 roku. Wraz z Aleją Henryka Sienkiewicza zajmują powierzchnię 11,8 ha. Bogate i przedstawiające wysoką wartość historyczną wyposażenie i budowle parków, stały się powodem uznania ich za pomnik historii Polski.
Na terenie parków znajdują się pawilony wystawowe, zarządzane przez Muzeum Częstochowskie.
Charakterystyka.
Parki położone są w rejonie twierdzy jasnogórskiej i są wraz z nią wpisane do rejestru zabytków. W rejestrze znajdują się pod numerami 83 z 14 listopada 1947, 1198/72 z 20 grudnia 1972 oraz 12/78 z 17 lutego 1978.
Położenie.
Parki podjasnogórskie leżą na wschodnim zboczu Jasnej Góry, na wysokościach od 260 do 280 m n.p.m. Park im. Stanisława Staszica zajmuje powierzchnię 5,4470 ha, a park 3 Maja – 6,3870 ha. Ich granice wyznaczają:
Układ obydwu parków jest podobny, opiera się na jedynym głównym ciągu pieszym przebiegającym po przekątnej i odchodzącej sieci dróg, prowadzących głównie do obiektów i miejsc wypoczynku znajdujących się w parkach.
Szata roślinna.
Niemal cała powierzchnia parków pokryta jest drzewostanem i zakrzaczeniami, niewiele klombów kwiatowych urządzono w sąsiedztwie pomników. Obecny drzewostan parków różni się od pierwotnego, z powodu kilkukrotnego przeprojektowania założenia parkowego. Dzisiejszy plan parków nawiązuje do projektu z początku XX wieku, stworzonego przez ogrodnika Franciszka Szaniora i nadany został podczas rewitalizacji w latach 2000-2008.
Na drzewostan Parku im. Stanisława Staszica składa się około 1300 drzew, najczęściej w wieku 100-150 lat. Większość stanowią drzewa liściaste. Przeważają drzewa pochodzenia rodzimego np. klon zwyczajny, a wśród drzew obcego pochodzenia: jesion pensylwański, świerk srebrny, świerk syberyjski, dąb czerwony, cyprysik, jałowiec chiński. W parku rosną 32 gatunki drzew liściastych, 10 gatunków drzew iglastych, 66 gatunków krzewów.
W Parku 3 Maja rośnie około 1600 drzew często w wieku powyżej 130 lat. Występują tu m.in. dęby czerwone, jesiony, lipy krymskie, modrzewie, kasztanowce, świerki kłujące. W parku uprawianych jest w sumie 36 gatunków drzew liściastych, 7 gatunków drzew iglastych, 75 gatunków krzewów.
Dziewięć z najbardziej okazałych drzew, w wieku od 80 do 160 lat, o rozmiarach przekraczających 300 cm obwodu ustanowionych zostało pomnikami przyrody. W przypadku gruszy pospolitej i tulipanowca amerykańskiego objęto ochroną drzewa o obwodzie przekraczającym 220 cm.
Historia.
Do połowy XVIII wieku obszar obecnych parków był typowym dla wyżyny Krakowsko-Częstochowskiej wzgórzem wapiennym. Znajdowały się na nim łąki i pastwiska użytkowane przez klasztor i ludność Częstochówki. Pierwszą próbą zagospodarowania terenu okalającego klasztor na Jasnej Górze był projekt budowy alei Najświętszej Maryi Panny, stworzony przez inż. Jana Bernharda w latach 1819-1826. Zaplanował on powstanie w tym miejscu Rynku Jasnogórskiego – trzeciego, po placu Daszyńskiego i placu Biegańskiego, nowego placu, wypełniającego lukę pomiędzy połączonymi w jedno miasto Częstochówką i Starą Częstochową.
Realizacja tego projektu nie została jednak zakończona z powodu bliskości Rynku Wieluńskiego, sprzeciwu mieszkańców Częstochowy, którzy uznali teren za zbyt pagórkowaty i pochyły aby stać się rynkiem, a także z powodu zmiany sytuacji politycznej po powstaniu listopadowym.
W 1843 władze miejskie podjęły decyzję o urządzeniu ogrodu w granicach, które wyznaczone zostały podczas projektowania alei Najświętszej Maryi Panny. Jego urządzanie rozpoczęto w 1844 roku. Na teren o powierzchni ponad 11 ha nawieziono ogromne ilości ziemi ogrodniczej, przykrywając kilkumetrową warstwą skaliste podłoże i wyrównując pochyłości terenu. Sam ogród, w którym posadzono około 1400 drzew, został ogrodzony i wytyczono w nim alejki spacerowe. Prace zakończono w 1847 roku. Od tej pory, aż do wybuchu II wojny światowej, o ogród dbał jeden lub dwóch miejskich ogrodników.
W 1908 przed planowaną Wielką Wystawą Przemysłowo-Rolniczą, warszawski ogrodnik Franciszek Szanior, dokonał całkowitego przeprojektowania zaniedbanych wówczas terenów parkowych. Większość starego drzewostanu i pozostałych roślin została usunięta. Zachowano tylko niektóre z bardziej okazałych drzew, włączając je do nowej kompozycji. Wybudowano pawilony wystawowe według projektów autorstwa najwybitniejszych polskich architektów okresu modernizmu – Stanisława Witkiewicza, Władysława Jabłońskiego, Edwarda Landaua, Józefa Kona, Czesława Przybylskiego i innych. Przeprojektowano ciągi piesze – zgodnie z panującymi wówczas tendencjami nadano im kształt elips i wycinków koła.
Po 1918 niektóre pawilony wystawowe, między innymi: fabryki wyrobów z gliny „Korwinów”, biura oświetleń gazo-żarowych „Aurora”, kultury i szkolnictwa, rolniczy, a także wieża ciśnień, zostały zburzone. Południowa część parku nazwana została imieniem "Stanisława Staszica" a północna – "3 maja". W 1928 roku, z inicjatywy księdza Bonawentury Metlera, w jednym z pawilonów Wielkiej Wystawy w 1909, otwarto obserwatorium astronomiczne.
W czasie niemieckiej okupacji, od września 1939 do wyzwolenia Częstochowy w styczniu 1945, park był niedostępny dla polskiej ludności. Niemieccy zarządcy zlikwidowali staw budując w jego miejsce klomb z obudową z cegły.
W okresie PRL nie wykonywano w parkach prac modernizacyjnych. Władze miasta zaniedbały parki, które niszczejąc, stały się złą wizytówką Częstochowy. Kamienną i żwirową nawierzchnię alejek pokryto asfaltem, niektóre z ciągów pieszych zostały zlikwidowane. W latach 1974–1976, pomiędzy Muzeum Etnograficznym a Muzeum Higienicznym, zbudowano podziemne korytarze, odtwarzające dawne wyrobiska kopalniane z okolicznych kopalni rud żelaza.
W związku z licznymi protestami mieszkańców, a także uwagami turystów, parki zostały włączone do programu rewitalizacji miasta. W latach 1992-1994 mgr inż. Andrzej Chmiel stworzył dokumentację projektową rewaloryzacji parków. Zmierzała ona do odtworzenia ich historycznego układu, otwarcia wnętrz parkowych i usunięcia przypadkowych nasadzeń oraz samosiewów zacierających ten układ. Nie podjęto jednak realizacji, poza częściowym usunięciem niepożądanego drzewostanu.
8 września 1994 Prezydent Rzeczypospolitej Polskiej Lech Wałęsa wydał zarządzenie, zgodnie z którym 16 września tegoż roku parki, wraz z klasztorem na Jasnej Górze, uznane zostały za pomnik historii.
Od 1996 roku dokonywano tylko drobnych napraw i remontów niektórych obiektów wyposażenia parków. Urząd miasta tłumaczył to brakiem środków finansowych. W parkach rosło wtedy około 5000 drzew, z których większość była samosiewami, utrudniającymi wzrost drzewom pochodzącym z pierwotnego założenia. Dużą część stanowiły drzewa chore. 4 kwietnia 2006 miasto otrzymało dofinansowanie na rewitalizację parków pochodzące ze środków Europejskiego Funduszu Rozwoju Regionalnego w ramach Zintegrowanego Programu Operacyjnego Rozwoju Regionalnego. 1 czerwca 2006 Urząd Miasta Częstochowy ogłosił przetarg na wykonanie prac rewaloryzacyjnych. Generalny remont parków podjasnogórskich rozpoczął się po przekazaniu terenu głównemu wykonawcy, które nastąpiło 10 listopada tego samego roku. Inwestycja kosztowała 14 mln 326 tys. złotych.
Wymieniono nawierzchnię alejek, usuwając asfalt i stosując w jego miejsce nawierzchnie z kostki granitowej, drewna oraz żwiru – materiałów, których użyto podczas przebudowy parków przed Wystawą Przemysłu i Rolnictwa. Kształtem alejek nawiązano do okresu po wystawie, czyli po roku 1909. Powstały dwa place zabaw, w tym jeden dla dzieci do trzeciego roku życia. Powstał również tzw. mały rynek, będący miejscem spotkań i spacerów dla użytkowników, kilkanaście stołów granitowych do gry w szachy, zdroje wodne. Odnowiono szatę roślinną, skorygowano drzewostan, wycinając około 2500 drzew oraz uzupełniając nasadzenia po to, by przywrócić skład gatunkowy drzew i krzewów z początku XX wieku.
19 lutego 2008 nastąpiło oficjalne otwarcie parków po rewitalizacji. 15 maja 2008 otwarto po gruntownym, trwającym od 20 lipca 2005, remoncie Muzeum Górnictwa Rud Żelaza. Rewitalizacja parków została nagrodzona tytułem "Lider Małopolski" za najlepsze przedsięwzięcie roku 2008 w Małopolsce. 5 czerwca 2010 zakończono ostatni etap rewitalizacji parków – oddano do użytku wyremontowany pawilon nazywany zwyczajowo obserwatorium astronomicznym.
Pawilony Wielkiej Wystawy.
W Parku im. S. Staszica znajduje się kilka obiektów powstałych w latach 1908-1909 przed Wielką Wystawą Przemysłowo-Rolniczą, która odbyła się w Częstochowie w 1909 roku. Wybudowane jako pawilony wystawowe, były na przestrzeni lat przede wszystkim miejscem wystaw i ekspozycji. Ze względu na wieloletnie zaniedbania w okresie PRL, od 1996 do 2010 roku pawilony te były sukcesywnie remontowane.
Budynek powstał w 1909 roku na zlecenie Towarzystwa Akcyjnego Zawiercie według projektu Władysława Jabłońskiego. Posiada on stalowo–betonową konstrukcję. Dzięki staraniom księdza Bonawentury Metlera, w 1923 pawilon przejęło Polskie Towarzystwo Przyjaciół Astronomii, a w 1929 powstało tu obserwatorium astronomiczne z teleskopem, który ks. Metler skonstruował w trakcie studiów na Sorbonie. Po II wojnie światowej z obserwatorium korzystała częstochowska Wyższa Szkoła Pedagogiczna. Zrezygnowała jednak, ponieważ warunki obserwacji nieba znacznie się pogorszyły z powodu rozrośniętych koron drzew i łuny ulicznego oświetlenia. Opuszczony budynek zaczął popadać w ruinę. W latach 2008-2009 budynek został wyremontowany, utworzono w nim multimedialne centrum edukacji i rozwoju najmłodszych "Zodiak". Otwarcie centrum odbyło się 5 czerwca 2010.
Pawilon, od czasu swojego powstania, pełni funkcję wystawienniczą, służąc jako miejsce wystaw o charakterze etnograficznym. Jest to budynek parterowy, wybudowany na planie prostokąta, z kamienia wapiennego. Twórcą projektu był Konstanty Jakimowicz. Znany także jako Muzeum Przemysłu Ludowego. Po zakończeniu Wielkiej Wystawy w pomieszczeniach działała Szkoła Przemysłu Ludowego. Obecnie jest obiektem ekspozycyjnym Muzeum Częstochowskiego.
20 lipca 2005 rozpoczął się generalny, odtworzeniowy remont pawilonu. Odsłonięto kamienną elewację budynku, która przez kilkadziesiąt lat była pokryta betonowym tynkiem, przywrócono wszystkie pierwotne funkcje pawilonu, który ze względu na zły stan techniczny nie był już wykorzystywany. Remont zakończył się 19 października 2007.
Pawilon zaprojektowany przez Zdzisława Kalinowskiego i Czesława Przybylskiego. Parterowy budynek, częściowo podpiwniczony, z użytkowym poddaszem, wybudowany został z cegły ceramicznej. Przykryty jest on dwuspadowym dachem o konstrukcji drewnianej, pokrytym dachówką ceramiczną. Podczas Wielkiej Wystawy w 1909 roku prezentował on architektoniczne tendencje stylistyczne w budowie domów w początku XX wieku. Urządzono go jako wzorową zagrodę.
Od 2003 do 2006 trwał remont kapitalny budynku. Elementy architektoniczne i detale zostały odrestaurowane zgodnie z wytycznymi konserwatora zabytków. Zachowano elementy urbanistyczne i przestrzenne: bryłę budynku z kształtem dachu i gankiem wejściowym, układ łukowych sklepień ceglanych nad pomieszczeniami piwnicznymi, bez zmian pozostawiono historyczny układ rzutu budynku. Również obecna ekspozycja nawiązuje do tematyki z czasów Wielkiej Wystawy.
Muzeum Higieniczne, obecnie znane jako Pawilon Wystaw Czasowych, to piętrowy gmach z dwiema salami i półpiętrem. Jest to budynek w stylu eklektycznym, wybudowany według projektu Brunona Paprockiego. Podczas Wystawy Przemysłu i Rolnictwa eksponowane były tutaj produkty higieny codziennej i lekarstwa. W okresie 1932-1967 działało tu Muzeum Regionalne. W 1966 roku w pawilonie otwarte zostało Muzeum Górnictwa Rud Żelaza, które w 1976 przeniesiono do nowo wybudowanych podziemnych korytarzy. Obecnie pawilon służy czasowym ekspozycjom organizowanym przez Muzeum Częstochowskie.
W parku znajdują się również altana, będąca miejscem letnich występów zespołów muzycznych, oraz zbiornik wodny o powierzchni 1600 m², w którym, również w okresie letnim, działają dwie fontanny. Działa także szalet, który w 2006 roku przystosowany został do obsługi pielgrzymów, w tym osób niepełnosprawnych.
Muzeum Górnictwa Rud Żelaza.
W parku Staszica, w podziemiach znajdujących się pomiędzy Pawilonem Etnograficznym a Muzeum Higienicznym, znajduje się Muzeum Górnictwa Rud Żelaza. Jest to jeden z obiektów wystawienniczych Muzeum Częstochowskiego i jedna z atrakcji Szlaku Zabytków Techniki Województwa Śląskiego. Odtworzono tu dawne wyrobiska kopalniane, wyposażone w sprzęt górniczy pochodzący z zamkniętej kopalni rudy żelaza "Szczekaczka".
Pomniki i rzeźby.
Pomnik Stanisława Moniuszki znajduje się w Parku 3 Maja na skwerze w centralnej jego części. Pomnik powstał w 1958 roku, jego autorem jest Stefan Policiński. Obiekt został ufundowany przez chór męski "Pochodnia" i odsłonięty 22 listopada 1958. Postać, będąca betonowym odlewem, na drewnianej ramie, stoi na granitowym cokole starszego pomnika Kazimierza Pułaskiego zburzonego przez Niemców. W sierpniu 2008 pomnik został odrestaurowany. Odnowienie pomnika było szczególnym wyzwaniem dla konserwatora, gdyż został on wykonany z nietrwałych materiałów.
Rzeźba w stylu romantycznym, wykonana z piaskowca kremowej barwy. Umiejscowiona jest w Parku im. Stanisława Staszica, w pobliżu zagrody włościańskiej. Pochodzi z 1911 roku, jej autorem jest Władysław Rudlicki. Przedstawia półleżącą postać młodej kobiety. Figura, z powodu wieloletnich zaniedbań, wymagała przeprowadzenia konserwacji, którą wykonano w 2008 roku, w trakcie prac rewitalizacyjnych. Powierzchnia posągu, atakowana przez kwasy organiczne, sypała się i łuszczyła. Do skali zniszczeń przyczyniło się bliskie sąsiedztwo drzew.
Pierwsze popiersie Kazimierza Pułaskiego odsłonięto i poświęcono w Parku 3 Maja, 11 listopada 1929 roku. Zostało ono zniszczone przez okupacyjne wojsko niemieckie. Autorem obecnego pomnika jest Jerzy Kędziora. Rzeźba pochodzi z 1994 roku i jest wykonana z glinki ceramicznej. Popiersie przeniesiono do Parku im. Stanisława Staszica i umieszczono na znacznie starszym postumencie z jasnego piaskowca, ze współcześnie wykonaną granitową płytą inskrypcyjną.
Pomnik Stanisława Staszica powstał w 1974 roku, według projektu Pawła Malińskiego z 1826 roku. Mosiężna rzeźba znajduje się we wschodniej części Parku Stanisława Staszica, ustawiona jest na granitowym cokole.
Przy budynku byłego obserwatorium astronomicznego znajduje się zegar słoneczny. Zegar powstał z bloku czarnego granitu stanowiącego podstawę pomnika cara Aleksandra II, który w latach 1889-1917 stał na placu przed klasztorem jasnogórskim. Na zegarze znajduje się inskrypcja, której autorem jest ksiądz Bonawentura Metler:
10 sierpnia 2008, w Parku im. Stanisława Staszica zainaugurowano stałą galerię rzeźb balansujących Jerzego Kędziory. Wystawę usytuowano na skwerze znajdującym się pomiędzy Pawilonem Etnograficznym a Muzeum Higienicznym. Artysta wystawił trzy swoje dzieła "Autoportret – Skorupiejący II", "Akrobata z krzesłem" i "Mała gimnastyczka".
Z okazji 40-lecia swojej twórczości, w maju 2012 roku, Jerzy Kędziora wystawił w Parku im. Staszica kilkanaście rzeźb balansujących pochodzących z różnych okresów jego twórczości. Wraz z zamknięciem jubileuszowej ekspozycji zdemontowane zostały także trzy rzeźby wystawiane od 2008 roku.
Klub tenisowy 1922 Victoria.
W Parku 3 Maja, od strony skrzyżowania ulic 3 Maja i Jerzego Popiełuszki, mieści się pięć kortów tenisowych oraz budynek klubu tenisowego Victoria Częstochowa. Obszar przeznaczony dla klubu tenisowego wydzielono z parku na początku lat 20. XX wieku. Korty wybudowano w latach 1922–1926. W 1926 roku uruchomiono sekcję klubową. Przerwała ona działanie podczas II wojny światowej, po niej została reaktywowana. Korty uszkodzone w okresie okupacji niemieckiej poddano regeneracji, wzniesione zostały niewielkie trybuny.
Aleja Henryka Sienkiewicza.
Parki na dwie części dzieli Aleja Henryka Sienkiewicza, będąca przedłużeniem Alei Najświętszej Maryi Panny w stronę Jasnej Góry. Aleja na całej długości jest deptakiem zamkniętym dla ruchu samochodów. Znajduje się przy niej pomnik ks. Jerzego Popiełuszki oraz pomnik nieznanego żołnierza.
Regulamin parku.
Po zakończeniu rewitalizacji Rada Miasta Częstochowy uchwaliła regulamin dla korzystających z parków. Według jego przepisów, parki pozostają zamknięte w godzinach 22:00-7:00. Regulamin w pierwotnej wersji wzbudził jednak wiele kontrowersji. Nie zezwalał bowiem na wchodzenie do parków z psem, nie precyzując zasad dotyczących innych zwierząt, zabraniał także siadania na trawie, jeżdżenia rowerem i przebywania osób będących w stanie nietrzeźwym. W marcu 2009, regulamin został zaskarżony przez wojewodę śląskiego do sądu administracyjnego, z powodu podejrzenia o ograniczanie swobód obywatelskich. Wyrokiem Wojewódzkiego Sądu Administracyjnego uchwała ustalająca regulamin została uznana za sprzeczną z prawem i nieważną. Część zakazów jednak nadal obowiązuje, gdyż jest zapisana w kodeksie wykroczeń, inne są sformułowane jako prośba do użytkowników.

</doc>
<doc id="1492061" url="https://pl.wikipedia.org/wiki?curid=1492061" title="Ewa Mirowska">
Ewa Mirowska

Ewa Mirowska (ur. 17 października 1940 w Krakowie) – polska aktorka teatralna i filmowa, pedagog.
Absolwentka krakowskiej PWST. Wieloletnia aktorka Teatru im. S. Jaracza w Łodzi. Profesor wydziału aktorskiego łódzkiej filmówki.

</doc>
<doc id="1492065" url="https://pl.wikipedia.org/wiki?curid=1492065" title="Jerzy Fryderyk Händel">
Jerzy Fryderyk Händel



</doc>
<doc id="1492068" url="https://pl.wikipedia.org/wiki?curid=1492068" title="Grupa Operacyjna „Czersk”">
Grupa Operacyjna „Czersk”

Grupa Operacyjna "Czersk" (GO "Czersk") – grupa taktyczna Wojska Polskiego II RP, improwizowana w czasie mobilizacji alarmowej i walcząca w kampanii wrześniowej 1939.
25 sierpnia 1939 r. dowódca Armii "Pomorze", gen. dyw. Władysław Bortnowski polecił utworzyć Grupę Osłonową, której głównym zadaniem było ubezpieczanie od zachodu działań Korpusu Interwencyjnego. Dowództwo grupy wydzielone zostało z Dowództwa Pomorskiej Brygady Kawalerii.
Ugrupowanie grupy.
Grupa miała za zadanie zapewnić osłonę na kierunku Chojnice, Czersk i ugrupowała się następująco:

</doc>
<doc id="1492072" url="https://pl.wikipedia.org/wiki?curid=1492072" title="Stanisław Lanckoroński (zm. 1489)">
Stanisław Lanckoroński (zm. 1489)

Stanisław Lanckoroński z Brzezia, Lanckorony i Wodzisławia zwany Marszałkowic herbu Zadora (1412-1489) – marszałek nadworny koronny w latach 1479-1489, kuchmistrz koronny w 1475 roku, dyplomata.
Był synem Mikołaja i Felicji Lis. 
W 1468 powołany w skład delegacji polskiej do króla Czech Jerzego z Podiebradów, w celu nakłonienia go do przeznaczenia tronu czeskiego Władysławowi Jagiellończykowi. Brał czynny udział w zmaganiach militarnych Władysława Jagiellończyka z Maciejem Korwinem o Śląsk i Morawy. W 1475 jako kuchmistrz wielki koronny odprowadził królewnę Jadwigę Jagiellonkę do Bawarii, gdzie poślubiła Jerzego Bogatego. W 1478 wraz z Janem Długoszem odbył poselstwo do Budy i Wyszehradu, gdzie doprowadził do rozejmu z Korwinem. 
Był jednym z najbogatszych możnowładców małopolskich.

</doc>
<doc id="1492074" url="https://pl.wikipedia.org/wiki?curid=1492074" title="Stanisław Lanckoroński">
Stanisław Lanckoroński



</doc>
<doc id="1492091" url="https://pl.wikipedia.org/wiki?curid=1492091" title="Grupa Operacyjna Kawalerii">
Grupa Operacyjna Kawalerii

Grupy operacyjne kawalerii Wojska Polskiego II RP:
zmobilizowane w sierpniu 1939 r. zgodnie z planem mob. "W":
improwizowane w trakcie kampanii wrześniowej 1939:
a także utworzona w 1920 r. Grupa Operacyjna Jazdy gen. Jana Sawickiego

</doc>
<doc id="1492092" url="https://pl.wikipedia.org/wiki?curid=1492092" title="Chauncey H. Griffith">
Chauncey H. Griffith

Chauncey H. Griffith (ur. 1879, zm. 1956), amerykański typograf, autor wielu znanych krojów pisma. W 1906 zaczął pracę w Mergenthaler Linotype Company. Awansował tam na stanowisko wiceprezesa do spraw typografii. Blisko współpracował z Williamem Addisonem Dwigginsem i Rudolphem Ruzicką.

</doc>
<doc id="1492093" url="https://pl.wikipedia.org/wiki?curid=1492093" title="Östers Växjö">
Östers Växjö



</doc>
<doc id="1492099" url="https://pl.wikipedia.org/wiki?curid=1492099" title="Sterociąg">
Sterociąg

Sterociąg (Ciąg sterowy) – system lin, łańcuchów lub prętów, za pośrednictwem których obroty koła sterowego lub maszyny sterowej są przenoszone na ster.

</doc>
<doc id="1492104" url="https://pl.wikipedia.org/wiki?curid=1492104" title="Krzysztof Bobola (1517–1559)">
Krzysztof Bobola (1517–1559)

Krzysztof Bobola herbu Leliwa (ur. 1517, zm. 1559) – dziedzic dóbr koło Krosna, (według ks. Jana Popłatka), dziadek św. Andrzeja Boboli.
Ożeniony z Elżbietą z Wielopolskich, h. Starykoń (1520-1615), która swym posagiem dóbr Jabłonica, wzmocniła stanowisko Krzysztofa. 
Z gościnności Krzysztofa i Elżbiety Wielopolskich w dworku w Iskrzyni koło Krosna często korzystali podróżujący, słynni (według ks. J. Poplatka), w XVI wieku jezuici: Herbestowie, Laterniowie, Skargowie. 
Krzysztof i Elżbieta pozostawili liczne potomstwo. Do ich dzieci zaliczyć należy pięć córek (m.in. Urszulę, poślubioną przez Zborowskiego) i trzech synów, m.in.: 
Jana – dziedzica dóbr koło Krosna, namiestnika w Dobrowodzie, 
Andrzeja – podkomorzego i sekretarza królewskiego, 
Mikołaja – dziedzica dóbr koło Krosna i Strachociny oraz prawdopodobnie (według ks. Jana Poplatka) ojca św. św. Andrzeja Boboli. 

</doc>
<doc id="1492108" url="https://pl.wikipedia.org/wiki?curid=1492108" title="Diabeł na wieży">
Diabeł na wieży

Diabeł na wieży (ang. "Devil in the Belfry") – nowela Edgara Allana Poego, opublikowana po raz pierwszy 18 maja 1839 roku na łamach filadelfijskiej gazety "Saturday Chronicle and Mirror of the Times".
Jest to satyryczna historia, wyśmiewająca prezydenta Stanów Zjednoczonych Martina Van Burena i jego metody wyborcze, poprzez kpiny z mieszkańców Vondervotteimittis, z ich mocno eksponowanymi holenderskimi cechami. To metodyczne, nudne i ciche małe miejsce jest zdruzgotane przybyciem diabelskiej postaci, grającej na ogromnych skrzypcach, która schodzi na dół prosto ze wzgórza, idzie to wieży z dzwonami i koniec końców zabija dzwonnika.
Analiza.
Historia może być rozumiana jako satyra o Nowym Jorku (pierwotnie zamieszkanego przez Holendrów), który został „zaatakowany” przez diabła, grającego na jego skrzypcach piosenkę zwaną "Judy O'Flannagan and Paddy O'Rafferty" – przykład archetypu nazwisk irlandzkich imigrantów.
Krytycy często porównują opowieść do innej nowojorskiej satyry pt. "Historia Nowego Jorku" napisanej przez Washingtona Irvinga pod pseudonimem Diedrich Knickerbocker.
Ilustracje.
Istnieje wiele znanych ilustracji do tej krótkiej opowieści. Jedna z nich to dzieło włoskiego artysty Alberto Martininiego, bardzo dokładnie przedstawiająca kluczowe momenty, druga natomiast, stworzona przez Belga Jamesa Enso, obrazuje przybycie nieznajomego do miasta.
Adaptacje.
Między latami 1908 a 1914 francuski kompozytor Claude Debussy pracował nad dwiema jednoaktowymi operami, jedną bazującą na "Diable na wieży", a drugą na "Zagładzie domu Usherów". Jednak powstało zaledwie 30 minut opery inspirowanej "Zagładą domu Usherów", gdyż artysta zmarł. Odnośnie do adaptacji "Diabła na wieży", mówił on, że chciał stworzyć „szczęśliwą mieszankę rzeczywistości i fantastyki”. Jego wizja diabła, mówił dalej, „położyłaby kres idei, że jest on duchem zła. Jest on po prostu duchem sprzeczności”. Postać diabła nie miała ani mówić ani śpiewać, a jedynie gwizdać.

</doc>
<doc id="1492119" url="https://pl.wikipedia.org/wiki?curid=1492119" title="Kościół katolicki obrządku łacińskiego">
Kościół katolicki obrządku łacińskiego



</doc>
<doc id="1492121" url="https://pl.wikipedia.org/wiki?curid=1492121" title="Rzymskokatolicyzm">
Rzymskokatolicyzm



</doc>
<doc id="1492123" url="https://pl.wikipedia.org/wiki?curid=1492123" title="Elżbieta Bobola">
Elżbieta Bobola

Elżbieta Bobola z Wielopolskich herbu Starykoń, (1520 - ok. 1615) – według ks. J. Poplatka; babka św. Andrzeja Boboli, dziedziczka miejscowości koło Krosna. 
Swym posagiem dóbr Jabłonica, wzmocniła stanowisko męża Krzysztofa Boboli. 
Zmarła około 1615 r.,
Z gościnności Krzysztofa i Elżbiety Wielopolskich w dworku Iskrzyni koło Krosna często korzystali podróżujący, słynni w XVI wieku jezuici; Herbestowie, Laterniowie, Skargowie. 
Krzysztof z Elżbietą pozostawił liczne potomstwo.
Do jego dzieci zaliczyć należy pięć córek i trzech synów, m.in.; Jana, 
Andrzeja, i Mikołaja, który m.in. był ojcem św. Andrzeja Boboli. 

</doc>
<doc id="1492128" url="https://pl.wikipedia.org/wiki?curid=1492128" title="Zespół oniryczny">
Zespół oniryczny

Zespół oniryczny (oneiroidalny) – to zaburzenie świadomości, powstające np. na skutek nadużywania alkoholu. Chory dotknięty tym zaburzeniem przeżywa rozbudowane omamy dziania się pewnych zdarzeń. Omamy formą przypominają marzenia senne ("sny z akcją").
Zespół oniryczny zostaje poruszony w filmie dokumentalnym Marka Piwowskiego pt. "Korkociąg".

</doc>
<doc id="1492137" url="https://pl.wikipedia.org/wiki?curid=1492137" title="Lotnisko Międzybrodzie Żywieckie">
Lotnisko Międzybrodzie Żywieckie



</doc>
<doc id="1492157" url="https://pl.wikipedia.org/wiki?curid=1492157" title="Campbeltown single malts">
Campbeltown single malts

Campbeltown Single Malts – single malt whisky, destylowane w rejonie Campbeltown, w południowej części półwyspu Kintyre w Szkocji. Niegdyś region ten przodował w produkcji whisky, skupiając w latach 1880-1920 32 producentów i roszcząc sobie tytuł "światowej stolicy whisky". Następnie cała branża w rejonie podupadła, głównie z powodu światowej zapaści ekonomicznej oraz pogarszającej się jakości samej whisky (wielu producentów korzystając z popularności rejonu zaczęła iść na ilość nie na jakość).
Tylko trzech producentów whisky pozostało w Campbeltown: Springbank, Glen Scotia oraz niedawno ponownie otwarta destylarnia Glengyle, która pierwszą serię whisky planowała wypuścić w 2014 pod nazwą Kilkerran, tak by uniknąć pomyłek z Highland vatted whisky sprzedawanej już jako Glengyle.
Sama destylarnia Springbank wydaje trzy odmienne whisky: Springbank, Hazelburn oraz Longrow.

</doc>
<doc id="1492161" url="https://pl.wikipedia.org/wiki?curid=1492161" title="Student (góra)">
Student (góra)

Student (także "Zimna") – szczyt w Beskidzie Żywieckim o wysokości 935 m. Położony jest na głównym grzbiecie karpackim na terenie Żywieckiego Parku Krajobrazowego pomiędzy przełęczą Glinne a Beskidem Krzyżowskim.
Znajduje się nad Korbielowem-Kamienną. Przez szczyt przebiega granica polsko-słowacka.
Szczyt i zbocza porośnięte lasem. Dawniej na grzbiecie i zboczach północno-wschodnich znajdowała się polana Student, obecnie już całkowicie zarosła lasem. Po stronie polskiej przez szczyt prowadzi czerwony szlak turystyczny (Główny Szlak Beskidzki). Po stronie słowackiej przez szczyt prowadzi niebieski szlak turystyczny. Oba szlaki na tym odcinku łączą się i prowadzą głównym grzbietem Karpat. Po słowackiej stronie znajdują się pozostałości okopów.

</doc>
<doc id="1492165" url="https://pl.wikipedia.org/wiki?curid=1492165" title="Scala">
Scala



</doc>
<doc id="1492166" url="https://pl.wikipedia.org/wiki?curid=1492166" title="Marek Marczyk">
Marek Marczyk

Marek Marczyk (ur. 23 marca 1948 w Warszawie) – polski altowiolista, od 1983 jest solistą i kierownikiem grupy altówek Filharmonii Narodowej w Warszawie.
Profesor altówki oraz kameralistyki na Uniwersytecie Muzycznym Fryderyka Chopina w Warszawie.
Studia muzyczne ukończył w klasie altówki prof. Stefana Kamasy w 1972 r. w Państwowej Wyższej Szkole Muzycznej w Warszawie.
W latach 1971-1984 był członkiem i solistą Orkiestry Kameralnej Filharmonii Narodowej pod kier. Karola Teutsha. Z zespołem tym dokonał wielu nagrań dla Polskiego Radia i Telewizji, dla radia RIAS, dla radia Hilversum, oraz dla Radia Bawarskiego. 
W latach 1972-1976 był członkiem Kwartetu Smyczkowego Magdaleny Rezler, z którym w roku 1973 zdobył III nagrodę na Międzynarodowym Konkursie Kameralnym w Budapeszcie.
Od 1986 roku jest członkiem Polskiego Kwartetu Fortepianowego,z którym dokonał nagrań płytowych z muzyką polską dla angielskiej wytwórni Olimpia.
Od 2002 r. jest również koncertmistrzem reaktywowanej Orkiestry Kameralnej Filharmonii Narodowej.

</doc>
<doc id="1492170" url="https://pl.wikipedia.org/wiki?curid=1492170" title="Podróż nad morze">
Podróż nad morze

Podróż nad morze – polski film fabularny z 1983 roku w reżyserii Ryszarda Rydzewskiego.
Opis fabuły.
Bohaterem filmu jest czternastoletni chłopiec o imieniu Romek, który, gdy umiera mu matka, zostaje sierotą. Po jej śmierci chłopiec stara się wieść normalne życie. Niespodziewanie dowiaduje się, że podobno ma jeszcze ojca - nazywa się on Jan Galik, jest znanym artystą i mieszka w Krakowie. Chłopiec postanawia go odnaleźć.

</doc>
<doc id="1492171" url="https://pl.wikipedia.org/wiki?curid=1492171" title="Krateros Macedoński">
Krateros Macedoński

Krateros (gr."Κρατερός") – król Macedonii. Krateros zdobył władzę po zamordowaniu swojego poprzednika. Za rządów Archelaosa Krateros był uczniem w szkole chłopców królewskich (paziów). Według przekazów w zamian za spędzanie intymnych chwil z królem ten obiecał mu rękę jednej z jego córek. Gdy jednak Archelaos wydał swoją córkę za jednego z obcych monarchów Krateros w zemście wraz z dwoma innymi paziami żywiącymi również żal do Archelaosa zabili króla podczas polowania. Według innej wersji Krateros zabił króla podczas polowania całkowicie przypadkowo. Po obwołaniu się królem nie zdołał jednak uzyskać dostatecznego poparcia i po czterech dniach został zamordowany. Po jego śmierci tron objął maleńki syn Archelaosa, Orestes.

</doc>
<doc id="1492177" url="https://pl.wikipedia.org/wiki?curid=1492177" title="Ulrich Hoeneß">
Ulrich Hoeneß



</doc>
<doc id="1492180" url="https://pl.wikipedia.org/wiki?curid=1492180" title="Port morski Świnoujście">
Port morski Świnoujście

Port morski Świnoujście – polski port morski położony nad Zatoką Pomorską, na południowym wybrzeżu Morza Bałtyckiego, na wyspach Uznam i Wolin. Port usytuowany jest nad cieśniną Świną, w Świnoujściu, w województwie zachodniopomorskim. W porcie znajduje się nabrzeże przeładunkowe, terminal LNG, terminal pasażerski oraz przystań jachtowa.
Położenie.
Port jest usytuowany w północnym obszarze cieśniny Świny, który łączy się z Zatoką Pomorską. Położony jest na wyspach Uznam i Wolin. Port zajmuje centralną część miasta Świnoujście, zarówno po jego wschodniej i zachodniej części.
Granice portu zostały ponownie ustalone w 2022 roku. Z portu morskiego wyłączony jest obszar portu wojennego Świnoujście, który zajmuje Basen Węglowy i Basen Południowy.
Porty Świnoujście i Szczecin są najbliższymi dużymi portami morskimi dla Czech i wschodnich Niemiec, a w szczególności dla rejonu Berlina, Brandenburgii i Meklemburgii.
Znajdują się one na najkrótszej drodze łączącej Skandynawię ze środkową i południową Europą, oraz na morskim szlaku, który poprzez Bałtyk łączy Rosję i Finlandię z Europą Zachodnią.
Działalność.
Porty morskie w Świnoujściu i Szczecinie są ze sobą ściśle związane gospodarczo tworząc zespół portów. Łączy je także jeden tor wodny przechodzący przez Zalew Szczeciński. Wszystkie duże statki morskie by dopłynąć do Szczecina, muszą przepłynąć przez port w Świnoujściu. Oba porty są zarządzane przez spółkę użyteczności publicznej – Zarząd Morskich Portów Szczecin i Świnoujście SA. 
Porty w Szczecinie i Świnoujściu tworzą uniwersalny kompleks portowy (jeden z największych na Bałtyku), który odgrywa jedną z głównych ról w polskiej gospodarce morskiej. 
Do portu morskiego Świnoujście w 2014 roku zawinęło 4983 statków (w tym statków białej floty). 
W porcie mieści się kilka obiektów o dużym znaczeniu dla transportu morskiego m.in. terminal LNG, Terminal Promowy Świnoujście, Morska Stocznia Remontowa. W porcie działa także spółka OT Port Świnoujście.
Znajdują się tu także takie służby jak: urząd odprawy celnej, sanepid, Graniczny Inspektorat Weterynarii w Świnoujściu, Morski Ratowniczy Ośrodek Koordynacyjny.
Warunki nawigacyjne.
Z portu mogą korzystać statki o maksymalnej długości 270 m, szerokości 50 m i zanurzeniu 13,50 m (z zastrzeżeniem). Kanał wejściowy do portu ma długość 32 mil morskich, szerokość od 180 do 200 m, głębokość 14 m.
Przy wejściu do portu przy zachodnim falochronie, znajduje się Mielizna Zachodnia.
Podczas zimy, port jest zazwyczaj wolny od lodu. Zalodzenie basenów portowych i redy występuje dopiero po okresach długotrwałych mrozów.
Statek zamierzający wejść do portu z Zatoki Pomorskiej, o ile nie może mijać się ze statkiem wychodzącym z portu Świnoujście, powinien ustąpić z drogi statkowi wychodzącemu z portu, chyba że VTS zarządzi inaczej. W sytuacji nawigującego zbiornikowca LNG w obszarze redy lub portu, wszystkie statki w obszarze VTS Świnoujście zobowiązane są podporządkować swoje zamiary ruchom zbiornikowca LNG.
Poruszanie się wszystkich statków o długości poniżej 20 m, w tym jednostek sportowych, na torach wodnych, kotwicowiskach i obszarach wód portowych jest podporządkowane ruchowi statków o długości 20 m i większej. 
Ruch jednostek pod żaglami na torach wodnych, kotwicowiskach i granicach portu dozwolony jest wyłącznie w dzień i przy widzialności powyżej 5 kabli (926 m). 
Infrastruktura.
Port obejmuje akwen cieśniny Świna od ujścia aż do Basenu Barkowego w Karsiborze (10 kilometr toru wodnego Świnoujście–Szczecin) oraz tereny i akweny przyległe. 
W 2006 roku całkowita długość nabrzeży w porcie Świnoujście wynosiła 5634 m, z czego 5414 m nadawało się do eksploatacji. Łączna długość nabrzeży o głębokości powyżej 10,9 m nadających się do eksploatacji wynosiła 1413 m. Całkowita długość nabrzeży przeładunkowych nadających się do eksploatacji wynosiła 4109 m.
Przystań jachtowa.
Basen Północny odsłonięty od otwartej wody, znajduje się w północno - wschodniej części centrum miasta na wyspie Uznam. Marina administrowana jest przez Ośrodek Sportu i Rekreacji „Wyspiarz”. Pojemność mariny wynosi ok. 300 miejsc dla jachtów, o zanurzeniu do 4,5 m oraz Przystań funkcjonuje przez cały rok wraz z możliwością zimowania jachtów. Posiada pełne zaplecze sanitarne (tj. woda pitna, pralnia, suszarnia, możliwość z korzystania z energii elektrycznej). Na terenie przystani jachtowej funkcjonuje obiekt socjalno -sanitarny, tawerna oraz stacja benzynowa.

</doc>
<doc id="1492181" url="https://pl.wikipedia.org/wiki?curid=1492181" title="Interakcja międzygatunkowa">
Interakcja międzygatunkowa



</doc>
<doc id="1492183" url="https://pl.wikipedia.org/wiki?curid=1492183" title="Stefan Kamasa">
Stefan Kamasa

Stefan Kamasa (ur. 18 lipca 1930 w Bielsku Podlaskim) – jeden z najwybitniejszych polskich altowiolistów, kameralista i pedagog.
W latach 1948-53 studiował w Państwowej Wyższej Szkole Muzycznej w Poznaniu w klasie prof. Jana Rakowskiego, następnie w latach 1953-56 w Warszawie u prof. Tadeusza Wrońskiego oraz w latach 1957-58 u prof. Pierre’a Pasquiera w Paryżu.
Współpracował z wybitnymi dyrygentami takimi jak Moshe Atzmon, Sir Charles Groves, Eliahu Inbal, Hiroyuki Iwaki, Jan Krenz, Jerzy Maksymiuk, Manuel Rosenthal, Witold Rowicki, Stanisław Skrowaczewski, Antoni Wit. Występował na wielu festiwalach, m.in. w Alicante, Bergen, Berlinie, Luzernie, Monachium, Moskwie, Pradze, Salzburgu, Warszawie, Waszyngtonie, Wersalu, Zurychu. Występował w najsłynniejszych salach koncertowych świata, grając m.in. z takimi orkiestrami jak Dresden Philharmonic, Mozarteum w Salzburgu, Orchestre National de France, londyńska Royal Philharmonic Orchestra, berlińska Staatskapelle. Dokonał licznych nagrań płytowych, wielokrotnie nagradzanych (m.in. nagroda Diapason d'Or za "Concerto lugubre" Bairda, 1989).
Ważne miejsce w jego działalności zajmuje kameralistyka – był członkiem Kwartetu PR i TV, zwanego Kwartetem Mistrzów (wraz z Konstantym Andrzejem Kulką, Romanem Jabłońskim i Jerzym Marchwińskim) i razem z Konstantym Andrzejem Kulką, Krzysztofem Bąkowskim, Rafałem Kwiatkowskim i Pawłem Kamasą tworzy Kwintet Warszawski.
Jest profesorem zwyczajnym (emerytowanym) Uniwersytetu Muzycznego Fryderyka Chopina w Warszawie, gościnnym profesorem w Konserwatorium im. W. Lutosławskiego w Krakowie oraz w ZPSM nr 1 w Warszawie. Wykładał ponadto na wielu kursach muzycznych m.in. w Bordeaux, Düsseldorfie, Karlsruhe, Łańcucie, Louisiana University w USA, St. Petersburgu, Sztokholmie, Tuluzie, Tarbes, Żaganiu.
Rozległy repertuar Stefana Kamasy obejmuje większość zasługujących na uwagę dzieł na altówkę, a jego gra była inspiracją do napisania koncertów altówkowych Grażyny Bacewicz, Tadeusza Bairda, Romana Palestera, Krzysztofa Pendereckiego.
W 1975 otrzymał nagrodę Ministra Kultury i Sztuki I stopnia, zaś w 1977 – nagrodę Związku Kompozytorów Polskich.

</doc>
<doc id="1492184" url="https://pl.wikipedia.org/wiki?curid=1492184" title="Nowy Dwór (okręg poniewieski)">
Nowy Dwór (okręg poniewieski)

 
Nowy Dwór (lit. "Naudvaris") – wieś na Litwie, w okręgu poniewieskim, w rejonie poniewieskim, w starostwie Nowe Miasto, 15 km na zachód od Poniewieża; 42 mieszk. (2001).
W 1810 w Nowym Dworze urodził się Stanisław Kierbedź.

</doc>
<doc id="1492187" url="https://pl.wikipedia.org/wiki?curid=1492187" title="Prowincja Cao Bằng">
Prowincja Cao Bằng

Cao Bằng – prowincja Wietnamu, znajdująca się w północnej części kraju, w Regionie Północno-Wschodnim. Na północy prowincja graniczy z Chinami.
Podział administracyjny.
W skład prowincji Cao Bằng wchodzi dwanaście dystryktów oraz jedno miasto.

</doc>
<doc id="1492189" url="https://pl.wikipedia.org/wiki?curid=1492189" title="Anna Katarzyna Konstancja Waza">
Anna Katarzyna Konstancja Waza



</doc>
<doc id="1492192" url="https://pl.wikipedia.org/wiki?curid=1492192" title="Esplanadi">
Esplanadi

Esplanadi (szw: 'Esplanaden') – wspólna równoległa nazwa dla dwóch ulic i parku między nimi, położona w centrum Helsinek, stolicy Finlandii. Jest to potocznie zwany "Espa".
Dwie ulice stanowiące Esplanadi są oficjalnie: Pohjoisesplanadi (szw: "Norra esplanaden"), północna ulica, i Eteläesplanadi (szw: "Södra esplanaden"), południowa ulica. Na północ od Pohjoisesplanadi jest Aleksanterinkatu, a na wschodnim krańcu jest Kauppatori, helsiński rynek i port. Park był pierwotnie otwarty w 1812.
Bardzo duży obszar zielonego parku pomiędzy dwoma ulicami jest bardzo gwarny w lecie, kiedy wiele mieszkańców Helsinek urządza pikniki w parku. Istnieją także liczne występy muzyki na żywo na specjalnej scenie na zewnątrz w parku. Znajduje się statua Johana Ludwiga Runeberga.

</doc>
<doc id="1492197" url="https://pl.wikipedia.org/wiki?curid=1492197" title="Polska Komisja Nazewnictwa">
Polska Komisja Nazewnictwa



</doc>
<doc id="1492199" url="https://pl.wikipedia.org/wiki?curid=1492199" title="Sebastian Bobola">
Sebastian Bobola

Sebastian Bobola SJ herbu Leliwa (ur. 1586, zm. 1649) – duchowny katolicki, jezuita profesor kolegium kaliskiego, przełożony kolegium jezuickiego Gostomianum w Sandomierzu, teolog.
Był synem Jana Boboli (1545-1605) i Dmosieckiej. Pochodził z wielodzietnej rodziny. Miał trzy siostry i czterech braci Jakuba, Krzysztofa, Kacpra, Wojciecha.
Stryjem jego był Andrzej Bobola (podkomorzy) a bratem stryjecznym św. Andrzej Bobola.
W 1607 r. wstąpił do Towarzystwa Jezusowego, ukończył z pochwałą seminarium w Rzymie, i po święceniach kapłańskich, pracował w kolegium kaliskim. Całe swe życie zakonne spędził na katedrze profesorskiej i później na pełnieniu obowiązków przełożonego. Uczył od czasu założenia w 1613 r. w Collegium Gostomianum – kolegium jezuickim w Sandomierzu ufundowanym, m.in. przez Hieronima Gostomskiego i przez rodzinę Bobolów. Kolegium ofiarnie wspomagał brat Sebastiana; Jakub Bobola, (1578 – 1636) – podczaszy sandomierski.
Dobra we wsi Borzymowice w p. Wiślica, odziedziczone po zmarłym bracie – Wojciechu Boboli (zm. 1606 r.), przekazał w r. 1612 paulinom częstochowskim. Popadł w ciężką długotrwałą chorobę, w czasie której napisał kilka książek religijnych. Zmarł w 1649 roku.

</doc>
<doc id="1492200" url="https://pl.wikipedia.org/wiki?curid=1492200" title="Ewa Szelburg-Zaremba">
Ewa Szelburg-Zaremba



</doc>
<doc id="1492202" url="https://pl.wikipedia.org/wiki?curid=1492202" title="Komisja Nazewnicza">
Komisja Nazewnicza



</doc>
<doc id="1492208" url="https://pl.wikipedia.org/wiki?curid=1492208" title="Ben Nighthorse Campbell">
Ben Nighthorse Campbell

Ben Nighthorse Campbell (ur. 13 kwietnia 1933 w Auburn, Kalifornia) – amerykański żołnierz, judoka i polityk. Jego matka Mary Vierra pochodziła z Portugalii, zaś ojciec Albert Campbell miał mieszane pochodzenie, w tym krew Indian z plemienia Szejenów.
Życiorys.
Jako żołnierz w latach 1951–1954 służył w siłach powietrznych Stanów Zjednoczonych i wziął udział w wojnie koreańskiej.
Po wojnie rozpoczął studia na California State University w San Jose, które ukończył w 1957 roku. W latach 1960–1964 kontynuował studia na Meiji University w Tokio w Japonii.
Trenował również judo. W tej dyscyplinie sportu zdobył złoty medal na Igrzyskach Panamerykańskich w 1963 roku w São Paulo w Brazylii. Był również reprezentantem Stanów Zjednoczonych na Letnich Igrzyskach Olimpijskich w 1964 roku w Tokio.
Po zakończeniu kariery sportowej zajmował się między innymi projektowaniem biżuterii oraz rolnictwem, zanim zajął się polityką.
W latach 1987–1993 z ramienia Partii Demokratycznej przez trzy dwuletnie kadencje Kongresu Stanów Zjednoczonych reprezentował trzeci okręg wyborczy w stanie Kolorado w Izbie Reprezentantów Stanów Zjednoczonych. Po sześciu latach w niższej izbie parlamentu jako Demokrata został wybrany do Senatu Stanów Zjednoczonych. W 1995 roku zmienił przynależność partyjną i przeszedł do Partii Republikańskiej. W senacie zasiadał od 1993 do 2005 roku.

</doc>
<doc id="1492211" url="https://pl.wikipedia.org/wiki?curid=1492211" title="Gadu Radio">
Gadu Radio



</doc>
<doc id="1492212" url="https://pl.wikipedia.org/wiki?curid=1492212" title="Homeworld SDL">
Homeworld SDL



</doc>
<doc id="1492218" url="https://pl.wikipedia.org/wiki?curid=1492218" title="Stephen Crainey">
Stephen Crainey

Stephen Daniel Crainey (ur. 22 czerwca 1981 w Glasgow) jest szkockim piłkarzem występującym na pozycji obrońcy w Wigan Athletic.
Crainey pochodzi z Glasgow. Swoją zawodową karierę piłkarską rozpoczął w roku 1997 w tamtejszym Celticu. Zadebiutował w nim dopiero 11 marca 2000 w wygranym 4:1 ligowym meczu z St Johnstone. Pierwszą bramkę zdobył natomiast 1 listopada w spotkaniu Pucharu Szkocji z Heart of Midlothian, wygranym przez jego drużynę 5:2. W drużynie "The Bhoys" występował do roku 2004, po czym 6 lutego podpisał kontrakt z Southampton. W ekipie "Świętych" swój debiut zaliczył 10 lutego, kiedy to zagrał w ligowym spotkaniu z Arsenalem Londyn. Crainey wystąpił jeszcze w czterech ligowych meczach. Następnie, 6 sierpnia został wypożyczony do Leeds United. Wypożyczenie trwało tylko przez trzy dni, po czym Leeds wykupił go od Southampton za kwotę 200 tysięcy funtów. W Leeds zadebiutował 14 sierpnia w zremisowanym 0:0 meczu w Wolverhampton Wanderers. W drużynie "The Peacocks" grał do roku 2007. 10 lipca przeszedł do swojego obecnego klubu - Blackpool. W tym klubie zadebiutował 11 sierpnia w wygranym 1:0 ligowym meczu z Leicesterem City. Pierwszego gola zdobył natomiast 18 września w spotkaniu z Sheffield United.
W latach 2001-2002 Crainey zaliczył siedem występów w reprezentacji Szkocji U-21. W dorosłej kadrze zadebiutował w roku 2002. Występował w niej przez dwa lata. W tym czasie zaliczył sześć występów.

</doc>
<doc id="1492220" url="https://pl.wikipedia.org/wiki?curid=1492220" title="Stadio Motovelodromo Umberto I">
Stadio Motovelodromo Umberto I

Stadio Motovelodromo Umberto I - znany również jako Velodromo Umberto I, pierwszy stadion piłkarski w Turynie.
Stadion został otwarty w 1890 roku, był użytkowany przez F.C. Torinese, Juventus F.C. i Torino FC

</doc>
<doc id="1492221" url="https://pl.wikipedia.org/wiki?curid=1492221" title="U-121">
U-121



</doc>
<doc id="1492222" url="https://pl.wikipedia.org/wiki?curid=1492222" title="System Software 5">
System Software 5

System Software 5 – pierwsza wielozadaniowa wersja Mac OS, która mogła też jednak pracować w trybie jednozadaniowym. Jako pierwsza używała jednolitego numeru wersji (poprzednio oddzielnie numerowano System i Finder). Była dostępna jedynie przez krótki czas, tylko na niektórych rynkach.

</doc>
<doc id="1492229" url="https://pl.wikipedia.org/wiki?curid=1492229" title="Odeon Heroda Attyka">
Odeon Heroda Attyka

Odeon Heroda Attyka gr. Ωδείο Ηρώδου του Αττικού – odeon w Atenach, uważany za największy i najwspanialszy z odeonów starożytnych.
Zbudowany został na południowo-zachodnim stoku Akropolu ateńskiego w 161 przez Heroda Attyka, który w ten sposób uczcił pamięć ukochanej małżonki, Aspasii Regilli.
Odeon posiadał 32 rzędy widowni, gdzie mogło zasiąść od 5 do 6 tysięcy widzów. Wzniesiono go w stylu teatrów rzymskich. Scena o szerokości 35 metrów miała trzy kondygnacje. Okrągła orchestra o średnicy ok. 19 m wyłożona była szachownicą z białego i czarnego marmuru. Cały budynek, dla lepszej akustyki, przykryty był dachem z drewna cedrowego. W starożytności odbywały się w nim konkursy muzyczne i rozmaite przedstawienia.
Znakomita akustyka obiektu wykorzystywana jest i współcześnie. Corocznie odbywają się tutaj spektakle i koncerty w ramach Festiwalu Ateńskiego, przyciągającego artystów z całego świata. Występowali tu m.in.: Montserrat Caballé, Luciano Pavarotti, Plácido Domingo, Maria Callas, Jan Garbarek z zespołem, a z polskich artystów – Zbigniew Preisner z prapremierą "Requiem dla mojego przyjaciela". Poza koncertami odeon jest zamknięty – można obejrzeć go tylko z lotu ptaka.

</doc>
<doc id="1492231" url="https://pl.wikipedia.org/wiki?curid=1492231" title="Odznaki jednostek piechoty Wojska Polskiego">
Odznaki jednostek piechoty Wojska Polskiego

Odznaki jednostek piechoty Wojska Polskiego – opis odznak pułkowych piechoty Wojska Polskiego.

</doc>
<doc id="1492235" url="https://pl.wikipedia.org/wiki?curid=1492235" title="4,4′-Diaminodifenylometan">
4,4′-Diaminodifenylometan

4,4′-Diaminodifenylometan – organiczny związek chemiczny z grupy pierwszorzędowych diamin aromatycznych.
MDA jest używany jako półprodukt do produkcji metylenodifenylodiizocyjanianu (MDI), jako utwardzacz do żywic epoksydowych oraz jako półprodukt do produkcji polimerów i polikondensatów (np. nylon).

</doc>
<doc id="1492236" url="https://pl.wikipedia.org/wiki?curid=1492236" title="David Vaughan">
David Vaughan

David Owen Vaughan (ur. 18 lutego 1983 w Abergele) – walijskim piłkarzem występującym na pozycji pomocnika w angielskim klubie Nottingham Forest oraz w reprezentacji Walii.
Kariera.
Vaughan pochodzi z Abergele. Swoją karierę piłkarską rozpoczął w roku 2000 w angielskim Crewe Alexandra. Zadebiutował tam 19 sierpnia w zremisowanym 0:0 ligowym meczu z Blackburn Rovers. Pierwszego gola zdobył natomiast 10 grudnia 2002 w spotkaniu z Doncaster Rovers. W Crewe Alexandra Vaughan grał do roku 2008. W tym czasie wystąpił w 185 ligowych meczach i strzelił w nich 18 bramek. Następnie, 1 stycznia podpisał kontrakt z hiszpańskim Realem Sociedad. Grał tam przez osiem miesięcy. W tym czasie zagrał w 9 meczach i strzelił jedną bramkę. 4 sierpnia przeszedł do swojego obecnego klubu - Blackpool. Zadebiutował w nim 9 sierpnia w meczu z Bristol City. Pierwszą bramkę zdobył natomiast 7 lutego 2009 roku w spotkaniu z Doncaster Rovers. 8 lipca 2011 roku podpisał trzyletni kontrakt z Sunderlandem.
Vaughan ma za sobą występy w reprezentacji Walii U-19 i U-21. W dorosłej kadrze zadebiutował 26 maja 2003 w przegranym 1:0 meczu z USA. Dotychczas rozegrał w niej 38 spotkań.

</doc>
<doc id="1492241" url="https://pl.wikipedia.org/wiki?curid=1492241" title="Adem Ljajić">
Adem Ljajić

Adem Ljajić (cyr. Адем Љајић; ur. 29 września 1991 w Novim Pazarze) – serbski piłkarz grający na pozycji pomocnika. Od 2019 roku zawodnik Beşiktaşu JK.
Życiorys.
Kariera klubowa.
Jest wychowankiem belgradzkiego FK Partizan. W czasach juniorskich trenował także w FK Josanica (1998–2004). Do seniorskiego zespołu Partizana dołączył 1 lipca 2008. W rozgrywkach Super liga Srbije zadebiutował 17 sierpnia 2008 w wygranym 1:0 meczu z Banatem Zrenjanin. Do gry wszedł w 56. minucie, zastępując Miloša Bogunovicia. Pierwszego gola w lidze zdobył 23 listopada 2008 w wygranym 5:1 spotkaniu z OFK Beograd. W debiutanckim sezonie rozegrał 24 mecze ligowe, w których strzelił 5 goli. Wraz z Partizanem dwukrotnie został mistrzem kraju i raz zdobył jego puchar. W 2009 roku porozumiał się odnośnie do transferu z angielskim Manchesterem United, do którego miał trafić wspólnie z Zoranem Tošiciem. Przenosiny nie doszły jednak do skutku ze względu na problemy z uzyskaniem zezwolenia na pracę w Wielkiej Brytanii. Ostatecznie 13 stycznia 2010 odszedł za około 6,8 miliona euro do włoskiego ACF Fiorentina. W Serie A po raz pierwszy zagrał 31 stycznia 2010 z Cagliari Calcio (2:2). W 81. minucie zmienił Manuela Pasquala. W sumie we Fiorentinie występował w latach 2010–2013. Zagrał w tym czasie w 78 meczach w lidze i zdobył 15 bramek. 28 sierpnia 2013 został piłkarzem AS Roma, a kwota transferu wyniosła 12 milionów euro. Od 31 sierpnia 2015 do 30 czerwca 2016 przebywał na wypożyczeniu w Interze Mediolan, który otrzymał opcję transferu definitywnego. 18 lipca 2016 został wykupiony przez Torino FC za 9 milionów euro. 31 sierpnia 2018 został wypożyczony do tureckiego Beşiktaşu JK.
Kariera reprezentacyjna.
Reprezentował Serbię w kategoriach wiekowych do lat 17, 19 i 21. W seniorskiej reprezentacji zadebiutował 17 listopada 2010 wygranym 1:0 towarzyskim meczu z Bułgarią. Grał do 85. minuty, po czym zmienił go Pavle Ninkov. Ze względu na odmowę śpiewania serbskiego hymnu bywał pomijany przez selekcjonera Sinišę Mihajlovicia przy powołaniach do reprezentacji. Zapowiedział, że nie będzie grał w kadrze do czasu obowiązywania wymogu śpiewania hymnu. W 2018 roku został powołany do kadry na mistrzostwa świata w Rosji.
Życie prywatne.
Z pochodzenia jest Boszniakiem. Jest również praktykującym muzułmaninem.

</doc>
<doc id="1492248" url="https://pl.wikipedia.org/wiki?curid=1492248" title="Odznaki jednostek zmechanizowanych Wojska Polskiego">
Odznaki jednostek zmechanizowanych Wojska Polskiego

Odznaki jednostek zmechanizowanych Wojska Polskiego – opis odznak pułkowych i brygadowych jednostek zmechanizowanych Wojska Polskiego.

</doc>
<doc id="1492249" url="https://pl.wikipedia.org/wiki?curid=1492249" title="Yared Shegumo">
Yared Shegumo

Yared Neda Shegumo (ur. 10 stycznia 1983 w Addis Abebie) – polski lekkoatleta pochodzenia etiopskiego, specjalista od średnich i długich dystansów. Były halowy rekordzista Polski w biegu na 3000 metrów.
Życiorys.
Yared Shegumo urodził się w 1983 roku. W 1999 roku po raz pierwszy przybył do Polski, gdzie w Bydgoszczy odbywały się mistrzostwa świata kadetów w lekkoatletyce. Podczas tych mistrzostw wystąpił w biegu na 400 metrów odpadając w półfinale. Po mistrzostwach uciekając przed poborem do armii zdecydował się nie wracać do kraju, odłączył się od reprezentacji Etiopii i z pomocą spotkanego w Polsce Etiopczyka znalazł się w obozie dla uchodźców w Otrębusach. Początkowo trenował w Polonii Warszawa biegi sprinterskie, ale wkrótce przeniesiono go do biegaczy średniodystansowych. Polski Związek Lekkiej Atletyki wystąpił w tym czasie z wnioskiem o oficjalne przeniesienie Shegumo do reprezentacji Polski, co nastąpiło w sierpniu 2003 roku.
We wrześniu 2003 roku przyjął polskie obywatelstwo. W lutym 2004 roku w Lipsku pobił halowy rekord Polski na 3000 metrów, ale nie przeniesiono go wówczas do grupy długodystansowców. Do jego największych sukcesów należały wówczas: 3-krotne młodzieżowe mistrzostwo kraju (2003 – 5000 m, 2005 – 800 m i 1500 m) oraz 2-krotne Halowe Mistrzostwo Polski (2004 i 2006 – 3000 m). Reprezentował Polskę na Halowym Pucharze Europy (2004 – 5. miejsce na 3000 m) w Lipsku oraz dwukrotnie na Superlidze Pucharu Europy w lekkoatletyce – 3. miejsce w 2005 we Florencji oraz 7. miejsce w 2006 w Maladze (oba biegi na 3000 m).
W następnych latach nie osiągał dość dobrych wyników i z tego powodu nie otrzymywał dofinansowania, w związku z czym wyjechał do Wielkiej Brytanii, gdzie pracował jako ochroniarz i operator wózka widłowego. Kiedy zaoszczędził dość pieniędzy, wrócił do Polski w 2011 roku. Przez cały ten okres miał przerwę w wyczynowym uprawianiu lekkoatletyki.
W 2011 wygrał największą w Polsce masową imprezę biegową "Biegnij Warszawo" (10 kilometrów) z czasem 29:37 s.
Od 2012 roku trenuje biegi maratońskie, często wyjeżdża na sesje treningowe do Etiopii. W 2012 w swoim debiucie w maratonie został mistrzem Polski na tym dystansie.
W 2013 zwyciężył w 35. Maratonie Warszawskim z czasem 2:10:34.
W 2014 zajął 2. miejsce w maratonie na 22. Lekkoatletycznych Mistrzostwach Europy w Zurychu.
W 2016 znalazł się w reprezentacji Polski na Letnie Igrzyska Olimpijskie w Rio de Janeiro.
w 2018 zdobył drugi raz w karierze złoty medal mistrzostw Polski w maratonie.
Żonaty z Birtukan, para ma córkę Elroie (ur. 2012) i syna Arona (ur. 2014).
Rekordy życiowe.
Na drodze

</doc>
<doc id="1492252" url="https://pl.wikipedia.org/wiki?curid=1492252" title="Jan Bobola (1545–1605)">
Jan Bobola (1545–1605)

 Jan Bobola herbu Leliwa (ur. 1545, zm. 5 grudnia 1605) – dziedzic dóbr koło Krosna, stryj św. Andrzeja Boboli.
Urodził się w 1545 w rodzinie szlacheckiej jako syn Krzysztofa Boboli i Elżbiety Wielopolskiej.
Był bratem Andrzeja i Mikołaja - (według ks. Poplatka) ojca św. Andrzeja, oraz siostry Anny Drohojowskiej.
Mąż Urszuli Dmosieckiej miał wielodzietną rodzinę; trzy córki i pięciu synów: 
Posiadał on w 1578 r. część wsi Winiary Większe, (pow. Sandomierz). W 1594 r., jako podkomorzy sandomierski, otrzymał wójtostwo w Pawłowie - wsi, należącej do benedyktynów świętokrzyskich (pow. Sandomierz), w nagrodę zasług im wyświadczonych. 
W imieniu brata swego Andrzeja (podkomorzego koronnego), pełnił on funkcje namiestnika w parafii Dobrowoda. W tym charakterze stawał w konsystorzu sandomierskim w 1595 r., w sprawie dziesięciny, należnej plebanowi sandomierskiemu.
Epitafium Jana z czerwonego piaskowca ufundowane przez syna Jakuba zachowało się do dziś w kościele św. Marii Magdaleny w Dobrowodzie. 

</doc>
<doc id="1492253" url="https://pl.wikipedia.org/wiki?curid=1492253" title="Scott McInnis">
Scott McInnis

Scott McInnis (ur. 9 maja 1953) – amerykański polityk.
W latach 1993–2005 z ramienia Partii Republikańskiej przez sześć dwuletnich kadencji Kongresu Stanów Zjednoczonych reprezentował trzeci okręg wyborczy w stanie Kolorado w Izbie Reprezentantów Stanów Zjednoczonych.

</doc>
<doc id="1492254" url="https://pl.wikipedia.org/wiki?curid=1492254" title="Transamazônica">
Transamazônica



</doc>
<doc id="1492256" url="https://pl.wikipedia.org/wiki?curid=1492256" title="Gold Coast United FC">
Gold Coast United FC

Gold Coast United FC – australijski, klub piłkarski z siedzibą w Gold Coast (Queensland). Założony w 2008 roku; w latach 2009 – 2012 klub występował w rozgrywkach A-League, rozwiązany w 2012 roku. W sierpniu 2017 roku klub został reaktywowany, występuje w rozgrywkach National Premier Leagues Queensland.
Historia.
Football Federation Australia (FFA) krajowy organ zarządzający ligą piłkarską A-League zaplanowała na sezon 2008/2009 powiększenie ligi do dziesięciu zespołu. FFA zaakceptowała dwie oferty pod roboczymi nazwami Gold Coast Galaxy FC oraz Northern Thunder FC. Oferta zespołu Gold Coast Galaxy została poparta przez potentata na rynku nieruchomości Freda Taplina. Pomimo uzyskania zgody dla oferty Gold Coast Galaxy, zespół dopiero w kolejnym sezonie 2009/2010 przystąpił do rozgrywek krajowych. Spowodowane to było wycofaniem się głównego sponsora oferty Northern Thunder FC. W wyniku przesunięcia daty zwiększenia liczby zespołów występujący w A-League, FFA do końca czerwca 2008 roku otrzymała 10 nowych ofert związanych z przystąpieniem drużyn do ligi krajowej. W dniu 3 czerwca 2008 roku Fred Taplin przestał się ubiegać o licencja dla zespołu z Gold Coast, jednocześnie w tym samym dniu oferta uzyskała nowe wsparcie finansowe ze strony przedsiębiorcy górniczego Clive'a Palmera. Ostatecznie w sierpniu 2008 roku oferta została zaakceptowana przez dyrektora generalnego FFA Bena Buckleya w wyniku spełnienia wszystkich wymogów prawnych.
A-League.
Debiut w A-League nastąpił w 8 sierpnia 2009 roku, na stadionie Lang Park. Gold Coast United wygrało spotkanie z zespołem Brisbane Roar 3:1. Zespół w latach 2009–2012 prowadzony był przez trenera Mirona Bleiberga. W pierwszym sezonie Gold Coast United zajęło 3 miejsce w lidze i tym samym awansowało do serii finałowej rozgrywek. Drużyna w tej fazie sezonu w meczu eliminacyjnym zmierzyła się z zespołem Newcastle United Jets, mecz zakończył się wynikiem 0:0, a w rzutach karnych wygrała drużyna Newcastle Jets.
W przerwie pomiędzy sezonami 2009/2010 a 2010/2011 ogłoszono, iż właściciel klubu Clive Palmer w dniu 9 kwietnia 2010 roku zakończył finansowanie klubu Gold Coast United co groziło jednocześnie natychmiastową likwidacją drużyny. Jednak do takiej sytuacji nie doszło, a Palmer pozostał głównym udziałowcem klubu. Dyrektor naczelny klubu Clive Mensink zaprzeczył również tym informacją, ale jednocześnie poinformował, że klub będzie zmuszony do przeprowadzenia zmian w strukturze własnościowej.
Pod koniec sezonu 2011/2012, FFA w dniu 29 lutego 2012 roku zawiesiła licencję zespołowi Gold Coast United zarządzaną przez Clive Palmera, jednocześnie klubowi pozwolono rozegrać cztery ostatnie spotkania i tym samym dokończyć sezon zasadniczy. Na dziesięć dni przed decyzją FFA z klubem pożegnał się jej szkoleniowiec Miron Bleiberg, do końca sezonu drużynę poprowadził trener tymczasowy Mike Mulvey. Klub po ogłoszeniu decyzji FFA miał sześć tygodni na znalezienie nowego sponsora i tym samym mógłby uzyskać licencje na występy w sezonie 2012/2013. Ostateczna decyzja FFA o nieprzyznaniu licencji na nowy sezon została ogłoszona w dniu 5 kwietnia 2012 roku.
Reaktywacja klubu.
W dniu 3 sierpnia 2017 roku klub został oficjalnie reaktywowany i od sezonu 2018 dołączył do rozgrywek stanowych National Premier Leagues Queensland.
The M1 Derby.
The M1 Derby określenie spotkań rozgrywanych pomiędzy Gold Coast United FC i Brisbane Roar FC w latach 2009 – 2012. Rywalizacja obu zespołów wynikała z ich bliskiego położenia geograficznego, między miastami Gold Coast i Brisbane odległość wynosi około 80 km (w linii prostej). Pierwsze spotkanie zostało rozegrane 8 sierpnia 2009 roku i zakończyło się zwycięstwem klubu Gold Coast United w stosunku 2:1. Natomiast ostatnie spotkanie zostało rozegrane w sezonie 2011/2012 w dniu 25 marca 2012 roku i zakończyło się porażką klubu Gold Coast United w stosunku 1:2. Rywalizacja pomiędzy zespołami dobiegła końca wraz z decyzją FFA o nieprzyznaniu licencji klubowi Gold Coast United na kolejny sezon (2012/2013) w A-League.
Rekordy.
Poniżej zaprezentowano rekordy klubu w rozgrywkach A-League.
Najwyższa wygrana:
Najwyższa porażka:
Najwięcej zwycięstw z rzędu:
Najwięcej porażek z rzędu:
Najdłuższa seria bez przegranego meczu:
Najdłuższa seria bez wygranego meczu:

</doc>
<doc id="1492262" url="https://pl.wikipedia.org/wiki?curid=1492262" title="Orestes Macedoński">
Orestes Macedoński

Orestes - król Macedonii z dynastii Argeadów. Orestes objął tron jako mały chłopiec, nie mógł więc sprawować rządów samodzielnie. Stanowisko regenta powierzono jego wujowi Aeroposowi. W roku 397 p.n.e Aeropos przejął władzę królewską, a źródła nie wspominają od tej pory o Orestesie.

</doc>
<doc id="1492263" url="https://pl.wikipedia.org/wiki?curid=1492263" title="Thomas Wyss">
Thomas Wyss

Thomas Wyss (ur. 29 sierpnia 1966) – szwajcarski piłkarz grający na pozycji środkowego pomocnika.
Kariera klubowa.
Karierę piłkarską Wyss rozpoczął w zespole FC Luzern. W sezonie 1985/1986 zadebiutował w jego barwach w szwajcarskiej pierwszej lidze, ale poza debiutem nie zaliczył więcej spotkań w klubie z Lucerny. Odszedł więc do FC Aarau i przez 2,5 roku grał tam w pierwszym składzie. Na początku 1989 roku został zawodnikiem Grasshopper Club i już w pierwszym sezonie spędzonym w tym klubie zdobył Puchar Szwajcarii. Rok później, czyli w 1990 roku, wywalczył z Grasshoppers dublet – mistrzostwo oraz puchar kraju. Po tych dwóch sukcesach przeszedł do FC Sankt Gallen. Tam Thomas spędził trzy sezony, jednak nie osiągnął większych sukcesów. W sezonie 1993/1994 ponownie grał w FC Aarau, a następnie trafił do FC Luzern. Tam grał do końca swojej kariery. W 1997 roku wystąpił w finale Pucharu Szwajcarii. Swój ostatni mecz w karierze rozegrał w 2002 roku.
Kariera reprezentacyjna.
W reprezentacji Szwajcarii Wyss zadebiutował 5 czerwca 1988 roku w zremisowanym 1:1 towarzyskim meczu z Hiszpanią. W 1994 roku został powołany przez selekcjonera Roya Hodgsona do kadry Mistrzostwa Świata w Stanach Zjednoczonych. Tam jednak był rezerwowym i rozegrał tylko jedno spotkanie grupowe, zremisowane 1:1 ze Stanami Zjednoczonymi. W lutym 2000 roku rozegrał swoje ostatnie spotkanie w kadrze narodowej – z Omanem (4:1). Łącznie w reprezentacji Helwetów rozegrał 11 spotkań.

</doc>
<doc id="1492269" url="https://pl.wikipedia.org/wiki?curid=1492269" title="Samodzielna Grupa Operacyjna „Śląsk”">
Samodzielna Grupa Operacyjna „Śląsk”

 
Samodzielna Grupa Operacyjna „Śląsk” (SGO „Śląsk”) – grupa operacyjna Wojska Polskiego II RP, improwizowana we wrześniu 1938 w celu rewindykacji Zaolzia.
Organizacja i obsada personalna (w nawiasach podano jednostki macierzyste).
Dowództwo
Sztab
Kombinowana Dywizja Piechoty
21 Dywizja Piechoty Górskiej – płk Józef Kustroń23 Górnośląska Dywizja Piechoty – płk Jan Jagmin-SadowskiWielkopolska Brygada Kawalerii – gen. bryg. Roman AbrahamKombinowany Pułk Kawalerii (Pomorska BK)10 Brygada Kawalerii – płk dypl. Antoni Durski-Trzaska (od 24 X płk dypl. Stanisław Maczek)Śląska Brygada Obrony Narodowej – płk dypl. Józef GizaŚląsko-Cieszyńska Półbrygada Obrony Narodowej – ppłk dypl. Jan GabryśSzkolny pułk KOP (16 plutonów z Centralnej Szkoły Podoficerów KOP w Osowcu)pododdziały Straży GranicznejBatalion „Różan” (Batalion Manewrowy Ośrodka Wyszkolenia Rezerw Piechoty w Różanie)
1 Batalion Czołgów – mjr Adam Kubin1 Batalion Saperów – mjr Henryk vel Zygmunt Pieńkowski3 Batalion Strzelców – ppłk Marian WierońskiZmotoryzowany Dywizjon Artylerii Najcięższej – ppłk Piotr Jezierski18 Dywizjon Artylerii Ciężkiej – ppłk dypl. Władysław IV Brzozowski2 Kompania Przeciwpancerna (2 i 4 pp Leg. z 2 DP)22 Kompania Przeciwpancerna (2, 5 i 6 pspodh. z 22 DPG)ciężki pociąg pancerny nr 260 – kpt. Bronisław KorobowiczLegion Zaolziański – ppłk dypl. Ludwik Zychgrupy bojowe Organizacji „B” – mjr Feliks Arkenstein
Lotnictwo:
Razem:

</doc>
<doc id="1492271" url="https://pl.wikipedia.org/wiki?curid=1492271" title="Samodzielna Grupa Operacyjna &quot;Śląsk&quot;">
Samodzielna Grupa Operacyjna &quot;Śląsk&quot;



</doc>
<doc id="1492272" url="https://pl.wikipedia.org/wiki?curid=1492272" title="Son of the Blue Sky">
Son of the Blue Sky

Son of the Blue Sky – piosenka polskiego zespołu rockowego Wilki, z płyty "Wilki". Poświęcona jest Adamowi Żwirskiemu, przyjacielowi Roberta i ówczesnemu basiście, który zmarł z powodu przedawkowania heroiny w trakcie sesji nagraniowej do płyty. Jest to – obok "Eli Lama Sabachtani" – jeden z najbardziej znanych utworów tej grupy. Tekst i muzykę napisał Robert Gawliński.

</doc>
<doc id="1492274" url="https://pl.wikipedia.org/wiki?curid=1492274" title="Péter Gulácsi">
Péter Gulácsi

Péter Gulácsi (wym. ; ur. 6 maja 1990 w Budapeszcie) – węgierski piłkarz występujący na pozycji bramkarza w niemieckim klubie RB Leipzig oraz w reprezentacji Węgier.
Kariera klubowa.
W lecie 2007 Gulácsi na zasadzie rocznego wypożyczenia dołączył do Liverpoolu. Rok później w ostatni dzień okna transferowego angielski klub podpisał z zawodnikiem definitywny kontrakt ważny do 2010.
7 czerwca 2013 roku podpisał kontrakt z Red Bull Salzburg. W 2015 przeszedł do RB Leipzig.
Kariera reprezentacyjna.
W maju 2008 po raz pierwszy został powołany do reprezentacji Węgier i był rezerwowym w zremisowanym 1:1 meczu towarzyskim z Chorwacją.
Sukcesy.
Klubowe.
RB Leipzig

</doc>
<doc id="1492275" url="https://pl.wikipedia.org/wiki?curid=1492275" title="Peter Gulacsi">
Peter Gulacsi



</doc>
<doc id="1492282" url="https://pl.wikipedia.org/wiki?curid=1492282" title="Bartłomiej Rapetti">
Bartłomiej Rapetti

Bartolomeo Rapetti (w Polsce zwany Bartłomiej) (ur. 19 sierpnia 1884 w Morsasco w Piemoncie, zm. 29 maja 1964 w Rzymie) – pasjonista, pierwszy przełożony klasztoru w Przasnyszu i polskiej fundacji zgromadzenia.
Włoch, syn Marco i Dominiki Rapetti. Do zgromadzenia pasjonistów wstąpił w listopadzie 1899 r. Pierwsze śluby zakonne złożył 6 listopada 1900. Po wyświęceniu na kapłana 1 listopada 1908 był asystentem mistrza i od 1919 mistrzem nowicjatu swej prowincji w Cameri.
W listopadzie 1923 r. wyznaczony został przez władze generalne zgromadzenia pasjonistów na przełożonego fundacji polskiej i klasztoru w Przasnyszu. Do Przasnysza przybył razem z o. Tyburcjuszem Menicą, o. Piusem Falco i br. Wacławem Kamińskim 7 grudnia 1923 w przeddzień nieszporów o Niepokalanym Poczęciu Matki Bożej, które odbyły się wtedy po raz pierwszy od 10 lat.
Był człowiekiem o niezwykle silnej osobowości, oddanym zgromadzeniu, wymagającym wobec siebie i innych, ale w polityce personalnej zbyt często kierującym się osobistymi sympatiami i antypatiami. Położył ogromne zasługi w dziele odbudowy kościoła i klasztoru pobernardyńskiego w Przasnyszu i organizacji drugiej placówki zakonnej w Sadowiu k. Ostrowa Wielkopolskiego (1932). W przeciwieństwie do o. Piusa niezbyt dobrze radził sobie z nauką języka polskiego. Do końca pobytu w Polsce kaleczył polszczyznę i nasycał ją słówkami włoskimi. Gdy kiedyś podczas jednego z odpustów podano mu do stołu sałatę ze śmietaną, miał odpowiedzieć, że lubi "insalate z panną" ("panna" to po włosku "śmietana").
Gdy w 1933 r. polska fundacja pasjonistów została podniesiona do rangi komisariatu – jednostki administracji zakonnej zależnej bezpośrednio od generała, stanął na jej czele. Był też mistrzem nowicjatu i przełożonym domu w Sadowiu.
W sierpniu 1936 r. władza państwa nie przedłużyła zakonnikowi wizy pobytowej w Rzeczypospolitej Polskiej i padre Bartolomeo musiał opuścić Polskę. Jednym z powodów zakończenia jego pobytu było pismo Urzędu Wojewódzkiego w Poznaniu, w którym Włochowi zarzucano m.in. przychylne ustosunkowanie się do opozycji politycznej i brak przejawów działalności prorządowej wśród zakonników.
Po powrocie do Italii został włączony do wspólnoty domu generalnego w Rzymie, gdzie został głównym doradcą w sprawach polskich. W latach 1936-1938 był także dyrektorem polskich studentów teologii na Monte Celio w Rzymie. W 1955 został spowiednikiem i kapelanem sióstr pasjonistek klauzurowych w Campagnano pod Rzymem. Po 1960 zapadł na zdrowiu. Polskim zakonnikom, odwiedzającym go w szpitalu w 1964 podczas 38. kapituły generalnej pasjonistów powiedział, że ofiaruje Bogu swoje cierpienia za sobór, za Polskę i za kapitułę. Zmarł w rzymskiej klinice sióstr z Little Company of Mary. W Przasnyszu za spokój jego duszy została odprawiona uroczysta msza święta.

</doc>
<doc id="1492283" url="https://pl.wikipedia.org/wiki?curid=1492283" title="Grupa Operacyjna „Tarnów”">
Grupa Operacyjna „Tarnów”

Grupa Odwodów Naczelnego Wodza „Tarnów” (GO „Tarnów”) – odwód Naczelnego Wodza.
Planowana jako zgrupowanie odwodowe Naczelnego Wodza do wsparcia Armii „Karpaty”, nie została sformowana. Jej jednostki włączono do innych związków operacyjnych. Nie wyznaczono jej dowódcy.

</doc>
<doc id="1492284" url="https://pl.wikipedia.org/wiki?curid=1492284" title="Grupa Operacyjna &quot;Tarnów&quot;">
Grupa Operacyjna &quot;Tarnów&quot;



</doc>
<doc id="1492285" url="https://pl.wikipedia.org/wiki?curid=1492285" title="Odwód Naczelnego Wodza &quot;Tarnów&quot;">
Odwód Naczelnego Wodza &quot;Tarnów&quot;



</doc>
<doc id="1492286" url="https://pl.wikipedia.org/wiki?curid=1492286" title="Odwód Naczelnego Wodza Tarnów">
Odwód Naczelnego Wodza Tarnów



</doc>
<doc id="1492287" url="https://pl.wikipedia.org/wiki?curid=1492287" title="Grupa Operacyjna &quot;Czersk&quot;">
Grupa Operacyjna &quot;Czersk&quot;



</doc>
<doc id="1492289" url="https://pl.wikipedia.org/wiki?curid=1492289" title="Okulary (nowela)">
Okulary (nowela)

Okulary (ang. "The Spectacles") – nowela Edgara Allana Poe, opublikowana w 1844 roku, utrzymana w stylu komediowym.
Treść.
22-letni narrator Napoleon Buonaparte, zmienia ostatni człon swojego nazwiska z „Froissart” na „Simpson”, by odziedziczyć dużą sumę pieniędzy od dalekiego kuzyna Adolphusa Simpsona.
Podczas wizyty w operze spostrzega piękną kobietę wśród publiczności i zakochuje się w niej od pierwszego wejrzenia. Długo opisuje jej piękno, chociaż nie jest w stanie dobrze jej się przyjrzeć, mając słaby wzrok. Jest świadom tego, że powinien nosić okulary, lecz w swej próżności, nie chce ich założyć. Jego przyjaciel rozpoznaje w kobiecie Madame Eugenie Lalande, bogatą wdowę i obiecuje mu ją przedstawić. Narrator zaleca się do niej i proponuje małżeństwo. Kobieta prosi go aby złożył przysięgę, że w czasie nocy poślubnej założy okulary.
Gdy je zakłada, widzi przed sobą bezzębną, starą kobietę. Wyraża przerażenie spowodowane jej wyglądem, spotęgowane jeszcze odkryciem, iż ma ona 82 lata. Kobieta zaczyna grzmieć na jej głupiego potomka, zwracając się do niego Napoleonie Bonaparte Froissartcie. Narrator zdaje wtedy sobie sprawę, że jest ona jego prababką. Madame Lalande, która jest również panią Simpson, przyjechała do Ameryki, aby spotkać się z dziedzicem jej męża. Towarzyszyła jej o wiele młodsza krewna, Madame Lalande. Za każdym razem, gdy narrator mówi o Madame Lalande, jego rozmówcy są przekonani, że ma on na myśli młodszą kobietę. Gdy starsza Madame Lalande odkrywa, że została pomylona z młodszą krewną ze względu na słaby wzrok narratora, uświadamiając sobie jednocześnie, że ten omyłkowo zalecał się do niej zamiast być uprzejmym dla krewnej, postanawia się odegrać i skrzętnie planuje oszustwo w postaci udawanego małżeństwa. Nowela kończy się ślubem narratora z młodszą Madame Lalande a ten przysięga, że "już nikt go nie spotka bez okularów".
Tematyka.
Poza medyczną troską o wzrok narratora, sugerującą posłuszeństwo lekarzowi, Poe zdaje się podejmować temat miłości od pierwszego wejrzenia. Już pierwsze zdania noweli wskazują, że "w modę weszło wyśmiewanie tej idei". Dzieło natomiast jest próbą dodania do "innych, niemal niezliczonych instancji, prawdziwości stanowiska", że taka miłość jednak istnieje. Ironią jest, że narrator nie ma sposobności do "pierwszego wejrzenia" na kobietę, w której zakochuje się, nie mając na sobie okularów.
Poe uwypukla także problem próżności. Narrator zmienia swoje nazwisko o większej reputacji z Froissart na Simpson, takie „częściej używane i plebejskie” tylko po to aby przejąć spadek. Jak sam twierdzi oryginalne nazwisko wywoływało w nim „wielką dumę”, a owa duma nie pozwala mu nosić okularów. Madame Laland przyznaje, że chciała dać mu nauczkę.
Nazwisko Napoleon Buonoparte odnosi się w oczywisty sposób do Korsykanina, generała Napoleona.
Publikacja.
"Okulary" zostały po raz pierwszy opublikowane w "Philadelphia Dollar Newspaper" 27 marca 1844 roku. Krytycy sugerowali, że nowela może się dobrze sprzedać, bo jest relatywnie obszerna, a także ponieważ cechuje się sporą dawką humoru. Jej przedruk datuje się na marzec 1845 roku w "Broadway Journal". Sam Poe przyznawał, że nie był świadom "korzystnej długości "Okularów" do momentu, gdy było już za późno, by zaradzić złu".
Krytyka.
Redakcja "Dollar Newspaper" wydrukowała "Okulary" z komentarzem, że pochodzi ona spod zdolnego i czystego pióra Poe i ustępuje tylko popularnej noweli "Złoty żuk". Redaktor John Stephenson Du Solle robiąc przedruk opowieści w dzienniku "The Spirit of the Times" w Filadelfii mówił, że "Historia Poe sama w sobie jest warta tego, aby podwoić cenę gazety".

</doc>
<doc id="1492293" url="https://pl.wikipedia.org/wiki?curid=1492293" title="Oświata w Australii">
Oświata w Australii

W Australii edukacja jest obowiązkowa od 6. do 15. roku życia. 
Samorządy stanowe finansują szkoły szczebla podstawowego i średniego, większość szkół tych szczebli to bezpłatne szkoły państwowe. 
Rząd federalny finansuje szkolnictwo wyższe. Najstarszą (jedną z 4 działających) akademią naukową jest Australijska Akademia Nauk Społecznych założona w 1971 roku. Najstarszym spośród 36 uniwersytetów stanowych, jest Uniwersytet w Sydney założony w 1850 roku. Od 1946 roku działa też federalny Australian National University w Canberze. W Australii działają także liczne towarzystwa naukowe.
W 1992 roku na australijskich uczelniach studiowało 559 tys. studentów.

</doc>
<doc id="1492298" url="https://pl.wikipedia.org/wiki?curid=1492298" title="Port Szczecin-Świnoujście">
Port Szczecin-Świnoujście



</doc>
<doc id="1492299" url="https://pl.wikipedia.org/wiki?curid=1492299" title="Balk (Holandia)">
Balk (Holandia)

Balk - wieś położona w północnej Holandii, we Fryzji, w gminie Gaasterland-Sloten, której jest ośrodkiem administracyjnym. 
Znana przystań dla jachtów, dogodne położenie w pobliżu jeziora Slotermeer.

</doc>
<doc id="1492300" url="https://pl.wikipedia.org/wiki?curid=1492300" title="Plac Imbramowski">
Plac Imbramowski

Plac Imbramowski – plac targowy w północnej części Krakowa, na terenie dawnej gminy katastralnej Prądnik Biały. Mieści się przy ul. Opolskiej, przez którą biegnie szereg linii komunikacyjnych.
Plac Imbramowski cieszy się popularnością wśród mieszkańców dzięki: różnorodności towarów i producentów, polskim, ekologicznym produktom i towarom.
Plac przechodził liczne metamorfozy. Niegdyś było to niezorganizowane miejsce na obrzeżach miasta, do którego zjeżdżali wozami rolnicy z okolicznych wsi ze swoimi produktami. Przez jakiś czas funkcjonowała tu dzika giełda samochodowa. Dziś jest to dobrze zaplanowane i zorganizowane targowisko, zadaszone, wyposażone w odpowiednią infrastrukturę. Asortyment sprzedawanych towarów jest ogromny i dawno już wyszedł poza ramy produktów rolnych. Klienci mogą tu skorzystać również z niektórych usług (m.in. fryzjer, kosmetyczka, ubezpieczenia), a także zjeść gorący posiłek.

</doc>
<doc id="1492301" url="https://pl.wikipedia.org/wiki?curid=1492301" title="Bertino">
Bertino



</doc>
<doc id="1492303" url="https://pl.wikipedia.org/wiki?curid=1492303" title="MDa">
MDa



</doc>
<doc id="1492306" url="https://pl.wikipedia.org/wiki?curid=1492306" title="Nagroda Kościelskiego">
Nagroda Kościelskiego



</doc>
<doc id="1492308" url="https://pl.wikipedia.org/wiki?curid=1492308" title="Mieszek włosowy">
Mieszek włosowy

Mieszek włosowy – wąska rurka w skórze, z której wyrasta włos. Na dnie mieszków leżą obszary dobrze unerwione i ukrwione (jest to miejsce aktywności tkankowej). Są one nazywane brodawkami włosowymi. Każdą otacza macierz zarodkowa, która składa się z aktywnie mnożących się komórek włosowych. Kiedy rozwijają się nowe komórki włosowe, najniższa część włosa kształtuje się w cebulce włosowej. Komórki rosną, wybijając się z mieszka, aż w końcu pojawiają się na powierzchni skóry jako włókna włosowe. Komórki stopniowo twardnieją i umierają. Włos jest uformowany z martwej tkanki, ale zachowuje sprężystość dzięki swej budowie chemicznej i zawartości keratyny.

</doc>
<doc id="1492313" url="https://pl.wikipedia.org/wiki?curid=1492313" title="Krecikówka">
Krecikówka

Krecikówka ("Anourosorex") – rodzaj ssaka z podrodziny ryjówek (Soricinae) w obrębie rodziny ryjówkowatych (Soricidae).
Zasięg występowania.
Rodzaj obejmuje gatunki występujące w północno-wschodnich Indiach, Chińskiej Republice Ludowej, Mjanmie, Wietnamie, Tajlandii i na Tajwanie. 
Morfologia.
Długość ciała (bez ogona) 51–119 mm, długość ogona 7–19 mm, długość tylnej stopy 11–20 mm; brak danych dotyczących masy ciała. Charakteryzują się małymi oczami i uszami oraz krótkim ogonem.
Systematyka.
Podział systematyczny.
Do rodzaju należą następujące współcześnie występujące gatunki:
Opisano również gatunki wymarłe:

</doc>
<doc id="1492316" url="https://pl.wikipedia.org/wiki?curid=1492316" title="Armata morska 130 mm Schneider-Creusot Model 1924">
Armata morska 130 mm Schneider-Creusot Model 1924



</doc>
<doc id="1492317" url="https://pl.wikipedia.org/wiki?curid=1492317" title="Grupa Operacyjna „Tadeusz”">
Grupa Operacyjna „Tadeusz”

Grupa Operacyjna „Tadeusz” (GO „Tadeusz”) - jedna z grup operacyjnych Wojska Polskiego okresu II Rzeczypospolitej.
Utworzona 4 września 1939 przez dowódcę Armii „Modlin” gen. bryg. Emila Karola Krukowicza-Przedrzymirskiego dla koordynacji działań 8 Dywizji Piechoty, 20 Dywizji Piechoty, Nowogródzkiej Brygady Kawalerii oraz przedmość „Płock” i „Wyszogród”.
Przedpołudniem 4 września dowódca Armii "Modlin" mianował Władysława Andersa dowódcą Grupy Operacyjnej „Tadeusz”. Autorzy monografii Armii „Modlin” stwierdzają, że gen. Anders uchylił się od wykonania powierzonego mu zadania, co doprowadziło do ostrej scysji z gen. Przedrzymirskim.

</doc>
<doc id="1492318" url="https://pl.wikipedia.org/wiki?curid=1492318" title="Tłumik wylotu">
Tłumik wylotu



</doc>
<doc id="1492321" url="https://pl.wikipedia.org/wiki?curid=1492321" title="Tłumik wydechowy">
Tłumik wydechowy

Tłumik wydechowy - jedna z części układu wydechowego, niezbędna do prawidłowego przetwarzania spalin wydobywających się z silnika spalinowego, a także do prawidłowego redukowania hałasu. 
Liczbę tłumików w układzie wylotowym dobiera się ze względu na właściwości tłumienia hałasu przez różne tłumiki. Zwykle stosuje się dwa lub trzy tłumiki wylotowe.
W układzie wydechowym mogą na ogół występować następujące elementy:

</doc>
<doc id="1492332" url="https://pl.wikipedia.org/wiki?curid=1492332" title="Bakhuizen">
Bakhuizen

Bakhuizen – wieś położona w północnej Holandii, we Fryzji, w gminie Gaasterland-Sloten.

</doc>
<doc id="1492334" url="https://pl.wikipedia.org/wiki?curid=1492334" title="Cerealis z Castellum">
Cerealis z Castellum

Cerealis z Castellum (V/VI wiek) – biskup Castellum w Afryce, przeciwnik arianizmu. W 480 roku toczył dysputę z ariańskim biskupem Maksyminem, na temat bóstwa Chrystusa i Ducha Świętego. Przebieg tej polemiki zapisał w "Książeczce przeciw Maksyminowi arianinowi". W roku 484 wziął udział w dyskusji z biskupami ariańskimi, wezwanymi do Kartaginy przez Huneryka, króla Wandalów.

</doc>
<doc id="1492337" url="https://pl.wikipedia.org/wiki?curid=1492337" title="Elahuizen">
Elahuizen

Elahuizen – wieś położona w północnej Holandii, we Fryzji, w gminie Gaasterland-Sloten.

</doc>
<doc id="1492339" url="https://pl.wikipedia.org/wiki?curid=1492339" title="Erbeskopf">
Erbeskopf

Erbeskopf – szczyt w paśmie Hunsrück w zachodnich Niemczech (Nadrenia-Palatynat) o wysokości 816 m n.p.m. Najwyższy punkt kraju związkowego Nadrenia-Palatynat i najwyższy punkt Niemiec na lewym brzegu Renu. Jest ośrodkiem narciarskim, znajduje się tu także tor saneczkarski.

</doc>
<doc id="1492340" url="https://pl.wikipedia.org/wiki?curid=1492340" title="Harich">
Harich

Harich – wieś położona w północnej Holandii, we Fryzji, w gminie Gaasterland-Sloten, około kilometr na północ od Balk.

</doc>
<doc id="1492341" url="https://pl.wikipedia.org/wiki?curid=1492341" title="Gröna linjen">
Gröna linjen

Gröna linjen lub Tub 1 – wspólna nazwa trzech linii sztokholmskiego metra. Na zieloną linię składają się linie T17, T18 i T19. Pierwsza linia metra w Szwecji.
Wszystkie linie składowe swoje początki mają w jednym ciągu, linie zaczynają się rozwidlać od Gullmarsplan.
T17 Åkeshov – Skarpnäck; 19,6 km
T18 Alvik – Farsta strand; 18,4 km
T19 Hässelby strand – Hagsätra; 28,6 km
Zielona linia liczy sobie 49 stacji, z czego 12 to stacje podziemne (3 skalne i 8 betonowych). Ma długość 41,25 km. Stacje T-Centralen, Gamla Stan i Slussen leżą również na linii czerwonej.
Historia.
Pierwsze prace budowlane rozpoczęły się w 1931, rozpoczęto budowę tunelu Katarina (również tunel południowy) między Skanstull a Slussen w dzielnicy Södermalm. Trzy lata później 1 października 1933 tunel oddano do użycia. Jeździły tędy tramwaje łączące okolice centrum z południowymi przedmieściami. Na odcinku 1,37 wybudowano dwie stacje: Södra Bantorget (dzisiaj Medborgarplatsen) i Ringvägen (dzisiaj Skanstull). Stacji końcowej Slussen nie było wówczas w planach, powstała on około 30 lat później.
Po połączeniu z południowymi przedmieściami zaczęto myśleć o rozwoju sieci w kierunku zachodnim. W 1934 można było przejechać mostem "Tranebergsbron" do Alviku. 10 lat później uruchomiono podziemny odcinek od Thorildsplanu do Islandstorget, przygotowano go do późniejszego ruchu metra.
Pierwotnie tunele miały być wykorzystywane tylko przez tramwaje. Po wysokim przyroście ludności zaczęto poważnie zastanawiać się nad osobną siecią metra. Za najważniejszą część uważano odcinek Hötorget–Slussen, plany jednak nie były wystarczająco szczegółowe.
Pierwszy odcinek metra otworzono 1 października 1950, połączył on Slussen z Hörakarängen. Następnie składy metra pojechały 9 września 1951 po skróconej trasie tramwajów z Gullmarsplan do Stureby, została ona w 1954 wydłużona do Högdalen. Na zachodzie metro również się rozwijało, tramwaje zastąpiono właśnie nim. W 1952 uruchomiono odcinek Vällingby-Hötorget. Istniały dwa oddzielne małe systemy metra, czekano na ich połączenie. Obie linie połączono w 1957, wówczas powstała dzisiejsza główna stacja T-Centralen oraz stacja powierzchniowa na Gamla Stanie. Stare Miasto położone jest na wyspie i do ruchu pociągów metra wykorzystuje się dawny most kolejowy, w użyciu są 4 z 5 torów.

</doc>
<doc id="1492346" url="https://pl.wikipedia.org/wiki?curid=1492346" title="Kolderwolde">
Kolderwolde

Kolderwolde – wieś położona w północnej Holandii, we Fryzji, najmniejsza miejscowość w gminie Gaasterland-Sloten.

</doc>
<doc id="1492348" url="https://pl.wikipedia.org/wiki?curid=1492348" title="Reakcja polikondensacji">
Reakcja polikondensacji



</doc>
<doc id="1492349" url="https://pl.wikipedia.org/wiki?curid=1492349" title="Grupa Operacyjna „Sieradz”">
Grupa Operacyjna „Sieradz”

Grupa Operacyjna "Sieradz" (GO "Sieradz") - grupa operacyjna Wojska Polskiego RP, improwizowana w czasie kampanii wrześniowej 1939.
Dowództwo GO "Sieradz" zorganizowane zostało na bazie dowództwa 10 Dywizji Piechoty. Dowódcą grupy został gen. bryg. Franciszek Dindorf-Ankowicz.

</doc>
<doc id="1492352" url="https://pl.wikipedia.org/wiki?curid=1492352" title="Polikondensat">
Polikondensat



</doc>
<doc id="1492353" url="https://pl.wikipedia.org/wiki?curid=1492353" title="Ludność Zamościa">
Ludność Zamościa

Liczba ludności Zamościa klasyfikuje miasto na 62. pozycji w Polsce (2. w województwie lubelskim), a powierzchnia wynosząca 30,34 km² daje miastu 175. miejsce (10. w województwie lubelskim).
Dawniej i obecnie.
W ciągu XVII i XVIII wieku liczba mieszkańców miasta (którymi byli nie tylko Polacy, ale też Grecy, Ormianie, Żydzi) utrzymywała się na poziomie kilku tysięcy, dopiero pod koniec XVIII stulecia wzrosła do ok. 10 000. Wiek XIX to okres wyraźnych wahań tej liczby, do czego przyczyniało się wiele wydarzeń historycznych, m.in. Powstanie listopadowe (1830 – 6 000, 1831 – 3 100). Po likwidacji twierdzy, wraz z rozwojem miasta na nowych terenach i dołączaniem pobliskich wsi przybywało także jego mieszkańców – w 1895 roku było ich 10 900. Dynamiczny wzrost utrzymywał się do I wojny światowej i w okresie międzywojennym. Jeszcze przed wybuchem I WŚ większość stanowili Żydzi – ok. 68% w 1913 roku (w połowie XIX wieku ok. 50%), jednak jeszcze przed II WŚ ich udział zmalał (do ok. 36%).
Podczas II WŚ Zamość utracił ok. 25% ludności (w 1944 roku było ich ok. 19 800). Powojenny wyż demograficzny na przełomie lat 50. i 60. poskutkował szybkim powrotem do przedwojennej liczby zamościan. Kolejny okres szczególnie dynamicznego wzrostu liczby mieszkańców to przełom lat 70. i 80., kiedy to Zamość uzyskał statut miasta wojewódzkiego.
Do roku 1982 przyrost naturalny rósł i wynosił 15,46‰, aby w kolejnych latach zacząć stopniowo maleć do 1,69‰ w roku 2004.
Największą liczbę mieszkańców Zamościa odnotowano w grudniu 1998 roku – 68 288 ludzi. W roku 1999 faktyczna liczba mieszkańców miasta spadła o ponad 1000, mimo dodatniego przyrostu rzeczywistego. Od tego roku ujemne jest również saldo migracji ( -4; zanotowane po raz pierwszy od lat 50. XX wieku), jakie nasilało się w kolejnych latach, a od roku 2002 decydujące o ujemnym przyroście rzeczywistym, mimo stale dodatniego przyrostu naturalnego. Po wspomnianym spadku w 1999 roku liczba zamościan stale się waha, ale nieznacznie, na zbliżonym poziomie (ok. 64–67 tys.). Wskaźnik feminizacji jest typowy jak dla większości miast w Polsce – na 100 mężczyzn przypada 112 kobiet.
Do takiej sytuacji prowadziło wiele czynników, wśród których można wymienić opuszczanie miasta głównie przez ludzi młodych, m.in. w poszukiwaniu lepszego miejsca pracy. Jest to jednak związane również z licznymi przeprowadzkami mieszkańców miasta do podmiejskich wsi (suburbia), gdzie obecnie powstaje dużo nowych domów jednorodzinnych.
Zatrudnienie.
Wśród ogółu zatrudnionej ludności większość pracuje tu w usługach – 72,1% (z niewielką przewagą usług rynkowych), natomiast w przemyśle i budownictwie ok. 19,4%; pozostałe 8,5% to zatrudnieni w rolnictwie i leśnictwie. Problem bezrobocia według danych GUS dla lipca 2012 r. obejmował ok. 14,3% aktywnych zawodowo (4,4 tys. osób).

</doc>
<doc id="1492354" url="https://pl.wikipedia.org/wiki?curid=1492354" title="Külz (Hunsrück)">
Külz (Hunsrück)

Külz (Hunsrück) – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Simmern-Rheinböllen. Do 31 grudnia 2019 wchodziła w skład gminy związkowej Simmern/Hunsrück.

</doc>
<doc id="1492362" url="https://pl.wikipedia.org/wiki?curid=1492362" title="Kilchberg (Zurych)">
Kilchberg (Zurych)

Kilchberg – wieś i gmina w Szwajcarii, w kantonie Zurych. Według danych z 2004 roku populacja liczyła 2,7 tys. mieszkańców.

</doc>
<doc id="1492366" url="https://pl.wikipedia.org/wiki?curid=1492366" title="Ewelina Kaufmann">
Ewelina Kaufmann

Ewelina Kaufmann – reżyser.
Życiorys.
Absolwentka warszawskiej Akademii Teatralnej, od 1999 roku prowadzi autorską grupę teatralną "Teatr la M.ort". Jako reżyser ma na swoim koncie 11 premier. Spektakle Teatru La M.ort były nagradzane na festiwalach oraz prezentowane na scenach w kraju i za granicą.

</doc>
<doc id="1492368" url="https://pl.wikipedia.org/wiki?curid=1492368" title="Wisna Lipszyc">
Wisna Lipszyc

Wisna Lipszyc (ur. 1926 w Warszawie, zm. 13 października 2020.) – polska malarka i pisarka żydowskiego pochodzenia.
Życiorys.
Urodziła się w Warszawie w rodzinie polsko-żydowskiej. Jej ojciec Samuel Józef Lipszyc (1890-1938) był Żydem, z zawodu inżynierem-agronomem, a matka Aldona Jastrzębska – Polką pochodzącą z Tbilisi. Początkowo mieszkała na Żoliborzu, na osiedlu Warszawskiej Spółdzielni Mieszkaniowej. Podczas II wojny światowej przebywała wraz z matką i rodzeństwem początkowo we wsi pod Tłuszczem, a następnie na warszawskich Bielanach. W 1946 zdała maturę. W latach 1947–1952 studiowała na Wydziale Grafiki Akademii Sztuk Pięknych w Warszawie.
Wisna Lipszyc tworzyła w technikach gwaszu, tempery, linorytu i malarstwa olejnego, a także wykonywała exlibrisy i tkaniny malowane. Miała sześć wystaw indywidualnych w Warszawie (1958, 1964, 1981, 1982, 1992, 2010), z których cztery były poświęcone "Albumowi Żydowskiemu". Uczestniczyła także w wielu wystawach zbiorowych w kraju i za granicą. Jej dzieła znajdują się w zbiorach prywatnych, a także m.in. w Bibliotece Narodowej w Warszawie, Gabinecie Rycin Biblioteki Uniwersyteckiej w Warszawie, Bibliotece Ossolineum we Wrocławiu, Muzeum Okręgowym w Bydgoszczy, Muzeum Regionalnym w Bieczu, Muzeum Mazowieckim w Płocku i Muzeum Okręgowym w Rzeszowie.
Wisna Lipszyc napisała także około 300 baśni wierszem.

</doc>
<doc id="1492369" url="https://pl.wikipedia.org/wiki?curid=1492369" title="Horgen">
Horgen

Horgen – miasto w północnej Szwajcarii, w kantonie Zurych, nad Jeziorem Zuryskim. Według danych z 2012 roku liczyło 19, 3 tys. mieszkańców.

</doc>
<doc id="1492371" url="https://pl.wikipedia.org/wiki?curid=1492371" title="Linia kolejowa nr 110">
Linia kolejowa nr 110

Linia kolejowa nr 110 – jednotorowa, zelektryfikowana linia kolejowa znaczenia miejscowego, łącząca stacje Gorlice Zagórzany i Gorlice.
Linia w całości znajduje się na terenie miasta Gorlice. Stanowi kolejowe połączenie z Fabryką Maszyn Górniczych Glinik, Rafinerią Nafty Glimar i z centrum Gorlic.
Charakterystyka techniczna.
Linia w całości jest klasy C3, maksymalny nacisk osi wynosi 221 kN dla lokomotyw oraz 196 kN dla wagonów, a maksymalny nacisk liniowy wynosi 71 kN (na metr bieżący toru). Linia wyposażona jest w sieć trakcyjną typu C120-2C, która jest dostosowana do maksymalnej prędkości 110 km/h, obciążalność prądowa wynosi 1725 A, a minimalna odległość między odbierakami prądu wynosi 20 m. Linia zaopatrzona jest w elektromagnesy samoczynnego hamowania pociągów. Linia podlega pod obszar konstrukcyjny ekspozytury Centrum Zarządzania Linii Kolejowych Kraków, a także pod Zakład Linii Kolejowych Nowy Sącz. Prędkość maksymalna poruszania się pociągów na linii wynosi 50 km/h, a jej prędkość konstrukcyjna wynosi 60 km/h. Obowiązują następujące maksymalne prędkości:
Na linii zostały wprowadzone ograniczenia jej użytkowania - posterunek Gorlice jest czynny w godzinach 8:00 – 20:00.

</doc>
<doc id="1492373" url="https://pl.wikipedia.org/wiki?curid=1492373" title="Koń meklemburski">
Koń meklemburski

Koń meklemburski pochodzi z Niemiec, jest używany jako koń wierzchowy, ale dawniej używano go jako konia pociągowego lub do celów wojskowych. Przed zjednoczeniem Niemiec koń meklemburski był uważany za wschodnioniemiecką wersję konia hanowerskiego. Obie rasy mają te same korzenie i obie krzyżowano z końmi holsztyńskimi, końmi trakeńskimi i końmi pełnej krwi angielskiej.
Pokrój.
Pokrój tej rasy jest podobny do pokroju konia hanowerskiego. Głowa o średniej wielkości i prostym profilu. Sylwetka zwarta z głęboką klatką piersiową i mocno zaznaczonym kłębem. Kończyny mocne o prawidłowej postawie ze zdrowymi i okrągłymi kopytami oraz łopatkami ustawionymi pod ładnym, ukośnym kątem.
Ogólne dane.
Typ rasowy – gorącokrwisty
Pochodzenie – Niemcy
Występowanie – Niemcy
Maść – gniada, kara lub kasztanowata
Wysokość w kłębie – 1,54 - 1,65 m
Typ użytkowy i przydatność – koń wierzchowy
Waga – lekka

</doc>
<doc id="1492374" url="https://pl.wikipedia.org/wiki?curid=1492374" title="Mięsień przywłosowy">
Mięsień przywłosowy

Mięsień przywłosowy, mięsień przywłośny (łac. "musculus arrector pili") – mięsień przyczepiony na jednym końcu do podstawy mieszka włosowego, na drugim zaś do dolnej tkanki naskórka. Gdy mięsień się kurczy, prostuje mieszek i włos, a wyprostowane włosy zatrzymują ciepłą warstwę powietrza wokół skóry.

</doc>
<doc id="1492375" url="https://pl.wikipedia.org/wiki?curid=1492375" title="Adélaïde Labille-Guiard">
Adélaïde Labille-Guiard

Adélaïde Labille-Guiard (ur. 11 kwietnia 1749 w Paryżu, zm. 24 kwietnia 1803 tamże) – francuska malarka neoklasyczna.
Życiorys.
Studiowała malarstwo miniaturowe u François-Elie Vincenta, z jego synem i późniejszym mężem François-André. Kolejnym jej nauczycielem był Maurice Quentin de La Tour. Wczesne prace wystawiała w Académie de Saint-Luc, a po jej zamknięciu w 1776 w Salon de la Correspondance. W 1769 poślubiła Louisa-Nicolasa Guiarda, jednak małżeństwo nie było udane i zakończyło się separacją w 1777 i ostatecznie rozwodem w 1793.
W 1783 po sukcesach w paryskim Salonie Adelajda została członkiem Académie Royale de Peinture et de Sculpture. Była jedną z trzech pierwszych kobiet, które zostały członkiniami Akademii. Dzięki protekcji została oficjalną malarką córek króla Francji Ludwika XV. W czasie rewolucji malowała portrety jej przywódców, pozowali jej m.in. Maximilien de Robespierre i członkowie Zgromadzenia Narodowego. Wystawiała nadal w paryskim Salonie, aktywnie zachęcała inne kobiety do udziału w życiu artystycznym. W 1799 wyszła za mąż za znanego od młodości malarza François-André Vincenta, zmarła w Paryżu w 1803.
Artystka malowała głównie portrety i sceny historyczne. Posługiwała się techniką olejną i pastelami, tworzyła też miniatury. Jej modelami byli arystokraci, członkowie rodziny królewskiej i rewolucjoniści. Jej rówieśniczką i jednocześnie największą konkurentką była Élisabeth Vigée-Lebrun. Obecnie dzieła obu malarek cieszą się jednakowym uznaniem.

</doc>
<doc id="1492377" url="https://pl.wikipedia.org/wiki?curid=1492377" title="Pomocnik św. Mikołaja">
Pomocnik św. Mikołaja

Pomocnik św. Mikołaja (ang. "Santa Apprentice", fr. "L'Apprenti Père Noël", 2006) – serial animowany produkcji francuskiej. Zawiera 52 odcinki. Emitowany od 31 października 2008 roku w paśmie Dwójka dzieciom w TVP2 oraz od 1 listopada 2008 roku na kanale MiniMini.
Wersja polska.
Opracowanie wersji polskiej: Telewizja Polska Agencja Filmowa
Reżyseria: 
Dialogi: Dorota Dziadkiewicz
Dźwięk i montaż: Urszula Bylica
Kierownictwo produkcji: Anna Jaroch
Tekst piosenki: Krzysztof Rześniowiecki
Wystąpili:
i inni
Piosenkę śpiewała: Danuta Stankiewicz

</doc>
<doc id="1492381" url="https://pl.wikipedia.org/wiki?curid=1492381" title="Birkenfeld">
Birkenfeld

Niemcy:
Inne:
Zobacz też:

</doc>
<doc id="1492385" url="https://pl.wikipedia.org/wiki?curid=1492385" title="Inokulacja">
Inokulacja

Inokulacja (łac. "inoculare") – wprowadzenie do danego ustroju patogenu w postaci wirusa, bakterii, grzyba lub pasożyta.
Wprowadzenie patogenu może nastąpić naturalnie poprzez przeniesienie przez owada kłującego (np. komara) lub wiatr. Wprowadzenie sztuczne wykorzystywane jest do szczepienia lub doświadczeń fitopatologicznych.
Obecnie słowo inokulacja używane jest głównie jako określenie szczepienia roślin poprzez wprowadzenie odpowiednich bakterii, grzybów mykoryzowych lub nawozów. Inokulacja może zostać przeprowadzana bezpośrednio na części rośliny (inokulacja korzenia, inokulacja pnia, inokulacja pniaka, szczepienie ziarna siewnego) lub też poprzez wprowadzenie odpowiednich dodatków do gleby (np. nawozu – inokulacja gleby).
W przeszłości praktykowano inokulację (szczepienie) ludzi za pomocą wirusa krowianki w celu ochrony przed ospą prawdziwą.
Ujęcie epidemiologiczne.
W epidemiologii inokulacja jest jedną z dróg szerzenia się zakażenia w mechanizmie kontaktu pośredniego. Rozumie się ją jako ekspozycję na zakażoną krew lub inny materiał zakaźny poprzez naruszenie ciągłości tkanek. W tym przypadku nośnikiem jest przedmiot powodujący naruszenie ciągłości tkanek.
Spotykamy się z dwoma sposobami inokulacji:
1. Celowe naruszenie ciągłości tkanek z zaniedbaniem zasad sterylności:
2. Przypadkowe naruszenie ciągłości tkanek niesterylnym przedmiotem:

</doc>
<doc id="1492387" url="https://pl.wikipedia.org/wiki?curid=1492387" title="Feliks Błaszkiewicz">
Feliks Błaszkiewicz

Feliks Błaszkiewicz (ur. 10 lipca 1893 w Samborze, zm. 4 lutego 1920 w Tarnopolu) – podporucznik obserwator Wojska Polskiego, kawaler Orderu Virtuti Militari. 
Życiorys.
Urodził się jako syn Piotra i Ewy z Czajkowskich. Po ukończeniu gimnazjum w rodzinnym Samborze rozpoczął studia na Politechnice Lwowskiej. 9 czerwca 1915 roku został powołany do cesarskiej i królewskiej armii do 77 pułku piechoty, a w okresie wrzesień–październik ukończył szkołę oficerską. Od 1 stycznia 1916 podczas walk na froncie pod Czerniowcami pełnił obowiązki dowódcy plutonu karabinów maszynowych. Od czerwca 1916 roku służył w c. i k. lotnictwie. W okresie od 1 czerwca 1916 do 1 sierpnia 1917 przebywał w Wiedniu na kursie technicznym lotnictwa. W międzyczasie został mianowany podporucznikiem rezerwy ze starszeństwem z 1 stycznia 1917 w korpusie oficerów piechoty, a jego oddziałem macierzystym był nadal 77 pp. Po ukończeniu kursu od 1 sierpnia 1917 pełnił służbę w 5 parku lotniczym, a następnie 1 lipca 1918 został przeniesiony do 47 kompanii lotniczej w której wykonywał obowiązki oficera technicznego do 1 października 1918. W 1918 roku został odesłany do szpitala w Samborze skąd przez front ukraiński przedostał się do Wojska Polskiego. Od 24 maja 1919 roku służył w 6 eskadrze wywiadowczej. W 1920 otrzymał awans na stopień porucznika.
Brał udział w wojnie polsko-bolszewickiej. 4 lutego 1920 roku w czasie lotu wywiadowczego został zestrzelony razem z dowódcą eskadry, porucznikiem pilotem Kazimierzem Swoszowskim.

</doc>
<doc id="1492390" url="https://pl.wikipedia.org/wiki?curid=1492390" title="Birkenfeld (Nadrenia-Palatynat)">
Birkenfeld (Nadrenia-Palatynat)

Birkenfeld – miasto powiatowe w zachodnich Niemczech, w kraju związkowym Nadrenia-Palatynat, siedziba powiatu Birkenfeld oraz gminy związkowej Birkenfeld. Według danych z 2009 roku miasto liczyło 6 770 mieszkańców.

</doc>
<doc id="1492392" url="https://pl.wikipedia.org/wiki?curid=1492392" title="Kazimierz Swoszowski">
Kazimierz Swoszowski

Kazimierz Stanisław Swoszowski (ur. 12 września 1893 w Osławicy, zm. 4 lutego 1920 w Berezowicy Wielkiej) – porucznik pilot–obserwator Wojska Polskiego, kawaler Orderu Virtuti Militari.
Życiorys.
Kazimierz Stanisław Swoszowski urodził się 12 września 1893 w Osławicy. Był synem Franciszka (stały nauczyciel 5-klasowej szkoły męskiej w Tłumaczu, zajmujący tymczasową posadę p.o. w 4-klasowej szkole pospolitej męskiej połączonej z wydziałową w Sanoku, zmarły tamże 7 listopada 1903 na gruźlicę w wieku 36 lat) i Anastazji Floriany (względnie Florentyny) z domu Biesiakiewicz bądź Tucz. Miał braci Witolda (ur. 1890 lub 1891), Henryka (ur. 1892), Franciszka Mieczysława (ur. 1898, wzgl. 1899, nauczyciel). Wraz z rodziną zamieszkiwał w Sanoku pod numerem 250 oraz pod adresem Posady Sanockiej 36.
W 1911 zdał egzamin dojrzałości w C. K. Gimnazjum Męskim w Sanoku (w jego klasie byli m.in. Stanisław Biega, Stefan Lewicki, Jan Polański, Józef Premik, Paweł Wiktor, Edward Zegarski). Uchwałą Rady Miejskiej w Sanoku z 1911 został uznany przynależnym do gminy Sanok. Rozpoczął studia na Wydziale Prawa Uniwersytetu Lwowskiego. Był członkiem sanockiego gniazda Polskiego Towarzystwa Gimnastycznego „Sokół” od 1913.
W 1914, po wybuchu I wojny światowej, powołany został do Armii Austro-Węgier. W czasie wojny został skierowany do szkoły obserwatorów i pilotów wojennych w Wiener Neustadt, którą ukończył w 1916. Skierowany na front włoski walczył jako obserwator w K.u.k. Luftfahrtruppen.
W grudniu 1918 po powrocie z frontu włoskiego zgłosił się do służby w lotnictwie polskim. Uczestniczył w wojnie polsko-ukraińskiej w szeregach Lwowskiej Grupy Lotniczej w stopniu porucznika jako obserwator. Przydzielony został do grupy obrońców Lwowa kapitana Bastyra – 7 Eskadry Myśliwskiej, gdzie latał w charakterze pilota. Brał udział we wszystkich misjach grupy, odznaczając się wielkim męstwem i brawurą. Według niektórych publikacji, w lutym 1919 podczas lotu zwiadowczego zmusił samolot ukraiński do lądowania. 7 marca samolot Brandenburg C.I, na którym Swoszowski leciał jako obserwator, został zestrzelony przez artylerię ukraińską, lecz zdołał wylądować po polskiej stronie frontu. W kwietniu 1919 załoga Jerzy Borejsza i Swoszowski jako obserwator miała poważny wypadek, lecz nie odnosząc większych obrażeń. Jako pilot uczestniczył w trwającej od 14 maja 1919 polskiej ofensywie. 
Po zakończeniu walk z Ukraińcami w Galicji został przydzielony do 6 Eskadry Wywiadowczej stacjonującej w Tarnopolu, której w lipcu 1919 został mianowany dowódcą. 
Brał udział w wojnie polsko-bolszewickiej 1920. Służąc w stopniu porucznika 4 lutego 1920 poniósł śmierć w Berezowicy Wielkiej, gdy pełniąc misję wywiadowczą nad frontem polsko-bolszewickim został zestrzelony wraz ze swoim towarzyszem porucznikiem obserwatorem Feliksem Błaszkiewiczem. 9 września 1920 roku został pośmiertnie zatwierdzony z dniem 1 kwietnia 1920 roku w stopniu kapitana, w Korpusie Wojsk Lotniczych, w grupie oficerów byłej armii austriacko-węgierskiej.
Po zakończeniu wojny został powtórnie pochowany na cmentarzu przy ul. Rymanowskiej w Sanoku. Opiekę nad nagrobkiem Kazimierza Swoszowskiego podjęli harcerze z Hufca Ziemi Sanockiej im. ks. hm. Zdzisława Peszkowskiego.
Historyk Andrzej Olejko zadedykował kpt. pil. Kazimierzowi Swoszowskiemu swoją publikację pt. "Lotnicze tradycje Bieszczadów".

</doc>
<doc id="1492394" url="https://pl.wikipedia.org/wiki?curid=1492394" title="Wojciech Bobola (zm. 1631)">
Wojciech Bobola (zm. 1631)

Wojciech Bobola herbu Leliwa (zm. w 1631) – podkomorzy przemyski w latach 1611-1630, pisarz przemyski w latach 1608-1611, komornik królewski i dworzanin królewski w 1601 roku, starosta pilznieński w 1616 roku. 
Rodzina Wojciecha Boboli.
Syn Mikołaja Boboli, bratanek Andrzeja (podkomorzego kor.), prawdopodobnie; brat św. Andrzeja Boboli.
Ożenił się w 1611 z Elżbietą z Ostrowskich. Według Niesieckiego, miał jednego syna, który był ojcem Lidwiny - panny, Zuzanny - żony Gabrjela Witowskiego oraz Zygmunta Boboli "co pod Wiedniem życie swoje dla sławy imienia i Bogu chwały położył", wreszcie Stanisława i trzeciego syna, który zaginął w Holandii.
Kariera.
Poseł województwa ruskiego na sejm zwyczajny 1613 roku. W związku z urzędem komorniczym miewał częste zatargi z sądem królewskim. 19 lutego 1613 został wybrany na członka komisji, mającej rozpatrzeć pretensje wojska, które brało udział w wojnie moskiewskiej, a nieco później działał jako komisarz do spraw granicznych "od Węgier i Śląska". Administrator ceł ruskich w 1603 roku, lustrator dóbr królewskich w województwach: bełskim, ruskim i wołyńskim. Deputat do wojska i uspokojenia granicy z Węgrami w 1613 roku.
Występował również na "popisywaniu się szlachty sanockiej". W latach 1621—1623. 
Majątek Wojciecha Boboli.
Wojciech Bobola posiadał wsie: Klimkówkę, Ladzin i Wisłoczek. 
W 1608 odstąpił mu stryj Andrzej Bobola Leszczynę i Królówkę, w 1609 dostał wójtostwo we wsi Rodatycze, którą w następnym roku dożywotnio nabył od Ostrowskich. W 1611 odstąpił mu Marcin Sienieński Iwonicz, a Mniszchowie odsprzedali mu wieś Rogi. 
Celem wyrównania długu 20 000 zł, zaciągniętego u Andrzeja Drohojowskiego, Wojciech odstąpił mu w 1614 wsi;
Iwonicz, Klimkówkę, Ładzin i Wisłoczek.
W 1616 cedował mu Andrzej Bobola - starostwo pilzneńskie i część domu w Warszawie, z której zrezygnował na rzecz króla w 1617. W tym samym roku wystąpił z bratem stryjecznym, Kasprem Bobolą - kanonikiem, w roli wykonawcy testamentu [Andrzeja Boboli, którego pamięć uczcił panegiryczną tablicą, w kościele Jezuitów w Warszawie.
Przypisuje mu się powszechnie fundację kościoła w Klimkówce (pow. Sanok).
Zmarł przed 5 kwietnia 1631. Został pochowany w kościele oo. Franciszkanów w Przemyślu.
Bibliografia.
 

</doc>
<doc id="1492403" url="https://pl.wikipedia.org/wiki?curid=1492403" title="Aloysius Bertrand">
Aloysius Bertrand

Aloysius Bertrand, właśc. Louis-Jacques-Napoléon Bertrand, ps. "Ludovic Bertrand" (ur. 20 kwietnia 1807 w Ceva w płn. Włoszech, zm. 29 kwietnia 1841 w Paryżu, Francja) – francuski poeta, dramaturg i dziennikarz, pochodzenia włoskiego. Przedstawiciel romantyzmu. Jako pierwszy pisał poematy prozą.
Zarys biograficzny.
Syn oficera żandarmerii i córki burmistrza miasta Cevy. Uczęszczał do gimnazjum w Dijon.
Po śmierci ojca w 1828 jako najstarszy syn został głową rodziny, ale mógł studiować dzięki pomocy finansowej ciotki. 
Założył pismo literackie, w którym opublikował m.in. debiutanckie wiersze Alfred de Musset. Jego własna poezja zyskała uznanie Victora Hugo. Przeniósł się do Paryża, gdzie żył w biedzie, następnie wrócił do Dijon i objął redakcję czasopisma literacko-politycznego "Patriote de la Côte-d’Or", na łamach którego głosił poglądy republikańskie. Pisywał również do czasopism paryskich.
W 1833 ponownie przeprowadził się do Paryża, po wielu trudnościach znalazł pracę i sprowadził do siebie matkę i siostrę. Podjął też na nowo starania o wydanie swojego nowatorskiego poematu prozą "Gaspard de la nuit" oraz o wystawienie którejś ze swoich sztuk teatralnych.
W 1838 zachorował na gruźlicę i od tej pory spędzał wiele czasu w szpitalach.
Poemat "Gaspard de la nuit" został opublikowany dopiero po śmierci autora w 1842.

</doc>
<doc id="1492407" url="https://pl.wikipedia.org/wiki?curid=1492407" title="Tehelné pole">
Tehelné pole

Tehelné pole (niem. "Ziegelfeld", węg. "Téglamezö", dosłownie "Ceglane Pole") – nieoficjalna nazwa części bratysławskiej dzielnicy Nowe Miasto, a także nieistniejący już stadion piłkarski, na którym rozgrywał swoje mecze Slovan Bratysława (w latach 1940–2009) oraz słowacka reprezentacja (w latach 1994–2009). Wymiary boiska to 105 m x 68 m, oświetlenie – 1400 luksów. Liczba miejsc siedzących – 30 085. Był to drugi stadion w kraju pod względem wielkości po obiekcie w Koszycach – "Všešportový areál". Stadion został rozebrany w 2013 roku, a w 2016 roku w jego miejscu rozpoczęła się budowa nowego stadionu (Národný futbalový štadión), którego inauguracja nastąpiła 3 marca 2019 roku.
Historia stadionu.
Po zajęciu w 1938 roku Petržalki przez III Rzeszę Bratysława utraciła wszystkie obiekty piłkarskie. Niepodległa Pierwsza Republika Słowacka zdecydowała o budowie nowego obiektu, którą rozpoczęto w 1939, a zakończono oficjalnie w 1944. Pierwszy mecz miał jednak miejsce wcześniej – w 1940 Slovan Bratysława (wówczas jako ŠK Bratysława) zremisował z Herthą Berlin 2:2. Przed otwarciem nowej areny ŠK Bratysława krótko występował na położonym nieopodal stadionie, który służył przed II wojną światową organizacji Sokół (wcześniej klub posiadał własny stadion w Petržalce). Początkowa pojemność wynosiła 25 tysięcy widzów (w tym 13 tysięcy siedzących), podczas rozbudowy w 1961 zwiększono ją do 45 tysięcy – powstała wówczas druga trybuna oraz sztuczne oświetlenie. W 1990 przebudowano obiekt i zmniejszono liczbę miejsc do nieco ponad 30 tysięcy (wszystkie siedzące, 6 tysięcy pod dachem). 20 kwietnia 1994 roku na tym stadionie po raz pierwszy zagrała piłkarska reprezentacja Słowacji, grając przeciwko reprezentacji Chorwacji. Słowacy w tym spotkaniu pokonali Chorwatów 4:1, a na ten mecz przyszło 6 511 widzów.
W sezonie 2005/2006 swoje mecze rozgrywała tutaj także FC Artmedia Petržalka w Lidze Mistrzów i Pucharze UEFA, ponieważ UEFA nie dopuściła ich klubowego stadionu.
"Tehelné pole" było na początku XXI wieku obiektem przestarzałym. Zimą 2008/2009 planowane było rozpoczęcie plac nad budową w tym miejscu nowego stadionu narodowego i klubowego – w tym celu stara konstrukcja miała zostać zburzona. Nowy stadion, który miał powstać do maja 2012, ma mieć 22 tysiące miejsc siedzących, z możliwością zwiększenia tej liczby do 33 tysięcy. Z powodów finansowych prace przesunięto na wiosnę 2010. Reprezentacja Słowacji ostatni tutaj mecz rozegrała 14 listopada 2009 roku, wówczas grała z reprezentacją Stanów Zjednoczonych. Słowacy wygrali ten mecz 1:0 (zwycięską bramkę strzelił Marek Hamšík w 26. minucie z rzutu karnego, była to jednocześnie ostatnia bramka w historii tego stadionu), natomiast Slovan swój ostatni mecz (i jednocześnie ostatni mecz w historii tego stadionu) rozegrała 25 listopada 2009 roku, wtedy zespół rozgrywał ćwierćfinałowe spotkanie rewanżowe w ramach krajowego pucharu przeciwko Spartakowi Myjaka. Padł wówczas bezbramkowy remis, co premiowało Slovan awans do kolejnej fazy rozgrywek (pierwszy mecz na wyjeździe wygrali 3:0). Podczas tego spotkania frekwencja wyniosła zaledwie 450 widzów.
Ostatecznie obiekt został rozebrany w 2013, w 2016 rozpoczęto w jego miejscu budowę nowego stadionu (Národný futbalový štadión), który został zainaugurowany 3 marca 2019 roku. W latach 2009–2018 Slovan Bratysława swoje mecze rozgrywał na stadionie Pasienky.

</doc>
<doc id="1492416" url="https://pl.wikipedia.org/wiki?curid=1492416" title="Tehelné Pole">
Tehelné Pole



</doc>
<doc id="1492419" url="https://pl.wikipedia.org/wiki?curid=1492419" title="Andrzej Karbownik">
Andrzej Karbownik

Andrzej Karbownik (ur. 29 marca 1947 w Orzeszu) – polski przedstawiciel nauk technicznych, profesor nauk technicznych, rektor Politechniki Śląskiej w kadencjach 2008–2012 i 2012–2016, były wiceminister gospodarki.
Życiorys.
Studia wyższe ukończył na Wydziale Górniczym Politechniki Śląskiej w Gliwicach, następnie związał się zawodowo z tą uczelnią. Uzyskiwał stopnie doktora i doktora habilitowanego, a w 1999 otrzymał tytuł profesora nauk technicznych. Specjalizuje się w zagadnieniach z zakresu organizacji, zarządzania i ekonomiki przedsiębiorstw, projektowania zakładów przemysłowych, restrukturyzacji górnictwa regionów przemysłowych.
Na macierzystej uczelni doszedł do stanowiska profesora zwyczajnego. Objął stanowisko dyrektora Instytutu Zarządzania i Administracji. W latach 2002–2008 pełnił funkcję dziekana Wydziału Organizacji i Zarządzania. W 2008 i 2012 wybierany na stanowisko rektora Politechniki Śląskiej na czteroletnie kadencje. Wykładał również w Wyższej Szkole Zarządzania Marketingowego i Języków Obcych w Katowicach. Został też wiceprzewodniczącym Komitetu Górnictwa Polskiej Akademii Nauk.
Pracował także w administracji państwowej. W latach 1997–2000 był prezesem Państwowej Agencji Restrukturyzacji Górnictwa Węgla Kamiennego. W rządzie Jerzego Buzka zajmował następnie do 2001 stanowisko wiceministra gospodarki odpowiadającego za górnictwo.
W 2007 stanął na czele rady Fundacji Rozwoju Kardiochirurgii im. prof. Zbigniewa Religi. W 2010 otrzymał tytuł doktora honoris causa Uniwersytetu w Oviedo.

</doc>
<doc id="1492420" url="https://pl.wikipedia.org/wiki?curid=1492420" title="Strutynka">
Strutynka

Strutynka () – wieś na Ukrainie, w obwodzie winnickim, w rejonie niemirowskim.
W 1879 w Strutynce urodził się Walery Sławek, marszałek Sejmu i premier RP.

</doc>
<doc id="1492422" url="https://pl.wikipedia.org/wiki?curid=1492422" title="Tehelne pole">
Tehelne pole



</doc>
<doc id="1492426" url="https://pl.wikipedia.org/wiki?curid=1492426" title="Wektor przesunięcia">
Wektor przesunięcia



</doc>
<doc id="1492430" url="https://pl.wikipedia.org/wiki?curid=1492430" title="Oś Czasu">
Oś Czasu



</doc>
<doc id="1492432" url="https://pl.wikipedia.org/wiki?curid=1492432" title="40 Batalion Pancerny (niemiecki)">
40 Batalion Pancerny (niemiecki)



</doc>
<doc id="1492433" url="https://pl.wikipedia.org/wiki?curid=1492433" title="The Lost Files of Sherlock Holmes">
The Lost Files of Sherlock Holmes

The Lost Files of Sherlock Holmes to seria dwóch gier przygodowych stworzona przez firmę Mythos Software i wydana przez Electronic Arts. Składają się na nie: "The Case of the Serrated Scalpel" z 1992 roku oraz "The Case of the Rose Tattoo" z 1996 roku.
Rozgrywka.
Obie gry do przemieszczania się wykorzystują mapę, dzięki czemu gracz uzyskuje szybki dostęp do wybranych lokacji. Nie są to pierwsze gry z Sherlockiem Holmesem w tytule, lecz jako pierwsze wprowadzają możliwość stosowania jego metod śledczych, takich jak przesłuchiwanie czy analiza laboratoryjna. Gry cechują się wysoką dokładnością szczegółów historycznych Londynu.
The Case of the Serrated Scalpel.
Gracz wcielając się w postać Sherlocka Holmesa, pomaga Scotland Yardowi schwytać mordercę młodej aktorki. Wszystko wskazuje na to, że jej śmierć jest kolejnym atakiem Kuby Rozpruwacza, lecz detektyw nie posuwa się tak daleko w swoich domysłach.
The Case of the Rose Tattoo.
Mycroft Holmes, brat Sherlocka Holmesa, ginie podczas wybuchu w jego barze. Gracz, początkowo kierując poczynaniami doktora Watsona, a następnie Sherlocka Holmesa, prowadzi śledztwo w sprawie wybuchu i odkrywa, że przyczyną nie był wyciek gazu, lecz umyślnie podłożona bomba.

</doc>
<doc id="1492436" url="https://pl.wikipedia.org/wiki?curid=1492436" title="Lentinan">
Lentinan

Lentinan – organiczny związek chemiczny, polisacharyd -glukozy, β-glukan (β-1,6:β-1,3-glukan) występujący w twardniku japońskim. Jest używany jako środek przeciwnowotworowy. Wykazuje silne działanie przeciwnowotworowe bez oznak toksyczności. Jego mechanizm działania jest nieznany, ale może mieć związek ze stymulacją produkcji interferonu.
Właściwości.
Lentinan jest nierozpuszczalny w zimnej wodzie, kwasach i w większości rozpuszczalników organicznych (w etanolu, eterze dietylowym, chloroformie, pirydynie, heksametylofosforamidzie), słabo rozpuszcza się w gorącej wodzie i DMSO, lepiej w zasadach i kwasie mrówkowym. Jest odporny na silne kwasy, jak kwas siarkowy czy kwas solny, jednak łatwo rozkłada się w podwyższonej temperaturze pod wpływem zasad. Rozkłada się również podczas ogrzewania powyżej temperatury 150 °C, a całkowity rozkład następuje w 250 °C.

</doc>
<doc id="1492437" url="https://pl.wikipedia.org/wiki?curid=1492437" title="Kościół liberalno-katolicki">
Kościół liberalno-katolicki



</doc>
<doc id="1492442" url="https://pl.wikipedia.org/wiki?curid=1492442" title="Wybrzeże moskitów (film)">
Wybrzeże moskitów (film)

Wybrzeże moskitów (ang. "The Mosquito Coast") – amerykański dramat z 1986 roku w reżyserii Petera Weira, na podstawie książki o tym samym tytule autorstwa Paula Theroux.
Fabuła.
Allie Fox, zdolny wynalazca, jest przekonany o własnej nieomylności. Kieruje życiem swoim i swojej rodziny w sposób autorytarny, próbując zrównać się z Bogiem. Krytycznie nastawiony do amerykańskiego stylu życia, wywozi swą rodzinę w głąb dżungli, do tytułowego Wybrzeża Moskitów. Utrzymanie ma zapewnić mu produkcja lodu, bo jak twierdzi: „lód to cywilizacja”. Początkowe sukcesy, niestety, uderzają mu do głowy. Stopniowo poddaje się szaleństwu i popada konflikt z wszystkimi ze swego otoczenia.

</doc>
<doc id="1492444" url="https://pl.wikipedia.org/wiki?curid=1492444" title="Wybrzeże Moskitów (film)">
Wybrzeże Moskitów (film)



</doc>
<doc id="1492449" url="https://pl.wikipedia.org/wiki?curid=1492449" title="Zapora Rappbode">
Zapora Rappbode

Zapora Rappobode – zapora na rzece Bode, znajdująca się w Saksonii-Anhalcie. Jest to największa zapora w tym landzie i w Niemczech. Razem z innymi zaporami oraz zbiornikami retencyjnymi, należy do niemieckiego systemu przeciwpowodziowego.
Historia.
Pierwsze plany budowy pojawiły się na początku XX wieku. W 1938 roku plany były już ukończone i gotowe do realizacji. Prace nad budową podjęto jednak dopiero po wojnie, w 1952 roku. Tamę ukończono i oddano do użytku w 1959 roku.

</doc>
<doc id="1492462" url="https://pl.wikipedia.org/wiki?curid=1492462" title="Skały subwulkaniczne">
Skały subwulkaniczne

Skały subwulkaniczne należą do skał magmowych głębinowych powstałych poprzez zakrzepnięcie magmy, która nie zdołała się wydostać na powierzchnię Ziemi (zob. → skały wylewne) i zakrzepła na niewielkich głębokościach – do 1 km. Skały te tworzą intruzje o niewielkich rozmiarach, lecz występujące w różnych formach: lakkolity, pnie wulkaniczne, żyły kominowe, sille i dajki.
Skały subwulkaniczne posiadają tekstury afanitowe, porfirowe, rzadziej fenokrystaliczne, drobnoziarniste. Ciasto skalne skał subwulkanicznych ma zwykle teksturę holokrystaliczną, ale bardzo drobnokrystaliczną. Struktury skał subwulkanicznych są najczęściej zbite i bezładne.
Jako przykłady tych skał można podać diabazy, porfiry, lamprofiry, czasem karbonatyty, oraz inne skały żyłowe.

</doc>
<doc id="1492469" url="https://pl.wikipedia.org/wiki?curid=1492469" title="Ulica Bazyliańska w Zamościu">
Ulica Bazyliańska w Zamościu

Ulica Bazyliańska – zamojska ulica jednojezdniowa na Starym Mieście, jednocześnie najdłuższa wśród ulic staromiejskich.
Historia.
Dawniej ulica ta była krótsza, a ograniczał ją klasztor Bazylianów od południa oraz obecna ul. L. Zamenhofa od północy.
Nazwa.
W 1591 roku przecznica nie posiadała nazwy, a obecna pojawiła się w 2. połowie XVIII wieku. Na przełomie XIX i XX wieku nazywana była ul. Wasilkowską (z ros. Wasil - Bazyli). Nazwa pochodzi od klasztoru, który stał na południu przed ulicą.
Obecnie.
Ulica biegnie we wschodniej części Starego Miasta. Od północy łączy się z jednym z większych placów w mieście (plac M. Stefanidesa), zaś przy jej południowym krańcu znajduje się kazamata (fragment dawnej twierdzy). Położone są przy niej takie obiekty jak synagoga (dawniej mieściła się tu biblioteka publiczna), kamienica „Dom Centralny”, kościół św. Mikołaja oraz wiele innych zabytkowych kamienic.

</doc>
<doc id="1492477" url="https://pl.wikipedia.org/wiki?curid=1492477" title="Mendes">
Mendes



</doc>
<doc id="1492484" url="https://pl.wikipedia.org/wiki?curid=1492484" title="Najazd">
Najazd



</doc>
<doc id="1492487" url="https://pl.wikipedia.org/wiki?curid=1492487" title="Centyradian">
Centyradian



</doc>
<doc id="1492489" url="https://pl.wikipedia.org/wiki?curid=1492489" title="Skały mezoabysalne">
Skały mezoabysalne

Skały mezoabysalne należą do skał magmowych głębinowych krystalizujących na głębokościach ok. 3–4 km. Tworzą głównie intruzje niezgodne (niewielkie batolity, pnie, dajki
) tnące skorupę ziemską wzdłuż rozłamów, przeważnie w skałach osłony metamorficznej (zob. → skały metamorficzne).
Skały mezoabysalne charakteryzują się strukturami porfirowatymi, średnio i grubo ziarnistymi Tekstury ich są zbite i bezładne, lecz bywają także miarolityczne, a na kontaktach z innymi skałami nawet gnejsowe.
Skały tej facji są często bogate w skałdniki lotne, które przyczyniają się do powstawania pegmatytów. Intruzje mezoabysalne są, jedną z głównych przyczyn metamorfizmy kontaktowego, a dokładniej termicznego. Wśród tych skał bywają intruzje skał częściowo upłynnionych, nie tworzących stref kontaktowych i odznaczające się struktura gnejsową.
Głównie wśród skał mezoabysalnych można wyróżnić pegmatyty tworzące żyły i gniazda pegmatytowe, lecz również mogą krystalizować intrudujące magmy gabrowe i granitowe.

</doc>
<doc id="1492491" url="https://pl.wikipedia.org/wiki?curid=1492491" title="Mirns">
Mirns

Mirns – wieś położona w północnej Holandii, we Fryzji w gminie Gaasterland-Sloten, blisko jeziora IJsselmeer.

</doc>
<doc id="1492493" url="https://pl.wikipedia.org/wiki?curid=1492493" title="Uciekać">
Uciekać

Uciekać () – komedia w reżyserii Petera Yatesa z 1979 roku.

</doc>
<doc id="1492498" url="https://pl.wikipedia.org/wiki?curid=1492498" title="Nijemirdum">
Nijemirdum

Nijemirdum – wieś położona w północnej Holandii, we Fryzji w gminie Gaasterland-Sloten.

</doc>
<doc id="1492500" url="https://pl.wikipedia.org/wiki?curid=1492500" title="U-12 (1935)">
U-12 (1935)

U-12 – niemiecki okręt podwodny (U-Boot) typu "II B" z okresu II wojny światowej. Okręt wszedł do służby w 1935 roku.
Historia.
Po wejściu do służby wcielony do 3. Flotylli U-Bootów. Po rozpoczęciu II wojny światowej okręt wziął udział w dwóch patrolach bojowych, podczas których nie zatopił żadnej wrogiej jednostki.
Zatonął 5 października 1939 roku po wejściu na brytyjską minę morską w rejonie Cieśniny Kaletańskiej. Zginęła cała, 27-osobowa, załoga; 29 października na brzegu w pobliżu Dunkierki znaleziono ciało dowódcy U-12, Kptlt. Dietricha von der Roppa.

</doc>
<doc id="1492501" url="https://pl.wikipedia.org/wiki?curid=1492501" title="Chozrasczjot">
Chozrasczjot



</doc>
<doc id="1492503" url="https://pl.wikipedia.org/wiki?curid=1492503" title="Skały abysalne">
Skały abysalne

Skały abysalne należą do skał magmowych głębinowych krystalizujących na głębokościach rzędu 10–15 km. Jedną z cech charakterystycznych jest to, że zawsze występują w otoczeniu skał metamorficznych. Występują w postaci wielkich batolitów o powierzchniach wielu tysięcy km2.
Odznaczają się średnio i gruboziarnistą strukturą i teksturą bezładną, czasami przechodzącą poprzez smugowe do gnejsowych. W ten sposób zachodzi przejście do skał metamorficznych. 
Intruzje skał abysalnych tworzą się na głębokościach powstawania ognisk magmowych. Z tego względu częstymi towarzyszami skał abysalnych są skały plutoniczne powstałe wskutek krystalizacji starszych skał magmowych lub metamorficznych. Często występująca dyfuzja jonów przez sieci krystaliczne i oddziaływanie par i gazów prowadzi po powstawania w tym środowisku innych skał granitoidowych w wyniku procesu zwanego granityzacją.
Jako przykłady skał abysalnych można podać wszelakie granitoidy, gabra, syenity, dioryty oraz granodioryty.

</doc>
<doc id="1492508" url="https://pl.wikipedia.org/wiki?curid=1492508" title="Manewr Zavanelliego">
Manewr Zavanelliego

Manewr Zavanelliego – rękoczyn położniczy, który polega na wepchnięciu główki rodzącego się płodu przez kanał rodny celem wykonania cięcia cesarskiego. Wykonywany w przypadku gdy dojdzie do dystocji barkowej. Manewr Zavanelliego wykonuje się dopiero wtedy, gdy inne manewry zawiodą, ponieważ wiąże się z dużym ryzykiem powikłań zarówno u matki jak i płodu.

</doc>
<doc id="1492510" url="https://pl.wikipedia.org/wiki?curid=1492510" title="NGC 6960">
NGC 6960

NGC 6960 (również Mgławica Miotła Wiedźmy lub Welon zachodni) – fragment pozostałości po supernowej znajdującej się w konstelacji Łabędzia. Został odkryty 7 września 1784 roku przez Williama Herschela. Znajduje się w odległości około 1400 lat świetlnych od Ziemi.
NGC 6960 jest tylko zachodnią częścią dużej pozostałości po supernowej określanej jako Pętla Łabędzia. Obiekt ten ma ponad trzykrotnie większą rozpiętość niż kątowe rozmiary Księżyca w pełni. Jasna gwiazda 52 Cygni znajdująca się na środku NGC 6960 nie jest związana z tą supernową. Jest ona widoczna na nocnym niebie gołym okiem i jest obiektem przedniego planu. Kolory uzyskiwane przez NGC 6960 są wywoływane przez gwałtownie poruszający się gaz, zderzający i energetyzujący cząsteczki gazu napotkane w okolicy.

</doc>
<doc id="1492513" url="https://pl.wikipedia.org/wiki?curid=1492513" title="Henkäys Ikuisuudesta">
Henkäys Ikuisuudesta

Henkäys Ikuisuudesta – debiutancka solowa płyta Tarji Turunen, byłej wokalistki fińskiego zespołu Nightwish. Na płycie znajdują się kolędy, aranżacje poważne oraz jeden cover - "Walking in the Air".
Lista utworów.
Opracowano na podstawie materiału źródłowego.

</doc>
<doc id="1492515" url="https://pl.wikipedia.org/wiki?curid=1492515" title="Emomalii Rahmon">
Emomalii Rahmon



</doc>
<doc id="1492520" url="https://pl.wikipedia.org/wiki?curid=1492520" title="Rachman Nabijew">
Rachman Nabijew



</doc>
<doc id="1492522" url="https://pl.wikipedia.org/wiki?curid=1492522" title="Styl no logo">
Styl no logo

No logo – styl w modzie, którego założeniem jest noszenie odzieży bez widocznego logo firmy producenta. Nie jest – jak można by sądzić – związany z ruchem antyglobalistycznym. Osoby ubierające się według tego stylu cenią sobie ubrania niebędące jednoczesną reklamą producenta. Odzież określana mianem „No Logo” jest najczęściej niemarkowa. Kupowana bywa w sklepach typu ciucholand. Mianem "no logo" bywają również określane produkty znanych firm, nie eksponujące logo lub ukrywające je (np. czarny haft na czarnym materiale). Osoby ubierające się w ten sposób, cenią sobie jakość, oryginalność i unikatowość noszonych przez siebie rzeczy. Styl ten stwarza pewne wrażenie elitarności, a przy tym nadaje posmaku zaangażowania intelektualnego.
Przykładem firmy tworzącej kolekcje w stylu „No Logo” jest Bottega Veneta. Styl ten nie jest związany z żadną subkulturą młodzieżową.
Historia.
Początki kontestacji marki przypadły na lata dziewięćdziesiąte XX w. i polegały m.in. na noszeniu odzieży odwróconej na lewą stronę. Początki można też łączyć z książką "No logo" (1999) kanadyjskiej publicystki Naomi Klein. Autorka skrytykowałą rolę marki, zarzucając jej zbytni udział w cenie rynkowej produktu, a także koszt, jaki firmy gotowe są ponieść w promocji marki, który jest często wyższy niż rzeczywista zapłata twórcom produktu i producentom. Klein postawiła tezę, że brak logo przyczynia się do wolności wyboru.Książka trafiła w zapotrzebowanie ruchów alterglobalistycznych zyskując przydomek "biblii alterglobalistów" i stała się początkiem mody na ignorowanie znaków firmowych. Do popularyzacji stylu przyczyniła się grupa Radiohead, która zainspirowana książką, urządziła trasę koncertową nazwaną sloganem "logo free".

</doc>
<doc id="1492526" url="https://pl.wikipedia.org/wiki?curid=1492526" title="Monte Carlo Is Great">
Monte Carlo Is Great

Monte Carlo Is Great – trzeci album polskiego kwartetu wokalnego Vox. Winylowa płyta (w wersji anglojęzycznej) została wydana w 1981 przez Wifon (LP 045).
Wykonawcy.
Grupa Vox:
Muzycy:
oraz
Lista utworów.
Strona A
Strona B

</doc>
<doc id="1492531" url="https://pl.wikipedia.org/wiki?curid=1492531" title="U-8 (1935)">
U-8 (1935)

U-8 – niemiecki okręt podwodny (U-Boot) "typu II B" z okresu II wojny światowej. Okręt wszedł do służby w 1935 roku. Wybrani dowódcy: Kptlt. Otto Schuhart, Kptlt. Heinrich Lehmann-Willenbrock, Kptlt. Eitel-Friedrich Kentrat.
Historia.
Po rozpoczęciu II wojny światowej okręt wziął udział w jednym, trwającym 20 dni patrolu bojowym, zakończonym 7 czerwca 1940 roku, podczas którego nie zdołał zaatakować wrogich jednostek. Do końca wojny był wykorzystywany w roli jednostki szkolnej, w tym charakterze w grudniu 1940 roku przybył do Gdyni. Zatopiony 2 maja 1945 roku przez własną załogę w Wilhelmshaven (operacja Regenbogen).

</doc>
<doc id="1492532" url="https://pl.wikipedia.org/wiki?curid=1492532" title="Maciej Węgierski">
Maciej Węgierski

Maciej Węgierski herbu Belina (ur. 1581 w Ostrorogu, zm. 11 listopada 1638) – protestancki kaznodzieja. Pochodził z drobnoszlacheckiej rodziny wielkopolskiej wywodzącej się z Węgierek w dawnym powiecie pyzdrskim. Urodził się jako najstarszy syn Wacława Węgierskiego i nieznanej z nazwiska Jadwigi.
Kształcił się w szkole braci czeskich w Ostrorogu, a następnie w Kożuchowie na Śląsku oraz w 1599 r. we Frankfurcie nad Odrą, gdzie powrócił ponownie w 1605 r. W 1607 r. został rektorem szkoły w Ostrorogu, a rok później prywatnym kaznodzieją Krzysztofa Mycielskiego w Borzęciczkach. 17 maja 1609 r. ordynowany na duchownego Jednoty braci czeskich, został nadwornym kaznodzieją Rafała Leszczyńskiego. Od 1611 r. przeniósł się do Małopolski i 19 marca został domowym kaznodzieją Marianny z Leszczyńskich księżnej Zasławskiej. Pełnił przez jakiś czas również obowiązki pastora kalwińskiego zboru w Bełżycach oraz w Lubartowie. Zmarł na atak apopleksji podczas wygłaszania kazania. 
Z jego spuścizny literackiej pozostało niewiele, bo zaledwie okolicznościowy łaciński wiersz weselny na zaślubiny brata, Andrzeja Węgierskiego i Doroty z Orliczów, pochodzący z 1624 r. Został on wydany drukiem w zbiorku "Epithalamia votiva" (Baranów 1629).

</doc>
<doc id="1492534" url="https://pl.wikipedia.org/wiki?curid=1492534" title="Andrzej Chorosiński">
Andrzej Chorosiński

Andrzej Tomasz Chorosiński (ur. 24 maja 1949 w Otwocku) – polski organista, profesor zwyczajny i były rektor Uniwersytetu Muzycznego Fryderyka Chopina w Warszawie, doktor honoris causa koreańskiego Keimyung Chopin University. Ojciec aktora Michała Chorosińskiego
Życiorys.
W 1972 uczestniczył w kursie mistrzowskim w zakresie gry na organach w Belgii i otrzymał nagrodę specjalną na Międzynarodowym Konkursie Improwizacji Organowej w Kilonii. Koncertował w wielu krajach Europy, oraz w Izraelu, Stanach Zjednoczonych, Kanadzie, Korei Południowej i Japonii. Występował m.in. w Filharmonii Narodowej w Warszawie, Koncerthuset w Sztokholmie, Sali im. Piotra Czajkowskiego w Moskwie, Katedrze Notre Dame w Paryżu, kaplicy King’s College w Cambridge, Auli Pawła VI w Watykanie, Katedrze św. Patryka w Nowym Jorku. Dokonał wielu nagrań dla radia i telewizji w kraju i za granicą, nagrywał płyty dla wielu firm fonograficznych.
Repertuar Andrzeja Chorosińskiego obejmuje muzykę baroku i romantyzmu oraz transkrypcje (częściowo dokonane z Marianem Sawą) utworów Antonia Vivaldiego (cykl "Cztery pory roku"), Camille′a Saint-Saënsa ("Danse macabre"), Modesta Musorgskiego ("Obrazki z wystawy") i Paula Dukasa ("Uczeń czarnoksiężnika").
Znaczące miejsce w działalności muzyka zajmuje praca pedagogiczna. Od 1972 prowadzi klasę organów w Akademii Muzycznej w Warszawie (od 1992 jako profesor). W latach 1987–1993 pełnił również funkcję prorektora, a w latach 1993–1999 – rektora. Od 1999 kierował Katedrą Organów i Klawesynu w warszawskiej uczelni. Od 1991 uczy jednocześnie w Akademii Muzycznej we Wrocławiu. Ponadto prowadził kursy improwizacji organowej w Niemczech i kursy interpretacji w Szwecji, Finlandii, Stanach Zjednoczonych, Japonii, Korei Południowej i Izraelu. Uczestniczył w pracach jury międzynarodowych konkursów organowych we Francji, Niemczech i w Polsce.
Jest współinicjatorem i dyrektorem artystycznym siedmiu międzynarodowych festiwali muzyki organowej i kameralnej na zabytkowych instrumentach: we Wrocławiu, Jeleniej Górze, Legnicy, Kłodzku, Kluczborku, Polanicy-Zdroju i Św. Lipce.
W latach 1993–2000 był członkiem Stowarzyszenia Uczelni Muzycznych Europy (AECAM), w latach 1993–1999 pełnił funkcję rektora Uniwersytetu Muzycznego Fryderyka Chopina, w latach 1997–1999 przewodniczył konferencji rektorów uczelni artystycznych w Polsce. Od 1997 do 2002 sprawował także funkcję dyrektora artystycznego Filharmonii Dolnośląskiej w Jeleniej Górze.
Nagrany w 2003 przez niego album "Bazylika w Licheniu. Na organach nawy zachodniej gra Andrzej Chorosiński" uzyskał status dwukrotnie platynowej płyty.
Jest także konsultantem i autorem wielu projektów w zakresie budownictwa organowego w Polsce, Niemczech, Kanadzie i Japonii.
Odznaczenia.
Andrzej Chorosiński otrzymał wiele odznaczeń i nagród m.in. odznakę „Zasłużony Działacz Kultury”, Złoty Krzyż Zasługi, medal „Ecclesiae Populoque Servitium Praestanti”. Jest również honorowym obywatelem Jeleniej Góry, Kłodzka i Polanicy-Zdroju, w uznaniu zasług w popularyzowaniu kultury muzycznej na terenie Dolnego Śląska. W 2010 r. odznaczony został Krzyżem Kawalerskim Orderu Odrodzenia Polski za wybitne zasługi dla kultury polskiej, osiągnięcia w twórczości artystycznej i działalności pedagogicznej.
W 2006 został odznaczony Srebrnym Medalem „Zasłużony Kulturze Gloria Artis”.

</doc>
<doc id="1492574" url="https://pl.wikipedia.org/wiki?curid=1492574" title="Ulica Dzielna w Warszawie">
Ulica Dzielna w Warszawie

Ulica Dzielna – ulica osiedla Muranów w Warszawie, biegnąca od ul. Zamenhofa do ul. Okopowej.
Historia.
Ulica jest dawną drogą narolną. Dzieliła tereny należące do Starej i Nowej Warszawy i stąd pochodzi jej nazwa, nadana w 1770.
Pierwsze drewniane domy wzdłuż ulicy otoczonej ogrodami pojawiły się już przed rokiem 1784; większość murowanej częściowo zabudowy zlokalizowana była pomiędzy ul. Karmelicką, a terenem powstałego sporo później kościoła pw. św. Augustyna. Zabudowa dworkowa skoncentrowana była na terenach, gdzie w latach 1830-35 wybudowano więzienie Pawiak. 
Od lat dwudziestych XIX wieku wschodni i środkowy odcinek Dzielnej zdominowała ludność żydowska; odcinek za ul. Smoczą bliższy był robotniczej Woli i zamieszkany w większości przez chrześcijan.
W latach 1830−1935 pod nr. 24 wybudowano według projektu Henryka Marconiego wielkie więzienie, przy którym powstała dziś nieistniejąca uliczka zwana początkowo "Ostrożną", potem "Więzienną". Obok gmachu więziennego wzniesiono budynek mieszczący I i II Oddział Sądu Policji Poprawczej Powiatu Warszawskiego; w latach X wojny rosyjsko-tureckiej 1877-78 nazywanej „wojną serbską” mieścił on rosyjski lazaret, po czym zwany już Serbią do roku 1944 stał się więzieniem dla kobiet.
Po tym czasie zastój budowlany panował przy Dzielnej aż do roku 1875; po tym czasie powstało kilkadziesiąt kamienic, zwykle tandetnie dekorowanych gipsowymi detalami i stawianymi dość niedbale.
Trafiały się też realizacje ciekawsze, jednak było ich niewiele; około roku 1900 powstała kolejna seria domów, w tym nieznana z nazwiska autora ani czasu powstania kamienica pod nr. 18, jedyna w Warszawie ozdobiona motywami zaczerpniętymi z architektury islamu.
Przed rokiem 1864 ulica oświetlona gazowymi latarniami otrzymała bruk oraz chodniki; powstały też pierwsze zakłady przemysłowe: wytwórnia wody gazowanej i drukarnia. W roku 1888 powstała Fabryka Firanek, Koronek i Tiulu "Szlenkier, Wydżga i Weyer, S. A.", która w roku 1914 dawała zatrudnienie ok. 500 osobom. Powstała w 1890 Fabryka Papierosów i Tytoniu „Noblesse” (nr 62) zatrudniała w 1914 ok. 600 pracowników.
W roku 1890 z fundacji małżonków Levivch powstał przytułek dla osób kończących leczenie szpitalne; podobnym ośrodkiem był przytułek dla starców - chrześcijan pw. św. Stanisława Kostki działający w początkach XX wieku pod nr. 35/37.
W roku 1892 rozpoczęła się budowa kościoła św. Augustyna przypisanego numeracji ul. Nowolipki.
W podwórzu kamienicy numer 7 przed rokiem 1908 powstała synagoga Towarzystwa „Moriah”; jej budynek został zniszczony wraz z domem frontowym podczas nalotu lotniczego we wrześniu 1942.
Całkiem licznie przy Dzielnej tamtego czasu występowały niewielkie fabryczki, produkujące między innymi konserwy, dewizki czy gorsety; sklepów było ledwie trzy: dwa z nich, należące do I. Ansensztajna sprzedawały towary kolonialne. Trzecim był "Dom Handlowy G. M. Lurie i S-wie" o nieco szerszym asortymencie.
Lata 1910-14 to okres kolejnego wzrostu liczby inwestycji: przy Dzielnej powstało kilka nowych kamienic, w tym dwie liczące po pięć pięter; jednak na wschodnim odcinku ulicy przeważała liczba domów nadbudowanych, zazwyczaj do dwóch kondygnacji dodawano dwie kolejne. Częstą praktyką była też budowa wysokich oficyn na zapleczach niższych od nich domów: dla przykładu na posesji nr 17 pięciopiętrową oficynę poprzedzał dwupiętrowy dom.
Jedyną placówką kulturalną przy Dzielnej tamtego czasu był żydowski teatr "Scala" usytuowany u zbiegu z ul. Dziką (od 1930 ul. Zamenhofa). 
Od roku 1927 na Pawiaku działała synagoga, zdewastowana prawdopodobnie zaraz po wkroczeniu hitlerowców do Warszawy w roku 1939.
W roku 1928 Marcin Weinfeld, architekt znany z autorstwa Prudentialu, stworzył nowy projekt synagogi Towarzystwa „Moriah”. Przewidywał on rozbiórkę starej zabudowy i wzniesienie nowej świątyni w formie trójnawowej bazyliki, jednak do realizacji tego planu nigdy nie doszło. 
W latach 1935-36 przy Fabryce Firanek, Koronek i Tiulu "Szlenkier, Wydżga i Weyer, S. A." powstała szkoła przyzakładowa, zaś sam zakład planował rozbudowę istniejącej hali. 
Z bombardowań w roku 1939 gęsto zabudowana i zasiedlona ulica Dzielna jako jedna z nielicznych w okolicy wyszła bez większego uszczerbku. W listopadzie 1940 ulica znalazła się w granicach getta. Ze względu na znaczenie fabryk leżących przy zachodnim odcinku ulicy w kwietniu 1942 z dzielnicy zamkniętej wyłączono fragment parzystej strony Dzielnej. 
Podczas powstania w getcie większość zabudowy została wypalona; ostateczna zagłada ulicy nadeszła w roku 1944 podczas powstania warszawskiego. Od 1 do 6 sierpnia w fabryce mebli Kamlera (nr 72) stacjonowała Komenda Główna AK. Stąd 6 sierpnia dowództwo powstania przeniosło się do gmachu szkoły powszechnej przy ul. Barokowej 7.
Ocalało kilka kamienic przy zachodnim, końcowym odcinku ulicy oraz dawna fabryka firanek Szlenkiera, która po znacjonalizowaniu działała do roku 1966. Choć jej zabudowania brano pod uwagę jako jedną z lokalizacji planowanego Muzeum Powstania Warszawskiego, zabytkowe mury rozebrano w roku 1985.
Wysadzone przez Niemców w powietrze 21 sierpnia 1944 mury Pawiaka zakonserwowano i częściowo zrekonstruowano w latach 60.; w roku 1965 otwarto tam Muzeum Więzienia Pawiak.
W okresie powojennym Dzielna otrzymała nową zabudowę, nie nawiązującą do przedwojennego wyglądu ulicy.

</doc>
<doc id="1492577" url="https://pl.wikipedia.org/wiki?curid=1492577" title="Wykres wskazowy">
Wykres wskazowy

Wykres wskazowy, wskaz, fazor, strzałka fazowa lub wykres wektorowy – wektorowe przedstawienie sygnału sinusoidalnego szeroko stosowane w elektrotechnice. Analiza przy pomocy wskazów jest możliwa dla obwodów, w których obecna jest tylko jedna wartość częstotliwości i w których wszystkie sygnały mogą zostać uznane za sinusoidalnie zmienne.
Długość wskazu odpowiada amplitudzie przebiegu sinusoidalnie zmiennego, a jego położenie kątowe reprezentuje przesunięcie fazowe. Złożenie wskazów danego obwodu na jednej płaszczyźnie pozwala na wyznaczenie amplitudy – napięcia, lub prądu – i fazy dowolnej części układu (przy znajomości innych parametrów).
Wszystkie wskazy na wykresie wskazowym są odwzorowane dla tej samej określonej chwili w stanie ustalonym (np. dla czasu t = 0). Analiza przy pomocy wskazów jest związana z analizą przy użyciu liczb zespolonych, ponieważ długość wskazu odpowiada modułowi liczby zespolonej, a położenie kątowe – jej argumentowi.
Przy wykonywaniu wykresu wskazowego przyjmuje się, że dla opornika faza prądu jest zgodna z fazą napięcia, dlatego też wskazy są równoległe i mają taki sam zwrot. Ma to znaczenie, ponieważ w innych metodach analizy, np. w definicji oczka obwodu w drugim prawie Kirchhoffa spadek napięcia na oporniku jest odwzorowywany ze zwrotem przeciwnym do zwrotu prądu. Dlatego też, przy sporządzaniu wykresu wskazowego dla takiego oczka obwodu, należy pamiętać o odpowiednim przyjęciu wzajemnych zwrotów prądów i spadków napięć.
Napięcie na cewce zawsze wyprzedza w fazie prąd o 90°, natomiast napięcie na kondensatorze jest opóźnione o 90° do prądu płynącego przez niego. W zapamiętaniu tej reguły, wynikającej z podstawowych praw fizyki opisujących obwód elektryczny, pomocna jest mnemotechniczna reguła CIUL. Na kondensatorze C prąd I wyprzedza napięcie U, czytając od drugiej strony, na cewce L napięcie U wyprzedza prąd I.

</doc>
<doc id="1492587" url="https://pl.wikipedia.org/wiki?curid=1492587" title="Mariano Mores">
Mariano Mores

Mariano Mores, właśc. Mariano Alberto Martinez (ur. 18 lutego 1918 w Buenos Aires, zm. 13 kwietnia 2016 tamże) – argentyński kompozytor i pianista tanga argentyńskiego.
Życiorys.
Rozpoczął karierę w wieku 14 lat w Café Vicente na bulwarze Corrientes Avenue. Uczył się muzyki poważnej w konserwatorium D´Andrea w Lanús. Grał i dyrygował w orkiestrze Roberto Firpo. Stworzył "Trio Mores" z siostrami Margot i Myrną. W 1938 napisał muzykę do filmu "Senderos de Santa Fe". Był pianistą w orkiestrze Francisco Canaro od 1939 roku. W 1948 odszedł i założył własną orkiestrę. Razem z Enrique Santos Discépolo, napisał klasyczne tanga "Uno" (1943), "Sin palabras" (1946) oraz "Cafetín de Buenos Aires" (1948). Mores i Jose Maria Contursi napisali "En esta tarde Gris" (1941), "Tu piel de jazmín" (1941), "Gricel" (1942) oraz "Cristal" (1944). Tango "Gricel" jest zadedykowane kobiecie, którą kochał przez 4 dekady. Był współautorem tanga "La Calesita" (1953) oraz "El Patio de la Morocha" (1951) z Cátulo Castillo, "Una lágrima tuya" (1949) z Homero Manzi oraz "Cuartito Azul" (1939) z Mario Battistella. Jego jednym z klasycznych tang jest "El firulete" opisujące ruch tancerzy w tangu.

</doc>
<doc id="1492589" url="https://pl.wikipedia.org/wiki?curid=1492589" title="Ihar Rynkiewicz">
Ihar Rynkiewicz

Ihar Rynkiewicz (, ; ur. 3 kwietnia 1968 w Grodnie) - białoruski prawnik, adwokat i działacz społeczny, polityk, wiceprzewodniczący Białoruskiej Socjaldemokratycznej Partii (Hramada).
Edukacja.
Urodził się w rodzinie robotniczej. W 1985 roku ukończył szkołę średnią nr 3 ze złotym medalem i rozpoczął studia na Wydziale Historii Uniwersytetu Grodzieńskiego. Po pierwszym roku przerwał studia, odbył dwuletnią służbę wojskową w szeregach Armii Radzieckiej, uzyskując stopień sierżanta. Od 1988 roku kontynuował przerwane studia. W 1989 roku został przedstawicielem uniwersytetu na konferencję studentów Białorusi i Ogólnozwiązkowe Forum Studenckie. Brał udział w pracach Moskiewskiego Klubu Studenckiego wspierającego Międzyregionalną Grupę Deputowanych Rady Najwyższej ZSRR.
W czasie III i IV roku studiów według indywidualnego toku nauczania, skierowany został do Katedry Socjologii Polityki Wydziału Socjologii Uniwersytetu Moskiewskiego, gdzie uczestniczył w zajęciach na wielu wydziałach i przygotowywał do obrony pracę dyplomową na temat: "Rola nieformalnych związków korporacyjnych w systemie biurokracji radzieckiej w latach 1953—1991". W związku z rozpadem ZSRR i wynikającej z niego niezgodności systemów edukacji, obrona pracy na Uniwersytecie Moskiewskim nie odbyła się.
W 1992 roku ukończył w wyróżnieniem Wydział Historii Uniwersytetu Grodzieńskiego, otrzymując tytuł historyka, wykładowcy historii i dziedzin społeczno-politycznych. Kontynuował studia zaocznie na tej samej uczelni i w czerwcu 1998 roku skończył z wyróżnieniem Wydział Prawa. Obronił pracę dyplomową na temat: "Problemy regulacji prawnych dot. działania środków masowego przekazu w Republice Białorusi". Praca została wyróżniona w konkursie studenckich prac dyplomowych. Niektóre z jej postulatów zostały uwzględnione w ustawach uchwalonych przez Radę Najwyższą Białorusi XIII kadencji.
Podjął starania o uzyskanie tytułu kandydata nauk prawniczych, jednak do tej chwili obrona nie odbyła się. Zdaniem zainteresowanego, jest ona blokowana przez niechętne mu władze uniwersytetu i państwa.
Kariera.
W latach 1992-1998 pracował jako nauczyciel historii i wiedzy o społeczeństwie w grodzieńskich szkołach średnich. Od września 1998 był wykładowcą w Katedrze Teorii i Historii Prawa, a następnie starszym wykładowcą w Katedrze Prawa Kryminalnego Instytutu Administracji i Przedsiębiorczości w Grodnie. Publikował artykuły naukowe o tematyce kryminalno-prawnej. We wrześniu 2006 roku, w szczytowym momencie procesu Alaksandra Kazulina, którego był obrońcą, kierownictwo uczelni nie przedłużyło mu kontraktu.
W sierpniu 1998 roku rozpoczął pracę jako stażysta, a później adwokat w Mińskim Kolegium Obwodowym. Zatrudniony był jako adwokat w Mińskim Obwodowym Wydziale Prawa Nr 2. Został zwolniony w kwietniu 2007 roku, jego zdaniem z przyczyn politycznych, przede wszystkim za obronę Kazulina. Obecnie pracuje jako prawnik w przedsiębiorstwie TAA "Spartaserwis".
Działalność społeczno-polityczna.
Już w czasach studenckich zaangażował się w działalność polityczną. W latach 1991-1994 stał na czele Klubu Wyborców Grodna "Inicjatywa Obywatelska". Od 1991 roku był członkiem najpierw Białoruskiej Socjaldemokratycznej Hramady, a później Białoruskiej Socjaldemokratycznej Partii (Hramada). W 1993 roku koordynował akcją zbierania podpisów w celu przeprowadzenia wcześniejszych wyborów do Rady Najwyższej. Był przewodniczącym Centralnej Komisji Rewizyjnej (1992-95), członkiem Rady Centralnej i Komitetu Wykonawczego Białoruskiej Socjaldemokratycznej Hramady. Od marca 2007 roku jest wiceprzewodniczącym ugrupowania. W maju tego roku został wybrany członkiem Prezydium Rady Politycznej Zjednoczenia Sił Demokratycznych.
Redagował statut Białoruskiego Stowarzyszenia Dziennikarzy, był dyrektorem wykonawczym organizacji (1995-1997). Działa w Białoruskim Komitecie Helsińskim. Współpracował z organizacją "Obrona prawna ludności" (2001-2004), był inicjatorem akcji obywatelskiej "Białoruś - do Rady Europy". W 2007 roku współtworzył Komisję Obywatelską ds. Rehabilitacji Ofiar Represji Politycznych. Bronił Alaksandra Kazulina w procesie wytoczonym mu przez władze.
W sierpniu 2008 roku zarejestrowany jako kandydat do Izby Reprezentantów w okręgu wyborczym nr 104 w mińskiej Kalwarii, uzyskał 15% głosów nie dostając się do parlamentu.
Życie prywatne.
Od końca 1994 roku mieszka w Mińsku. Żonaty, wychowuje córkę. Jego żona jest księgową.

</doc>
<doc id="1492591" url="https://pl.wikipedia.org/wiki?curid=1492591" title="Remus von Woyrsch">
Remus von Woyrsch

Martin Wilhelm Remus von Woyrsch (ur. 4 lutego 1847 w majątku Pilsnitz, obecnie część Wrocławia, zm. 6 sierpnia 1920 tamże) – pruski oficer piechoty, feldmarszałek królewski, w latach 1908–1918 powołany do Izby Panów, doktor honoris causa Uniwersytetu Wrocławskiego, doktor, honorowy kawaler zakonu joannitów. W 1919 został honorowym obywatelem Wrocławia.
Rodzina.
Pochodził ze szlacheckiej rodziny pruskiej. Najstarsza wzmianka o szlacheckim rodzie Woyrschów pochodzi z ok. 1500 z Opawy na Śląsku Czeskim. Jego ojcem był ziemianin, rzeczywisty tajny radca (niem. "Wirklicher Geheimrat") i członek Izby Panów Karl Wilhelm Remus von Woyrsch (1814–1899), a matką Cäcilie von Websky (1825–1903), córka znanego wrocławskiego przemysłowca – Martina Websky'ego. Remus był ich najstarszym synem.
W 1873 Remus von Woyrsch wziął ślub w Poczdamie z Theklą von Massow (1854–1943), córką królewskiego leśniczego Hermanna von Massow i Thekli von Websky.
Majątek rodowy Woyrschów znajdował się w Pilczycach, wówczas w powiecie wrocławskim prowincji śląskiej, przyłączonych do miasta w 1928 (niem. "Pilsnitz Landkreis Breslau", obecnie osiedle we Wrocławiu). Na jego cześć nazwano tam ulicę – Woyrsch Strasse (obecnie ulica Hutnicza).
Jego bratankiem był Udo von Woyrsch, dowódca SS i Policji na Śląsku.
Kariera wojskowa.
Von Woyrsch wstąpił do armii po ukończeniu szkoły średniej. 5 kwietnia 1866 zaciągnął się do 1 Poczdamskiego Regimentu Grenadierów Gwardii. Jeszcze tego samego roku dosłużył się stopnia podporucznika na wojnie siedmiotygodniowej z Austrią. Pierwsze odznaczenie zdobył na wojnie francusko pruskiej (1870–71), później służył w sztabie generalnym. W 1896 został pułkownikiem Regimentu Fizylierów Gwardii, rok później otrzymał stopień generalski. W 1901 został dowódcą 12 Dywizji mającej sztab w Nysie. W latach 1903–04 dowodził VI Korpusem we Wrocławiu, w 1905 otrzymał stopień generała piechoty. W 1911 po 45 latach służby został zwolniony z armii.
Ze względu na doświadczenie powtórnie powołano go w 1914, kiedy wybuchła I wojna światowa. Dowodził Śląskim Korpusem Landwehry (niem. "Landwehrkorps Woyrsch", później "Armeeabteilung Woyrsch"), który działał na froncie wschodnim pod komendą austriacką. Jego zadaniem było zabezpieczenie Śląska przed atakiem Rosjan. W 1915 Odznaczył się podczas operacji pod Rawą Ruską, osłaniając odwrót sojusznika, co uratowało Austriaków od klęski. Korpus przemianowano w 1916 na Grupę Armijną – Woyrsch ("Heeresgruppe Woyrsch"). Stoczył wiele zwycięskich bitew, m.in. pod Toruniem. W 1917 za działania podczas ofensywy Brusiłowa otrzymał stopień feldmarszałka. Grupa została zdemobilizowana w grudniu 1917, już po klęsce wojsk rosyjskich. Von Woyrsch został zwolniony na własną prośbę.
Mający już ponad 70 lat weteran został ostatni raz powołany po zawieszeniu broni w 1918, by objąć dowództwo nad południowymi granicami Niemiec.
Ogółem z siedemdziesięciu trzech lat życia pięćdziesiąt spędził w czynnej służbie. Najważniejsze odznaczenia jakie zdobył to Krzyż Żelazny (1871), Order Orła Czarnego z łańcuchem, Order Wojskowy Świętego Henryka, order Pour le Mérite (1914) i rok później Liście Dębowe do niego.

</doc>
<doc id="1492592" url="https://pl.wikipedia.org/wiki?curid=1492592" title="Łańcuch transportu elektronów">
Łańcuch transportu elektronów



</doc>
<doc id="1492593" url="https://pl.wikipedia.org/wiki?curid=1492593" title="After Blues and Friends">
After Blues and Friends

After Blues and Friends – album muzyczny polskiego zespołu After Blues, tworzonego przez gitarzystów Leszka Piłata i Waldemara Baranowskiego.
W sesji nagraniowej uczestniczyli również zaproszeni muzycy: niemiecki gitarzysta Erhard Hirt i perkusista Ulli Duennewald. Nagrań na LP dokonano w grudniu 1988 w Studio Polskiego Radia i Telewizji w Szczecinie. Album został wydany w 1989 r. przez wytwórnię PolJazz.
Lista utworów.
Strona A
Strona B

</doc>
<doc id="1492594" url="https://pl.wikipedia.org/wiki?curid=1492594" title="John Tony Salazar">
John Tony Salazar



</doc>
<doc id="1492595" url="https://pl.wikipedia.org/wiki?curid=1492595" title="Zbigniew Zdrojewski">
Zbigniew Zdrojewski

Zbigniew Józef Zdrojewski (ur. 1953) – polski profesor doktor habilitowany nauk medycznych, konsultant województwa pomorskiego w dziedzinie chorób wewnętrznych, koordynatorem do spraw kształcenia podyplomowego w zakresie geriatrii, specjalista interny, nefrologii, transplantologii klinicznej i hipertensjologii. 
Od 1 września 2008 prorektor do spraw klinicznych i szkolenia podyplomowego Akademii Medycznej w Gdańsku/Gdańskiego Uniwersytetu Medycznego. Od 1 października 2008 został kierownikiem Katedry i Kliniki Chorób Wewnętrznych, Geriatrii i Toksykologii, a po zmianach statusu jednostki - Katedry i Kliniki Chorób Wewnętrznych, Chorób Tkanki Łącznej i Geriatrii tejże uczelni. Jest także redaktorem działu "Hemodializa" w czasopiśmie specjalistycznym "Forum Nefrologiczne" oraz członkiem zarządu Towarzystwa Internistów Polskich. Jest autorem lub współautorem ponad 100 opublikowanych prac naukowych, w tym ponad 50 oryginalnych prac twórczych. Napisał również 30 rozdziałów w podręcznikach z zakresu nefrologii, chorób wewnętrznych i leczenia nerkozastępczego. Ponadto wygłosił lub przedstawił 140 prac na naukowych zjazdach zagranicznych i krajowych. 
Za swoją działalność naukową, szkoleniową i organizacyjną został odznaczony Srebrnym Krzyżem Zasługi (2003), Medalem Komisji Edukacji Narodowej (2008), Medalem Pamiątkowym Akademii Medycznej w Gdańsku (2005) za aktywny udział i zaangażowanie w rozwój przeszczepienia nerek w Gdańskim Ośrodku Transplantacji.

</doc>
<doc id="1492598" url="https://pl.wikipedia.org/wiki?curid=1492598" title="Natalla Piatkiewicz">
Natalla Piatkiewicz

Natalla Uładzimirauna Piatkiewicz (biał. Натальля Уладзіміраўна Пяткевіч; ur. 1972 w Mińsku) – białoruska prawnik i polityk narodowości rosyjskiej, Wiceszef Administracji Prezydenta Republiki Białorusi; oskarżana o udział w represjach wobec przeciwników władzy Alaksandra Łukaszenki.
Kariera polityczna.
W 1994 ukończyła studia na Wydziale Prawa Białoruskiego Uniwersytetu Państwowego, cztery lata później doktoryzowała się na tej samej uczelni, otrzymując stopień naukowy kandydata nauk prawniczych. Pracowała jako główny specjalista, a później kierownik Departamentu Prawa Państwowego i Międzynarodowego Głównego Zarządu Prawnego Administracji Prezydenta Republiki Białorusi.
W 12 grudnia 2001 prezydent Łukaszenka mianował ją swoim rzecznikiem prasowym na miejsce Mikałaja Borysewicza, a 25 listopada 2004 wiceszefową Administracji Prezydenta.
W 2006 zakazano jej wjazdu na teren USA i państw Unii Europejskiej za udział w fałszowaniu wyborów prezydenckich.
W końcu lipca 2009 usunięta ze składu Komisji ds. Ułaskawienia przy prezydencie, którą kierowała kilka lat. Usunięta została także z Komisji ds. Obywatelskich i Prawnej Rady Konsultacyjnej przy prezydencie. Na wszystkich tych stanowiskach zastąpił ją zastępca szefa Administracji Prezydenta Walery Mickiewicz.
Charakterystyka.
Przez media białoruskie nazywana jest „żelazną damą”. Niektóre gazety posunęły się nawet do wymienienia jej nazwiska w gronie przyszłych pretendentów do urzędu prezydenta. Uważana za liberała w otoczeniu Łukaszenki i często otrzymuje od niego zadanie ogłaszania najbardziej niepopularnych decyzji władzy. Sprzeciwiała się reformie edukacji, kiedy to z ironią skomentowała jej projekt, mówiąc, że być może należy usunąć angielski ze szkół i uniwersytetów, aby młodzież nie wyjeżdżała za granicę. W 2007 r. prowadziła rozmowy w Mińsku z zastępcą doradcy Sekretarza Stanu Davidem Cramerem, co zaowocowało zwolnieniem trzech więźniów politycznych.
Rodzina.
Pierwszy mąż Uładzisłau Piatkiewicz kieruje Narodową Loterią Sportową Białorusi.
Drugi mąż Alaksandr Martynienka, zastępca przewodniczącego Białoruskiej Teleradiokompanii. Ceremonia odbyła się 27 marca 2009.
Opinie na temat udziału w łamaniu praw człowieka.
Według raportu przygotowanego przez polską Fundację Wolność i Demokracja, Natalla Piatkiewicz w czasie pełnienia funkcji zastępcy szefa Biura Administracji Prezydenta odpowiedzialna była za "koordynowanie działań przeciwko opozycji politycznej i społeczeństwu obywatelskiemu". 2 lutego 2011 roku znalazła się na liście pracowników organów administracji Białorusi, którzy za udział w domniemanych fałszerstwach i łamaniu praw człowieka w czasie wyborów prezydenckich w 2010 roku otrzymali zakaz wjazdu na terytorium Unii Europejskiej.

</doc>
<doc id="1492600" url="https://pl.wikipedia.org/wiki?curid=1492600" title="Theatre Play Music">
Theatre Play Music

Theatre Play Music – drugi album zespołu Contemporary Noise Quintet (wydany pod nazwą Contemporary Noise Quartet) z muzyką napisaną do spektaklu „Miłość ci wszystko wybaczy” w reżyserii Przemysława Wojcieszka. Przedstawienie jest grane w Teatrze „Polonia” w Warszawie.

</doc>
<doc id="1492601" url="https://pl.wikipedia.org/wiki?curid=1492601" title="Trzeci okręg wyborczy w Kolorado">
Trzeci okręg wyborczy w Kolorado

Trzeci okręg wyborczy w Kolorado co dwa lata wybiera swojego przedstawiciela do Izby Reprezentantów Stanów Zjednoczonych. Okręg został utworzony po spisie ludności w 1910 roku. Pierwsze wybory w okręgu przeprowadzono jesienią 1914 roku. Przedstawicielem okręgu w 117. Kongresie Stanów Zjednoczonych jest republikanka, Lauren Boebert.

</doc>
<doc id="1492604" url="https://pl.wikipedia.org/wiki?curid=1492604" title="John William Godward">
John William Godward

John William Godward (ur. 9 sierpnia 1861, zm. 13 grudnia 1922) – angielski malarz reprezentujący schyłek wiktoriańskiego neoklasycyzmu, jego twórczość często kojarzona jest z prerafaelitami.
Życiorys.
Urodził się i wychował w Wilton Grove w pobliżu Wimbledonu, w rodzinie szanowanego londyńskiego urzędnika. Wbrew woli rodziny zajął się malarstwem. Wystawiał od 1887 w Royal Academy. W 1912 zerwał wszelkie kontakty z rodziną i wyjechał do Włoch, gdzie zajął się studiowaniem sztuki antycznej. Utrzymywał bliskie kontakty z braćmi Roberto i Augusto Bompiani, mieszkał w Rzymie w pobliżu ogrodów Borghese. W 1919 z powodu kłopotów ze zdrowiem powrócił do Anglii. Schyłek neoklasycyzmu i wzrost znaczenia awangardy artystycznej w Europie doprowadził go do samobójstwa trzy lata później. W liście pożegnalnym miał napisać, że "świat jest za mały dla mnie i Picassa". Po śmierci artysty rodzina zniszczyła wszystkie jego dokumenty i fotografie, tak że nie ocalała jego żadna pewna podobizna.
Twórczość.
Godward malował przede wszystkim piękne i wyidealizowane kobiety w antycznym otoczeniu. Głównym źródłem jego inspiracji była klasyczna cywilizacja, a szczególnie sztuka starożytnego Rzymu. Prace artysty odznaczają się drobiazgową dokładnością i popartą głębokimi studiami perfekcją w oddawaniu szczegółów architektury, odzieży i roślin. Pomimo że sam malarz uważał się za neoklasyka bliskiego twórczości Frederica Leightona, to tematyka, kolorystyka i kompozycja jego prac nasuwa skojarzenia z prerafaelitami i twórczością Lawrencea Alma-Tadema.

</doc>
<doc id="1492605" url="https://pl.wikipedia.org/wiki?curid=1492605" title="After Blues (album)">
After Blues (album)

After Blues – debiutancki album muzyczny polskiego zespołu After Blues, który tworzyli gitarzyści Leszek Piłat i Waldemar Baranowski.
Nagrań na LP dokonano 17-20 grudnia 1985 roku w Studiu Polskiego Radia w Szczecinie. Producentem był Tadeusz Nalepa (współpracowali: Jerzy Andrzej Byk i Iwona Thierry). Tadeusz Nalepa i Bogdan Loebl byli też autorami trzech utworów nagranych na płycie. Album został wydany w 1986 roku przez PolJazz (PSJ-157). 

</doc>
<doc id="1492606" url="https://pl.wikipedia.org/wiki?curid=1492606" title="Michael Lathrop Strang">
Michael Lathrop Strang

Michael Lathrop Strang (ur. 17 czerwca 1929, zm. 12 stycznia 2014) – amerykański polityk.
W latach 1985–1987 z ramienia Partii Republikańskiej przez jedną dwuletnią kadencję Kongresu Stanów Zjednoczonych reprezentował trzeci okręg wyborczy w stanie Kolorado w Izbie Reprezentantów Stanów Zjednoczonych.

</doc>
<doc id="1492607" url="https://pl.wikipedia.org/wiki?curid=1492607" title="Raymond Peter Kogovsek">
Raymond Peter Kogovsek

Raymond Peter Kogovsek (ur. 19 sierpnia 1941 w Pueblo, Kolorado, zm. 30 kwietnia 2017 tamże) – amerykański polityk.
W latach 1979–1985 z ramienia Partii Demokratycznej przez trzy dwuletnie kadencje Kongresu Stanów Zjednoczonych reprezentował trzeci okręg wyborczy w stanie Kolorado w Izbie Reprezentantów Stanów Zjednoczonych.

</doc>
<doc id="1492608" url="https://pl.wikipedia.org/wiki?curid=1492608" title="Europejskie ugrupowanie współpracy terytorialnej">
Europejskie ugrupowanie współpracy terytorialnej

Europejskie ugrupowanie współpracy terytorialnej (skrót - EUWT, ang. "European Grouping of Territorial Cooperation" - EGTC) - instytucja ponadnarodowa, tworzona na terytorium Unii Europejskiej i posiadająca osobowość prawną. Jej celem jest ułatwianie i upowszechnianie współpracy transgranicznej jej członków w celu wzmocnienia spójności ekonomicznej i społecznej.
Członkostwo.
Europejskie ugrupowanie współpracy terytorialnej składa się z przynajmniej dwóch członków, położonych na terytorium przynajmniej dwóch państw członkowskich Unii. Należeć do niego mogą:
Podstawy prawne.
EUWT powstało na mocy rozporządzenia (WE) nr 1082/2006. Postanowienia rozporządzenia rozwija polska ustawa z dnia 7 listopada 2008 r. o europejskim ugrupowaniu współpracy terytorialnej (). W myśl rozporządzenia WE oraz ustawy, na gruncie polskiego prawa, ugrupowanie podlega:
Cele.
W ramach EUWT samorządy i inne podmioty, wraz z partnerami z innych państw UE, mogą realizować wspólne przedsięwzięcia o charakterze ponadnarodowym, korzystając z unijnych środków finansowych. Istotą tych ugrupowań nie jest prowadzenie działalności gospodarczej, ale ułatwienie współpracy transgranicznej, transnarodowej i międzyregionalnej ich członków.
EUWT nie może wykonywać zadań leżących w gestii policji lub zadań w obszarze sprawiedliwości i polityki zagranicznej.

</doc>
<doc id="1492610" url="https://pl.wikipedia.org/wiki?curid=1492610" title="Exmoore">
Exmoore



</doc>
<doc id="1492611" url="https://pl.wikipedia.org/wiki?curid=1492611" title="Kuc Exmoor">
Kuc Exmoor

Kuc Exmoor – rasa konia domowego pochodząca z Wielkiej Brytanii, z rejonu Exmoor, w Somerset. Uważa się ją za niemal doskonały przykład historycznego kuca typu 1 (północnego). 
Historia.
Dawniej bardzo liczna, szczególnie w hrabstwie Devon, gdzie do dziś prowadzi na wpół dziki żywot.
Rasa Exmoor jest uważana za najstarszą rasę brytyjskich kuców. Ponieważ kuce były izolowane w West Country, rasa jest uważana za czystą. Dane na jej temat sięgają 1085 roku. Badania przeprowadzone przez Brytyjską Królewską Szkołę Studiów Weterynaryjnych potwierdziły, że Exmoor może być uznany za rodzimą rasę brytyjską, od której prawdopodobnie pochodzą pozostałe rasy brytyjskich kuców. Na podstawie porównań z malowidłami z okresu plejstocenu w jaskiniach skalnych i podobieństwa do tarpana i konia Przewalskiego stwierdzono, że Exmoor prawdopodobnie jest reliktem dzikiego prehistorycznego konia. Ponieważ liczebność kuców uległa znacznemu zmniejszeniu, wprowadzono program hodowlany. 
Zwierzęta te nadal żyją w wolnych stadach, które jednak mają już właścicieli. Świetnie radzą sobie w ich naturalnym środowisku - na bagnach. W przeszłości, kuce tej rasy wykorzystywano do wypasu owiec, lub jako zwierzęta juczne. Obecnie są to kuce rekreacyjne, nadające się do zaprzęgu, oraz dla dzieci.
Wygląd.
Łatwo rozpoznać Exmoora po gęstej kępce włosów u nasady ogona. Kuc posiada sylwetkę zwartą i krępą – szeroki grzbiet, niską klatkę piersiową, cofnięte łopatki, grubą szyję i krótkie uszy. Ponadto ma szerokie czoło i jasne obwódki dookoła oczu. Same oczy posiadają kapturową górną powiekę (tzw. żabie oko), która chroni przed wiatrem i opadami. Wysokość konia nie przekracza 128 cm. Maść gniada, skarogniada, lub bułana, nakrapiane plamki na pysku, wokół oczu i w pachwinach. Białe odmiany nie są dopuszczalne. Exmoor jest bardzo wytrzymały i odporny na wiele końskich chorób. Doskonale przystosował się też do złych warunków atmosferycznych. Posiada wodoodporną szatę zimową składającą się z dwóch warstw sierści, spodniej krótkiej i wełnistej oraz wierzchniej dłuższej i pokrytej łojem. 

</doc>
<doc id="1492612" url="https://pl.wikipedia.org/wiki?curid=1492612" title="Jacek Trzmiel">
Jacek Trzmiel



</doc>
<doc id="1492613" url="https://pl.wikipedia.org/wiki?curid=1492613" title="Idek Tramielski">
Idek Tramielski



</doc>
<doc id="1492614" url="https://pl.wikipedia.org/wiki?curid=1492614" title="Pomnik Marynarza w Szczecinie">
Pomnik Marynarza w Szczecinie

Pomnik Marynarza ustawiony jest przy Placu Grunwaldzkim w Szczecinie, w osi alei Jana Pawła II.
Historia.
Pomnik odsłonięty 19 czerwca 1980 jest dziełem Ryszarda Chachulskiego. Brązowa postać marynarza-sternika z podniesionym kołnierzem przy kole sterowym wykonana jest z blachy miedzianej na cokole z betonu, oblicowanym szaro-granitowymi płytkami.

</doc>
<doc id="1492615" url="https://pl.wikipedia.org/wiki?curid=1492615" title="Unreal Tournament (seria)">
Unreal Tournament (seria)



</doc>
<doc id="1492616" url="https://pl.wikipedia.org/wiki?curid=1492616" title="Unreal Tournament">
Unreal Tournament

Unreal Tournament – gra komputerowa z gatunku first-person shooter wyprodukowana przez Epic Games i Digital Extremes. Została wydana w 1999 przez GT Interactive, a w Polsce przez LEM. Jest to wieloosobowa gra sieciowa. Jej bezpośrednim konkurentem był "", który został wydany nieco później (7 grudnia). "UT" zdobył popularność m.in. dzięki dobrze zaprojektowanemu systemowi komputerowych przeciwników (boty) oraz alternatywnemu trybu wszystkich rodzajów broni. Producent umożliwił uruchomienie modów, co pozwalało wprowadzić do gry nowe możliwości.
Turnieje.
Podobnie jak w przypadku "", organizowane są turnieje zmagań w "Unreal Tournament", zarówno na szczeblu amatorskim, jak i bardziej profesjonalnym (patrz: sport elektroniczny). Odbywają się międzynarodowe rozgrywki, w których polscy gracze nadal osiągają znaczące sukcesy, m.in. trzykrotnie zdobyli złoty medal w trybie team deathmatch w światowej lidze Clanbase NationsCup.

</doc>
<doc id="1492618" url="https://pl.wikipedia.org/wiki?curid=1492618" title="Kongo (1913)">
Kongo (1913)



</doc>
<doc id="1492620" url="https://pl.wikipedia.org/wiki?curid=1492620" title="Frank Edward Evans">
Frank Edward Evans

Frank Edward Evans (ur. 6 września 1923 w Pueblo, Kolorado, zm. 3 czerwca 2010) – amerykański polityk.
W latach 1965–1979 z ramienia Partii Demokratycznej przez siedem dwuletnich kadencji Kongresu Stanów Zjednoczonych reprezentował trzeci okręg wyborczy w stanie Kolorado w Izbie Reprezentantów Stanów Zjednoczonych.

</doc>
<doc id="1492621" url="https://pl.wikipedia.org/wiki?curid=1492621" title="John Edgar Chenoweth">
John Edgar Chenoweth

John Edgar Chenoweth (ur. 17 sierpnia 1897, zm. 2 stycznia 1986) – amerykański polityk.
W dwóch różnych okresach z ramienia Partii Republikańskiej reprezentował trzeci okręg wyborczy w stanie Kolorado w Izbie Reprezentantów Stanów Zjednoczonych. Najpierw w latach 1941–1949 pełnił tę funkcję przez cztery dwuletnie kadencje Kongresu Stanów Zjednoczonych, a następnie w latach 1951–1965 powrócił na to stanowisko na kolejnych siedem dwuletnich kadencji.

</doc>
<doc id="1492622" url="https://pl.wikipedia.org/wiki?curid=1492622" title="John Henry Marsalis">
John Henry Marsalis

John Henry Marsalis (ur. 9 maja 1904, zm. 26 czerwca 1971) – amerykański polityk.
W latach 1949–1951 z ramienia Partii Demokratycznej przez jedną dwuletnią kadencję Kongresu Stanów Zjednoczonych reprezentował trzeci okręg wyborczy w stanie Kolorado w Izbie Reprezentantów Stanów Zjednoczonych.

</doc>
<doc id="1492626" url="https://pl.wikipedia.org/wiki?curid=1492626" title="Siódmy okręg wyborczy w Kolorado">
Siódmy okręg wyborczy w Kolorado

Siódmy okręg wyborczy w Kolorado co dwa lata wybiera swojego przedstawiciela do Izby Reprezentantów Stanów Zjednoczonych. Okręg został utworzony po spisie ludności w 2000 roku. Pierwsze wybory w okręgu przeprowadzono jesienią 2002 roku. W 2008 roku swoim zasięgiem obejmuje części hrabstw Adams, Arapahoe i Jefferson. Przedstawicielem okręgu w 110. Kongresie Stanów Zjednoczonych jest demokrata, Ed Perlmutter.

</doc>
<doc id="1492627" url="https://pl.wikipedia.org/wiki?curid=1492627" title="Bob Beauprez">
Bob Beauprez

Bob Beauprez (ur. 22 września 1948 w Lafayette, Kolorado) – amerykański polityk, członek Partii Republikańskiej.
W latach 2003–2007 przez dwie dwuletnie kadencje Kongresu Stanów Zjednoczonych był przedstawicielem siódmego okręgu wyborczego w stanie Kolorado w Izbie Reprezentantów Stanów Zjednoczonych.

</doc>
<doc id="1492629" url="https://pl.wikipedia.org/wiki?curid=1492629" title="Szósty okręg wyborczy w Kolorado">
Szósty okręg wyborczy w Kolorado

Szósty okręg wyborczy w Kolorado co dwa lata wybiera swojego przedstawiciela do Izby Reprezentantów Stanów Zjednoczonych. Okręg został utworzony po spisie ludności w 1980 roku. Pierwsze wybory w okręgu przeprowadzono jesienią 1982 roku. W 2008 roku swoim zasięgiem obejmował hrabstwa Douglas i Elbert oraz części hrabstw Arapahoe, Jefferson i Park.

</doc>
<doc id="1492630" url="https://pl.wikipedia.org/wiki?curid=1492630" title="Daniel Schaefer">
Daniel Schaefer

Daniel Schaefer (ur. 25 stycznia 1936, zm. 16 kwietnia 2006) – amerykański polityk związany z Partią Republikańską.
W latach 1983–1999 był przedstawicielem szóstego okręgu wyborczego w stanie Kolorado w Izbie Reprezentantów Stanów Zjednoczonych.

</doc>
<doc id="1492631" url="https://pl.wikipedia.org/wiki?curid=1492631" title="Dan Schaefer">
Dan Schaefer



</doc>
<doc id="1492636" url="https://pl.wikipedia.org/wiki?curid=1492636" title="Stefan Czarniecki (ujednoznacznienie)">
Stefan Czarniecki (ujednoznacznienie)



</doc>
<doc id="1492638" url="https://pl.wikipedia.org/wiki?curid=1492638" title="Anan ben Dawid">
Anan ben Dawid

Anan ben Dawid (VIII wiek) – babiloński uczony pochodzenia żydowskiego, który w 761 r. stanął na czele ruchu karaimskiego. Kandydując na egzylarchę odrzucał Talmud chcąc oprzeć judaizm na Biblii. Na podstawie jego nauk powstał i rozwinął się karaimizm.
Nie odrzucając całkowicie tradycji religijnej, Ananiasz głosił prawa rozumu i zasadę swobody badań.

</doc>
<doc id="1492639" url="https://pl.wikipedia.org/wiki?curid=1492639" title="Egzylarcha">
Egzylarcha

Egzylarcha – tytuł przywódcy Żydów diaspory babilońskiej (od II wieku). Wybierany był kierując się zasadą dziedziczności z rodu Dawida.
Nazwa egzylarcha pochodzi z połączenia słów: łac. "exilium" ("wygnanie") i gr. "archḗ" ("władza").

</doc>
<doc id="1492640" url="https://pl.wikipedia.org/wiki?curid=1492640" title="Encke (krater księżycowy)">
Encke (krater księżycowy)

Encke – krater uderzeniowy na Księżycu, znajdujący się na północ od krateru Keplera. Niedaleko niego wylądował Surveyor 1.

</doc>
<doc id="1492641" url="https://pl.wikipedia.org/wiki?curid=1492641" title="Eve Corona">
Eve Corona

Eve Corona – owalne wzniesienie pochodzenia wulkanicznego, położone na obszarze Alpha Regio na Wenus. Góra ta ma średnicę 330 km, jest zbudowana ze skał magmowych. Początkowo została uznana za krater uderzeniowy. Nazwa struktury pochodzi od imienia Ewa.
Jasny radarowo punkt w centralnej części Eva Corona został wybrany jako punkt odniesienia do wyznaczania długości planetograficznej na Wenus, tzn. południk przechodzący przez ten punkt został uznany za południk zerowy. Po zakończeniu badań programu Wenera definicja została zmieniona i obecnie południk zerowy przechodzi przez wzniesienie centralne krateru Ariadne i Eve Corona znalazła się na półkuli zachodniej.

</doc>
<doc id="1492642" url="https://pl.wikipedia.org/wiki?curid=1492642" title="Alpha Regio">
Alpha Regio

Alpha Regio – obszar wulkaniczny na Wenus. Ten obszar jest zbudowany głównie ze skał magmowych, wśród nich prawdopodobnie także granitów. Na obszarze tym znajduje się wzniesienie Eve Corona. Średnica Alpha Regio wynosi 1897 km. Decyzją Międzynarodowej Unii Astronomicznej nadana w 1979 roku nazwa tego obszaru pochodzi od pierwszej litery alfabetu greckiego.

</doc>
<doc id="1492654" url="https://pl.wikipedia.org/wiki?curid=1492654" title="Ideolog">
Ideolog



</doc>
<doc id="1492655" url="https://pl.wikipedia.org/wiki?curid=1492655" title="Republikańska Partia Pracy i Sprawiedliwości">
Republikańska Partia Pracy i Sprawiedliwości

Republikańska Partia Pracy i Sprawiedliwości (biał. Рэспубліканская партыя працы і справядлівасці, "Respublikanskaja partyja pracy i sprawiadliwasci", ros. Республиканская партия труда и справедливости, "Riespublikanskaja partija truda i sprawiedliwosti") – proprezydencka i prorosyjska partia polityczna na Białorusi.
Struktura i program.
Przewodniczącym partii jest Aliaksandr Sciapanau, a organem kierowniczym – Rada Polityczna ("Palitsawiet"). Deklarowanym celem jest "stworzenie społeczeństwa dobrobytu i sprawiedliwości socjalnej".
Partia w swoim programie opowiada się za wzmocnieniem i rozwojem stosunków związkowych z Federacją Rosyjską. W listopadzie 2004 roku opublikowana została "Odezwa do narodu rosyjskiego", podpisana przez przewodniczących szeregu partii proprezydenckich, w tym Republikańskiej Partii Pracy i Sprawiedliwości. W dokumencie tym sygnatariusze jednoznacznie poparli integrację Białorusi i Rosji, w ostrych słowach krytykując Zachód i siły prozachodnie w kraju.
8 września 2004 roku przywódca partii wraz z liderami innych ugrupowań proprezydenckich w specjalnej odezwie poparł inicjatywę Alaksandra Łukaszenki, by zorganizować referendum na temat zniesienia ograniczenia liczby kadencji prezydenta.
Historia.
Partia została utworzona 26 czerwca 1993 roku, zarejestrowana 19 sierpnia 1993 roku. Pomyślnie przeszła obowiązkową ponowną rejestrację 18 czerwca 1999 roku. W wyborach parlamentarnych uzyskiwała następujące wyniki:
Oceny.
Zdaniem białoruskiego historyka Ihara Lalkoua, ugrupowanie należy do tzw. "partii-fantomów", których działalność ogranicza się do pracy ich liderów i pewnej szczątkowej aktywności w czasie kampanii wyborczych. We wszystkich aspektach życia społeczno-politycznego popiera ono stanowisko prezydenta Alaksandra Łukaszenki. Według działacza demokratycznego Alaksandra Piatkiewicza jest to jedna z "„nadwornych partii”, które konsekwentnie popierają działania Łukaszenki, obsługują ideologiczne potrzebny ". Jego zdaniem partia nie dąży do zdobycia władzy, a jej istnienie służy głównie "przykryciu dyktatury".

</doc>
<doc id="1492656" url="https://pl.wikipedia.org/wiki?curid=1492656" title="KH-7 06">
KH-7 06

KH-7 06 – amerykański satelita rozpoznawczy. Szósty statek serii KeyHole-7 "GAMBIT" programu CORONA. Satelitę oznaczano także nazwą Improved SAMOS 6. Jego zadaniem było wykonanie wywiadowczych zdjęć Ziemi, o rozdzielczości przy gruncie około 46 cm. Na pokładzie statku znalazł się też eksperyment pomiaru promieniowania jądrowego za pomocą emulsji czułych.
Satelity tego typu nadal pozostają utajnione przez rząd Stanów Zjednoczonych.

</doc>
<doc id="1492658" url="https://pl.wikipedia.org/wiki?curid=1492658" title="Moca (Jerozolima)">
Moca (Jerozolima)

Moca (hebr. מוצא) – osiedle położone w zachodniej części Jerozolimy (Zachodnia Jerozolima), w Izraelu.
Leży w górach Judzkich na wysokości 600 m n.p.m., w otoczeniu zalesionych wzgórz wznoszących się nad autostradą nr 1. W jej pobliżu znajdują się miasteczko Mewasseret Cijjon, wioska Moca Illit, moszaw Bet Zajit oraz jerozolimskie dzielnice Har Nof i Giwat Sza’ul.
Historia.
Wykopaliska archeologiczne odkryły, że w starożytności istniała w tym miejscu osada o tej samej nazwie, co obecnie. W owym czasie miejsce to było oddalone o 7 km na zachód od granic ówczesnej Jerozolimy. O tej osadzie wspomina Talmud (Mesechta Succah 45a), jako o miejscu, skąd przynoszono gałęzie wierzbowe na święto Sukkot.
Współczesna osada powstała w 1859 na ziemi zakupionej przez Saula Jehudę od arabskich rolników z pobliskiej wsi Colonia. Przy zakupie ziemi pomocy udzielił brytyjski konsul James Finn. Osiedliło się tutaj kilka rodzin żydowskich z Jerozolimy. Mieszkańcy pracowali w pierwszym zakładzie, jaki powstał w regionie – był to zakład produkujący dachówki. W 1871 Joszua Jellin założył karawanseraj. Pomimo to osada kłopotała się z poważnymi trudnościami finansowymi. W 1898 wioskę odwiedził przywódca ruchu syjonistycznego Theodor Herzl, który wysunął propozycję założenia tutaj plantacji cyprysów. W następnych latach założono taką plantację drzew, która nadała temu miejscu wyjątkowy charakter. Zainspirowany urokiem wioski Dawid Remez, założył tutaj sanatorium „Arza”. W owym czasie w Mocy mieszkali wyłącznie Żydzi. Była to jedyna żydowska wieś w całej okolicy
Dobre stosunki z arabskimi sąsiadami zakończyły się w 1929, kiedy kilkunastu Arabów z pobliskiej wioski Colonia zaatakowało odosobniony dom należący do rodziny Maklef – zginął ojciec, matka, syn, dwie córki i ich dwoje gości. Troje dzieci uciekło przez tylne okno i dzięki temu przeżyło. Jedno z nich, Mordechaj Maklef został później szefem personelu Sił Obronnych Izraela. Napastnicy zabili także samotnego policjanta i pasterza zatrudnionego przez rodzinę Maklef. Od tych wydarzeń wioska była broniona przez uzbrojonych Żydów przez cały czas. Podczas wojny domowej w Mandacie Palestyny w kwietniu 1948 oddziały żydowskiej Hagany zdobyły i zniszczyły okoliczne arabskie wioski.
W 1933 tutejsi mieszkańcy założyli sąsiadującą wioskę Moca Illit. W miarę upływu czasu, rozwijająca się Jerozolima wchłonęła Mocę do miasta. Obecnie jest to niewielkie osiedle słynące z najstarszej winnicy w Izraelu.
Komunikacja.
Przy osiedlu przebiega autostrada nr 1 (Tel Awiw–Jerozolima).

</doc>
<doc id="1492665" url="https://pl.wikipedia.org/wiki?curid=1492665" title="DS-MG">
DS-MG

DS-MG – wspólna nazwa dwóch radzieckich satelitów naukowych i technologicznych wyprodukowanych przez ukraińskie zakłady KB Jużnoje. Stanowiły radziecki wkład w Międzynarodowe Lata Spokojnego Słońca (International Year of Quiet Sun 1964-1965) i Światowy Przegląd Magnetyczny (World Magnetic Survey). Prowadziły pomiary komplementarne do wykonywanych przez amerykańskie satelity OGO 2 i OGO 4. Służyły również do testów elektrycznego żyroskopowego systemu orientowania statków kosmicznych.
Wynoszone w kosmos rakietą Kosmos 63S1 z kosmodromu Kapustin Jar. Stanowiły część większego programu Dniepropetrowsk Sputnik (DS). Ważyły około 360 kg.
Serię stanowiły:

</doc>
<doc id="1492666" url="https://pl.wikipedia.org/wiki?curid=1492666" title="Wiktor z Kartenny">
Wiktor z Kartenny

Wiktor z Kartenny (V wiek) – łaciński pisarz. Był pierwszym katolickim biskupem w Mauretanii po zajęciu Afryki przez Wandalów. Sprawował tę funkcję w latach 429-477. Uchodzi za autora nie zachowanego traktatu "Przeciw arianom". Przypisuje mu się także "O pokucie" ("De poenitentia" - zachowana tylko jedna księga) oraz "O pocieszeniu w przeciwnościach". Mowy Wiktora z Kartenny zaginęły.

</doc>
<doc id="1492668" url="https://pl.wikipedia.org/wiki?curid=1492668" title="Rejon barski">
Rejon barski

Rejon barski – jednostka administracyjna w składzie obwodu winnickiego Ukrainy.
Powstał w 1923. Ma powierzchnię 1100 km² i liczy około 52 tysięcy mieszkańców. Siedzibą władz rejonu jest Bar.
W skład rejonu wchodzą 1 miejska rada, 1 osiedlowa rada oraz 27 silskich rad, obejmujących 85 wsi i 7 osad.

</doc>
<doc id="1492670" url="https://pl.wikipedia.org/wiki?curid=1492670" title="Rejon berszadzki">
Rejon berszadzki

Rejon berszadzki – jednostka administracyjna w składzie obwodu winnickiego Ukrainy.
Powstał w 1920. Ma powierzchnię 1286 km2 i liczy około 59 tysięcy mieszkańców. Siedzibą władz rejonu jest Berszad.
W skład rejonu wchodzą 1 miejska rada i 28 silskich rad, obejmujących 40 wsi i 4 osady.

</doc>
<doc id="1492671" url="https://pl.wikipedia.org/wiki?curid=1492671" title="Wiktoriusz z Akwitanii">
Wiktoriusz z Akwitanii

Wiktoriusz z Akwitanii (połowa V wieku) – chrześcijański pisarz, autor cyklu paschalnego, który najprawdopodobniej został oficjalnie przyjęty przez synod w Orleanie w roku 541 i był znany w obu Galiach w wieku VIII. Inne pismo tego autora nosi tytuł "Księga o rachunku". Według B. Kruscha Wiktoriusz z Akwitanii jest również autorem "Prologu paschalnego", ale zaprzeczają temu inni badacze.

</doc>
<doc id="1492672" url="https://pl.wikipedia.org/wiki?curid=1492672" title="Kosmos 26">
Kosmos 26

Kosmos 26 – radziecki satelita technologiczny typu DS-MG; służył do testów elektrycznego żyroskopowego systemu orientowania statków kosmicznych. Prowadził także pomiary ziemskiego pola magnetycznego.

</doc>
<doc id="1492673" url="https://pl.wikipedia.org/wiki?curid=1492673" title="Rejon chmielnicki (obwód winnicki)">
Rejon chmielnicki (obwód winnicki)

Rejon chmielnicki – jednostka administracyjna w składzie obwodu winnickiego Ukrainy.
Powstał w 1918. Ma powierzchnię 1250 km2 i liczy około 44 tysięcy mieszkańców. Siedzibą władz rejonu jest Chmielnik.
W skład rejonu wchodzą 1 miejska rada i 30 silskich rad, obejmujących 78 wsi i 2 osady.

</doc>
<doc id="1492674" url="https://pl.wikipedia.org/wiki?curid=1492674" title="Aata">
Aata

Aata (telugu: ఆట,tzn. "Gra") – indyjski miłosny film z 2007 roku, w języku telugu. W rolach głównych Siddharth Narayan i Ileana D'Cruz. Producentem filmu jest M.S. Raju, autor "Nuvvostanante Nenoddantana", "Varsham", "Okkadu", a reżyser V.N. Aditya jest debiutantem. Na tle Hajdarabadu historia miłości i walk w obronie ukochanej, która ośmieliła się zaprotestować przeciwko przemocy syna polityka, chronionego przez gangsterów.
Fabuła.
Śri Krishna (Siddharth Narayan), którego ojciec obsługuje projektor filmowy, rośnie zapatrzony w ekran. Jego wzorem są walczący o sprawiedliwość społeczną bohaterowie filmowi, codziennością natomiast pomoc ojcu w pracy, bójki z rówieśnikami i miłość do dziewczyny. Satya (Ileana D'Cruz) zmuszona zostaje do ucieczki przed przemocą powiązanego z gangsterami syna polityka. W sytuacji zagrożenia Śri Krishna może poczuć się w skórze walczących ze złem bohaterów filmów, którymi karmił się całe dzieciństwo.
Piosenki.
Muzykę do filmu skomponował Devi Sri Prasad, autor muzyki do takich filmów jak: "Arya", "Varsham", "Nuvvostanante Nenoddantana", "Bunny", "Unnakum Ennakum", "Bommarillu", "Pournami", "Aata", "Jagadam".

</doc>
<doc id="1492675" url="https://pl.wikipedia.org/wiki?curid=1492675" title="Wsewołod Ripeckyj">
Wsewołod Ripeckyj

Wsewołod Ripeckyj (ur. 1884 w Samborze, zm. w lipcu 1919 koło Sołotwyn) – ukraiński działacz polityczny i społeczny.
Syn duchownego greckokatolickiego, brat Myrosława Ripeckiego. Działacz Ukraińskiej Partii Socjal-Demokratycznej (USDP), powiatowy komisarz rządu Zachodnioukraińskiej Republiki Ludowej w powiecie Turka.
Rozstrzelany przez wojsko polskie razem państwowym sekretarzem ZURL M. Martyńcem, Iwanem Sileckim wraz z synem i zięciem oraz W. Padochem.

</doc>
<doc id="1492679" url="https://pl.wikipedia.org/wiki?curid=1492679" title="Kosmos 27">
Kosmos 27

Kosmos 27 – radziecka niedoszła sonda Wenus programu Wenera; statek typu 3MW-1. Sonda nie opuściła orbity okołoziemskiej, a po jednym dniu orbitowania spłonęła wchodząc ponownie w ziemską atmosferę.
Podczas beznapędowego lotu na orbicie przejściowej nastąpiła awaria elektryczna pneumatycznych zaworów systemu kontroli położenia i stabilizacji. Człon ucieczkowy Blok L, połączony z sondą, utracił stabilizację lotu i pozostał na orbicie Ziemi. Zgodnie z nomenklaturą sowiecką, statek przyjął nazwę Kosmos z numerem porządkowym.
Z powodu usterki jaka nastąpiła w czasie przygotowań przedstartowych, jej start opóźniono z 1 na 27 marca.
Obiekt skatalogowany jest w katalogu COSPAR na dwóch pozycjach. Drugą jest lądownik sondy, oznaczany dopiskiem SA.

</doc>
<doc id="1492688" url="https://pl.wikipedia.org/wiki?curid=1492688" title="Alexandre Falguière">
Alexandre Falguière

Jean Alexandre Joseph Falguière (ur. 7 września 1831 w Tuluzie, zm. 20 kwietnia 1900 w Paryżu) – francuski rzeźbiarz i malarz.
Studiował w Paryżu w École des Beaux-Arts, w 1859 r. otrzymał nagrodę Prix de Rome. W 1878 r. został oficerem Legii Honorowej. Od 1882 r. był członkiem Académie des Beaux-Arts.
Inspirował się sztuką antyczną i renesansu, skłaniając się w kierunku realizmu. Tworzył m.in. popiersia i pomniki oraz akty kobiece (np. "Diana Łowczyni", 1882). Jego najbardziej prestiżowe zamówienia "Triumf Republiki" i "Pomnik Rewolucji" nie zostały zrealizowane.
Zajmował się również malarstwem.

</doc>
<doc id="1492689" url="https://pl.wikipedia.org/wiki?curid=1492689" title="Ajugoza">
Ajugoza

Ajugoza − oligosacharyd, połączenie 4 cząsteczek galaktozy z glukozą i fruktozą, pochodna rafinozy. Występuje w suchych nasionach fasoli, roślinach strączkowych, kapuście, korzeniach "Salvia pratensis" i nasionach "Vigna mungo". 

</doc>
<doc id="1492690" url="https://pl.wikipedia.org/wiki?curid=1492690" title="Jean Alexandre Joseph Falguière">
Jean Alexandre Joseph Falguière



</doc>
<doc id="1492695" url="https://pl.wikipedia.org/wiki?curid=1492695" title="U-78">
U-78



</doc>
<doc id="1492697" url="https://pl.wikipedia.org/wiki?curid=1492697" title="Leoncjusz z Bizancjum">
Leoncjusz z Bizancjum

Leoncjusz z Bizancjum (ur. ok. 485; zm. 544) – urodzony w Bizancjum chrześcijański pisarz i teolog.
Życie.
Leoncjusz urodził się około 485 roku w Konstantynopolu. W młodości był nestorianinem. W dojrzałym wieku porzucił herezję i wrócił na łono ortodoksji. Został mnichem w Wielkiej Ławrze św. Saby w Jerozolimie, dlatego bywa też w niektórych rękopisach nazywany Jerozolimitą. W klasztorze uległ wpływom innej herezji – orygenizmowi, próbując uzgodnić wiarę z rozumem. Odbył długą podróż do Rzymu. Lata 531-539 spędził w stolicy Cesarstwa na dysputach z heretykami. W 536 roku uczestniczył w stołecznym synodzie. Po krótkim pobycie w macierzystym klasztorze powrócił do Konstantynopola, gdzie zmarł w 544 roku .
Twórczość.
Główne dzieło Leoncjusza "Trzy księgi przeciw nestorianom i eutychianom" ("Libri tres adversus nestorianos et eutychianos") powstało w latach 543-544. Księga pierwsza zawiera gorące polemiki z nestorianami i monofizytami. W księdze drugiej Leoncjusz polemizuje z aftartodoketami, wyznawcami doktryny Juliana z Halikarnasu, wedle którego Chrystus przyjął takie ciało, jakie miał Adam w raju, to jest niecierpiętliwe i nieśmiertelne. W księdze trzeciej powraca do polemiki z nestorianami, a zwłaszcza z Teodorem z Mopsuestii. Szczególną wartość dzieła Leoncjusza stanowią cytaty z pism nestoriańskich, które uległy zniszczeniu. Do każdej księgi zostały dołączone florilegia z pism Ojców Kościoła w języku łacińskim.
Uzupełnieniem polemik z nestorianami i monofizytami jest utwór zatytułowany "Wyjaśnienia twierdzeń Sewera" ("Epilysis"). Stanowi on polemikę z poglądami Sewera, najwybitniejszego przedstawiciela ówczesnego monofizytyzmu, którego pisma zostały zniszczone na rozkaz cesarza Justyniana I. Pierwsza część "Epilysis" ma formę dialogu wyjaśniającego sporne kwestie dogmatyczne, druga część składająca się z trzydziestu rozdziałów kontynuujących polemikę z monofizytyzmem, została następnie przez Leoncjusza, wydzielona tworząc osobny utwór zatytułowany "Trzydzieści rozdziałów przeciw Sewerowi" ("Triginta capita adversus Severum").
W tekstach wolnych od wpływów Orygenesa, jako pierwszy w Bizancjum wprowadził arystotelesowską terminologię do argumentacji teologicznej (pojęcia jakości, substancji, przypadłości, relacji). Posługując się terminologią Arystotelesa i Platona, na podstawie pism Grzegorza Wielkiego i Bazylego Wielkiego, opracował spoisty system chrystologii i soterologii. Opowiada się w nim za chrystologiczną formułą Soboru chalcedońskiego. Uznaje w Chrystusie jedną hipostazę, ale dwie natury, które koniecznie należy rozróżniać. Jego zdaniem w Chrystusie jednoczą się Logos i człowiek, mający odmienną naturę, lecz tworzący jedność hipostatyczną, będącej podstawą jedności substancjalnej. Połączenie nie znosi własności obydwu natur. Ulegając wpływom orygenistycznej chrystologii Ewagriusza z Pontu uznaje, że Jezus nie był Logosem, ale stworzonym "intelektem", który nie uległ Upadkowi i w ten sposób został hipostatycznie zjednoczony z Logosem. Jego doktrynę "enhipostazy" rozwinęli potem następcy, oczyszczając ją z elementów orygenistycznych. Jest uznawany za najwybitniejszego teologa VI wieku. Jego poglądy wywarły wpływ na sformułowania dogmatyczne dekretów Justyniana I oraz na twórczość Maksyma Wyznawcy i Jana z Damaszku.

</doc>
<doc id="1492698" url="https://pl.wikipedia.org/wiki?curid=1492698" title="U-79">
U-79



</doc>
<doc id="1492699" url="https://pl.wikipedia.org/wiki?curid=1492699" title="Minimig">
Minimig

Minimig – rekonstrukcja komputera Amiga 500 stworzona w oparciu o technologię FPGA.
Projekt został stworzony przez Denisa van Weerena i upubliczniony na licencji GPL 25 lipca 2007. Produkcji podjęła się firma ACube Systems.
Urządzenie ma postać płytki Nano-ITX, zbudowane jest na bazie chipów Xilinx Spartan 3 i Freescale MC68SEC000. Używa kart MMC jako pamięci masowej, pliki ADF, przechowywane na karcie, widziane są przez system jako dyskietki. Zgodność programowa z oryginałem jest bliska pełnej.

</doc>
<doc id="1492700" url="https://pl.wikipedia.org/wiki?curid=1492700" title="U-80">
U-80



</doc>
<doc id="1492702" url="https://pl.wikipedia.org/wiki?curid=1492702" title="U-82">
U-82



</doc>
<doc id="1492703" url="https://pl.wikipedia.org/wiki?curid=1492703" title="U-90">
U-90



</doc>
<doc id="1492704" url="https://pl.wikipedia.org/wiki?curid=1492704" title="U-91">
U-91



</doc>
<doc id="1492705" url="https://pl.wikipedia.org/wiki?curid=1492705" title="U-92">
U-92



</doc>
<doc id="1492706" url="https://pl.wikipedia.org/wiki?curid=1492706" title="U-95">
U-95



</doc>
<doc id="1492707" url="https://pl.wikipedia.org/wiki?curid=1492707" title="U-97">
U-97



</doc>
<doc id="1492708" url="https://pl.wikipedia.org/wiki?curid=1492708" title="U-98">
U-98



</doc>
<doc id="1492710" url="https://pl.wikipedia.org/wiki?curid=1492710" title="Tomek w tarapatach">
Tomek w tarapatach

Tomek w tarapatach – pierwsza powieść dla młodzieży Alfreda Szklarskiego, opublikowana w 1948 r. pod pseudonimem Fred Garland. Do pewnego stopnia jest szkicem późniejszej powieści „Przygody Tomka na Czarnym Lądzie” z cyklu o Tomku Wilmowskim. Opowiada o nastolatku podróżującym do Afryki, przeżywającym niezwykłe przygody, poznającym ciekawych ludzi.
Wznowienie wydane w 1994 r. przez Muza S.A. pod właściwym nazwiskiem autora zaopatrzono we wstęp redakcyjny sygnowany "Rodzina Alfreda Szklarskiego".

</doc>
<doc id="1492711" url="https://pl.wikipedia.org/wiki?curid=1492711" title="U-104">
U-104



</doc>
<doc id="1492712" url="https://pl.wikipedia.org/wiki?curid=1492712" title="U-105">
U-105



</doc>
<doc id="1492713" url="https://pl.wikipedia.org/wiki?curid=1492713" title="WASP-3 b">
WASP-3 b

WASP-3 b – planeta pozasłoneczna oddalona od Ziemi o około 727 lat świetlnych. Orbituje wokół gwiazdy WASP-3 znajdującej się w gwiazdozbiorze Lutni. WASP-3 b została odkryta metodą tranzytu w ramach projektu SuperWASP.
WASP-3b, tak jak większość odkrytych planet pozasłonecznych, należy do gazowych gigantów podobnych do Jowisza. WASP-3 b jest jednak o wiele większym i masywniejszym obiektem. Jego masa równa się 2,06 masy Jowisza, a promień 1,454 promienia Jowisza. Planeta krąży wokół swojej gwiazdy po bardzo ciasnej orbicie wynoszącej zaledwie 0,0313 j.a., co kwalifikuje ją do grona gorących jowiszy. Temperatura na powierzchni tego gazowego giganta sięga 1983 K.
W 2010 roku, dzięki zakłóceniom w tranzycie WASP-3 b, zasugerowano możliwość istnienia drugiej planety. Wyniki badań nie pozwalały jednak ze stuprocentową pewnością stwierdzić, że planeta WASP-3 c istnieje.

</doc>
<doc id="1492714" url="https://pl.wikipedia.org/wiki?curid=1492714" title="U-122">
U-122



</doc>
<doc id="1492716" url="https://pl.wikipedia.org/wiki?curid=1492716" title="Kościół św. Mikołaja w Wolinie">
Kościół św. Mikołaja w Wolinie



</doc>
<doc id="1492718" url="https://pl.wikipedia.org/wiki?curid=1492718" title="Mądrość Jezusa Chrystusa">
Mądrość Jezusa Chrystusa

Mądrość Jezusa Chrystusa – gnostycki utwór z Nag Hammadi (NHC III,4 oraz Berolinensis Gnosticus, p. 77,8-127,12) w formie dialogu objawiającego Zmartwychwstałego Chrystusa z uczniami. Utwór ma charakter niechrześcijański, ale zawiera liczne aluzje do Nowego Testamentu. Elementy chrześcijańskie zostały prawdopodobnie wprowadzone wtórnie (przez dodanie postaci Zbawcy i uczniów).

</doc>
<doc id="1492724" url="https://pl.wikipedia.org/wiki?curid=1492724" title="Meszicha Zecha">
Meszicha Zecha

Meszicha Zecha (VIII wiek) – syryjski kronikarz, autor "Kroniki z Arbeli".

</doc>
<doc id="1492725" url="https://pl.wikipedia.org/wiki?curid=1492725" title="Hrabia Grey">
Hrabia Grey

Lista hrabiów.
Baroneci Grey of Howick
Hrabiowie Grey 1. kreacji (parostwo Zjednoczonego Królestwa)
Dziedzic tytułu hrabiego Grey: syn 7. hrabiego, Alexander Edward Grey, wicehrabia Howick (ur. 1968)

</doc>
<doc id="1492726" url="https://pl.wikipedia.org/wiki?curid=1492726" title="C-One">
C-One

C-One – komputer zbudowany w oparciu o technologię FPGA, mający pierwotnie być klonem Commodore 64, później rozszerzony o możliwość emulacji innych platform (obecnie Amstrad CPC i własny tryb C-One). Został zaprojektowany przez Jeri Ellsworth i Jensa Schönfelda, a wyprodukowany przez firmę Individual Computers.

</doc>
<doc id="1492727" url="https://pl.wikipedia.org/wiki?curid=1492727" title="Hieronim Bobola">
Hieronim Bobola

Hieronim Bobola herbu Leliwa z Piasków (ur. 1521, zm. 1561) – dowódca w zamku w Niedzicy, obrońca przed natarciem wojsk Jana Zapoli, dziedzic Strachociny, Zmiennicy (kupionej w 1514) – dóbr koło Sanoka.
Rodzina Hieronima Boboli.
Syn Jana Boboli ze Strachociny i Heleny z Żurawicy. Pochodził z wielodzietnej rodziny.
Miał czterech braci: Jarosława, Stanisława, Krzysztofa- ożenionego z Elżbietą z Wielopolskich h. Starykoń (1520 – 1615), i Zbigniewa, oraz trzy siostry Zofię, Reginę i Annę Krzeszowską.
Został w 1540 r. po śmierci ojca, następcą dóbr królewskich Strachocinie, którą otrzymał w dożywotnią dzierżawę. Kupił też wieś Zminnicę i dzierżawił m. Złota koło Sandomierza.
Ożenił się z Katarzyną Bobolą, której król 4 marca przyznał w 1552 r. w dożywocie Strachocinę.
Miał trzech synów:
7 lutego 1616 r. jego żona Hieronima, Katarzyna Bobola; zrzekła się swych praw do własności ziemskich na rzecz swego syna Jana Boboli, który otrzymał Zmiennicę i w dzierżawę Krościenko Wyżne.
Burzliwe życie Hieronima Boboli.
Z bratem Jarosławem Bobolą z Piasków „szlachcicem -gołotą”, „nieosiadłym” w 1521 roku, dopuścił się na moście królewskim na Sanie pod Przemyślem rozboju, i poranił straż mostową, oraz zabił Rubina Powerskiego. W 1537 r. szesnaście lat później Jarosław Bobola skazany był na banicję za zabójstwo Jana z Gnojnicy. Dzięki protekcji uniknął z bratem miecza katowskiego i ustatkował się.
Hieronim Bobola z pożytkiem dla kraju wyładował swój temperament, gdy dzięki poparciu Hieronima Łaskiego, na wiosnę 1535 r. otrzymał dowództwo „nad zamkiem dunajeckim” w Niedzicy i dzielnie go bronił przed Mirkowiczem i innymi sprzymierzeńcami Jana Zápolyi, a nawet wychodząc przeciw nim w pole, gromił ich zwycięsko.
Hieronim Bobola był opiekunem Jana Krzysztofa Tarnowskiego (1537-1567)- syna hetmana Jana Amora Tarnowskiego i wysłanego celem wychowania na dwór cesarza Ferdynanda (1503 – 1564) – arcyksięcia austriackiego.
Majątek Hieronima Boboli.
Po śmierci ojca swego Jana Boboli, otrzymał w dzierżawę Strachocinę, (najpierw czasowo, później na stałe od 1540 r.).
Za wstawieniem się kasztelana krakowskiego, Jana Tarnowskiego, 9 kwietnia 1541 r. uzyskał pozwolenie króla na kupno wójtostwa we wsi Zmiennica, (pow. Brzozów).
Prócz tego dzierżawił wieś Złota, pod Sandomierzem. Żonie jego, Katarzynie Boboli, przyznał król 4 marca 1552 r. dożywocie Strachocinę.
Hieronim Bobola zmarł po 20 grudnia w 1561 r.

</doc>
<doc id="1492728" url="https://pl.wikipedia.org/wiki?curid=1492728" title="Vikram">
Vikram

Vikram (język tamilski: விக்ரம், inaczej Chiyaan Vikram, ur. 17 kwietnia 1966 roku) – indyjski aktor związany z Kollywood, tamilskim przemysłem filmowym. Gra w filmach w języku tamilskim, telugu, malajalam. Najbardziej znany z filmów Gemini, Pithamagan, Anniyan i Bheema.

</doc>
<doc id="1492732" url="https://pl.wikipedia.org/wiki?curid=1492732" title="2 Zapasowy Pułk Łączności">
2 Zapasowy Pułk Łączności

2 Zapasowy Pułk Łączności – oddział łączności ludowego Wojska Polskiego.
Pułk sformowany został na podstawie rozkazu nr 05/OU dowódcy 1 Armii Polskiej w ZSRR z dnia 7 maja 1944 roku, według etatu nr 014/184. Był jedyną jednostką wspomagającą i stanowiącą zaplecze kadrowe dla oddziałów łączności Wojska Polskiego. W sierpniu 1944 roku pułk przeniesiony został do Lublina, gdzie stacjonował do 1 października tego roku. Następnymi miejscami postoju były: Kraśnik, Zgierz i Sieradz.
Na podstawie rozkazu Nr 232/org. ND WP z 3 września 1945 roku pułk został rozformowany. Stan stały pułku skierowano na uzupełnienie 18 Dywizji Piechoty i oddziałów Wojsk Ochrony Pogranicza zaś stan zmienny na uzupełnienie jednostek łączności Wojska Polskiego.

</doc>
<doc id="1492733" url="https://pl.wikipedia.org/wiki?curid=1492733" title="Okręg wyborczy Winchelsea">
Okręg wyborczy Winchelsea

Okręg wyborczy Winchelsea powstał w 1366 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował portowe miasto Winchelsea (jeden z Pięciu Portów). Został zlikwidowany w 1832 r.

</doc>
<doc id="1492737" url="https://pl.wikipedia.org/wiki?curid=1492737" title="David Jones (piłkarz)">
David Jones (piłkarz)

David Frank Llwyd Jones (ur. 4 listopada 1984 w Southport) – angielski piłkarz występującym na pozycji pomocnika w Burnley.
Jones swoją karierę piłkarską rozpoczynał w roku 1995 w szkółce piłkarskiej Manchesteru United. Grał tam przez 8 lat, po czym 1 lipca 2003 został włączony do pierwszej drużyny. W koszulce "Czerwonych Diabłów" zadebiutował 1 grudnia 2004 roku w wygranym 1:0 meczu Pucharu Ligi Angielskiej z Arsenalem Londyn. W sezonie 2004/2005 wystąpił jeszcze w meczu Pucharu Anglii z Exeter, po czym 2 sierpnia został wypożyczony na pół roku do Preston North End. W ekipie Preston Jones swój debiut zaliczył 6 sierpnia w wygranym 2:1 ligowym spotkaniu z Watford. Pierwszego gola zdobył natomiast 29 sierpnia w meczu z Ipswich Town. Gdy powrócił z wypożyczenia w Manchesterze grał jeszcze przez dziewięć dni, po czym 10 stycznia 2006 został wypożyczony do NEC Nijmegen. Występował tam przez trzy miesiące. Następnie, 17 listopada "Czerwone Diabły" wypożyczyły go do Derby County. Zadebiutował tam 18 listopada w ligowym meczu z Luton Town. Pierwszego gola zdobył natomiast 16 grudnia w spotkaniu z Crystal Palace. Wypożyczenie trwało półtora miesiąca. 4 stycznia 2007 za kwotę 1 miliona funtów wykupiło definitywnie zawodnika. W ekipie "The Rams" występował przez półtora roku, po czym 27 czerwca 2008 przeszedł do swojego obecnego klubu – Wolverhampton Wanderers. Zadebiutował w nim 9 sierpnia w zremisowanym 2:2 ligowym meczu z plymouth Argyle. Pierwszego i jak dotąd jedynego gola zdobył 30 sierpnia w meczu z Nottingham Forest.
30 marca 2004 Jones wystąpił w meczu reprezentacji Anglii U-21 ze Szwecją. Był to jedyny jego występ na arenie międzynarodowej.
2 sierpnia 2011 roku podpisał kontrakt z Wigan Athletic.
1 sierpnia 2013 roku podpisał trzyletni kontrakt z Burnley.
15 sierpnia 2016 podpisał kontrakt z Sheffield Wednesday.

</doc>
<doc id="1492739" url="https://pl.wikipedia.org/wiki?curid=1492739" title="Najlepszy mały burdelik w Teksasie">
Najlepszy mały burdelik w Teksasie

Najlepszy mały burdelik w Teksasie – amerykański musical z 1982 roku na podstawie musicalu Larry’ego Kinga i Petera Mastersona oraz artykułu prasowego Larry’ego Kinga.
Fabuła.
Mona Stangley jest właścicielką domu publicznego. Przetrwał czasy Wielkiego Kryzysu, kilku szeryfów i gościł wielu ważnych prominentów. Ale te czasy mogą się skończyć. Wszystko za sprawą telewizyjnego kaznodziei - Melvina Thorpe’a. Postanawia on wziąć pod lupę niemoralną i sprzeczną z prawem działalność burdeliku...
Główne role.
i inni
Nagrody i nominacje.
Oscary za rok 1982
Złote Globy 1982

</doc>
<doc id="1492740" url="https://pl.wikipedia.org/wiki?curid=1492740" title="Bogdan Koszel">
Bogdan Koszel

Bogdan Koszel (ur. w 1954) – polski politolog, historyk, niemcoznawca, profesor nauk humanistycznych.
Życiorys.
W latach 1979-2011 był pracownikiem naukowym Instytutu Naukowo-Badawczego im. Zygmunta Wojciechowskiego w Poznaniu.
W 1980 uzyskał stopień doktora nauk humanistycznych na Wydziale Historycznym Uniwersytetu im. Adama Mickiewicza na podstawie dysertacji "Rywalizacja niemiecko-włoska w Europie Środkowej i na Bałkanach w latach 1933-1941", której promotorem był Stanisław Sierpowski. W 1991 uzyskał stopień doktora habilitowanego na Wydziale Historycznym Uniwersytetu im. Adama Mickiewicza na podstawie dorobku naukowego oraz rozprawy "Wojna domowa w Hiszpanii w polityce mocarstw europejskich 1936-1939" (recenzenci: Franciszek Ryszka, Waldemar Michowicz i Stanisław Sierpowski).
Współpracował z Europejską Fundacją Nauki w Strasburgu oraz Uniwersytetem w Bradford. W latach 1998-2007 pracował jako profesor zwyczajny Wyższej Szkoły Nauk Humanistycznych i Dziennikarstwa. 
Od 2007 pełni funkcję kierownika Zakładu Badań Niemcoznawczych Wydziału Nauk Politycznych i Dziennikarstwa Uniwersytetu im. Adama Mickiewicza w Poznaniu. Od 2018 pracuje na stanowisku senior reserarch fellow w Institut fűr Internationale Politik w Poczdamie.
Specjalizuje się w historii najnowszej, integracji europejskiej oraz roli Niemiec na arenie międzynarodowej w XX i XXI wieku.
Członek Komitetu Nauk Historycznych Polskiej Akademii Nauk i Komitetu Nauk Politycznych Polskiej Akademii Nauk. Od 2007 pełni funkcję redaktora naczelnego „Rocznika Integracji Europejskiej”, jest także członkiem kolegium redakcyjnego kwartalnika „Przegląd Zachodni” oraz redaktorem dwumiesięcznika „WeltTrends”. Należy również do Klubu Weimarskiego.

</doc>
<doc id="1492745" url="https://pl.wikipedia.org/wiki?curid=1492745" title="21 Zapasowy Pułk Artylerii">
21 Zapasowy Pułk Artylerii

21 Zapasowy Pułk Artylerii (21 zpa) – oddział artylerii ludowego Wojska Polskiego.
Pułk został sformowany na podstawie rozkazu Nr 05/OU dowódcy 1 AP w ZSRR z 7 maja 1944 roku według etatu nr 08/618. Był jednostką podległą bezpośrednio Dowództwu Artylerii Wojska Polskiego.
Miejscem formowania pułku były okolice Grudy w powiecie Jasło. Rozkazem nr 0124 z 8 sierpnia 1944 roku został przeniesiony do Włodawy i przekazany Dowództwu Lubelskiego Okręgu Wojskowego.
Głównym zadaniem pułku było przygotowanie dla jednostek bojowych kadry podoficerów artylerii. W tym również celu utworzono w nim dywizjon szkolny.
7 stycznia 1945 roku pułk przeszedł na etat pułku szkolnego. Zgodnie z rozkazem miał on przeszkolić do 1 września 1945 roku 3 tys. podoficerów artylerii.
Kolejne miejsca postoju pułku to Chełm, Rembertów i Tomaszów Mazowiecki, gdzie stacjonował do 25 września 1945, tzn. do chwili rozformowania. Na jego bazie powstał 82 pułk artylerii ciężkiej.

</doc>
<doc id="1492746" url="https://pl.wikipedia.org/wiki?curid=1492746" title="Frances">
Frances

Frances – amerykański film biograficzny z 1982 roku. Historia aktorki hollywoodzkiej Frances Farmer. Skandale obyczajowe z jej udziałem sprawiły, że jej rodzina uznała ją za niepoczytalną, spędziła 10 lat w szpitalu psychiatrycznym.
Nagrody i nominacje.
Oscary za rok 1982:
Złote Globy 1982:

</doc>
<doc id="1492747" url="https://pl.wikipedia.org/wiki?curid=1492747" title="59 Zapasowy Pułk Artylerii">
59 Zapasowy Pułk Artylerii

59 Zapasowy Pułk Artylerii (59 zpa) – oddział artylerii ludowego Wojska Polskiego.
Pułk został sformowany w Tomaszowie Mazowieckim na podstawie rozkazu Nr 58/org. NDWP z 13 marca 1945 roku według etatu Nr 08/618 o stanie stałym 662 ludzi i stanie zmiennym 3673 ludzi. Po zakończeniu wojny na jego bazie został zorganizowany 76 Warszawski Manewrowy Pułk Artylerii według etatu Nr 4/7.

</doc>
<doc id="1492748" url="https://pl.wikipedia.org/wiki?curid=1492748" title="Korpus Pokoju">
Korpus Pokoju

Korpus Pokoju (ang. "Peace Corps") – federalna agencja amerykańska z siedzibą w Waszyngtonie. Powołana do życia 1 marca 1961 r. z inicjatywy prezydenta Johna F. Kennedy’ego.
Korpus służy pomocą słabiej rozwiniętym krajom w zaspokajaniu potrzeb technicznych przy współpracy wykwalifikowanych kadr amerykańskich wolontariuszy oraz propaguje w tychże krajach wiedzę o Stanach Zjednoczonych i Amerykanach.
Pierwsze misje Korpus odbył w szkołach w Ghanie, Kolumbii i Tanganice. Potem działalność przeniosła się także na inne dziedziny: służbę zdrowia, rolnictwo czy leśnictwo.
Od początku lat 60. w Korpusie służyło ok. 190 000 osób w 139 krajach.
W Polsce Korpus działał w latach 1990-2001, w ciągu tych lat działało w tym kraju ponad 950 wolontariuszy korpusu. Pomagali w nauce języka angielskiego, edukacji środowiskowej i ochrony środowiska, a także rozwoju drobnej przedsiębiorczości.

</doc>
<doc id="1492749" url="https://pl.wikipedia.org/wiki?curid=1492749" title="Okręg wyborczy Northumberland">
Okręg wyborczy Northumberland

Okręg wyborczy Northumberland powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował hrabstwo Northumberland. Został zlikwidowany w 1832 r.

</doc>
<doc id="1492750" url="https://pl.wikipedia.org/wiki?curid=1492750" title="Zawidz Kościelny (przystanek kolejowy)">
Zawidz Kościelny (przystanek kolejowy)

Zawidz Kościelny – przystanek kolejowy w Zawidzu Kościelnym, w województwie mazowieckim, w Polsce. Znajduje się tu 1 peron.
W roku 2017 przystanek obsługiwał 20–49 pasażerów na dobę.

</doc>
<doc id="1492752" url="https://pl.wikipedia.org/wiki?curid=1492752" title="Fela Garbarz">
Fela Garbarz

Fela Garbarz – polska aktorka żydowskiego pochodzenia, która zasłynęła głównie z ról w przedwojennych żydowskich filmach i sztukach teatralnych w języku jidysz. Podczas II wojny światowej przebywała w getcie warszawskim, gdzie prawdopodobnie zginęła.

</doc>
<doc id="1492753" url="https://pl.wikipedia.org/wiki?curid=1492753" title="Grupy operacyjne">
Grupy operacyjne



</doc>
<doc id="1492754" url="https://pl.wikipedia.org/wiki?curid=1492754" title="Jantek z Bugaja">
Jantek z Bugaja



</doc>
<doc id="1492755" url="https://pl.wikipedia.org/wiki?curid=1492755" title="Zamach Januszajtisa">
Zamach Januszajtisa



</doc>
<doc id="1492756" url="https://pl.wikipedia.org/wiki?curid=1492756" title="Annie (film 1982)">
Annie (film 1982)

Annie – amerykański film familijny z 1982 roku na podstawie musicalu Thomasa Meehana i komiksu Harolda Graya.
Opis fabuły.
Lata 30. Annie to mała, rudowłosa dziewczynka, która mieszka w sierocińcu należącym do okrutnej pani Hannigan. Pewnego dnia Annie zostaje wybrana by spędzić tydzień w domu sławnego miliardera Warbucksa. Jej radość życia sprawia, że zimne serce Warbucksa mięknie. Postanawia on pomóc znaleźć rodzinę Annie.
Nagrody i nominacje.
Oscary za rok 1982
Złote Globy 1982
Nagrody BAFTA 1982
Złota Malina 1982

</doc>
<doc id="1492757" url="https://pl.wikipedia.org/wiki?curid=1492757" title="Szmulik Goldsztejn">
Szmulik Goldsztejn

Szmulik Goldsztejn – polski aktor żydowskiego pochodzenia, który zasłynął głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492759" url="https://pl.wikipedia.org/wiki?curid=1492759" title="Edward Sternbach">
Edward Sternbach

Edward Sternbach – polski aktor żydowskiego pochodzenia, który zasłynął głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492761" url="https://pl.wikipedia.org/wiki?curid=1492761" title="Maks Perelman">
Maks Perelman

Maks Perelman – polski aktor żydowskiego pochodzenia, który zasłynął głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492763" url="https://pl.wikipedia.org/wiki?curid=1492763" title="Port lotniczy Norrköping">
Port lotniczy Norrköping

Port lotniczy Norrköping (IATA: NRK, ICAO: ESSP) – regionalny port lotniczy położony w Norrköping, w Szwecji.

</doc>
<doc id="1492766" url="https://pl.wikipedia.org/wiki?curid=1492766" title="La Traviata (film)">
La Traviata (film)

La Traviata – włoska adaptacja opery Giuseppe Verdiego dokonana w 1982 roku.
Główne role.
i inni
Nagrody i nominacje.
Oscary za rok 1982
Złote Globy 1982

</doc>
<doc id="1492768" url="https://pl.wikipedia.org/wiki?curid=1492768" title="Rachela Holzer">
Rachela Holzer

Rachela Holzer (ur. 1899 w Krakowie, zm. 14 listopada 1998 w Melbourne) – polska aktorka żydowskiego pochodzenia, która zasłynęła głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492771" url="https://pl.wikipedia.org/wiki?curid=1492771" title="Roman Berger">
Roman Berger

Roman Berger (ur. 9 sierpnia 1930 w Cieszynie, zm. 22 grudnia 2020 w Bratysławie) – polski muzyk, pianista, kompozytor, filozof muzyki i muzykolog. Od 1952 roku żył na Słowacji. W 2006 został odznaczony Złotym Medalem „Zasłużony Kulturze Gloria Artis” (2005), a w 2011 Krzyżem Oficerskim Orderu Odrodzenia Polski.

</doc>
<doc id="1492772" url="https://pl.wikipedia.org/wiki?curid=1492772" title="Hubert Schoner">
Hubert Schoner

Hubert Schoner – polski aktor żydowskiego pochodzenia, który zasłynął głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492773" url="https://pl.wikipedia.org/wiki?curid=1492773" title="Herbert Scherzer">
Herbert Scherzer

Herbert David Scherzer, Herbert Szercer (ur. 12 czerwca 1908 w Horodence, zm. 17 grudnia 1989 w Nowym Jorku) – polski aktor żydowskiego pochodzenia. 
Życiorys.
Zasłynął głównie z ról w przedwojennych żydowskich filmach i sztukach teatralnych w języku jidysz. W latach 1944–1945 przebywał w obozie koncentracyjnym KL Dachau, gdzie wraz z dziennikarzem Ernestem Landauem zainicjował powstanie obozowego kabaretu występującego w bloku nr 6. Po wyzwoleniu obozu znalazł się w Feldafing w Bawarii i zorganizował grupę aktorów, z którymi wystawił między innymi sztukę "Everything Is O.K.". W kwietniu 1952 grupa artystyczna Scherzera zakończyła działalność, a on sam wyemigrował do Stanów Zjednoczonych. Został pochowany na New Montefiore Cemetery w West Babylon .

</doc>
<doc id="1492776" url="https://pl.wikipedia.org/wiki?curid=1492776" title="RwandAir">
RwandAir

RwandAir – narodowa linia lotnicza Rwandy, z siedzibą w Kigali. Głównym węzłem jest port lotniczy Kigali.
Agencja ratingowa Skytrax przyznała linii trzy gwiazdki.

</doc>
<doc id="1492778" url="https://pl.wikipedia.org/wiki?curid=1492778" title="Aleksander z Cypru">
Aleksander z Cypru

Aleksander z Cypru, "Alexander Monachus" (ur. 527, zm. 565) – mnich, autor dzieła "Pochwała Barnaby" ("Laudatio Barnabae"), utworu opowiadającego o podróżach apostoła i o znalezieniu relikwii Barnaby na Cyprze za rządów cesarza Zenona (474-491), co miało potwierdzać apostolskie pochodzenie chrześcijaństwa na Cyprze). Przypisuje mu się również autorstwo dzieła 
"Znalezienie krzyża" ("Inventio crucis") opisujące dzieje świata aż do czasów Konstantyna i zakończone pochwałą krzyża. 

</doc>
<doc id="1492780" url="https://pl.wikipedia.org/wiki?curid=1492780" title="Ten od serca">
Ten od serca

Ten od serca (ang. "One from the Heart") – amerykański melodramat z 1982.
Tom Waits został nominowany do Oscara za adaptację piosenek do filmu.
Fabuła.
Hank i Frannie spotykają się 4 lipca. Mijają cztery lata od ich pierwszego spotkania. Tego dnia w Los Angeles panuje uroczysta atmosfera, mieszkańcy wychodzą na ulice i śpiewają. Dziewczyna, chcąc zrobić niespodziankę chłopakowi, załatwia bilety na Bora Bora. Nagle dochodzi między nimi do sprzeczki. Oskarżają się o zdradę i brak zainteresowania. Rozstają się w gniewie. Każde z nich spędza tę szaloną noc z przypadkowo poznanymi osobami.
Główne role.
i inni
Nagrody i nominacje.
"Oscary za rok 1982"

</doc>
<doc id="1492781" url="https://pl.wikipedia.org/wiki?curid=1492781" title="Najlepsi przyjaciele">
Najlepsi przyjaciele

Najlepsi przyjaciele – amerykańska tragikomedia z 1982 roku.
Fabuła.
Film opowiada o perypetiach młodej pary, która postanowiła zalegalizować swój związek. Wyruszają w podróż chcąc poinformować swoich krewnych o tej decyzji oraz poznać swoje rodziny. Konfrontacja z obydwoma rodzinami przynosi wiele gorzkich i zabawnych doświadczeń każdej ze stron, co o mało nie kończy się rozpadem związku.
Nagrody i nominacje.
Oscary za rok 1982
Złote Globy 1982

</doc>
<doc id="1492783" url="https://pl.wikipedia.org/wiki?curid=1492783" title="Cornellà Centre">
Cornellà Centre

Cornellà Centre - stacja początkowa linii 5 metra w Barcelonie. Stacja została ootwarta w 1983. Jest to również stacja kolejowa na linii Barcelona-Tarragona.

</doc>
<doc id="1492784" url="https://pl.wikipedia.org/wiki?curid=1492784" title="Wijśkowa Polowa Żandarmerija">
Wijśkowa Polowa Żandarmerija

Wijśkowa Polowa Żandarmerija () – ukraińska żandarmeria polowa, działająca przy każdej sotni Ukraińskiej Powstańczej Armii. Podlegała Służbie Bezpieczeństwa OUN.

</doc>
<doc id="1492785" url="https://pl.wikipedia.org/wiki?curid=1492785" title="Friederike Brion">
Friederike Brion

Friederike Elisabeth Brion (ur. prawdopodobnie 19 kwietnia 1752 w Niederrödern w Alzacji, zm. 3 kwietnia 1813 w Meißenheim koło Lahr w Schwarzwaldzie) – córka alzackiego ewangelickiego proboszcza, która miała krótki, lecz namiętny romans ze studentem prawa Johannem Wolfgangiem von Goethe.
Młody Goethe odwiedził w październiku 1770 w towarzystwie kolegi dom gościnnego proboszcza Jakoba Brion w wiosce Sesenheim (fr. "Sessenheim") w Alzacji. Jak wspominał przeszło 40 lat później w swej biografii "Z mojego życia. Zmyślenie i prawda" (Dichtung und Wahrheit), zakochał się od pierwszego wejrzenia, jednak już latem następnego roku postanowił zerwać z Friederike, o czym zawiadomił ją po wyjeździe ze Strasburga do Frankfurtu listownie dopiero jesienią 1771.
Friederike Brion uległa gwałtownym zalotom młodego poety, inspirowała jego twórczość, w tym czasie powstały znakomite utwory, między innymi "Willkommen und Abschied", udźwiękowione przez F. Schuberta.
Wiosną 1771 Goethe stworzył wiele wierszy i pieśni lirycznych określanych zbiorczo jako "Pieśni z Sesenheim" (Sesenheimer Lieder), które ugruntowały jego popularność jako poety i są uważane za początek "okresu burzy i naporu" (Sturm und Drang). Przykładowo wymieniane są dwa utwory:
Porzucona Friederike ciężko przeżyła odejście Goethego, nigdy nie wyszła za mąż. Po śmierci ojca mieszkała u brata Christiana wraz z młodszą siostrą Sofie. Żyły skromnie, dorabiały sobie ze sprzedaży robótek ręcznych i wyrobów ceramicznych. Friederike udzielała lekcji języka francuskiego.
Operetka Ferenca Lehára pod tytułem "Friederike" bazuje na romansie Goethego z Friederike Brion.
Obecnie Sessenheim (40 km od Strasburga) jest celem pielgrzymek miłośników Goethego.

</doc>
<doc id="1492786" url="https://pl.wikipedia.org/wiki?curid=1492786" title="John Hobhouse">
John Hobhouse

John Cam Hobhouse (ur. 27 czerwca 1786 w Redland niedaleko Bristolu, zm. 3 czerwca 1869 w Londynie) – brytyjski polityk, członek stronnictwa wigów, minister w rządach lorda Greya, lorda Melbourne’a i lorda Johna Russella.
Był najstarszym synem sir Benjamina Hobhouse’a i Charlotte Cam, córki Samuela Cama. Wykształcenie odebrał w Westminster School oraz w Trinity College na Uniwersytecie Cambridge. Na studiach zaprzyjaźnił się z poetą lordem Byronem. W latach 1809–1811 towarzyszył mu w jego podróży do Europie.
Po powrocie do Wielkiej Brytanii Hobhouse zaczął udzielać się w życiu politycznym. Związał się ze stronnictwem radykałów. Pisał wiele pamfletów, za jeden z nich ("A trifling mistake") został w 1819 r. uwięziony w Newgate. W 1820 r. uzyskał mandat parlamentarny z okręgu Westminster. Okręg ten reprezentował do 1833 r. W 1834 r. został deputowanym z okręgu Nottingham. Miejsce w Izbie Gmin utracił w 1847 r., ale powrócił rok później po wyborach uzupełniających w okręgu Harwich.
Hobhouse jest autorem zwrotu „Lojalna Opozycja Jego Królewskiej Mości” ("His Majesty’s Loyal Opposition"), którego użył w przemówieniu na forum parlamentu w 1826 r. W 1832 r. został sekretarzem ds. wojny. W 1833 r. objął stanowisko Głównego Sekretarza Irlandii, a w 1834 r. został na krótko pierwszym komisarzem ds. lasów. W latach 1835–1841 i 1846–1852 był członkiem gabinetu jako przewodniczący Rady Kontroli.
W 1851 r. otrzymał tytuł 1. barona Broughton i zasiadł w Izbie Lordów. W 1852 r. otrzymał Krzyż Wielki Orderu Łaźni. Był żonaty z lady Julią Hay i miał z nią trzy córki.
Był autorem "Journey through Albania" (1813), "Historical Illustrations of the Fourth Canto of Childe Harold" (1818) oraz "Recollections of a Long Life" (1865). Pozostawił po sobie także wiele listów i pamiętników, które zostały opublikowane przez jego córkę, lady Dorchester, również pod tytułem "Recollections from a Long Life" (1909).
Lord Broughton został pochowany na cmentarzu Kensal Green w Londynie. Nie pozostawił po sobie męskiego potomka, w związku z czym wygasł jego tytuł parowski.

</doc>
<doc id="1492787" url="https://pl.wikipedia.org/wiki?curid=1492787" title="Baron Broughton">
Baron Broughton



</doc>
<doc id="1492788" url="https://pl.wikipedia.org/wiki?curid=1492788" title="Hartmud von Grumbach">
Hartmud von Grumbach

Hartmud von Grumbach, także Hartmannus de Grumbach, Grunenbach (urodz. ?, zm. wiosna 1263) – komtur elbląski w latach 1251-1254, komtur dzierzgoński w latach 1257-1259, mistrz krajowy Prus w latach 1259-1262.
Życiorys.
Źródła nie podają miejsca ani daty urodzin Hartmuda von Grumbacha. Jako zakonnika postawionego wysoko w hierarchii zakonu krzyżackiego widać go w Prusach w latach 1251-1263. Pełnił on kolejno godność komtura elbląskiego oraz dzierzgońskiego. Po śmierci Dytryka von Grüningena objął stanowisko mistrza krajowego w Prusach. Piastowanie przez Hartmuda von Grumbacha tego stanowiska przypadło na trudny okres początkowej fazy drugiego powstania pruskiego. Rządy sprawował twardą ręką, nie cofając się przed drastycznymi krokami nawet jeśli miały one dotyczyć własnych braci zakonnych. W latach 1261–1262 przebywał poza granicami Prus, najprawdopodobniej osobiście prowadząc akcję mającą na celu pozyskania pomocy w walce z poganami. W roku 1262 do Torunia przybył pełnomocnik wielkiego mistrza Anno von Sangerhausena Helmeryk von Würzburg. Celem wizyty pełnomocnika wielkiego mistrza na obszar prowincji nadbałtyckich była ocena rządów mistrza krajowego. Działania Hartmuda von Grumbacha nie zyskały przychylności władz zakonu i po trzech latach rządów odwołano go z funkcji mistrza krajowego. Następcą Hartmuda został Helmeryk von Würzburg. Po zdaniu stanowiska Hartmud von Grumbach nie opuścił Prus, a źródła odnotowują jego pobyt w Prusach w lutym 1263 roku u boku nowego mistrza krajowego. Przyjmuje się, że Hartmud von Grumbach zginął w bitwie pod Lubawą wiosna 1263 roku.

</doc>
<doc id="1492789" url="https://pl.wikipedia.org/wiki?curid=1492789" title="Gavarra (stacja metra)">
Gavarra (stacja metra)

Gavarra - stacja metra w Barcelonie, na linii 5. Stacja została otwarta w 1983.

</doc>
<doc id="1492791" url="https://pl.wikipedia.org/wiki?curid=1492791" title="Basia Liebgold">
Basia Liebgold

Basia Liebgold (ur. 18 listopada 1891 w Przemyślu, zm. 1942 lub 1943 w Treblince) – polska aktorka żydowskiego pochodzenia, która zasłynęła głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492794" url="https://pl.wikipedia.org/wiki?curid=1492794" title="Barbara Szcześniak">
Barbara Szcześniak

Barbara Szcześniak (ur. 27 listopada 1951) – polska aktorka teatralna.
Życiorys.
Aktorka (od 1975) Teatru Powszechnego w Łodzi. Zagrała około sześćdziesięciu ról teatralnych. Za pracę artystyczną otrzymywała nagrody.
Synowa aktora Romana Kłosowskiego.

</doc>
<doc id="1492795" url="https://pl.wikipedia.org/wiki?curid=1492795" title="WPŻ">
WPŻ



</doc>
<doc id="1492796" url="https://pl.wikipedia.org/wiki?curid=1492796" title="Arcybiskupstwo mogunckie">
Arcybiskupstwo mogunckie



</doc>
<doc id="1492798" url="https://pl.wikipedia.org/wiki?curid=1492798" title="Święty Bonifacy (apostoł Niemców)">
Święty Bonifacy (apostoł Niemców)



</doc>
<doc id="1492799" url="https://pl.wikipedia.org/wiki?curid=1492799" title="Yes, Giorgio">
Yes, Giorgio

Yes, Giorgio - amerykańska komedia z 1982 roku na podstawie książki Anne Piper.
Opis fabuły.
Giorgio Fini jest śpiewakiem operowym, który odbywa tournée po Ameryce. Po drodze spotka go wiele perypetii, głównie sercowych.
Główne role.
i inni
Nagrody i nominacje.
Oscary za rok 1982
Złote Globy 1982
Złota Malina 1982

</doc>
<doc id="1492801" url="https://pl.wikipedia.org/wiki?curid=1492801" title="WASP-4 b">
WASP-4 b

WASP-4 b – planeta pozasłoneczna oddalona od Ziemi o około 1000 lat świetlnych. Orbituje wokół gwiazdy WASP-4 znajdującej się w gwiazdozbiorze Feniksa. WASP-4 b została odkryta metodą tranzytu w ramach projektu SuperWASP.
WASP-4 b jest gazowym olbrzymem orbitującym bardzo blisko swojej gwiazdy, przez co zalicza się go do grona gorących jowiszy. Odległość obiektu od gwiazdy WASP-4 wynosi 0,023 j.a., przez co długość roku na powierzchni planety wynosi zaledwie 1,34 dnia. Pod względem masy i promienia WASP-4 b jest większy od największego gazowego olbrzyma Układu Słonecznego – Jowisza. Masa planety wynosi 1,12 , zaś promień 1,42 . Temperatura panująca na powierzchni tego gazowego olbrzyma wynosi około 1650 K.

</doc>
<doc id="1492804" url="https://pl.wikipedia.org/wiki?curid=1492804" title="Izrael Arko">
Izrael Arko

Izrael Arko – polski aktor żydowskiego pochodzenia, który zasłynął głównie z ról w żydowskich filmach i sztukach teatralnych w języku jidysz.

</doc>
<doc id="1492806" url="https://pl.wikipedia.org/wiki?curid=1492806" title="Mania Arko">
Mania Arko

Mania Arko – polska aktorka żydowskiego pochodzenia, która zasłynęła głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492808" url="https://pl.wikipedia.org/wiki?curid=1492808" title="Misza Fiszzon">
Misza Fiszzon

Misza Fiszzon (jid. מישא פישזאן; ur. 1884, zm. 3 grudnia 1949 w Nowym Jorku) – polski aktor żydowskiego pochodzenia, który zasłynął głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492811" url="https://pl.wikipedia.org/wiki?curid=1492811" title="Atlantic City (film)">
Atlantic City (film)

Atlantic City – amerykańsko-francusko-kanadyjski kryminał z 1980 roku.
Fabuła.
Lou jest drobnym gangsterem. Pewnego dnia spotyka dziewczynę Sally, która chce być krupierem. Jej mąż ukradł mafii narkotyki i kazał jej sprzedać. Zostaje jednak zamordowany, zanim Sally uda się oddać pieniądze. Zjawiają się ich właściciele, żądając zwrotu kradzionego towaru. Sally i Lou uciekają z Atlantic City i próbują zacząć nowe życie.
Nagrody i nominacje.
Oscary za rok 1981
Złote Globy 1981

</doc>
<doc id="1492812" url="https://pl.wikipedia.org/wiki?curid=1492812" title="Omar Almeida Quintana">
Omar Almeida Quintana

Omar Almeida Quintana (ur. 28 października 1981 w Hawanie) – kubański szachista, arcymistrz od 2006 roku.
Kariera szachowa.
Pierwszy znaczący sukces na arenie międzynarodowej odniósł w 1999 r., dzieląc II m. w turnieju "Mixto" memoriału Jose Raula Capablanki. W 2001 r. zwyciężył w Ciego de Avila oraz w kolejnym turnieju tego memoriału ("Premier II"), jak również podzielił I m. (wspólnie z Neurisem Delgado) w memoriale Guillermo García Gonzáleza. W 2002 r. zajął I m. w Hawanie, natomiast w 2004 r. podzielił II m. (za Wiktorem Moskalenko, wspólnie z m.in. Olegiem Korniejewem i Rusłanem Pogorełowem) w Sitges. W 2005 r. odniósł kolejne sukcesy: podzielił I m. w Santa Clarze (wspólnie z Ernesto Fernandezem Romero) oraz w Galapagarze (wspólnie z Pablo Almagro Llamasem i Yuri Gonzalezem Vidalem). W 2006 r. odniósł dwa zwycięstwa w turniejach rozegranych w Hawanie, znalazł się również w czołówce turniejów w Esparreguerze i Montcada i Reixac, w 2007 r. ponownie zajął I m. w Hawanie oraz zwyciężył w Oviedo (wspólnie z Marcinem Tazbirem i Yuri Gonzalezem Vidalem) oraz w Barcelonie (wspólnie z Rufino Camarena Gimenezem). W 2008 r. znalazł się wśród siedmiu zwycięzców turnieju "Malaga Open", podzielił I m. w Coria del Rio (wspólnie z Ismaelem Teranem Alvarezem oraz Azerem Mirzojewem) oraz samodzielnie zwyciężył kołowym turnieju w Barcelonie.
Najwyższy ranking w dotychczasowej karierze osiągnął 1 listopada 2010 r., z wynikiem 2593 punktów zajmował wówczas 4. miejsce wśród kubańskich szachistów.

</doc>
<doc id="1492814" url="https://pl.wikipedia.org/wiki?curid=1492814" title="Dipole">
Dipole



</doc>
<doc id="1492815" url="https://pl.wikipedia.org/wiki?curid=1492815" title="Rejon czerniwecki">
Rejon czerniwecki

Rejon czerniwecki (ukr. Чернівецький район) – jednostka administracyjna w składzie obwodu winnickiego Ukrainy.
Powstał w 1990. Ma powierzchnię 590 km² i liczy około 22 tysięcy mieszkańców. Siedzibą władz rejonu są Czerniwci.
W skład rejonu wchodzą 1 osiedlowa rada oraz 13 silskich rad, obejmujących 33 wsie i 6 osad.

</doc>
<doc id="1492816" url="https://pl.wikipedia.org/wiki?curid=1492816" title="Liga Lekkoatletyczna">
Liga Lekkoatletyczna



</doc>
<doc id="1492817" url="https://pl.wikipedia.org/wiki?curid=1492817" title="Tyrolski Pułk Strzelców Cesarskich">
Tyrolski Pułk Strzelców Cesarskich

Tyrolski Pułk Strzelców Cesarskich – pułk piechoty cesarskiej i królewskiej Armii.
Historia pułku.
W 1813 roku został utworzony Korpus Strzelców Fennera (). Szefem korpusu był FML . Trzy lata później korpus został przekształcony w Tyrolski Pułk Strzelców Cesarza Franciszka (). Sztab pułku mieścił się w Innsbrucku.
Istnienie specjalnej tyrolskiej formacji pieszej było wyrazem bardzo poważnych odrębności systemu obronnego tej części Monarchii habburskiej, co wynikało zarówno z geograficznej specyfiki tego obszaru, jak też z zasług Tyrolczyków względem dynastii. Do 1893 roku była to jedyna formacja, w której Tyrolczycy odbywali służbę wojskową. Ustalony w 1857 roku etat przewidywał 4358 żołnierzy na stopie pokojowej i 6966 po mobilizacji. Od 1866 roku pułk miał siedem batalionów; od 1880 roku – dziesięć.
W 1889 roku w skład pułku wchodził:
Bataliony 1., 5., 6. i 8. wchodziły w skład 15 Brygady Piechoty w Innsbrucku, a bataliony 2., 3., 4., 7. i 10. wchodziły w skład 16 Brygady Piechoty w Trydencie. Obie brygady należały do 8 Dywizji Piechoty. Natomiast 9. batalion był detaszowany na terytorium 15 Korpusu i podporządkowany komendantowi 3 Brygady Górskiej w Nevesinje należącej do 18 Dywizji Piechoty.
Zadziwiający ten rozrost pułku wynikał z wprowadzenia w Tyrolu i Vorarlbergu powszechnego obowiązku służby wojskowej, przy zachowaniu wszakże dawnego przywileju odbywania służby tylko w tyrolskim pułku strzelców cesarskich. Od początku lat 90. władze wojskowe przystąpiły do reorganizacji tej monstrualnej jednostki.
Szefowie pułku.
Szefami pułku byli kolejni cesarze austriaccy: 
Funkcje drugiego szefa pułku wykonywali:

</doc>
<doc id="1492819" url="https://pl.wikipedia.org/wiki?curid=1492819" title="Maribor (stacja kolejowa)">
Maribor (stacja kolejowa)

Maribor – stacja kolejowa w Mariborze, w Słowenii. Jest jedną z największych stacji kolejowych w tym kraju. Znajdują się tu 2 perony. Stacja zarządzana jest przez Slovenske železnice.

</doc>
<doc id="1492822" url="https://pl.wikipedia.org/wiki?curid=1492822" title="Ramot (Jerozolima)">
Ramot (Jerozolima)

Ramot (hebr. רמות; pol. "Wzgórze") – osiedle położone w północno-zachodniej części Jerozolimy (Zachodnia Jerozolima), w Izraelu. Jest to jedno z największych osiedli w mieście. W rzeczywistości składa się ono z dwóch części: Ramot Polin i Ramot Alon, które dzielą się na mniejsze osiedla numerowano kolejno od Ramot 1 (najstarsze) do Ramot 6 (najmłodsze). Część nazwana Ramot 5 jest centrum handlowym.
Leży w górach Judzkich na dwóch podłużnych grzbietach górskich o wysokości 700-800 m n.p.m., w otoczeniu zalesionych wzgórz wznoszących się nad autostradą nr 1. W jej pobliżu znajdują się miasteczko Mewasseret Cijjon, jerozolimskie osiedla Ramat Szelomo, a także położone na terytorium Autonomii Palestyńskiej osiedle Har Szemu’el oraz palestyńskie wioski Beit Iksa i Bet Hanina.
Historia.
Historia biblijna przedstawia opis śmierci proroka Samuela, który został następnie pochowany na jednym z najwyższych wzgórz otaczających Jerozolimę. Najwyższe wzgórze o wysokości 855 m n.p.m. wznosi się właśnie na północ od osiedla Ramot.
Pierwotnie tereny te należały do arabskiej części Palestyny. Podczas wojny sześciodniowej w 1967 na tych wzgórzach rozlokowały się baterie izraelskiej artylerii. W 1974 utworzono tutaj nowe żydowskie osiedle, które z czasem rozrosło się do obecnych rozmiarów. W 2008 osiedle liczyło 54 tys. mieszkańców.
Edukacja.
Osiedle jest zamieszkane w większości przez ultra-ortodoksyjnych Żydów, z tego powodu znajduje się tutaj duża liczba religijnych uczelni: "Ramot Religious", "Tvunat Ja’akow", "Talmud Tora Sha'aret Da'at", "Nahalat HaTora Jesziwa", "Haran Jesziwa", "Mesilat HaTora Jesziwa", "Bnei Briot Syjon", "Karlin Stolin Jesziwa", "Likvid Jesziwa", "Derech Tvuna", "Talmud Tora Chabad", "Hasidei Beit Jaakov", "Talmud Tora Itri", "Bet Ja’akow Chel" oraz dla dziewcząt "Or Torah Ston".
Komunikacja.
Przez osiedle przebiega droga nr 436, którą jadąc na południe dojeżdża się do węzła drogowego z autostradą nr 1 (Tel Awiw–Jerozolima), natomiast w kierunku północnym wjeżdża się na terytoria Autonomii Palestyńskiej, dojeżdżając do miejscowości Giwat Ze’ew.

</doc>
<doc id="1492823" url="https://pl.wikipedia.org/wiki?curid=1492823" title="Rejon czeczelnicki">
Rejon czeczelnicki

Rejon czeczelnicki – jednostka administracyjna w składzie obwodu winnickiego Ukrainy.
Powstał w 1966. Ma powierzchnię 760 km2 i liczy około 27 tysięcy mieszkańców. Siedzibą władz rejonu jest Czeczelnik.
W skład rejonu wchodzą 1 osiedlowa rada oraz 15 silskich rad, obejmujących 21 wsi.

</doc>
<doc id="1492827" url="https://pl.wikipedia.org/wiki?curid=1492827" title="Rejon hajsyński">
Rejon hajsyński

Rejon hajsyński – jednostka administracyjna w składzie obwodu winnickiego Ukrainy.
Powstał w 1925 roku. Ma powierzchnię 1100 km² i liczy około 57 tysięcy mieszkańców. Siedzibą władz rejonu jest Hajsyn.
W skład rejonu wchodzą 1 rada miejska i 26 rad wiejskich, obejmujących 55 wsi i 7 osiedli.

</doc>
<doc id="1492830" url="https://pl.wikipedia.org/wiki?curid=1492830" title="Herman Fenigsztejn">
Herman Fenigsztejn

Herman Fenigsztejn – polski aktor żydowskiego pochodzenia, który zasłynął głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492831" url="https://pl.wikipedia.org/wiki?curid=1492831" title="Jakub Handelblit">
Jakub Handelblit

Jakub Handelblit – polski aktor żydowskiego pochodzenia odgrywający role w przedwojennych żydowskich filmach i sztukach teatralnych w języku jidysz.

</doc>
<doc id="1492832" url="https://pl.wikipedia.org/wiki?curid=1492832" title="Tiroler Jäger-Regimenter">
Tiroler Jäger-Regimenter



</doc>
<doc id="1492833" url="https://pl.wikipedia.org/wiki?curid=1492833" title="Aeropos II">
Aeropos II

Aeropos II (gr. "Αεροπος") - król Macedonii z rodu Argeadów. Po śmierci swojego brata Archelaosa Aeropos został regentem swojego bratanka Orestesa. Zaraz po objęciu rządów w państwie Aeropos w obliczu Spartańskich postępów w Tesalii postanowił usunąć macedoński garnizon z Larissy, zainstalowany tam jeszcze przez Archelaosa. Pozwolił także na przemarsz spartańskiej armii przez Macedonię w drodze do Persji. Od 397 Aeropos sprawował władzę królewską, a o losie jego dawnego podopiecznego źródła milczą. W 395 koalicja antyspartańska uwolniła miasta Tesalskie od spartańskich garnizonów. Chcąc przypodobać się nowym zwycięzcom Aeropos odmówił spartańskiemu królowi Agesilaosowi zgody na przemarsz przez Macedonię w drodze powrotnej do Tesalii. Jednak Spartanie demonstracją siły zmusili króla do udzielenia im zgody na przemarsz. W lipcu 394 Aeropos zmarł w wyniku choroby. Następcą króla został jego kuzyn Amyntas.

</doc>
<doc id="1492835" url="https://pl.wikipedia.org/wiki?curid=1492835" title="Zeew Lewi">
Zeew Lewi

Zeew Lewi – polski aktor żydowskiego pochodzenia, który zasłynął głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492837" url="https://pl.wikipedia.org/wiki?curid=1492837" title="Tyrolskie Pułki Strzelców Cesarskich">
Tyrolskie Pułki Strzelców Cesarskich



</doc>
<doc id="1492841" url="https://pl.wikipedia.org/wiki?curid=1492841" title="League One">
League One



</doc>
<doc id="1492842" url="https://pl.wikipedia.org/wiki?curid=1492842" title="Aleksander Stein">
Aleksander Stein

Aleksander Stein – polski aktor żydowskiego pochodzenia, który zasłynął głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492848" url="https://pl.wikipedia.org/wiki?curid=1492848" title="Destroyer (album Gorgoroth)">
Destroyer (album Gorgoroth)

Destroyer – czwarty studyjny album norweskiej blackmetalowej grupy Gorgoroth. Pierwszy wydany pod znakiem Nuclear Blast

</doc>
<doc id="1492849" url="https://pl.wikipedia.org/wiki?curid=1492849" title="Juliusz Adler">
Juliusz Adler

Juliusz Adler (ur. 15 listopada 1880 w Białymstoku, zm. po 1950 w Stanach Zjednoczonych) – polski aktor żydowskiego pochodzenia, który zasłynął głównie z ról w przedwojennych żydowskich filmach i sztukach teatralnych w języku jidysz.
Był dyrektorem teatru Scala w Łodzi.

</doc>
<doc id="1492850" url="https://pl.wikipedia.org/wiki?curid=1492850" title="Paulina Dębska">
Paulina Dębska

Paulina Dębska (ur. 27 września 1985) – polska lekkoatletka, uprawiająca skok o tyczce.
Kariera.
Reprezentantka Ośrodku Skoku o Tyczce Gdańsk. Najlepszym rokiem w jej karierze był 2007, kiedy to wypełniła minimum kwalifikacyjne na Mistrzostwa Świata w Lekkoatletyce rozgrywane w Osace, jednak ostatecznie nie wystąpiła na tej imprezie (PZLA wymagał potwierdzenia wysokiej formy bezpośrednio przed mistrzostwami, czego jednak zawodniczka nie uczyniła). W tym samym roku zajęła 5. miejsce podczas Młodzieżowych Mistrzostw Europy w Lekkoatletyce (Debreczyn, Węgry). Dwukrotna złota medalistka młodzieżowych mistrzostw Polski (2006 &amp; 2007), srebrna medalista Mistrzostw Polski seniorów (2007).

</doc>
<doc id="1492852" url="https://pl.wikipedia.org/wiki?curid=1492852" title="Zina Goldsztejn">
Zina Goldsztejn

Zina Goldsztejn, Zina Goldstein (ur. 21 lutego 1894 w Mińsku) – polska aktorka żydowskiego pochodzenia, która zasłynęła głównie z ról w przedwojennych żydowskich filmach i sztukach teatralnych w języku jidysz.
Życiorys.
Zina Goldsztejn była córką wytwórcy kapeluszy. Edukację zdobywała w Warszawie, dokąd przeprowadzili się z Mińska jej rodzice. Od wczesnej młodości ojciec zabierał Zinę do opery, co skłoniło ją do nauki śpiewu pod okiem nauczyciela. Karierę muzyczną rozpoczęła w chórze Shlossberga, potem wcielała się w rolę primadonny w łódzkim Teatrze Scala. Po I wojnie światowej wyjechała do Nowego Jorku, gdzie w 1920 przez dwa sezony występowała w teatrze Borisa Thomashefsky'ego. Grała między innymi w spektaklu "Dos ungarishe meydl". Następnie wyszła za mąż za Louisa Goldberga, z którym współkierowała Liberty Theatre. W latach 1929-1932 była aktorką w Gabel's Public Theatre. Po raz ostatni wystąpiła w 1989 w Max Gebil's Public Theater.

</doc>
<doc id="1492862" url="https://pl.wikipedia.org/wiki?curid=1492862" title="Lejzer Żelazo">
Lejzer Żelazo

Lejzer Żelazo – polski aktor żydowskiego pochodzenia grający w przedwojennych żydowskich filmach i sztukach teatralnych w języku jidysz.

</doc>
<doc id="1492863" url="https://pl.wikipedia.org/wiki?curid=1492863" title="Herman Sieradzki">
Herman Sieradzki

Herman Sieradzki (również jako Herman Sieracki, Herman Sierocki, Herman Serotsky) – polski aktor żydowskiego pochodzenia, grał głównie w przedwojennych żydowskich filmach i sztukach teatralnych w języku jidysz.

</doc>
<doc id="1492868" url="https://pl.wikipedia.org/wiki?curid=1492868" title="Zisze Kac">
Zisze Kac



</doc>
<doc id="1492869" url="https://pl.wikipedia.org/wiki?curid=1492869" title="Anna Rapel">
Anna Rapel

Anna Rapel – polska aktorka żydowskiego pochodzenia, która zasłynęła głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1492871" url="https://pl.wikipedia.org/wiki?curid=1492871" title="Herman Fiszer">
Herman Fiszer

Herman Fiszer (także Fischer) – polski aktor, reżyser żydowskiego pochodzenia, który zasłynął głównie z ról w przedwojennych żydowskich filmach i sztukach teatralnych w języku jidysz. 
Zginął w czasie II wojny światowej, podobnie jak jego żona Liza Barska-Fiszer oraz córki: Eliza i Anna śpiewaczka jazzowa. Jedyny syn Borys (Bruce) wyemigrował w 1938 roku do Stanów Zjednoczonych.

</doc>
<doc id="1492872" url="https://pl.wikipedia.org/wiki?curid=1492872" title="Luba Fiszer">
Luba Fiszer



</doc>
<doc id="1492874" url="https://pl.wikipedia.org/wiki?curid=1492874" title="Can’t Stay Away">
Can’t Stay Away

Can’t Stay Away – jedenasty album amerykańskiego rapera Too Shorta. Ukazał się w sprzedaży 13 sierpnia 1999 roku.
Albumem "Can’t Stay Away" Too $hort wznowił karierę, którą trzy lata wcześniej oficjalnie zakończył. Płyta ma status złotej i zyskała pozytywne opinie zarówno krytyków jak i fanów rapera.
Płyta zawiera gościnne występy takich gwiazd hip-hopu jak Jay-Z, Jermaine Dupri, E-40, P. Diddy czy Scarface.

</doc>
<doc id="1492875" url="https://pl.wikipedia.org/wiki?curid=1492875" title="Natalia Lipman">
Natalia Lipman

Natalia Lipman (ur. 22 stycznia 1890 w Kielcach, zm. ?) – polska aktorka żydowskiego pochodzenia. 
Kariera artystyczna.
Występowała w Teatrze Żydowskim w Łodzi i w Teatrze Nowości w Warszawie m.in. w przedstawieniu ludowym "Króla-wesołka" ("Mejlech-Frejlech") w reżyserii Michała Brandta. Wystąpiła w kilku przedwojennych żydowskich filmach i sztukach teatralnych w języku jidysz.
Była dwukrotnie zamężna. Drugim jej mężem był Mojżesz Lipman, dyrektor trupy teatralnej a następnie Teatru Żydowskiego w Łodzi. Jej córka z pierwszego małżeństwa, Sara Poznańska, również była aktorką teatralną. 

</doc>
<doc id="1492876" url="https://pl.wikipedia.org/wiki?curid=1492876" title="Izak Nożyk">
Izak Nożyk

Izak Nożyk, także "Izaak" (ur. ?, zm. 23 października 1949 w Tel Awiwie) – polski aktor żydowskiego pochodzenia. 
Życiorys.
Zasłynął głównie z ról w przedwojennych żydowskich filmach i sztukach teatralnych w języku jidysz. Założyciel i reżyser rubasznych rewiowych przedstawień w teatrzyku "Sambation", początkowo w Wilnie, od 1926 w Warszawie.
W 1933 wyemigrował do Palestyny, gdzie objął stanowisko dyrektora teatru komediowego Ha-matate. W 1944 założył teatr rewiowy Li-La-Lo (nazwa miała nawiązywać do warszawskiego kabaretu Qui Pro Quo).

</doc>
<doc id="1492877" url="https://pl.wikipedia.org/wiki?curid=1492877" title="Konsultant ślubny">
Konsultant ślubny

Konsultant ślubny ("doradca ślubny") – niezależny doradca wynajmowany przez parę młodą w celu zorganizowania i aranżacji ceremonii ślubnych oraz uroczystości weselnych.
Osoba będąca konsultantem ślubnym zna branżę ślubno-weselną i potrafi zaplanować oraz zorganizować skomplikowaną uroczystość, korzystając przy tym z usług podwykonawców.
Korzystając z usług konsultanta ślubnego para młoda może wskazać tylko kilka elementów do zorganizowania (organizacja częściowa) lub wszystkie elementy, na jakie składa się zorganizowanie ślubu (organizacja pełna). Młodzi mają też prawo oczekiwać, by konsultant był obecny w dniu ślubu i wesela (koordynacja dnia ślubu i wesela), by czuwać nad wszystkimi elementami, na jakie składa się organizacja wesela.
W Polsce zawód konsultanta ślubnego należy do młodych zawodów. Prawdopodobnie pierwszą agencją weddingową była firma Beautiful Day założona w 2002 r. W 2007 r. powstało Polskie Stowarzyszenie Konsultantów Ślubnych, które zrzesza najbardziej profesjonalne firmy w branży, a jego zadaniem oprócz popularyzacji zawodu w Polsce jest także dbanie o jakość usług świadczonych na rzecz młodych par przez wedding plannerów oraz podejmowanie szeregu inicjatyw na rzecz branży ślubnej.

</doc>
<doc id="1492878" url="https://pl.wikipedia.org/wiki?curid=1492878" title="TCG Heybeliada (2008)">
TCG Heybeliada (2008)

TCG Heybeliada (F-511) – turecka korweta typu "Milgem". Koncepcja tego okrętu wraz z profilem misyjnym bazuje na amerykańskiej koncepcji "Littoral Combat Ship", zwłaszcza zaś typu "LCS-1" koncernu Lockheed Martin. Głównym przeznaczeniem, wpływającym na konstrukcję jednostki, jest: prowadzenie misji patrolowych oraz zwalczania okrętów podwodnych, podstawowymi zaś założeniami konstrukcyjnymi były: niski koszt eksploatacji, wysoki stopień przeżywalności w warunkach bojowych, wysoki stopień zaawansowania technologicznego, duża dzielność morska, niski wskaźnik RCS oraz niska sygnatura akustyczna, magnetyczna i w podczerwieni,
Pierwotnie Turcja zamierzała wykorzystać do budowy nowego typu korwet niemiecki projekt MEKO A-100, wkrótce jednakże postanowiono zrezygnować z projektu niemieckiego i oprzeć nową konstrukcje na całkowicie własnym projekcie z uwzględnieniem rozwiązań zastosowanych w amerykańskim "LCS".

</doc>
<doc id="1492880" url="https://pl.wikipedia.org/wiki?curid=1492880" title="Gordon Coates">
Gordon Coates

John Gordon Coates (znany jako Gordon Coates; ur. 3 lutego 1878 na półwyspie Hutakere, zm. 27 maja 1943 w Wellington) – nowozelandzki polityk, w latach 1925–1928 premier Nowej Zelandii.
Pochodził z rolniczej rodziny. Jego rodzinne strony zamieszkiwało wielu Maorysów, dzięki czemu Coates dorastał jako dziecko dwujęzyczne, mówiąc płynnie zarówno po angielsku, jak i maorysku. Jego ojciec cierpiał na ostrą postać choroby afektywnej dwubiegunowej, przez co młody Gordon szybko musiał przejąć odpowiedzialność za farmę. Ożenił się dopiero ze swoją drugą narzeczoną, w wieku 36 lat – ojciec pierwszej nie dopuścił do ślubu, obawiając się, że choroba psychiczna Coatesa seniora okaże się dziedziczna. Mimo późnego jak na tamte czasy ślubu, dochował się piątki dzieci.
Karierę polityczną zaczynał w radzie hrabstwa Otomatea, do której został wybrany w 1905, a w latach 1913–1916 był jej przewodniczącym. W 1911 uzyskał równolegle mandat parlamentarny. Choć oficjalnie był posłem niezależnym, należał do grupy deputowanych niezrzeszonych popierających rządy Partii Liberalnej. Thomas Mackenzie proponował mu nawet wejście w skład swego gabinetu, ale Coates odmówił. Z czasem jego poglądy oddalały się od programu liberałów, z którymi nie zgadzał się w szczególności w kwestii prawa farmerów do uprawianej przez nich ziemi. Liberałowie sądzili, iż ziemia powinna być państwowa, a rolnicy mogą z niej korzystać na zasadach dzierżawy. Coates – mając złe osobiste doświadczenia z tą formą – opowiadał się za pełną własnością gruntów przez farmerów. Dlatego w 1912 poparł wotum nieufności dla rządu Mackenzie'ego, które odsunęło liberałów od władzy.
W 1914 przystąpił do konserwatywnej, utworzonej przez kolejnego premiera, Williama Masseya, Partii Reformistycznej. W pierwszych latach członkostwa dał się jednak poznać jako polityk myślący kategoriami interesów nie tyle swej partii, co rodzinnego regionu. W latach 1916–1919 służył w armii i walczył na frontach I wojny światowej. Za swego zasługi został odznaczony brytyjskim Krzyżem Wojskowym.
Po powrocie do kraju w glorii bohatera natychmiast otrzymał nominację rządową i został ministrem odpowiedzialnym za kwestie sprawiedliwości, poczty i telegrafów. Później objął resort robót publicznych i kolei, a w 1921 stał się ministrem ds. tubylców, na którym to stanowisku jego znajomość języka Maorysów okazała się bardzo cenna. Kiedy premier Massey zmarł w maju 1925, tymczasowym szefem rządu został Francis Bell, który nie chciał jednak pełnić tej funkcji na stałe. Coates wygrał wybory na nowego lidera reformistów i tym samym stał się premierem. Jego zaprzysiężenie odbyło się 30 maja 1925 roku.
Jako szef rządu zachował większość gabinetu poprzednika. Wbrew oczekiwaniom niektórych wyborców, przyjął bardzo pragmatyczny program rządzenia, mniejszą wagę przykładając do realizacji ideologicznej linii swej partii. Partia pod jego wodzą zdołała zachować władzę w wyborach z 1925 roku, jednak kolejne lata przyniosły postępujące pogorszenie sytuacji gospodarczej, któremu gabinet Coatesa nie był w stanie zapobiec. W 1928 reformiści oraz powstała na gruzach stronnictwa liberałów Partia Zjednoczona uzyskali w wyborach tyle samo mandatów parlamentarnych. Decydujące okazało się zachowanie będącej trzecią siłą Partii Pracy. Jej przywódcy zdecydowali się na wsparcie Partii Zjednoczonej. W efekcie Coatesa na stanowisku premiera zastąpił Joseph Ward (później jego miejsce zajął George Forbes).
Labourzyści wycofali swoje poparcie dla gabinetu Forbesa na krótko przed wyborami w 1931 roku. W tej sytuacji Partia Zjednoczona zaprosiła reformistów do koalicji. Oba ugrupowania wspólnie zdołały wygrać wybory. W nowym rządzie Forbes pozostał premierem, a Coates objął tekę ministra finansów. Przetrwał on jedną kadencję – do roku 1935, kiedy w wyborach po raz pierwszy w historii wygrała Partia Pracy.
W 1936 współpraca reformistów i Partii Zjednoczonej została uwieńczona połączeniem obu ugrupowań w Nowozelandzką Partię Narodową. Coates stał się jej prominentnym działaczem i parlamentarzystą. Zmarł nagle w 1943 w swoim biurze w Wellington. W ostatnich latach życia narzekał na kiepskie zdrowie, co było spowodowane w dużej mierze bardzo niezdrowym trybem życia (nigdy nie stronił od papierosów i alkoholu).

</doc>
<doc id="1492883" url="https://pl.wikipedia.org/wiki?curid=1492883" title="Doradca weselny">
Doradca weselny



</doc>
<doc id="1492887" url="https://pl.wikipedia.org/wiki?curid=1492887" title="Billy Sharp">
Billy Sharp

William Louis „Billy” Sharp (ur. 5 lutego 1986 roku w Sheffield) – angielski piłkarz występujący na pozycji napastnika lub skrzydłowego w Sheffield United.
Kariera.
Billy Sharp zawodową karierę rozpoczynał w 2002 roku w Sheffield United. Pełnił tam jednak rolę rezerwowego i na boiskach drugiej ligi pojawił się tylko dwa razy. W styczniu 2005 roku został wypożyczony do piątoligowego klubu Rushden &amp; Diamonds. Tam Anglik wywalczył sobie miejsce w podstawowej jedenastce i w szesnastu pojedynkach zdobył dziewięć bramek. Strzelił między innymi hat-tricka w spotkaniu przeciwko Boston United oraz zwycięską bramkę w meczu z lokalnym rywalem - Northampton Town. Sharp powrócił do Sheffield United, jednak jeszcze w sierpniu 2005 roku za 100 tysięcy funtów został sprzedany do Scunthorpe United. W debiutanckim sezonie w 35 spotkaniach League One zdobył 23 bramki, dzięki czemu ex aequo z Freddym Eastwoodem został najlepszym strzelcem sezonu. 9 grudnia 2006 roku w wygranym 2:0 pojedynku z Carlisle United Sharp zdobył swoją pięćdziesiątą bramkę w karierze. W kolejnych rozgrywkach angielski gracz prezentował jeszcze lepszą skuteczność. Uzyskał 30 trafień w 45 ligowych meczach i po raz drugi z rzędu został królem strzelców League One. Chęć pozyskania Sharpe'a wyraziło wiele innych angielskich drużyn, jednak ostatecznie 4 lipca 2007 roku za dwa miliony funtów powrócił on do Sheffield United. Po raz pierwszy wystąpił 11 sierpnia w zremisowanym 2:2 meczu z Colchesterem United. Pierwszego gola strzelił 25 września w spotkaniu Carling Cup przeciwko Morecambe F.C., jednak na pierwsze ligowe trafienie musiał czekać aż do 11 marca, kiedy to wpisał się na listę strzelców w pojedynku z Coventry City. Sezon 2008/09 Sharp rozpoczął od zdobycia trzech goli w meczu przeciwko Queens Park Rangers. Sezon ten zakończył go z 22 występami ligowymi. W 2009 roku w letnim okienku transferowym wypożyczono go do Doncaster Rovers. Rok później klub z Doncaster pobił rekord transferowy wykupując Sharpe`a z Sheffield United za 1 150 000 funtów.

</doc>
<doc id="1492889" url="https://pl.wikipedia.org/wiki?curid=1492889" title="Amyntas II Macedoński">
Amyntas II Macedoński

Amyntas II (gr. "Αμύντας") – król Macedonii z rodu Argeadów. Tron objął po śmierci swojego stryjecznego brata Aeroposa. Po kilku miesiącach panowania Amyntas został zamordowany przez chłopca królewskiego imieniem Derdas. Po śmierci Amyntasa na tron wstąpił syn jego poprzednika, Pauzaniasz.

</doc>
<doc id="1492899" url="https://pl.wikipedia.org/wiki?curid=1492899" title="E-40">
E-40

E-40, właściwie Earl Stevens (ur. 15 listopada 1967) - amerykański raper reprezentujący zachodnie wybrzeże Stanów Zjednoczonych, a dokładnie rejon Zatoki San Francisco.
Życiorys.
Stevens wychował się w Vallejo. Zadebiutował w roku 1990 na minialbumie "Let's Side". Produkcją płyty zajęli się Mike Mosley i Al Eaton, natomiast wydaniem albumu zajęła się niezależna wytwórnia Sick Wid' It Records założona przez samego E-40. W 1993 roku wydał swój pierwszy długogrający album zatytułowany "Federal". Zawierał on początkowo 14 utworów, gdyż reedycja wydana dwa lata później miała 11 piosenek. Wyprodukowaniem płyty zajął się Studio Ton, wydawcą był Stevens, we współpracy z SMG (Solar Music Group). Po pokazie talentów na Grambling State University, E-40, B-Legit, Suga-T i D-Shot utworzyli grupę muzyczną The Click.
W 1994 r. 40 Water, wraz z Too $hortem, Spice 1 i Ant Banksem byli pierwszym raperami z Bay Arena, którym udało się zdobyć kontrakt z komercyjną wytwórnią Jive Records. "In a Major Way" był drugim studyjnym albumem E-40. Został wydany w marcu 1995 r. Muzyka wspomogli Tupac Shakur, Spice 1, Mac Shawn z grupy Funk Mobb czy Celly Cel. W pierwszym tygodniu sprzedał się w ilości 70.000 egzemplarzy, debiutując na 13. miejscu notowania Billboard 200. Jest to jedyna płyta rapera, która uzyskała status platynowej płyty. Do 2000 roku Stevens wydał kilka albumów, z których dwa ("Tha Hall of Game" i "The Element of Surprise") stały się złote.
W 2002 roku E-40 wydał album pt. "Grit &amp; Grind". Krytycy wysoko oceniali płytę. Kompozycja zadebiutowała na 13. miejscu notowania Billboard 200 i 5. na Top R&amp;B/Hip-Hop Albums. Muzyka wspomogli między innymi Fabolous, Petey Pablo, Lil Jon czy Bun B. Rok później, w lipcu ukazała się kolejna płyta rapera pt. "Breakin' News". Zadebiutowała na 16. miejscu notowania Billboard 200 i 4. na Top R&amp;B/Hip-Hop Albums. W pierwszym tygodniu sprzedano ponad 50.000 egzemplarzy. Utwór "Act A Ass" znalazł się w filmie "Be Cool" z 2005 roku. Wkrótce potem Stevens rozwiązał kontrakt z Jive Records, by nawiązać współpracę z wytwórnią Lil Jona - BME Recordings oraz z Warner Bros. Records. 1 lutego 2006 roku Earl wydał singel zatytułowany "Tell Me When to Go" w którym gościnnie wystąpił Keak da Sneak. Promował on nadchodzący album "My Ghetto Report Card". Piosenka stała się wielkim sukcesem w stanach Zjednoczonych. 14 marca 2006 roku odbyła się premiera dziewiątego studyjnego albumu "My Ghetto Report Card". Rapera wspomogli między innymi UGK, Juelz Santana, T-Pain czy Too Short. Kompozycja zadebiutowała na wysokiej trzeciej pozycji w notowaniu Billboard 200 opracowanego przez magazyn Billboard. Na liście Top R&amp;B/Hip-Hop Albums, płyta uplasowała się na najwyższym miejscu. W pierwszym tygodniu sprzedano około 95.000 egzemplarzy. Album został zatwierdzony jako złota płyta przez Recording Industry Association of America.
Dwa lata później, w listopadzie 2008 roku odbyła się premiera kolejnego albumu Stevensa pt. "The Ball Street Journal". Pierwszym singlem był utwór "Wake It Up", w którym wystąpił Akon. W piosence wykorzystano efekty Auto-tune. Na płycie wystąpili tacy goście jak Game, Snoop Dogg, Ice-T czy Gucci Mane. Produkcja zadebiutowała na 42. miejscu listy Billboard 200. Był to ostatni album dla wytwórni Lil Jona, gdyż E-40 ponownie podpisał kontrakt z wytwórnią Jive Records. Rok 2010 dla Earla był przełomowy, 30 marca wydał dwa albumy zatytułowane ' i '. Obie płyty zawierają po 19 utworów. Gościnnie wystąpili Too Short, Gucci Mane czy Mistah F.A.B., natomiast na drugim albumie Jazze Pha, Suga Free czy Bobby Valentino. W sumie oba albumy sprzedały się w ilości 80.000 egzemplarzy.
W 2009 roku Earl wystąpił w utworze "Santana DVX" na płycie "Incredibad" grupy The Lonely Island. Również w tym roku pojawił się na płycie "I'm Not a Fan, But the Kids Like It!" w utworze "Booty Call" - grupy muzycznej BrokeNCYDE. Wspomógł także Gucci Mane'a w utworze "Kush Is My Cologne" obok Bun B i Devin the Dude. Piosenka znalazła się na płycie "The State vs. Radric Davis".
29 marca 2011 roku odbyła się premiera dwóch płyt zatytułowanych ' i '. W celu promocji obu albumów, wydano utwór pt. "She Smashed the Homie", w którym wystąpili Snoop Dogg i Ray J. "Revenue Retrievin’: Overtime Shift" zadebiutował na 42. miejscu notowania Billboard 200, ze sprzedażą 13.000 egzemplarzy w pierwszym tygodniu. Do 17 kwietnia 2011 roku sprzedano 20.970 egzemplarzy. "Revenue Retrievin’: Graveyard Shift" uplasował się na 40. miejscu listy Billboard 200, ze sprzedażą 14.000 egzemplarzy w pierwszym tygodniu. Do 17 kwietnia tego samego roku sprzedano 21.606 nośników. 26 marca 2012 rok ukazała się trylogia albumu "The Block Brochure: Welcome to the Soil". Pierwotnie albumy miały zostać wydane 28 lutego 2012 roku. Także w tym roku ukazały się dwa wspólne albumy E-40 i Too Shorta zatytułowane "History: Function Music" i "History: Mob Music". Prace nad projektami trwały od 2010 roku.

</doc>
<doc id="1492904" url="https://pl.wikipedia.org/wiki?curid=1492904" title="Get off the Stage">
Get off the Stage

Get off the Stage – siedemnasty album studyjny amerykańskiego rapera Too Shorta. Trafił do sprzedaży 4 grudnia 2007 roku.

</doc>
<doc id="1492905" url="https://pl.wikipedia.org/wiki?curid=1492905" title="Ismaël Ferroukhi">
Ismaël Ferroukhi

Ismaël Ferroukhi (ur. 26 czerwca 1962 w Al-Kunajtirze) – francusko-marokański reżyser i scenarzysta filmowy.
Debiutował jako twórca obrazów krótkometrażowych. "L'Exposé" (1993) zdobył nagrodę Kodak Short Film Award na 46. MFF w Cannes. W 1996 powstał "Court toujours: l'Inconnu" z Catherine Deneuve w roli głównej. Pracował na potrzeby telewizji, był współscenarzystą kilku filmów Cédrica Kahna. 
Jego pełnometrażowy debiut "Wielka podróż" (2004) został ciepło przyjęty i uhonorowany główną nagrodą w sekcji "Horyzonty" na 61. MFF w Wenecji. Jest to opowieść o dwóch Marokańczykach, ojcu i synu, mieszkających we Francji i udających się starym samochodem na pielgrzymkę do Mekki. 

</doc>
<doc id="1492906" url="https://pl.wikipedia.org/wiki?curid=1492906" title="Ismael Ferroukhi">
Ismael Ferroukhi



</doc>
<doc id="1492908" url="https://pl.wikipedia.org/wiki?curid=1492908" title="46 Dywizja Piechoty Obrony Krajowej">
46 Dywizja Piechoty Obrony Krajowej

46 Dywizja Piechoty Obrony Krajowej (46. LdwTDiv., 46. LITD, 46. SchD.) – dywizja piechoty cesarsko-królewskiej Obrony Krajowej.
Historia dywizji.
Organizacja pokojowa Dywizji Obrony Krajowej Kraków w 1901 roku
Ten ostatni podlegał komendantowi dywizji za pośrednictwem inspektora kawalerii Obrony Krajowej, FML Gustava Jonak von Freyenwald.
Jesienią tego roku dywizja została przeformowana w 46 Dywizję Piechoty Obrony Krajowej. Wchodząca w jej skład Brygada Piechoty Obrony Krajowej w Krakowie została przemianowana na 91 Brygadę Piechoty Obrony Krajowej Kraków. Jej komendantowi, obok dotychczasowego Pułku Piechoty Obrony Krajowej Kraków Nr 16, podporządkowano dwa nowo sformowane pułki piechoty Obrony Krajowej: Cieszyn Nr 31 w Cieszynie i Nowy Sącz Nr 32 w Nowym Sączu (1. batalion w Tarnowie). Z Pułków Piechoty Obrony Krajowej Nr 13 i 15 utworzono nową 92 Brygadę Piechoty Obrony Krajowej Ołomuniec. Pułk Ułanów Obrony Krajowej Nr 4 nadal podlegał komendantowi dywizji za pośrednictwem inspektora kawalerii Obrony Krajowej.

</doc>
<doc id="1492910" url="https://pl.wikipedia.org/wiki?curid=1492910" title="46 Dywizja Strzelców">
46 Dywizja Strzelców



</doc>
<doc id="1492914" url="https://pl.wikipedia.org/wiki?curid=1492914" title="25 Dywizja Piechoty (austro-węgierska)">
25 Dywizja Piechoty (austro-węgierska)

25 Dywizja Piechoty ("25. ID.") – dywizja piechoty cesarskiej i królewskiej Armii.
Wzięła udział w bitwie pod Komarowem (26 sierpnia-2 września 1914)
W 1915 jej dowódcą był FML arcyksiążę Peter Ferdinand. Wchodziła w skład 2 Korpusu.

</doc>
<doc id="1492917" url="https://pl.wikipedia.org/wiki?curid=1492917" title="Brian Said">
Brian Said

Brian Said (ur. 15 maja 1973 w Vallettcie) – maltański obrońca, reprezentant kraju, zawodnik Marsaxlokk. Zagrał 84 mecze w reprezentacji, strzelając 5 bramek.
W lutym 2008 roku Said przeszedł do maltańskiego klubu Marsaxlokk.

</doc>
<doc id="1492920" url="https://pl.wikipedia.org/wiki?curid=1492920" title="4 Dywizja Piechoty (austro-węgierska)">
4 Dywizja Piechoty (austro-węgierska)

4 Dywizja Piechoty ("4. ID") – wielka jednostka piechoty cesarskiej i królewskiej Armii.
Dywizja wchodziła w skład 2 Korpusu. Komenda dywizji znajdowała się w Brnie ().
W 1876 roku 1 Brygada w Brnie została przemianowana na 7 Brygadę Piechoty, 2 Brygada w Brnie na 8 Brygadę Piechoty, a Brygada Kawalerii w Brnie na 10 Brygadę Kawalerii.
Wzięła udział w bitwie pod Komarowem (26 sierpnia – 2 września 1914).
Skład w dniu 26 sierpnia 1914.
Jednostki dywizyjne

</doc>
<doc id="1492922" url="https://pl.wikipedia.org/wiki?curid=1492922" title="Jan Skowroński">
Jan Skowroński

Jan Skowroński ps. "Cygan", (ur. 5 lutego 1922 w Dmochach-Rodzonkach, zm. 29 lipca 1948 w Białymstoku) – żołnierz NSZ i NZW, funkcjonariusz Urzędu Bezpieczeństwa Publicznego.
Od 1942 należał do Narodowych Sił Zbrojnych. W 1944 na rozkaz organizacji został funkcjonariuszem powiatowego Urzędu Bezpieczeństwa Publicznego (UBP) w Wysokiem Mazowieckiem. W 1945, po ukończeniu Centralnej Szkoły MBP został kierownikiem Powiatowego Urzędu Bezpieczeństwa Publicznego (PUBP) w Wyrzysku. W tym samym roku, zagrożony dekonspiracją i aresztowaniem, zdezerterował i przystąpił do NSZ, a w sierpniu 1945 rozpoczął działalność w NZW. Początkowo był w ochronie sztabu Komendy Okręgu NZW Białystok, a od listopada 1945 do lutego 1946 w III Brygadzie NZW dowodzonej przez Romualda Rajsa „Burego”. Po częściowej demobilizacji Brygady został szefem Wydziału I (organizacyjnego) w Komendzie Powiatu Wysokie Mazowieckie NZW. W kwietniu 1947 skorzystał z amnestii i ujawnił się, jednak zagrożony aresztowaniem wrócił do konspiracji.
3 lipca 1947 został otoczony przez grupę operacyjną UB, został ranny i nie mając szans na ucieczkę usiłował popełnić samobójstwo, strzelając sobie w głowę. Został odratowany, choć skutkiem postrzału był częściowy paraliż. W czasie śledztwa nie wytrzymał tortur i wydał kilkaset osób działających w konspiracji z okręgu Białostoczyzny. 31 maja 1948 skazany na karę śmierci i 29 lipca 1948 rozstrzelany w białostockim więzieniu przez pluton egzekucyjny pod dowództwem Edwarda Kislera z WUBP.

</doc>
<doc id="1492927" url="https://pl.wikipedia.org/wiki?curid=1492927" title="2 Dywizja Piechoty (austro-węgierska)">
2 Dywizja Piechoty (austro-węgierska)

2 Dywizja Piechoty (2. Inf.-Trup.-Div.) – wielka jednostka piechoty cesarskiej i królewskiej Armii.
Historia dywizji.
2 Dywizja Piechoty razem z podległymi brygadami stacjonowała w Wiedniu i była podporządkowana Generalnej Komendzie w Wiedniu, a od stycznia 1883 roku komendantowi 2 Korpusu.
W 1888 roku dywizja została przeniesiona na terytorium 10 Korpusu: komenda dywizji razem z 4 Brygadą do Jarosławia, a 3 Brygada do Rzeszowa.
W 1889 roku w skład dywizji wchodziła:
W latach 1897–1907 w skład dywizji wchodziła:
W 1904 roku komendantowi 3 Brygady Piechoty podporządkowano Galicyjski Batalion Strzelców Polowych Nr 4 w Nisku. W 1907 roku batalion został przeniesiony do Braunau i włączony w skład 56 Brygady Piechoty należącej do 28 Dywizji Piechoty.
W 1908 roku w skład dywizji zostały włączone Pułki Armat Polowych Nr 29 w Jarosławiu i Nr 30 w Przemyślu. Oba pułki artylerii pod względem wyszkolenia były podporządkowane komendantowi 10 Brygady Artylerii Polowej w Przemyślu. W tym samym roku Pułk Piechoty Nr 10 został przeniesiony do składu 48 Brygady Piechoty w Przemyślu należącej do 24 Dywizji Piechoty. W 1910 roku Pułk Piechoty Nr 90 został przesunięty z 3 do 4 Brygady Piechoty.
W latach 1910–1914 w skład dywizji wchodziła:
Skład i obsada personalna 1 maja 1915 roku

</doc>
<doc id="1492933" url="https://pl.wikipedia.org/wiki?curid=1492933" title="Reform Party">
Reform Party

Reform Party ("Partia Reform" lub "Partia Reformistyczna") – partia polityczna o profilu konserwatywnym, działająca w Nowej Zelandii w latach 1909–1936. W latach 1912–1928 i 1931–1935 była partią rządzącą (samodzielnie lub w koalicjach).
Powstała jako druga partia w historii Nowej Zelandii. Jej założycielami byli parlamentarzyści o poglądach konserwatywnych, pozostający w opozycji do rządzącej w latach 1891–1912 Partii Liberalnej. Już od 1903 zaczęli oni gromadzić się wokół osoby Williama Masseya. W 1909 oficjalnie zainaugurowali działalność partii. Najważniejszymi elementami programu były reforma administracji państwowej oraz reforma rolna, idąca w kierunku uwłaszczenia rolników na dzierżawionej przez nich dotąd ziemi.
W wyborach w 1911 reformiści po raz pierwszy uzyskali więcej mandatów parlamentarnych od liberałów, jednak ci zdołali początkowo utrzymać się przy władzy dzięki wsparciu deputowanych niezrzeszonych. W 1912 Reform Party przeforsowała jednak wotum nieufności dla liberalnego gabinetu Thomasa Mackenzie'ego i utworzyła własny rząd, na którego czele stanął Massey. W okresie I wojny światowej oba konkurencyjne ugrupowania tworzyły wojenny rząd jedności narodowej, w którym Massey był premierem, a Joseph Ward drugą pod względem znaczenia osobą (formalne stanowisko wicepremiera jeszcze wówczas nie istniało). Od 1919 reformiści ponownie rządzili samodzielnie. Po śmierci Masseya w 1925 i krótkim okresie tymczasowego sprawowania urzędu premiera przez Francisa Bella, nowym szefem partii i rządu został Gordon Coates.
Wybory z 1928 przyniosły remis między reformistami a nową Partią Zjednoczoną ("United Party"). Władzę przejęła jednak ta ostatnia, korzystając z poparcia Partii Pracy. W 1931 Reform Party i United Party zawarły koalicję, która przetrwała do 1935, kiedy to obie partie straciły władzę na rzecz labourzystów. Rok później nastąpiło połączenie obu ugrupowań w istniejącą do dziś Nowozelandzką Partię Narodową.

</doc>
<doc id="1492936" url="https://pl.wikipedia.org/wiki?curid=1492936" title="24 Dywizja Piechoty (austro-węgierska)">
24 Dywizja Piechoty (austro-węgierska)

24 Dywizja Piechoty (24. ITD.) – dywizja piechoty cesarskiej i królewskiej Armii.
Organizacja pokojowa dywizji w 1871.
W 1871 roku dywizja była podporządkowana Dowództwu Generalnemu we Lwowie.
Organizacja pokojowa dywizji w 1871 roku
W 1872 roku 1 Brygada Piechoty została przeniesiona ze Stryja do Przemyśla.
W 1873 roku 2 Brygada Piechoty w Czerniowcach została włączona w skład 30 Dywizji Piechoty i przemianowana na 1. Brygadę, a w 1876 roku na 59 Brygadę Piechoty. Komendantowi 24 Dywizji Piechoty podporządkowano nową 2 Brygadę Piechoty w Stryju.
W 1876 roku 1. Brygada Piechoty w Przemyślu została przemianowana na 47 Brygadę Piechoty, 2 Brygada Piechoty w Stryju na 48 Brygadę Piechoty, a Brygada Kawalerii we Lwowie na 20 Brygadę Kawalerii.
Przed I wojną światową 24 DP stacjonowała w garnizonie Przemyśl i wchodziła w skład 10 Korpusu.
Organizacja pokojowa dywizji w 1914.
Organizacja pokojowa dywizji w 1914

</doc>
<doc id="1492937" url="https://pl.wikipedia.org/wiki?curid=1492937" title="Bitwa pod Döffingen">
Bitwa pod Döffingen

Bitwa pod Döffingen (niem. "Schlacht bei Döffingen") – starcie zbrojne, które miało miejsce dnia 23 sierpnia 1388 r. w trakcie wojny miast w Niemczech. Bitwa była militarnym podsumowaniem szeregu konfliktów pomiędzy związkiem miejskim a rycerstwem oraz związkiem miejscowych władców wspieranych przez hrabiego Eberharda II Wirtemberskiego. Döffingen w dzisiejszych czasach stanowi dzielnicę Grafenau w Wirtembergii.
Kulisy konfliktu.
Związki miejskie były sojuszami militarnymi miast Rzeszy. Szczególnie miasta mniejsze lub średniej wielkości narażone były na oddanie w zastaw pożyczkodawcom lub wyprzedanie przez będącego w tarapatach finansowych cesarza. Tym samym dostawały się pod bezpośrednią jurysdykcję miejscowych władców, tracąc dotychczasowe przywileje. Głównym celem sojuszy miejskich było zapewnienie sobie praw wolnościowych. Skierowane były one także przeciwko dążeniom władców do terytorialnej ekspansji na ziemie Bawarii, Wirtembergii oraz Austrii.
W Wirtembergii sojusz Miast Górnej Szwabii był szczególnie nie na rękę hrabiemu Eberhardowi II, który zamierzał zwiększyć swoje posiadłości o kilka miast. Miasta Górnej Szwabii pod przewodnictwem miasta Ulm zawiązały dnia 4 lipca 1376 r. Związek Miast Szwabskich. Rok później doszło do bitwy pod Reutlingen, w wyniku której wojska z Reutlingen okazały swoją wyższość w starciu z synem hrabiego Eberharda Ulrichem Wirtemberskim. 
W następnych latach do Związku Miast dołączali kolejni sojusznicy. W roku 1381 doszło do utworzenia Południowo-niemieckiego Związku Miast (po połączeniu się z drugim Reńskim Związkiem Miast). W odpowiedzi na to, władcy terytorialni utworzyli w roku 1383 tzw. Związek Władców Norymbergi. O interesy tego sojuszu miał dbać sam cesarz Wacław IV Luksemburski. 
Do sojuszu miejskiego przyłączył się m.in. arcybiskup Pilgrim II von Salzburg, będący w sporze z księciem Stefanem III Bawarskim. W roku 1387 arcybiskup został jednak uwięziony przez książąt bawarskich. Przedłużająca się niewola arcybiskupa wywołał w miastach protesty i przyczynił się wybuchu wojny miast z Bawarią.
Bitwa.
Kampanię przeciwko hrabiemu Eberhardowi II przedsięwzięły Augsburg oraz Ulm. Na czele armii Związku Miast stał Konrad Besserer z Ulm, który skierował się przez Esslingen w kierunku Weil. Po drodze żołnierze oraz knechci palili zboża oraz plądrowali posiadłości chłopstwa Wirtembergii, niszcząc domostwa oraz kradnąc bydło. 
Wieść o nadciągającej armii szybko rozpowszechniła się wśród chłopów z okolic Döffingen, którzy poszukali schronienia w miejscowym kościele otoczonym murem. W średniowieczu kościoły uchodziły jako ,nietykalne, będące strefą wolną od walk. Nie zostało to jednak uhonorowane przez wojska nadchodzące z Weil, które otoczyły Döffingen oraz miejscowy kościół. 
W międzyczasie hrabia Eberhard nie pozostawał bezczynny. Zebrał on armię rycerstwa, knechtów i oddanych mu chłopów w okolicy Leonberg. Armia ta pociągnęła w dniu 23 sierpnia w kierunku Döffingen. O samej bitwie średniowieczne źródła mówią niewiele. 
Straż przednią Związku prowadził Ulrich Wirtemberski na czele 50 ludzi. Niesiony ambicją pomszczenia swojej poprzedniej porażki, uderzył ze swoimi ludźmi na przeciwnika. Atak kosztował go jednak życie a jego oddział został całkowicie rozbity przez miejscowe siły. Następnie do walki włączyła się armia Eberharda, wsparta przez załogę Döffingen. W trakcie walk padł m.in. dowódca miasta Konrad Besserer. Wówczas na plecy armii Związku uderzyły wojska namiestnika Herrenbergu Wernera von Rosenfelda, które nadciągnęły od południa. Atak spowodował zamieszanie w szeregach armii Związku Miast, a jej żołnierze umknęli do Weil, gdzie schronili się za murami miejskimi. 
Straty wojsk Związku Miast szacowane są na około 1 000 ludzi. Ciała zabitych wirtemberskich żołnierzy odtransportowano na 40 wozach co daje przypuszczenie o około 600 ofiarach. 
Konflikt militarny w rywalizacji pomiędzy Związkiem Miast a władcami terytorialnymi osiągnął swój punkt szczytowy. Do hrabiego Eberharda przyłączyli się wkrótce hrabia palatynacki Ruprecht, hrabia Fryderyk Norymberski oraz inni władcy.
Następstwa.
Po porażce miasta Górnej Szwabii nie były już w stanie wystawić nowej armii. Krótko potem wojska Związku Reńskiego w dniu 6 listopada 1388 r. uznały wyższość sił Ruprechta pod Worms, co spowodowało rozłam w szeregach Związku. Interesy rozrzuconych na dużej przestrzeni kraju miast, nie były jednolite. W zawartym przez cesarza Wacława układzie pokojowym w Chebie (niem "Eger"), podpisanym przez większość miast, Związki miejskie utraciły swoją ważność a władcy terytorialni wzmocnili swoją pozycję.

</doc>
<doc id="1492939" url="https://pl.wikipedia.org/wiki?curid=1492939" title="21 Dywizja Piechoty Obrony Krajowej">
21 Dywizja Piechoty Obrony Krajowej

21 Dywizja Piechoty Obrony Krajowej (21. LITD.) – dywizja piechoty cesarsko-królewskiej Obrony Krajowej.
Historia dywizji.
1 maja 1889 roku na terytorium 8 Korpusu z połączenia jedenastu samodzielnych batalionów Obrony Krajowej zostały sformowane trzy pułki:
Równocześnie w Komendzie Obrony Krajowej w Pradze, będącej częścią Komendy 8 Korpusu, nazwa stanowiska generała przydzielonego dla spraw Obrony Krajowej została zmieniona na „brygadier Obrony Krajowej” (). Obowiązki generała przydzielonego, a następnie brygadiera pełnił GM Alois von Hauptmann. 1 maja 1891 roku generał Hauptmann został przeniesiony w stan spoczynku, a stanowisko brygadiera objął GM Joseph Netuschill. Po trzech latach został przeniesiony na stanowisko komendanta 54 Brygady Piechoty w Lewoczy.
W 1894 roku została utworzona Komenda Brygady Piechoty Obrony Krajowej w Pradze (), a w Komendzie Obrony Krajowej w Pradze stanowisko dywizjoniera Obrony Krajowej (), na które wyznaczony został FML Franz Lehmann, dotychczasowy komendant 69 Brygady Piechoty w Carlsburgu. Komendantowi brygady podlegały:
1 października 1899 roku na terytorium 8 Korpusu zostały utworzone kolejne dwa pułki (nr 28 i 29) oraz nowa komenda brygady Obrony Krajowej z siedzibą w Pilźnie.
Komendantowi Brygady Piechoty Obrony Krajowej w Pradze podporządkowano:
natomiast komendantowi Brygady Piechoty Obrony Krajowej w Pilźnie:
W 1900 roku została utworzona Komenda Dywizji Obrony Krajowej w Pradze (). Komenda dywizji była podporządkowana Komendzie Obrony Krajowej w Pradze. Komendantowi dywizji podlegały obie brygady piechoty w dotychczasowym składzie.
W 1901 roku przemianowano:
W 1905 roku dywizja została przemianowana na 21 Dywizję Piechoty Obrony Krajowej.
W styczniu 1907 roku w Pradze została zorganizowana Bateria Armat Nr 1/8 () pod komendą kpt. Adalberta Knötgena. Numer pododdziału wskazywał, że była to pierwsza bateria na terytorium 8 Korpusu. Bateria nie była formacją ewidencyjną. Bateria została podporządkowana komendantowi dywizji.
W tym samym roku zmieniono podporządkowanie pułków w obu brygadach. Komendantowi 41 Brygady Piechoty Obrony Krajowej w Pilźnie podporządkowano pułki nr 6 i 7, natomiast komendantowi 42 Brygady Piechoty Obrony Krajowej w Pradze podporządkowano pułki nr 8, 28 i 29.
W styczniu 1908 roku została zorganizowana Bateria Armat Nr 2/8. 1 stycznia 1909 roku w Pradze na bazie obu baterii został utworzony Dywizjon Haubic Polowych Nr 21 () pod komendą mjr. Franza Spura (podpułkownik ze starszeństwem od 1 listopada 1911 roku). Jesienią 1913 roku obowiązki komendanta dywizjonu powierzono kpt. Karlowi Jurke.
1 października 1913 roku w Pradze został sformowany Dywizjon Armat Polowych Nr 21 pod komendą ppłk. Franza Spura.
W 1917 roku została przemianowana na 21 Dywizję Strzelców (21. SchD.), a wchodzące w jej skład pułki piechoty OK na pułki strzelców.

</doc>
<doc id="1492944" url="https://pl.wikipedia.org/wiki?curid=1492944" title="Aleja Papieża Jana Pawła II w Szczecinie">
Aleja Papieża Jana Pawła II w Szczecinie

Aleja Papieża Jana Pawła II – aleja położona na obszarze szczecińskich osiedli Centrum i Śródmieście-Północ, w dzielnicy Śródmieście. Aleja ma długość 1,18 km i przebiega z południowego wschodu na północny zachód, łącząc plac Żołnierza Polskiego z ulicą Wacława Felczaka. Jest to reprezentacyjna śródmiejska aleja z kamienicami ujętymi w rejestrze zabytków oraz w gminnej ewidencji zabytków. Na całej długości stanowi część Złotego Szlaku – trasy turystycznej łączącej Zamek Książąt Pomorskich z Doliną Siedmiu Młynów.
Historia.
Przed II wojną światową.
W 1864 r. szczeciński urbanista James Hobrecht wykonał koncepcję zabudowy terenów powstałych po zlikwidowaniu fortu Wilhelma, który znajdował się w okolicach dzisiejszego placu Grunwaldzkiego, a także na gruntach rozparcelowanego majątku Friedrichschof, znajdującego się na północ od fortu. Hobrecht zakończył plan w 1874 r. Zaprojektował układ wielobocznych placów z promieniście rozchodzącymi się ulicami, z których najważniejszą miała stać się ulica roboczo oznaczona numerem 30. Pierwotnie ulicy tej miano nadać nazwę "Lindenstraße", w nawiązaniu do mającej podobne położenie i znaczenie ulicy w Berlinie, jednak w 1877 r. nadano jej nazwę na cześć cesarza Wilhelma I Hohenzollerna, tj. "Kaiser-Wilhelm-Straße". Według projektu zabudowy śródmieścia z 1880 r., ulica miała rozpoczynać się na "Königsplatz", przechodzić przez kwadratowy "Kaiser-Wilhelm-Platz", następnie na skrzyżowaniu z "Deutsche Straße" przez wieloboczny "Ludwigplatz" i na terenie "Quistorpaue" przez "K. Platz". Wykorzystując możliwość tyczenia drogi przez tereny dotąd niezasiedlone, zarezerwowano pod nią szeroki teren umożliwiający w przyszłości jej znaczne poszerzenie, włącznie z wyznaczeniem między jezdniami a zabudowaniami charakterystycznych przedogródków w północnej części ulicy.
W 1882 r. przebieg ulicy zmodyfikowano poprzez jej skrócenie i ostateczne określenie szerokości. Część na południe od placu Grunwaldzkiego (wówczas "Wilhelm-Platz") wyznaczono o szerokości 48 m – ulica obejmowała chodniki dla pieszych o szerokości 4 m, dwie jezdnie po 10 m, a pośrodku trakt do jazdy konnej. Partery kamienic zbudowanych wzdłuż tego odcinka przeznaczono na sklepy i usługi. Część na północ od placu wyznaczono w pasie o szerokości 59 m, wyznaczając wzdłuż jej skrajów przedogródki przed kamienicami pełniącymi tu funkcje niemal wyłącznie mieszkalne (sklepy i kawiarnie zaplanowano tylko w budynkach narożnych).
W latach 1886–1888 przy ulicy wzniesiono reprezentacyjny budynek "König-Wilhelms-Gymnasium" według projektu Richarda Rönnebecka (współcześnie rektorat Uniwersytetu Szczecińskiego), a w następnym dziesięcioleciu rozpoczęto zabudowę kwartałów przylegających do ulicy wielokondygnacyjnymi kamienicami. Przykładem powstałego w tym czasie domu jest eklektyczna kamienica nr 42 z 1898 r.
W 1914 r. parcelę nr 37 na narożniku "Kaiser-Wilhelm-Straße" i "Preusische Straße" zabudowano gmachem "Finanzamt Stettin Nord". Wznoszenie zabudowań wzdłuż ulicy zakończono zasadniczo w 1924 r. Zabudowa miała charakter luksusowy – budynki zdobiły głębokie balkony, wykusze, wieżyczki, bogato zdobione elewacje, w tym ze ścianami licowanymi glazurowanymi cegłami w kontrastowych kolorach. W latach 1924–1927 na północnym końcu ulicy powstał w kilku etapach neobarokowy gmach, zaprojektowany przez Georga Steinmetza dla władz prowincji Pomorze (współcześnie Urząd Miasta Szczecin).
II wojna światowa.
W czasie intensywnych bombardowań miasta ulica ocalała do 1944 roku. Pierwsze zniszczenia nastąpiły w wyniku nalotu przeprowadzonego w nocy z 5 na 6 stycznia tego roku. Zabudowa przy ulicy poważnie ucierpiała – a w południowej jej części, w okolicy pl. Lotników – została niemal całkowicie zniszczona w nalocie dywanowym w nocy z 16 na 17 sierpnia 1944.
Lata 1945–1989.
Po zakończeniu II wojny światowej "Kaiser-Wilhelm-Straße" była jedną z pierwszych ulic zasiedlonych przez ludność polską przybywającą do miasta i jedną z pierwszych ulic, które otrzymały nazwę w języku polskim. 5 lipca 1945 r. budynek dawnego zarządu prowincji zajął pierwszy polski zarząd miasta na czele z prezydentem Piotrem Zarembą. 15 lipca 1945 r. na pobliskich Jasnych Błoniach odprawiono mszę świętą, po której zakończeniu odbył się uroczysty przemarsz jej uczestników przez aleję Jedności Narodowej do placu Grunwaldzkiego. W 1947 r. przy alei mieścił się szereg instytucji: Nadzwyczajna Komisja Mieszkaniowa (nr 31), Okręgowy Inspektorat Pracy (nr 31), Okręgowa Komisja Związków Zawodowych (nr 31), Izba Skarbowa (nr 37), I Urząd Skarbowy (nr 37), Ubezpieczalnia Społeczna (nr 12).
W 1950 r. u wylotu alei do placu Żołnierza Polskiego ustawiono pomnik Wdzięczności dla Armii Radzieckiej w formie obelisku zwieńczonego pięcioramienną gwiazdą. Nowe władze miasta zdecydowały się na objęcie części alei projektem Śródmiejskiej Dzielnicy Mieszkaniowej, wzorowanym na warszawskiej Marszałkowskiej Dzielnicy Mieszkaniowej. Zespół architektów w składzie: Henryk Nardy, W. Adamczyk i Emanuel Maciejewski zaprojektował w latach 1952–1954 dwa pięciokondygnacyjne, socrealistyczne bloki ze spadzistymi dachami, które miały zająć miejsce zburzonych w czasie wojny kamienic na odcinku od placu Grunwaldzkiego do placu Lotników. Prace budowlane zakończyły się w 1958 r. Były to pierwsze budynki mieszkalne zbudowane w mieście po zakończeniu II wojny światowej.
W latach 70. XX wieku środkową część alei Jedności Narodowej na odcinku od placu Lotników do placu Grunwaldzkiego przebudowano na aleję spacerową z fontannami. Tuż przed placem Grunwaldzkim ustawiono 19 czerwca 1980 r. pomnik Marynarza dłuta Ryszarda Chachulskiego.
Po roku 1989.
Na mocy Uchwały Rady Miasta Szczecin nr X/284/07 z 11 czerwca 2007 r. aleję Jedności Narodowej przemianowano na aleję Papieża Jana Pawła II.
W 2006 r. przeprowadzono remont fontann na odcinku zwanym Aleją Fontann. W 2015 r. w ramach programu „Zielone Przedogródki Szczecina” odtworzono historyczny wygląd klombów kwiatowych przed kamienicami nr 13, 14, 15 i 17. W 2016 r. odnowiono jeszcze klomby przed kamienicami nr 18, 19, 20, 21, 22, 32, 33, 34 i 36.
6 lutego 2020 r. ogłoszono przetarg na wykonanie prac remontowych na odcinku od placu Grunwaldzkiego do ulicy Wacława Felczaka. Zakres prac obejmował wymianę przedwojennej kostki brukowej na nową, modernizację ciągu pieszego między jezdniami i chodników, przebudowę sygnalizacji świetlnej i sieci wodnokanalizacyjnej. Zaplanowano także ustawienie elementów małej architektury w postaci koszy na śmieci, ławek, stojaków rowerowych i słupków ograniczających nieprzepisowe parkowanie. W przetargu wygrało konsorcjum Roverpol i Rover Infraestructuras, które miało wykonać prace do połowy października 2021 r. Wyremontowany odcinek alei oddano jednak do użytku z opóźnieniem – 1 kwietnia 2022 r.
Nazwy.
W swojej historii ulica nosiła następujące nazwy:
Układ drogowy.
Ulica łączy się z następującymi drogami publicznymi:
Ulica położona jest na działkach ewidencyjnych o łącznej powierzchni 36 073 m², a łączna długość dróg przypisanych do ulicy wynosi 1172 m.
Transport publiczny.
Według stanu z 13 lutego 2022 r., aleją Jana Pawła II kursują następujące linie autobusowe:
Wcześniej, według stanu z 22 września 2021 r., aleją Jana Pawła II kursowały następujące linie autobusowe:
Zabudowa i zagospodarowanie.
Początkowy odcinek alei, od placu Żołnierza Polskiego do placu Lotników, zabudowany jest niemal w całości obiektami powojennymi (trzy pawilony handlowe, wieżowiec). Jedynie po prawej stronie tego odcinka zachowała się jedna kamienica o nr 2. Między placem Lotników a placem Grunwaldzkim po obu stronach ulicy znajduje się zwarta zabudowa, na którą składają się bloki ŚDM w stylu socrealistycznym wzniesione w latach 50. XX wieku i kilka zachowanych przedwojennych kamienic. Między placem Grunwaldzkim a ulicą Mazurską i między ulicą Mazurską a ulicą Wielkopolską przy alei (poza budynkiem komisariatu policji Szczecin Niebuszewo) stoją wyłącznie cztero- i pięciopiętrowe kamienice. Kolejny, krótki odcinek od ulicy Wielkopolskiej do ulicy Mieczysława Niedziałkowskiego ma nieco inny charakter zabudowań: po lewej stronie zlokalizowano basen przeciwpożarowy, a po prawej budynek rektoratu Uniwersytetu Szczecińskiego. Końcowy odcinek alei między ulicą Mieczysława Niedziałkowskiego a ulicą Wacława Felczaka zabudowany jest z lewej strony modernistycznymi kamienicami, a z prawej kamienicami uzupełnionymi blokiem. Perspektywę ulicy od północy zamyka gmach Urzędu Miasta Szczecin, a od południa dwa wieżowce przy placu Żołnierza Polskiego.
Zagospodarowanie środkowej części alei różni się w zależności od odcinka. Między placem Żołnierza Polskiego a placem Lotników przestrzeń między jezdniami zajmuje plac Pawła Adamowicza. Od placu Lotników do placu Grunwaldzkiego część środkową zagospodarowano w formie promenady z pawilonami gastronomicznymi i fontannami, od których ta część alei otrzymała nazwę Alei Fontann. Dominantą tego odcinka jest pomnik Marynarza przy wylocie alei do placu Grunwaldzkiego. Od placu Grunwaldzkiego do ulicy Wielkopolskiej środkową część tworzy ciąg pieszo-rowerowy. Środkowa część końcowego odcinka alei była zajmowana przez kwietniki i pomnik Gryfa Pomorskiego, lecz w związku z przebudową fragmentu alei także ona została zmieniona w ciąg pieszo-rowerowy.
Ochrona i zabytki.
Przy ulicy i w najbliższym sąsiedztwie znajdują się następujące zabytki:
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="1492945" url="https://pl.wikipedia.org/wiki?curid=1492945" title="45 Dywizja Piechoty Obrony Krajowej">
45 Dywizja Piechoty Obrony Krajowej

45 Dywizja Piechoty Obrony Krajowej (45. LdwTDiv., 45. LITD, 45. SchD.) – dywizja piechoty cesarsko-królewskiej Obrony Krajowej.
Jesienią 1913 roku w skład dywizji został włączony nowo sformowany Dywizjon Armat Polowych Obrony Krajowej Nr 45 w Przemyślu.
W 1915 wchodziła w skład 10 Korpusu.
W 1917 roku dywizja została przemianowana na 45 Dywizję Strzelców, a wchodzące w jej skład pułki piechoty Obrony Krajowej na pułki strzelców.
Organizacja pokojowa w 1914 roku.
Organizacja pokojowa w 1914 roku

</doc>
<doc id="1492946" url="https://pl.wikipedia.org/wiki?curid=1492946" title="MetLife Building">
MetLife Building

MetLife Building (wcześniej Pan Am Building) – wieżowiec w Nowym Jorku, w dzielnicy Midtown Manhattan w USA. Budynek ma 246,6 metrów wysokości i posiada 58 kondygnacji. Powierzchnia całkowita wszystkich pomieszczeń wynosi . Obecnie budynek jest dwunastym co do wysokości budynkiem w mieście.
Historia.
Budynek powstawał w latach 1958–1963, otworzono go 7 marca 1963 roku. Jego właścicielem była firma Pan American, która miała tutaj swoje główne biuro oraz lądowisko dla helikopterów, które przewoziły zamożnych pasażerów z głównej siedziby w centrum Manhattanu na lotnisko JFK. Podróż trwała od 8 do 10 minut. Lotów helikopterowych zaprzestano w roku 1977 po wypadku Sikorsky S-61l (oderwane skrzydło helikoptera wpadło na pasażerów oczekujących na pokład, 3 mężczyzn zginęło na miejscu, 1 osoba w szpitalu, wśród ofiar był reżyser Michael Findlay).
Firma PanAm była właścicielem budynku przez wiele lat, na najwyższych piętrach budynku ze strony północnej i południowej widniało wielkie logo firmy, które zostało zamontowane tuż przed wprowadzeniem prawa zakazującego zamieszczanie logo firm na wieżowcach. W roku 1981 firma MetLife odkupiła dużą część budynku od PanAm. W roku 1991 PanAm przeniosło swoje biura do Miami (krótko po tym firma ogłosiła upadłość) a MetLife przejęło resztę budynku. W czwartek 3 września 1992, MetLife ogłosił, że usunie logo PanAm z budynku zastępując je znakiem swojej firmy. Nowojorczycy nie byli dobrze nastawieni do tej zmiany, ponieważ firma Pan American była przez wiele lat czołową linią lotniczą USA i mimo tego, że budynek został sprzedany MetLife w ich świadomości wciąż pozostawał znakiem jednej z najważniejszych firm w historii Stanów Zjednoczonych. W 2005 roku MetLife sprzedał budynek za 1,72 miliarda dolarów firmie Tishman Speyer.
Architektura budynku.
Budynek ten został zaprojektowany przez Emery Roth &amp; Sons przy pomocy Walter Gropius i Pietro Belluschi. Jest on budowlą typowo komercyjną, która nie podlega kryteriom żadnego z typów architektury. Nie był on mile przyjęty na Manhattanie, ponieważ sprawiał wrażenie nieładu znajdując się bardzo blisko klasycznego Grand Central Terminal z 1913 roku. Jego historia potoczyła się podobnie do historii Wieży Eiffla, która początkowo była zimno przyjęta, lecz z czasem stała się nieodłączną częścią stolicy Francji.
Wielu z najbardziej cenionych architektów XX wieku pogratulowało autorom MetLife building, uznali oni że budynek ten jest subtelny i niepowtarzalny. Budynek jest bardzo podobny do Wieży Pirelli w Mediolanie oraz do londyńskiego Portland House Tower.
MetLife building w popkulturze.
Dawny Pan Am building można zobaczyć w wielu filmach i serialach.

</doc>
<doc id="1492948" url="https://pl.wikipedia.org/wiki?curid=1492948" title="Kuc australijski">
Kuc australijski

Kuc australijski (ang. "Australian Pony") – rasa kuców. Kuc o harmonijnych i eleganckich liniach oraz wysokiej, miękkiej akcji kończyn. Australijczycy hodowali tę rasę jako konia dla dzieci i młodzieży przygotowujących się do zawodów
Pokrój.
Maść zazwyczaj siwa, jak również wszystkie umaszczenia z wyjątkiem srokatego. Delikatna, lekka głowa zwężą się w okolicy pyska, profil prosty, uszy spiczaste. Oczy duże, uważane i wyraziste. Szyja długa i cienka, lekko wygięta, z profilowaną grzywą. Kłąb wydatny, kłoda krótka, grzbiet prosty. Zad dobrze umięśniony, a gęsty, bujny ogon nisko osadzony. Łopatki ukośne, klatka piersiowa głęboka, kończyny mocne. Umiejscowienie przedramion i stawów skokowych na ogół prawidłowe, pęciny prawidłowo skątowane. Ścięgna suche i wytrzymałe. Kopyta mocne, proporcjonalne do tułowia.
Pochodzenie.
Pod koniec XVIII wieku i później angielscy osadnicy sprowadzili do Australii rozliczne rasy z Anglii i południowej Afryki. Około 1800 r. rozpoczęto importy kuca rasy Timor, małego, ale bardzo mocnego. Po 1803 r.sprowadzono także kuce Sumba i Sumbawa, razem z eleganckim i cennym kucem drzewa sandałowego. Ze skrzyżowania tych ras powstał kuc "australijski", doskonale przystosowany do klimatu tego kontynentu. Cechy tej współczesnej rasy uformowały się około 1920 r. po ostrożnym i zamierzonym dolewie krwi kuców brytyjskich : Exmoor, szetlanda, New Forest, Highland, kuc Connemara i walijskiego kuca górskiego. Ponadto stosowano niekiedy krzyżowanie z końmi pełnej krwi angielskiej, czystej krwi arabskiej i hackneyami
Użytkowanie.
Wzorując się na Anglii, Australia może być godnym naśladowania przykładem organizacji hodowli i sportu jeździeckiego. Istnieją rozliczne klasy zarówno dla kuców jak i dla młodych jeźdźców. Jest bardzo wiele imprez sportowych w trzech olimpijskich dyscyplinach (ujeżdżenie, skoki przez przeszkody, WKKW). Kuc australijski jest doskonałym wierzchowcem dla dzieci rozpoczynających starty w zawodach i wiążących swoją przyszłość z jeździectwem.

</doc>
<doc id="1492950" url="https://pl.wikipedia.org/wiki?curid=1492950" title="Falkland Zachodni">
Falkland Zachodni

Falkland Zachodni (ang. "West Falkland", hiszp. "Gran Malvina") – druga główna wyspa archipelagu Falklandów, położona w jego zachodniej części.
Pagórkowata wyspa ma powierzchnię 4532 km², a razem z przyległymi małymi wyspami 5413 km², zamieszkuje ją mniej niż 200 osób osiadłych głównie wokół wybrzeża. Największą osadą jest Port Howard położony na wschodnim wybrzeżu, w którego pobliżu znajduje się lotnisko. Od Falklandu Wschodniego wyspę oddziela ją Cieśnina Falklandzka.

</doc>
<doc id="1492951" url="https://pl.wikipedia.org/wiki?curid=1492951" title="Pauzaniasz Macedoński">
Pauzaniasz Macedoński

Pauzaniasz - (gr."Παυσανίας", "Pausanίas") król Macedonii z rodu Argeadów. Był synem króla Macedonii Aeroposa II. Tron objął po śmierci swojego kuzyna Amyntasa II. Zmarł w 393.

</doc>
<doc id="1492954" url="https://pl.wikipedia.org/wiki?curid=1492954" title="François Chabot">
François Chabot

François Chabot (ur. 23 października 1756 w Saint-Geniez-d’Olt, zm. 5 kwietnia 1794 w Paryżu) – francuski polityk czasów rewolucji. Jeden z głównych aktorów słynnego skandalu związanego z fałszerstwem dekretu o likwidacji Kompanii Indyjskiej.
Przed rewolucją.
Chabot urodził się w rodzinie kucharza. W 1772 r. wstąpił do zakonu kapucynów w Rodez. Złożył śluby wieczyste, jednak już wtedy interesował się polityką, na miarę możliwości zakonnika. Przyłapany na lekturze oświeceniowych filozofów w 1788 r. otrzymał formalny zakaz spowiadania. Rok później zaczął pracę w parafii w miejscowości Blois.
Rewolucja.
Po uchwaleniu konstytucji cywilnej kleru Chabot natychmiast złożył przysięgę na wierność państwu. Współorganizował pierwszą filię klubu jakobinów w Rodez, został wybrany deputowanym do Legislatywy, gdzie zaliczał się do skrajnej lewicy. Zaczął również aktywnie uczestniczyć w pracach klubu kordelierów, gdyż uznał stołeczny klub jakobinów za niewystarczająco radykalny.
Bez problemu uzyskał wybór na członka Konwentu, gdzie reprezentował departament Loir-et-Cher, a następnie został powołany do Komitetu Bezpieczeństwa Powszechnego. Głosował za śmiercią Ludwika XVI i przeciwko wnioskowi o ukaranie uczestników masakr wrześniowych. Choć nadal należał do parlamentarnych ultraradykałów, prowadził hulaszczy tryb życia i miał rozliczne romanse. Uczestnicząc w sprawach gospodarczych podejmowanych przez Komitet Bezpieczeństwa Powszechnego, uwikłał się również w do dziś niewytłumaczone do końca malwersacje finansowe.
W marcu 1793 r. Chabot oraz Jean Baptiste Bo zostali wysłani przez Konwent do Aveyron w charakterze komisarzy, powołanych w celu dokonania poboru do wojska oraz krzewienia nastrojów rewolucyjnych na prowincji. Chabot nie tylko zrealizował powierzone mu zadanie, ale również opodatkował bogatych mieszkańców regionu i zainspirował szereg wystąpień antyreligijnych. Misję zakończył 5 maja 1793 r., by rozpocząć następną, w Tuluzie, gdzie jego działalność miała podobny charakter.
Jesienią 1793 jego pozycja polityczna poważnie spadła w związku z wychodzeniem na jaw kolejnych malwersacji finansowych. W listopadzie Konwent Narodowy zorientował się w fałszerstwie dekretu likwidacyjnego Kompanii Indyjskiej w zamian za łapówkę od jej akcjonariuszy. Chabot, znany z hulaszczego trybu życia, został od razu głównym podejrzanym. 14 października Philippe Fabre d’Églantine oskarżył go dodatkowo o udział w spisku mającym na celu ratowanie uwięzionej królowej. Chabot został usunięty z Komitetu Bezpieczeństwa, a następnie aresztowany 17 listopada tego samego roku. Usiłował ratować się, twierdząc, że sprawa Kompanii była w rzeczywistości o wiele szerszym spiskiem politycznym. Taka linia obrony nie przyniosła jednak rezultatu; Chabot został osądzony razem z dantonistami (wbrew ich protestom), chociaż formalnie nie był z nimi związany w swojej działalności politycznej. Włączenie go do procesu miało skompromitować Dantona i potwierdzić w oczach społeczeństwa krążące pogłoski o jego związkach z aferami finansowymi, zwłaszcza sprawą dekretu likwidacyjnego Kompanii Indyjskiej.
Chabot został skazany na karę śmierci i zgilotynowany 5 kwietnia 1794 r.

</doc>
<doc id="1492957" url="https://pl.wikipedia.org/wiki?curid=1492957" title="Rękopis znaleziony w butli">
Rękopis znaleziony w butli

Rękopis znaleziony w butli (ang. "MS. Found in a Bottle") – nowela amerykańskiego pisarza Edgara Allana Poe. Została po raz pierwszy opublikowana na łamach "Baltimore Saturday Visiter" 19 października 1833 roku.
Opis fabuły.
Anonimowy narrator, rozstając się z rodziną i krajem, wypływa jako pasażer na pokładzie statku transportowego z Batavii (teraz znanej jako Dżakarta, w Indonezji). Po kilku dniach podróży uderza w niego potężna fala, która porywa wszystkich poza narratorem i starym Szwedem. Niesieni przez tajfun dalej w stronę południową, zderzają się z wielkim czarnym galeonem. Tylko narrator jest w stanie resztą sił wdrapać się na pokład. Na statku widzi on członków załogi w podeszłym wieku, którzy nie dostrzegają jego obecności. Z kajuty kapitana kradnie przybory do pisania, w celu prowadzenia dziennika (tytułowego manuskryptu), po czym postanawia umieścić go w butli i wrzucić do morza. Statek płynie w kierunku południowym a gdy zbliża się do Antarktydy, załoga, mimo perspektywy zniszczenia, zdaje się wykazywać oznaki nadziei. Ostatecznie jednak galeon wpływa między jej potężne lody, gdzie zaczyna wciągać go ogromny wir wodny.
Tematyka.
"Rękopis znaleziony w butli" jest jedną z opowieści morskich Poe, obok "W bezdni Maelströmu" i "Przygód Artura Gordona Pyma". Specyfika tej przerażającej historii bierze się z naukowych wyobrażeń i opisów fizycznego świata wykraczającego poza limity ludzkiej eksploracji. Podkreśla idee, zakomunikowane już na początku opowieści, kiedy to narrator zapowiada swoje oddanie realizmowi. Ów realizm zatraca się w otchłani wiru wodnego, jak i przypuszczalnie życie w niej traci również on sam.
Interpretacja.
Nowela bazuje po części na historii o Latającym Holendrze, jak również zawiera sugestie zgodne z ówczesną teorią pustej Ziemi Johna Clevesa Symmesa Jr. W jej myśl Ziemia jest pusta i ma otwory w biegunie północnym i południowym, w które miał się wlewać ocean. Oba motywy są razem skomponowane w symfonię strachu. W jakiej formie Poe poznał legendę o Latającym Holendrze nie jest jasne, możliwe, że dzięki tłumaczeniu Wilhelma Hauffa pt. "Gespensterschiff". Kto szuka symboli w opowieści, nie przejdzie obojętnie obok obu statków i ich „pękatej kobiecości”, w której narrator szuka schronienia. Po śmierci matki Poe został sierotą i był oddany na wychowanie do rodziny zastępczej. Jak wiadomość w butelce mogła uciec wirowi, w który wpadł statek, nie zostało przez autora wyjaśnione.
Publikacja.
Na łamach "Baltimore Saturday Visiter" 15 czerwca 1833 roku, wydawcy Charles F. Cloud i William L. Pouder zapowiedzieli nagrody w wysokości 50 dolarów za najlepszą tekst pisany prozą i 25 dolarów za najlepszy wiersz, nie przekraczające 100 linijek i nadesłane w terminie do 1 października 1833 roku. Poe zgłosił "Rękopis znaleziony w butli" obok pięciu innych. Jury w składzie John Pendleton Kennedy, Dr. James Henry Miller i John H. B. Latrobe spotkało się w domu Latrobe'a i jednogłośnie wybrało nowelę Poe jako najlepszą. Nagroda została ogłoszona 12 października, a przedruk znalazł się w następnym wydaniu z 19 października z uwagą, że „Przedłożona historia została wybrana i nagrodzona przez komitet 50 dolarami. Jest ona bardzo obrazowa jeśli chodzi o styl jej kompozycji”. Poe zgłosił się również do konkursu z wierszem "The Coliseum", który został opublikowany kilka dni później, jednak nie wygrał nagrody. 
W artykule z "Philadelphia Saturday Museum" z 4 marca 1843 roku, Henry B. Hirst wspomniał, że także Timothy Shay Arthur brał udział w owym konkursie.
"Rękopis znaleziony w butli" został przedrukowany w "People's Advocate" w Newburyport 26 października. 
Miał on być także częścią kolekcji zwanej "Tales of the Folio Club". "Folio Club" był zaplanowany jako fikcyjne literackie stowarzyszenie. Idea była podobna w niektórych aspektach do tej z "Opowieści kanterberyjskich" autorstwa Geoffreya Chaucera. Raz w miesiącu każdy członek prezentowałby swoją historię. "Saturday Visiter" opublikował reklamę wzywającą prenumeratorów do ich kupna w cenie 1 dolara za sztukę. Jednak tydzień później gazeta ogłosiła, że autor wstrzymał się, wyjaśniając, że jego historie miały być wydrukowane w Filadelfii.

</doc>
<doc id="1492962" url="https://pl.wikipedia.org/wiki?curid=1492962" title="Zond 1">
Zond 1

Zond 1 () – radziecka sonda kosmiczna (typu 3MW-1) wysłana w kierunku planety Wenus. Seria (trzech) radzieckich sond kosmicznych wysyłanych od 1964 roku w celu badania przestrzeni kosmicznej i wypróbowania techniki dalekich lotów kosmicznych. Charakterystyczną cechą tych obiektów była dwuczęściowa budowa. Składały się z dwóch zasadniczych, próżnioszczelnych członów: orbitalnego i planetarnego.
Misja.
Zond 1 została wystrzelona 2 kwietnia 1964 roku z kosmodromu Bajkonur w Kazachstanie. Masa sondy wynosiła około 890 kg. Była wyposażona w system astronawigacji (według Słońca, Ziemi i gwiazdy Canopus) i korekcyjne silniki rakietowe. Zasilanie aparatury naukowej z baterii słonecznych. Układ termoregulacji cieplnej był obliczony na pracę w różnych odległościach od Słońca. Przeznaczona do badania międzyplanetarnej przestrzeni kosmicznej została wprowadzona na orbitę parkingową, z której 3 kwietnia 1964 roku została skierowana w kierunku Wenus. Sonda została obrócona w przestrzeni i przyjęła określone położenie względem gwiazd. Na sygnał z Ziemi uruchomione zostały silniki „Sondy-1” umożliwiające zwiększenie prędkości. Manewr ten nastąpił w odległości około 560 tys. km od Ziemi. W trakcie lotu przeprowadzono dwie korekty trajektorii, przy czym drugą dokonano w odległości 13 mln km od Ziemi.
Minęła planetę 14 lipca 1964 roku w odległości 99 779 km, lecz wskutek awarii nadajnika radiowego nie przekazała żadnych danych, pozostając na orbicie heliocentrycznej. Komunikacja ze statkiem urwała się po 14 maja 1964 roku.
Jednym z przyrządów naukowych na pokładzie sondy był detektor energetycznych cząstek elementarnych przygotowany przez wydział teoretycznej i stosowanej fizyki kosmicznej Instytutu Fizyki Jądrowej imienia Skobielcyna, na Uniwersytecie Moskiewskim. Przyrządy tego typu wyniesiono również na innych radzieckich sondach typu Łuna, Mars, Wenera, Wega czy Fobos. Detektor rejestrował protony o energiach powyżej 30 MeV.

</doc>
<doc id="1492965" url="https://pl.wikipedia.org/wiki?curid=1492965" title="Lubuskie Trójmiasto">
Lubuskie Trójmiasto

Lubuskie Trójmiasto (skrót LT lub L3M) – stowarzyszenie, do którego należy osiem gmin i jeden powiat województwa lubuskiego: miasto Zielona Góra (miejsce siedziby LT), miasto Nowa Sól, gmina Sulechów, gmina Czerwieńsk, gmina Nowogród Bobrzański, gmina Otyń, gmina Świdnica, gmina Zabór oraz powiat nowosolski.
Dane statystyczne.
Wszystkie dane według stanu na 31 grudnia 2020.
Lokalizacja.
Osią komunikacyjną Lubuskiego Trójmiasta jest droga ekspresowa S3.
Centrum naukowym i kulturalnym LT jest Zielona Góra. Kształcenie na poziomie wyższym w regionie zapewnia Uniwersytet Zielonogórski oraz ośrodki dydaktyczne Uniwersytetu Szczecińskiego i Uniwersytetu Medycznego we Wrocławiu, a także dwie prywatne szkoły wyższe. W Sulechowie znajduje się Państwowa Wyższa Szkoła Zawodowa, a w Nowej Soli ZOD Akademii Górniczo-Hutniczej w Krakowie.
Historia.
Pomysł utworzenia Lubuskiego Trójmiasta narodził się w 2003 r. Porozumienie o współpracy między trzema miastami podpisane zostało 7 kwietnia 2004. 8 czerwca 2006 postanowieniem sądu rejonowego w Zielonej Górze, Stowarzyszenie Lubuskie Trójmiasto zostało wpisane do Krajowego Rejestru Sądowego, co jest równoznaczne z początkiem jego prawnego funkcjonowania. Na przestrzeni kilkunastu lat, Lubuskie Trójmiasto realizowało szereg działań na rzecz rozwoju partnerskich miast. Ścisła współpraca dotyczyła nie tylko działań skupiających się wokół gospodarki i turystyki. W centrum zainteresowań znalazły się także projekty komunikacyjne i logistyczne.
Punktem zwrotnym w kilkunastoletniej historii Lubuskiego Trójmiasta był 2020 r., gdy prezydenci Nowej Soli i Zielonej Góry oraz burmistrz Sulechowa podjęli decyzję o reaktywacji stowarzyszenia oraz jego rozszerzeniu o kolejnych 5 gmin (Czerwieńsk, Nowogród Bobrzański, Otyń, Świdnica i Zabór), by skuteczniej sięgać po środki unijne. Po przystąpieniu do Stowarzyszenia Lubuskie Trójmiasto, wszystkie gminy członkowskie utworzyły Zielonogórsko–Nowosolski Obszar Funkcjonalny (ZNOF), w oparciu o który będą realizowane inwestycje z wykorzystaniem środków Unii Europejskiej w nowej perspektywie finansowej 2021–2027.
Podstawy prawne funkcjonowania.
LT działa jako stowarzyszenie gmin na podstawie ustawy o samorządzie gminnym. Subsydiarnie stosuje się do niego przepisy ustawy – Prawo o stowarzyszeniach.

</doc>
<doc id="1492967" url="https://pl.wikipedia.org/wiki?curid=1492967" title="Bloomberg Tower">
Bloomberg Tower

731 Lexington Avenue – wieżowiec w dzielnicy Midtown Manhattan w Nowym Jorku, w USA. Budynek ma 286,8 metrów wysokości całkowitej, 245,7 m do dachu i 240,4 m do najwyższego piętra, posiada 54 kondygnacje. Potocznie nazywany jest Bloomberg Tower ze względu na główną siedzibę firmy Bloomberg. Obecnie jest razem z MetLife Building na trzydziestym dziewiątym miejscu wśród najwyższych wieżowców w mieście. Został zaprojektowany przez firmę Cesar Pelli &amp; Associates.

</doc>
<doc id="1492968" url="https://pl.wikipedia.org/wiki?curid=1492968" title="Trójmiasto Lubuskie">
Trójmiasto Lubuskie



</doc>
<doc id="1492969" url="https://pl.wikipedia.org/wiki?curid=1492969" title="Pionierzy cesarskiej i królewskiej Armii">
Pionierzy cesarskiej i królewskiej Armii

Pionierzy cesarskiej i królewskiej Armii (niem. "kaiserlich und königlich Pioniere") - pionierzy cesarskiej i królewskiej Armii.

</doc>
<doc id="1492974" url="https://pl.wikipedia.org/wiki?curid=1492974" title="One Worldwide Plaza">
One Worldwide Plaza

One Worldwide Plaza – wieżowiec w Nowym Jorku, w USA. Budynek ma 237,1 m wysokości. Liczy 49 kondygnacji. Powierzchnia całkowita wszystkich pomieszczeń wynosi . Zaprojektowała go firma Skidmore, Owings and Merrill w stylu postmodernistycznym.

</doc>
<doc id="1492979" url="https://pl.wikipedia.org/wiki?curid=1492979" title="Jan Bobola (1557–1604)">
Jan Bobola (1557–1604)

Jan Bobola z Piasków herbu Leliwa (ur. 1557, zm. 1604) – poeta, cześnik sandomierski, dziedzic Strachociny, Zmiennicy – dóbr koło Sanoka.
Pochodzenie Jana Boboli.
Ojciec; Hieronim Bobola (1521-1561) – dowódca zamku w Niedzicy, dzielny obrońca przed natarciem wojsk Jana Zapoli, dziedzic Strachociny, Zmiennicy – dóbr koło Sanoka. Jego matką jego Katarzyna Bobola.
Kariera Jana Boboli.
Jan uczestniczył w protestach ziemian przemyskich, (8 maja 1587 r. w Wiszni i 21 stycznia 1597 r. w Przemyślu)
Kształcił się w Jezuickiej Akademii w Wilnie w latach 1592—1594 i należał do Kongregacji Mariańskiej (akademickiej). Po ukończeniu studiów w Akademii, osiadł przy rodzicach. Uzyskał godność cześnika sandomierskiego.
Majątek Jana Boboli.
Po Hieronimie Strachocinę odziedziczył Jan w 1582 r. w dożywocie.
Otrzymał w dzierżawę wieś królewską Krościenko Wyżne i Krościenko Niżne z folwarkami.
Zmarł w 1604 r.
Potomkowie Jana Boboli.
Z żoną z Zofią Mleczko (córką Jakuba Mleczki pozostawił syna Jana Bobolę, który kształcił się w Wilnie (1592-1594) i Remigiana Bobolę (zm. 1617), osiadłego koło Sanoka, uczestnika 1 maja 1617 pospolitego ruszenia ziemian sanockich.
Utwory Jana Boboli.
Był poetą, świadczą o tym, opracowane przez niego wiersze okolicznościowe;
W latach 1592—1596, gdy studiował w Akademii teologię, jezuita Wojciech Rościszewski, (z Borkowa w woj. płockim), nawiązał z Janem przyjaźń i pod jego imieniem, wydał swe dzieło polemiczne, przeciw Andrzejowi Wolanowi.

</doc>
<doc id="1492980" url="https://pl.wikipedia.org/wiki?curid=1492980" title="Thomas Babington Macaulay">
Thomas Babington Macaulay

Thomas Babington Macaulay, 1. baron Macaulay (ur. 25 października 1800 w Rothley-Temple w hrabstwie Leicestershire, zm. 28 grudnia 1859 w Londynie) – brytyjski pisarz, historyk i polityk, członek stronnictwa wigów, minister w rządach lorda Melbourne'a i lorda Johna Russella.
Był najstarszym synem Zachary'ego Macaulaya, abolicjonisty i gubernatora Sierra Leone. Wykształcenie odebrał w Trinity College na Uniwersytecie Cambridge. Podczas studiów pisał wiersze i wygrał wiele nagród, m.in. złoty medal Kanclerza Uniwersytetu w czerwcu 1821 r. W 1825 r. opublikował esej o Johnie Miltonie na łamach "Edinburgh Review". W 1826 r. rozpoczął praktykę adwokacką, ale porzucił karierę prawniczą dla polityki.
W 1830 r. został wybrany do Izby Gmin z okręgu Calne. Dał się poznać jako zwolennik reform wyborczych oraz równouprawnienia obywateli, głównie zniesienia dyskryminacji Żydów. Po uchwaleniu "Great Reform Act" w 1832 r. zmienił okręg na Leeds. W latach 1832-1833 był sekretarzem Rady Kontroli. Po uchwaleniu "Government of India Act" w 1833 r. został jednym z członków Rady Gubernatora Generalnego.
Macaulay wyjechał do Indii w 1834 r. Przez 4 lata pracował w Najwyższej Radzie Indii. Doprowadził do ustanowienia języka angielskiego obowiązkowym językiem szkolnictwa wyższego. Stał na czele Komisji Prawnej, która przygotowała założenia Kodeksu Karnego (uchwalonego w 1860 r.), Kodeksu Procedury Karnej (uchwalonego w 1872 r.) oraz Kodeksu Procedury Cywilnej (uchwalonego w 1909).
Po powrocie do Wielkiej Brytanii w 1838 r. Macaulay uzyskał mandat parlamentarny z okręgu Edinburgh. W 1839 r. został sekretarzem ds. wojny. Po upadku gabinetu w 1841 r. poświęcił się pracy literackiej. Napisał wówczas zbiór ballad "Lays of Ancient Rome". W 1841 r. przedstawił swoje poglądy na kwestie prawa autorskiego, które stały się ważną podstawą kształtowania się tego prawa w krajach anglosaskich. W latach 1846-1848 był Paymaster-General. W 1847 utracił miejsce w Izbie Gmin.
W 1849 r. został wybrany rektorem Uniwersytetu Glasgow. W 1852 został ponownie wybrany z okręgu Edinburgh, ale z powodu złego stanu zdrowia, który doprowadził go do zawału serca, zrezygnował z mandatu w 1856 r. Był jednym z założycieli National Portrait Gallery. W 1857 otrzymał tytuł 1. barona Macaulay i zasiadł w Izbie Lordów. Zmarł w 1859 i został pochowany w Opactwie Westminsterskim. Nigdy się nie ożenił i nie pozostawił potomstwa. Wraz z jego śmiercią wygasł tytuł parowski.
Umierając Macaulay pozostawił niedokończonym swoje najważniejsze dzieło, "Dzieje Anglii od wstąpienia na tron Jakuba II". Pracę nad nim rozpoczął w latach 40. Pierwsze dwie części ukazały się w 1848 r., dwie następne w 1855 r. Macaulay miał nadzieję dojść w swojej pracy do śmierci królowej Anny (1714), ale zmarł ukończywszy tylko jeszcze jeden tom. Szóstą część, kończącą się na śmierci Wilhelma III (1702) wydała po śmierci Macaulaya jego siostra. Chociaż jego praca była krytykowana za nieukrywaną sympatię do wigów, sprzedano w tydzień 26 000 jej egzemplarzy. Przetłumaczono ją na język niemiecki, polski, duński, szwedzki, włoski, język francuski, niderlandzki, hiszpański, węgierski, rosyjski, czeski i perski.

</doc>
<doc id="1492981" url="https://pl.wikipedia.org/wiki?curid=1492981" title="Baron Macaulay">
Baron Macaulay



</doc>
<doc id="1492982" url="https://pl.wikipedia.org/wiki?curid=1492982" title="Time Warner Center South Tower">
Time Warner Center South Tower

Time Warner Center South Tower – jedna z dwóch bliźniaczych wież w Nowym Jorku, w USA. Budynek ma 229 metrów wysokości oraz 55 kondygnacji. Został zaprojektowany przez firmę Skidmore, Owings &amp; Merrill.

</doc>
<doc id="1492983" url="https://pl.wikipedia.org/wiki?curid=1492983" title="Time Warner Center">
Time Warner Center

Time Warner Center – dwie bliźniacze wieże zlokalizowane w Nowym Jorku w dzielnicy Columbus Circle na obszarze Midtown Manhattan, w Stanach Zjednoczonych. Wysokość budynków wynosi 229 metrów i ma 55 kondygnacji. Centrum zostało zaprojektowane przez firmę Skidmore, Owings &amp; Merrill.

</doc>
<doc id="1492985" url="https://pl.wikipedia.org/wiki?curid=1492985" title="Ignacio Zoco">
Ignacio Zoco

Ignacio Zoco Esparza (ur. 31 lipca 1939 w Garde, zm. 28 września 2015 w Madrycie) - hiszpański piłkarz grający na pozycji pomocnika. W swojej karierze grał m.in. w Osasunie Pampeluna i Realu Madryt.
W latach 1961-1969 rozegrał 25 meczów i strzelił 1 gola w reprezentacji Hiszpanii.
Wystąpił na Euro 1964 i Mistrzostwach Świata 1966.

</doc>
<doc id="1492986" url="https://pl.wikipedia.org/wiki?curid=1492986" title="3MW-1">
3MW-1

3MW-1 – oznaczenie serii radzieckich sond kosmicznych, pochodzące od nazwy Mars-Wenera.
Podseria Wenera 3MW-1 obejmowała:

</doc>
<doc id="1492991" url="https://pl.wikipedia.org/wiki?curid=1492991" title="AXA Center">
AXA Center

AXA Center – wieżowiec w Nowym Jorku, w USA. Budynek ma 229,3 metrów wysokości i posiada 54 kondygnacje. Budynek jest osiemnastym pod względem wysokości budynkiem w mieście.

</doc>
<doc id="1492993" url="https://pl.wikipedia.org/wiki?curid=1492993" title="Battle of Mice">
Battle of Mice

Battle of Mice – amerykański zespół muzyczny zaliczany do nurtu post metal.
Zespół powstał w 2005 roku. Tworzą go ludzie znani z innych grup, m.in. wokalistka Julie Christmas (Made Out of Babies) i Josh Graham (Neurosis). Płyty projektu są wydawane przez Neurot. Battle of Mice ma na koncie dwa splity: z Red Sparowes i Made Out of Babies (2006) oraz z Jesu (2008), a także jeden samodzielny album "A Day of Nights" (2006).

</doc>
<doc id="1493003" url="https://pl.wikipedia.org/wiki?curid=1493003" title="Leszek Józef Serafinowicz">
Leszek Józef Serafinowicz



</doc>
<doc id="1493006" url="https://pl.wikipedia.org/wiki?curid=1493006" title="60 Wall Street">
60 Wall Street

60 Wall Street – wieżowiec w Nowym Jorku, w USA. Budynek ma 227,1 metrów wysokości i stanowi dwudziesty czwarty pod względem wysokości wieżowiec w mieście. Liczy 56 kondygnacji.
Powierzchnia całkowita wszystkich pomieszczeń wynosi 160 000 m². Zaprojektowała go firma Kevin Roche John Dinkeloo&amp;Associates.

</doc>
<doc id="1493007" url="https://pl.wikipedia.org/wiki?curid=1493007" title="Julio Becerra Rivero">
Julio Becerra Rivero

Julio Becerra Rivero (ur. 15 października 1973 w Hawanie) – amerykański szachista pochodzenia kubańskiego, arcymistrz od 1997 roku.
Kariera szachowa.
Zasady gry w szachy poznał w wieku 13 lat. W latach 90. XX wieku należał do ścisłej czołówki kubańskich szachistów. Trzykrotnie (1995 – wspólnie z Juanem Borgesem Mateosem, 1996 – wspólnie z Irisberto Herrerą oraz 1998) zwyciężał w indywidualnych mistrzostwach kraju. Również trzykrotnie (1994, 1996, 1998) reprezentował barwy Kuby na szachowych olimpiadach, poza tym w 1995 – na drużynowych mistrzostwach państw panamerykańskich (zdobywając dwa złote medale: wraz z drużyną oraz za indywidualny wynik na V szachownicy), a w 1997 – na drużynowych mistrzostwach świata. W 1998 odniósł jeden z największych międzynarodowych sukcesów, samodzielne zwyciężając w turnieju strefowym w San Salvadorze, natomiast w 1999 wystąpił na rozegranych w Las Vegas mistrzostwach świata systemem pucharowym (w I rundzie przegrał z Aleksiejem Aleksandrowem), a po zakończeniu turnieju postanowił pozostać w Stanach Zjednoczonych. O swojej decyzji powiedział wówczas:
Lata 1999–2005 były trudnym okresem w jego życiu. Mógł do woli korzystać z wolności żyjąc w Stanach Zjednoczonych, ale równocześnie zabronione mu było podróżowanie i gra w turniejach międzynarodowych (z powodu braku paszportu). Nie mógł również powrócić na Kubę, gdzie zostałby aresztowany. W 2005 otrzymał zieloną kartę, co pozwoliło mu na grę w turniejach poza granicami USA. W 2007 podzielił III m. w mistrzostwach tego kraju (za Aleksandrem Szabałowem i Aleksandrem Oniszczukiem, wspólnie z Jurijem Szulmanem i Grigorijem Kajdanowem), dzięki czemu zdobył awans do turnieju o Puchar Świata (w I rundzie przegrał z Jewgienijem Bariejewem).
Do innych jego sukcesów należą:
Najwyższy ranking w dotychczasowej karierze osiągnął 1 stycznia 2009, z wynikiem 2614 punktów zajmował wówczas 6. miejsce wśród amerykańskich szachistów.

</doc>
<doc id="1493008" url="https://pl.wikipedia.org/wiki?curid=1493008" title="Aquitania">
Aquitania

Aquitania – miasto w Kolumbii, w departamencie Boyacá.

</doc>
<doc id="1493010" url="https://pl.wikipedia.org/wiki?curid=1493010" title="Whirlwind (powieść)">
Whirlwind (powieść)

Whirlwind – powieść autorstwa Jamesa Clavella, opublikowana w 1986 roku. Jest częścią Sagi Azjatyckiej (Shogun, Tai-Pan, Gai-Jin, Król Szczurów, Noble House, Whirlwind), chronologicznie ostatnią powieścią z tej serii.
Akcja dzieje się w Iranie w pierwszych miesiącach 1979 roku, opowiada o przeżyciach grupy pilotów latających śmigłowcami należącymi do rodziny Struanów oraz irańskich urzędników i ludzi zajmujących się handlem ropą oraz ich rodzin. Tłem akcji jest upadek monarchii irańskiej oraz początki rządów ajatollaha Chomeiniego. Tak jak wiele innych powieści Clavella, "Whirlwind" składa się z wielu przeplatających się wątków oraz opisuje wiele postaci z wyjątkową dokładnością i z uwzględnieniem kultury Iranu.
Powieść została zainspirowana prawdziwymi przeżyciami ludzi pracujących w firmie Bristow Helicopters, którzy wraz ze sprzętem ewakuowali swoich pracowników oraz sprzęt z niestabilnego regionu z pogarszającą się sytuacją polityczną. Historia jest inspirowana także innymi dziejących się ówcześnie wydarzeniami: w lutym 1979 roku ambasador USA w Afganistanie został porwany przez islamskich terrorystów, a następnie zginął w czasie akcji odbicia przez afgańską służbę bezpieczeństwa; z kolei właściciel firmy Electronic Data Systems Ross Perot zorganizował odbicie dwóch urzędników swojej firmy z więzienia w Teheranie, co zostało opisane w powieści Kena Folleta "Na skrzydłach orłów". Obydwa fakty zostały wspomniane i uzupełnione fikcją literacką w tej powieści.

</doc>
<doc id="1493022" url="https://pl.wikipedia.org/wiki?curid=1493022" title="Maria Orwid">
Maria Orwid

Maria Orwid (ur. 23 lipca 1930 we Lwowie jako Maria Pfeffer, zm. 9 lutego 2009 w Krakowie) – polska lekarka psychiatra, pionierka terapii rodzinnej w Polsce.
Życiorys.
Dzieciństwo i młodość.
Urodziła się w niereligijnej i zasymilowanej rodzinie żydowskiej, jako córka adwokata Adolfa Pfeffera (1894–1943) i Klary z domu Weinstock (1903–1988). Podczas II wojny światowej, wiosną 1942 wraz z rodziną została przesiedlona do przemyskiego getta. W rezultacie licznych akcji wysiedleńczych zginęli dziadkowie od strony matki oraz liczna część rodziny. Po ucieczce z getta tuż przed ostatnią akcją likwidacyjną ukrywała się wraz z matką w domu krawcowej Teofili Kic, która za okazaną im pomoc została pośmiertnie odznaczona 22 grudnia 2008 medalem Sprawiedliwy wśród Narodów Świata. Następnie obie przeniosły się do Lwowa, gdzie w lutym 1943 dołączył do nich ojciec, który 17 maja tego samego roku zmarł z powodu gruźlicy i wycieńczenia. Po wyzwoleniu Lwowa 27 lipca 1944 Klara Pfefferowa wyszła za mąż za dentystę Daniela Herzhafta (1903–1978), który przyjął nazwisko Orwid i przysposobił Marię.
Po zakończeniu wojny wraz z matką i ojczymem przeniosła się do Krakowa, gdzie podjęła naukę w gimnazjum i następnie liceum Urszulanek. Od tego czasu przyjaźniła się ze Stanisławem Lemem, któremu zawdzięczała wybór studiów medycznych i psychiatrii. Przez pewien czas uczęszczała na spotkania syjonistycznej lewicowej organizacji Ha-Szomer Ha-Cair. Studiowała na Akademii Medycznej w Krakowie, od V roku studiów w klinice Antoniego Kępińskiego. Była jedną z pierwszych kobiet na psychiatrii, dlatego też musiała wciąż udowadniać, że jest wystarczająco kompetentna. W latach 1959-1964 razem z Kępińskim stworzyła tzw. program oświęcimski. Dotyczył badań nad psychicznymi skutkami wojennych przeżyć obozowych byłych więźniów obozów koncentracyjnych. Program ten był jednym z pierwszych opracowań na świecie dotyczących traumy poobozowej.
Działalność naukowa.
Od 1954 Maria Orwid była pracownicą naukową Katedry Psychiatrii Wydziału Lekarskiego Collegium Medicum Uniwersytetu Jagiellońskiego. Specjalizowała się w psychiatrii dzieci i młodzieży oraz psychoterapii. W 1963 uzyskała stopień naukowy doktora na podstawie dysertacji "Przystosowanie poobozowe byłych więźniów obozu koncentracyjnego Oświęcim-Brzezinka". W 1976 została doktorem habilitowanym w oparciu o pracę naukową "Rola rodziny w rozwoju zaburzeń psychicznych u dzieci i młodzieży w stanach psychotycznych i niepsychotycznych". W 1978 założyła pierwszą w Polsce Klinikę Psychiatrii Dzieci i Młodzieży w Krakowie, którą kierowała do 2000. Była także współtwórczynią modelu pracy multiprofesjonalnych zespołów w psychiatrii, współautorką pierwszych prac o psychicznych skutkach wojennych przeżyć obozowych, inicjatorką projektu terapeutycznego dla Dzieci Holocaustu i Drugiego Pokolenia. Uczestniczyła w pracach Sekcji Naukowej Terapii Rodzin Polskiego Towarzystwa Psychiatrycznego i Polsko-Izraelskiego Towarzystwa Zdrowia Psychicznego. Była honorową członkinią Europejskiego Towarzystwa Terapii Rodziny i Polskiego Towarzystwa Psychiatrycznego oraz członkinią Stowarzyszenia Dzieci Holocaustu i Gminy Wyznaniowej Żydowskiej w Krakowie. Była członkinią założycielką B’nai B’rith Polska, reaktywowanego w 2007. Regularnie uczestniczyła w Marszach Tolerancji.
Życie prywatne.
Nigdy nie założyła rodziny oraz nie chciała mieć dzieci. Powodem tej decyzji była śmierć jej ośmioletniego kuzyna Ludwika, wywiezionego w 1942 z przemyskiego getta do obozu zagłady. Przyjaźniła się z Piotrem Skrzyneckim i grupą "Piwnica pod Baranami" od chwili jej powołania. Została pochowana 11 lutego na nowym cmentarzu żydowskim przy ulicy Miodowej w Krakowie. 
Nagrody i odznaczenia.
Na podstawie źródła

</doc>
<doc id="1493028" url="https://pl.wikipedia.org/wiki?curid=1493028" title="Mikołaj Bobola">
Mikołaj Bobola

Mikołaj Bobola herbu Leliwa (ur. ok. 1550, zm. po 1610) – dziedzic dóbr koło Krosna m.in. Strachociny, był prawdopodobnie (według ks. Jana Poplatka) ojcem św. Andrzeja Boboli.
Urodził się w ok. 1550 r. w rodzinie szlacheckiej Krzysztofa Boboli i Elżbiety Boboli z Wielopolskich posiadających dwór w Iskrzyni. Mikołaj był bratem Andrzeja i Jana Boboli oraz m.in. Anny Drohojowskiej (razem miał pięć sióstr). Synem jego był Wojciech Bobola (zm. 1631) i św. Andrzej Bobola, córką była Elżbieta Zawadzka z d. Bobola (z 1608 roku).

</doc>
<doc id="1493029" url="https://pl.wikipedia.org/wiki?curid=1493029" title="Imaginacja">
Imaginacja



</doc>
<doc id="1493031" url="https://pl.wikipedia.org/wiki?curid=1493031" title="Romema">
Romema

Romema (hebr. רוממה) – osiedle położone w północno-zachodniej części Jerozolimy (Zachodnia Jerozolima), w Izraelu.
Leży w otoczeniu jerozolimskich osiedli Ramot, Ramat Szelomo, Har Hocwim, Sanhedria, Kerem Awraham, Ge’ula, Mekor Baruch i Giwat Sza’ul.
Historia.
Osiedle Romema zostało założone w 1921 przez trzynaście żydowskich rodzin z Jerozolimy. Powstało ono przy wzgórzu, na którym podczas I wojny światowej w 1917 wojska tureckie skapitulowały przed brytyjskim generałem Edmundem Allenby. Obecnie przy ulicy Romema znajduje się pomnik poświęcony pamięci brytyjskich żołnierzy, którzy zginęli podczas wyzwalania Palestyny.
Podczas wojny domowej w Mandacie Palestyny w 1948 osiedle pozostało pod żydowską kontrolą. W okresie oblężenia miasta, do Ramony docierały żydowskie konwoje z pomocą. Między innymi 17 kwietnia dotarł tutaj konwój złożony z ponad 250 pojazdów, przywożąc jedzenie, lekarstwa i amunicję dla oblężonych Żydów w mieście.
Instytucje.
W osiedlu znajduje się główna siedziba pogotowia ratunkowego Magen David Adom, centralny dworzec autobusowy Jerozolimy oraz siedziba "Israel Broadcasting Agency" (Channel 1).
Komunikacja.
Przez osiedle przebiega droga nr 417 i droga ekspresowa nr 1 (Jerozolima–Tel Awiw).

</doc>
<doc id="1493035" url="https://pl.wikipedia.org/wiki?curid=1493035" title="Marian Turski">
Marian Turski

Marian Turski (ur. 26 czerwca 1926 jako Mosze Turbowicz w Druskienikach) – polski historyk, dziennikarz i działacz społeczny pochodzenia żydowskiego. 
W latach 1956–1957 redaktor naczelny dziennika „Sztandar Młodych”, od 1958 kierownik działu historycznego i publicysta tygodnika „Polityka”. Od 1995 członek Zarządu Stowarzyszenia Żydowski Instytut Historyczny w Polsce (w latach 1995 - 1999 oraz od 2011 w funkcji Wiceprzewodniczącego, natomiast w latach 1999 - 2011 funkcję Przewodniczącego Zarządu), członkiem Zarządu Głównego Stowarzyszenia Żydów Kombatantów i Poszkodowanych w II Wojnie Światowej, członkiem Międzynarodowej Rady Oświęcimskiej i Rady Stowarzyszenia prowadzącego Dom Konferencji Wannsee. Jest także członkiem Komitetu Honorowego Stowarzyszenia Żydowskie Motywy oraz organizowanego przez to stowarzyszenie Międzynarodowego Festiwalu Filmowego Żydowskie Motywy, a także przewodniczącym Rady Muzeum Historii Żydów Polskich (od 25 marca 2009).
Życiorys.
Marian Turski urodził się w 1926 w Druskienikach, w ówczesnym województwie białostockim. Wychował się w Łodzi, gdzie poznali się jego rodzice: Eliasz i Rachela Turbowicz. W kwietniu 1940 rodzina Turbowiczów została przesiedlona przez Niemców do Litzmannstadt Ghetto. W trakcie pobytu w łódzkim getcie wstąpił do konspiracyjnej antyfaszystowskiej organizacji „Lewa Związkowa”. W sierpniu 1944 Turbowicz został deportowany do obozu koncentracyjnego Auschwitz-Birkenau. W styczniu 1945 podczas ewakuacji obozu przeżył marsz śmierci więźniów z Auschwitz do Wodzisławia Śląskiego, skąd przetransportowano go do KL Buchenwald. Zgodnie z informacjami zgromadzonymi w Instytucie Pamięci Narodowej zbiegł w czasie ewakuacji w kwietniu 1945 i ukrywał się na terenie Czechosłowacji, natomiast zgodnie z jego późniejszymi relacjami trafił do niemieckiego obozu koncentracyjnego w Terezinie, gdzie w dniu 8 maja 1945 w stanie agonii doczekał się wyzwolenia. 
W sierpniu 1945 przybył na Dolny Śląsk. Pełnił funkcję przewodniczącego gminnych struktur Związku Walki Młodych w Mieroszowie, a następnie kierował zarządem powiatowym tej organizacji w Wałbrzychu. W listopadzie 1945 wstąpił do Polskiej Partii Robotniczej, w której m.in. był członkiem egzekutywy Komitetu Powiatowego w Wałbrzychu, a następnie do Polskiej Zjednoczonej Partii Robotniczej. Od 1946 do 1949 studiował prawo na Uniwersytecie Wrocławskim, równocześnie będąc prelegentem Wydziału Propagandy KW PPR we Wrocławiu, a następnie członkiem egzekutywy Komitetu Międzyuczelnianego PZPR. Był również korespondentem „Trybuny Dolnośląskiej”. Od 1946 do 1949 pracował w Wojewódzkim Urzędzie Kontroli Prasy, Publikacji i Widowisk we Wrocławiu, a równocześnie był m.in. pełnomocnikiem PPR ds. wyborów w powiecie trzebnickim, a także przewodniczącym komisji w referendum ludowym. Od 1949 do 1951 był słuchaczem Szkoły Partyjnej przy KC PZPR w Warszawie. Od 1951 do 1956 pracował jako instruktor, a później starszy instruktor w Wydziale Prasy i Wydawnictw, a następnie Wydziale Propagandy i Agitacji Komitetu Centralnego Polskiej Zjednoczonej Partii Robotniczej. W 1958 objął kierownictwo działu historycznego tygodnika „Polityka”.
W marcu 1965 uczestniczył w zorganizowanym przez Martina Luthera Kinga marszu przeciwko segregacji rasowej na południu USA z Selmy do Montgomery.
Z okazji 90. urodzin, 26 czerwca 2016, otrzymał życzenia m.in. od prezydenta Polski Andrzeja Dudy, kanclerz Niemiec Angeli Merkel, prezydenta Niemiec Joachima Gaucka, prezydenta USA Baracka Obamy i prezydenta Izraela Szimona Peresa.
28 stycznia 2019 wygłosił przemówienie w sali Zgromadzenia Ogólnego ONZ z okazji Międzynarodowego Dnia Pamięci o Ofiarach Holokaustu.
27 stycznia 2020, podczas obchodów 75. rocznicy wyzwolenia Auschwitz, wygłosił przemówienie, w którym zaapelował, by ludzie nie byli obojętni na kłamstwa historyczne i dyskryminowanie mniejszości. Przypomniał słowa prezydenta Austrii Aleksandra van der Bellena, który w rozmowie z nim powiedział, że Auschwitz „nie spadło z nieba”. Zwracał uwagę, że III Rzesza w swojej polityce potrafiła spełnić żądania robotnicze, przezwyciężyć bezrobocie, a także odwołać się do poczucia godności narodowej, a jednocześnie „władza ta sprawiła, że ludzi powoli ogarnęła znieczulica, obojętność, i przestali reagować na zło”. Zaapelował: „Jeśli będziecie obojętni, jakieś Auschwitz spadnie wam z nieba”. Przemówienie Mariana Turskiego było komentowane w mediach polskich i międzynarodowych.
W lipcu 2020 napisał list otwarty opublikowany przez "Frankfurter Allgemeine Zeitung", w którym wezwał założyciela Facebooka Marka Zuckerberga do usunięcia wszystkich grup, stron i postów zaprzeczających Holokaustowi w ramach kampanii "#No Denying It" zainicjowanej przez ocalałych z Zagłady.
W 2021 został wybrany na stanowisko przewodniczącego Międzynarodowego Komitetu Oświęcimskiego.
Rodzina.
Był mężem zmarłej w 2017 operatorki dźwięku Haliny Paszkowskiej-Turskiej. Ich córką jest flecistka Joanna Turska.

</doc>
<doc id="1493041" url="https://pl.wikipedia.org/wiki?curid=1493041" title="Come into My World">
Come into My World

„Come into My World” – singel australijskiej piosenkarki Kylie Minogue, pochodzi z albumu Fever (z 2001 roku). Utwór napisali Rob Davis i Cathy Dennis.
Teledysk do piosenki znalazł się na 59 miejscu na liście 100 największych teledysków wszech czasów magazynu Rolling Stone.

</doc>
<doc id="1493046" url="https://pl.wikipedia.org/wiki?curid=1493046" title="Aureliusz z Kartaginy">
Aureliusz z Kartaginy

Aureliusz z Kartaginy, "łac. Aurelius" (zm. ok. 430) – biskup Kartaginy w latach ok. 391-430, ojciec i święty Kościoła katolickiego. 
Działał w Afryce w okresie sporów donatystycznych i pelagiańskich, brał udział w synodach, m.in. w 411 roku. Dążył do umocnienia dyscypliny duchowieństwa, uporządkowania liturgii i kościelnego prawodawstwa. Z licznych "Listów", które napisał, zachował się tylko jeden, skierowany do biskupów rzymskiej prowincji Bizacena (Tunezja) w Afryce Północnej i dotyczący sprawy potępienia Pelagiusza.
Wspomnienie liturgiczne świętego Aureliusza obchodzone jest 20 lipca.

</doc>
<doc id="1493052" url="https://pl.wikipedia.org/wiki?curid=1493052" title="Brachylophus">
Brachylophus

Brachylophus – rodzaj jaszczurki z rodziny legwanowatych (Iguanidae).
Zasięg występowania.
Rodzaj obejmuje gatunki występujące na wyspach Fidżi i Tonga w Oceanii.
Systematyka.
Etymologia.
"Brachylophus": "brakhus" „krótki”; λοφος "lophos" „grzebień, pióropusz”; w aluzji do krótkich, kolczastych czubków umiejscowionych wzdłuż grzbietu tych zwierząt.
Podział systematyczny.
Do rodzaju należą następujące gatunki:
a także wymarły gatunek:

</doc>
<doc id="1493053" url="https://pl.wikipedia.org/wiki?curid=1493053" title="Slow">
Slow

Slow – singel australijskiej piosenkarki Kylie Minogue, pochodzi z albumu Body Language (z 2003 roku).

</doc>
<doc id="1493056" url="https://pl.wikipedia.org/wiki?curid=1493056" title="Jurij Tiukałow">
Jurij Tiukałow

Jurij Siergiejewicz Tiukałow ("Юрий Сергеевич Тюкалов", ur. 4 lipca 1930 w Leningradzie, zm. 19 lutego 2018) – radziecki wioślarz (Rosjanin). Trzykrotny medalista olimpijski.
Pierwszy medal olimpijski – złoty – wywalczył na IO 52 w jedynkach. Przed IO 56 przegrał wewnątrzkrajową rywalizację z Wiaczesławem Iwanowowem i "przesiadł" się na dwójkę, tworząc parę z Aleksandrem Bierkutowem. Wspólnie w Australii sięgnęli po złoto, a cztery lata później zajęli drugie miejsce. W latach 1956-1961 seryjnie zdobywali złoto mistrzostw Europy.

</doc>
<doc id="1493060" url="https://pl.wikipedia.org/wiki?curid=1493060" title="Chocolate (singel Kylie Minogue)">
Chocolate (singel Kylie Minogue)

„Chocolate” – singel australijskiej piosenkarki Kylie Minogue, pochodzi z albumu "Body Language" (2004).

</doc>
<doc id="1493061" url="https://pl.wikipedia.org/wiki?curid=1493061" title="Aleksandr Bierkutow">
Aleksandr Bierkutow

Aleksandr Bierkutow ("Александр Николаевич Беркутов"; ur. 21 maja 1933, zm. 7 listopada 2012 w Moskwie) − sowiecki wioślarz, dwukrotny medalista olimpijski.
Przed IO 56 zaczął pływać wspólnie z Jurijem Tiukałowem, mistrzem olimpijskim w jedynkach z Helsinek. W Australii wspólnie sięgnęli po złoto, a cztery lata później zajęli drugie miejsce. W latach 1956-1961 wielokrotnie sięgali po złoto mistrzostw Europy).

</doc>
<doc id="1493067" url="https://pl.wikipedia.org/wiki?curid=1493067" title="International Blues Family – After Blues!">
International Blues Family – After Blues!

International Blues Family - After Blues! – koncertowy album muzyczny polskiego zespołu After Blues, który tworzyli gitarzyści Leszek Piłat i Waldemar Baranowski.
Nagrań na LP dokonano 8 i 9 czerwca 1987 podczas występów zespołu w Centrum Kultury Studentów Pomorskiej Akademii Medycznej "Trans" w Szczecinie. Razem z polskimi gitarzystami grali wtedy: niemiecki gitarzysta bluesowy Todor Todorovic (jego rodzice pochodzili z Jugosławii) i grający na harmonijce Thomas Feldman. LP został wydany w 1988 przez Polskie Nagrania „Muza”.
Lista utworów.
Strona A
Strona B

</doc>
<doc id="1493075" url="https://pl.wikipedia.org/wiki?curid=1493075" title="Flak 38">
Flak 38



</doc>
<doc id="1493085" url="https://pl.wikipedia.org/wiki?curid=1493085" title="Plac Targowy w Helsinkach">
Plac Targowy w Helsinkach

Plac Targowy (fin. Kauppatori, szw. Salutorget) – centralny plac w Helsinkach, w Finlandii.
Plac znajduje się w centrum Helsinek, na wschodnim krańcu Esplanadi, graniczy od południa z Bałtykiem i od wschodu z Katajanokką. Transport miejski Helsinek utrzymuje całoroczne połączenia promowe pomiędzy placem a Suomenlinną, latem również prywatne przedsiębiorstwa zapewniają rejsy promami, zarówno do Suomenlinny i innych pobliskich wysp.
Od wiosny do jesieni,na placu sprzedaje się żywność, warzywa i owoce oraz pamiątki. Istnieje również wiele kawiarni na wolnym powietrzu. Niektóre kafejki oferują miejscowe wypieki ("lihapiirakka"). Na początku października w całych Helsinkach, również na Kauppatori, odbywa się "targ śledziowy" ("silakkamarkkinat").

</doc>
<doc id="1493086" url="https://pl.wikipedia.org/wiki?curid=1493086" title="Warstwa nieprzepuszczalna">
Warstwa nieprzepuszczalna



</doc>
<doc id="1493087" url="https://pl.wikipedia.org/wiki?curid=1493087" title="Oddychanie wielorybów">
Oddychanie wielorybów



</doc>
<doc id="1493088" url="https://pl.wikipedia.org/wiki?curid=1493088" title="Walenie">
Walenie

Walenie (Cetacea) – infrarząd ssaków (w kladystyce to klad w obrębie parzystokopytnych) z podrzędu Whippomorpha w rzędzie Cetartiodactyla. Występują one głównie w oceanach. Wyjątkiem są delfiny słodkowodne, zamieszkujące rzeki, oraz nieliczne gatunki żyjące na styku tych dwóch środowisk (estuaria).
Rząd waleni skupia około 80 gatunków dużych zwierząt, takich jak delfin, morświn, kaszalot, płetwal błękitny. Ich podobieństwo do ryb ma charakter konwergencji.
Anatomia.
Wygląd i anatomia waleni podporządkowane są ściśle warunkom środowiska, w którym żyją. Na przykład uszy i genitalia samców ukryte są wewnątrz ciała, co zmniejsza opór wody w trakcie przemieszczania się zwierzęcia. Gruba warstwa tłuszczu nie tylko stanowi zapas energetyczny, ale przede wszystkim chroni przed nadmiernym oziębieniem organizmu. Otwory nosowe znajdują się na czubku głowy, co umożliwia oddychanie z zanurzonym ciałem. Walenie pływają za pomocą płetwy ogonowej, ustawionej poziomo (w przeciwieństwie do ryb). Płetwy piersiowe pomagają w sterowaniu. Odpowiadają one przednim kończynom ssaków lądowych. Tylne kończyny są całkowicie zredukowane, jedyną pozostałością są drobne kości wewnątrz ciała. Dodatkowo większość gatunków posiada płetwę grzbietową.
Oddychanie.
W głębi oceanu panują bardzo wysokie ciśnienia. Przed zanurzeniem wieloryby nabierają w płuca dużo powietrza. W głębinach zostaje ono zmiażdżone do ułamka poprzedniej objętości, zgniatane są też płuca i otaczające tkanki. Żeby odkształcenie płuc jak najmniej wpływało na kształt innych narządów, pojemność płuc wielorybów jest, w przeliczeniu na jednostkę masy ciała, dwukrotnie mniejsza niż u jakiegokolwiek ssaka lądowego. Mimo to fiszbinowce wytrzymują pod wodą do 40 minut, a kaszalot nawet ponad dwie godziny. Jest to możliwe, ponieważ pojemność jednego wdechu wieloryba stanowi 90% całkowitej pojemności płuc. Ponadto gromadzą one tylko niewielką część tlenu w płucach (9%). Reszta przechowywana jest we krwi (41%) oraz w mioglobinie w mięśniach (50%).
Rozmnażanie.
Walenie rodzą zawsze jedno młode. Czas ssania jest przeważnie długi (u wielu gatunków ponad rok), sprzyjając powstawaniu mocnych więzi matki z potomstwem. Większość waleni osiąga dojrzałość płciową późno, zwykle po siedmiu do dziesięciu latach. Ta strategia rozrodcza polega na płodzeniu nielicznego potomstwa, gwarantując mu wysokie szanse przeżycia.
Narządy płciowe podczas pływania spoczywają wciągnięte do wnęk wewnątrz ciała, co obniża opór. Większość waleni nie zawiera trwałych związków podczas parzenia się, natomiast samice wielu gatunków mają kilku partnerów w ciągu pory rozrodczej. Poród odbywa się ogonem naprzód, czyli sposobem o najniższym niebezpieczeństwie utonięcia noworodka. Matki karmią młode, wtryskując im mleko o wysokiej zawartości tłuszczu do pyska.
Ewolucja.
Przystosowanie waleni do życia w wodzie ma charakter wtórny. Ich „powrót” do wody nastąpił prawdopodobnie w eocenie. Między 55 i 34 mln lat temu pojawiły się pierwsze prawalenie. Wprawdzie rodowód waleni nie jest oczywisty, jednak przypuszcza się, że wywodzą się one od drapieżnych parzystokopytnych.
Echolokacja.
Walenie orientują się w środowisku między innymi za pomocą echolokacji. Wydawane przez nie ostre trzeszczące dźwięki odbijają się od przeszkód i wracają w postaci echa, po czym są „przyjmowane” przez dolną szczękę i opracowywane w mózgu. Przypuszcza się, że tłuszcz w głowie zębowców, w tworze zwanym melonem, odgrywa rolę urządzenia kondensującego wydawane dźwięki w wąską wiązkę (zobacz echolokacja waleni).
Systematyka.
W obrębie infrarzędu wyróżnia się trzy "parvordo":
Tradycyjna systematyka.
Tradycyjna systematyka ssaków wyróżnia w grupie kopytnych jako odrębny rząd walenie, dzielony na podrzędy fiszbinowców i zębowców. Jako trzeci podrząd wymieniane są prawalenie, wymarłe formy nietworzące kladu. Do fiszbinowców zaliczano rodziny walowatych, płetwalowatych, pływaczowatych i walenikowatych, do zębowców natomiast delfinowate, narwalowate, morświnowate, kogiowate, kaszalotowate, suzowate, iniowate i zyfiowate. Prawalenie obejmują Pakicetidae, Ambulocetidae, Remingtonocetidae, Protocetidae i bazylozaury.
Odrębny od waleni rząd stanowią wedle tego ujęcia parzystokopytne. Również dzieli się je na podrzędy. Pierwszy z nich to świniokształtne, do których zaliczają się świniowate, pekariowate i hipopotamowate. Następny podrząd wielbłądokształtnych tworzy rodzina wielbłądowatych. Trzeci podrząd to przeżuwacze. Zaliczają się do nich kanczylowate, piżmowcowate, jeleniowate, widłorogowate, żyrafowate, wołowate, ponadto zaś rodziny wymarłe.
Ujęcie kladystyczne i miejsce na drzewie rodowym ssaków.
Do zmiany podejścia do systematyki waleni doprowadziły poszukiwania ich przodków. Walenie są ssakami. W związku z tym ich przodków poszukiwać zaczęto wśród ssaków lądowych. Zwierzęta te wtórnie wróciły do środowiska morskiego i wykształciły przystosowania typowe dla zwierząt wodnych, służące przeżyciu w tym środowisku. Zjawisko takie nazywa się konwergencją. Jak inne rodzaje homoplazji utrudnia ono rozwikłanie rzeczywistych pokrewieństw – walenie trzeba bowiem klasyfikować ze zwierzętami rzeczywiście z nimi spokrewnionymi, a nie z tymi, do których wtórnie się upodobniły. Rzeczywiste pokrewieństwo oddawać powinno drzewo filogenetyczne posiadające najmniej założeń. Powstały różne hipotezy szukające lądowych przodków waleni w różnorakich grupach lądowych ssaków. Jako pierwszy Charles Darwin zaproponował za przodków waleni ssaki podobne do niedźwiedzi, co nie spotkało się z uznaniem uczonych. Inny pogląd proponował Mesonychia. Chodzi o grupę ssaków żyjących w paleocenie i eocenie, zaliczanych niekiedy do prakopytnych (choć istnieją ujęcia włączające je do parzystokopytnych). Pojawiały się jednak dane paleontologiczne, morfologiczne, embriologiczne i molekularne wskazujące na podobieństwo waleni i parzystokopytnych. Postulowano, że walenie i parzystokopytne są grupami siostrzanymi, a nawet że walenie mogą pochodzić od jakichś parzystokopytnych. W 1994 Graur i Higgins opublikowali wyniki badań genetycznych, podczas których przebadali 5 sekwencji mtDNA i 11 sekwencji DNA jądrowego, kodującego białka kilku gatunków waleni (płetwal zwyczajny, płetwal karłowaty, płetwal czerniakowy, pływacz szary, morświn zwyczajny, kaszalot spermacetowy, butlonos zwyczajny), porównując je z sekwencjami innych ssaków. Odkryto, że sekwencje waleni i bydła domowego różnią się od siebie znacznie mniej, niż któregokolwiek z nich i świni domowej. Z kolei praca Irwina i Árnasona wydana w tym samym roku, bazująca na sekwencjonowaniu genu cytochromu b, wskazała na hipopotamowate jako najbliższych krewnych waleni. O 2 lata późniejsza publikacja Gatesy’ego i współpracowników, którzy zbadali z kolei kazeinę, jedno z białek mleka, doprowadziła do podobnych wniosków. Kolejne badania potwierdzały bliskie pokrewieństwo waleni i hipopotamów, na przykład badania mtDNA kaszalota opisane przez Arnasona "et al."
Badania te wskazywały na bliskie pokrewieństwo waleni i hipopotamowatych, tworzących grupy siostrzane. Oznaczało to, że parzystokopytne w tradycyjnym rozumieniu, nieobejmujące waleni, byłyby wobec tego taksonem parafiletycznym, nie obejmującym wszystkich gatunków o wspólnym pochodzeniu. Z pracy Arnasona i współpracowników wyłonił się następujący kladogram:
Nowo odkryte pokrewieństwa zaczęto odzwierciedlać w nazewnictwie. W 1999 ukazała się praca Waddela, Okady i Hasegawy, wprowadzająca nowe nazwy. Poglądy badaczy wraz z nowo nazwanymi przez nich kladami prezentuje następujący kladogram:
Klad tworzony przez walenie i hipopotamowate (lazurowy), o definicji Cetacea + Hippopotamidae, określono nazwą Whippomorpha. Klad powstały z połączenia tychże Whippomorpha i przeżuwaczy (Ruminantia) nazwano Cetruminantia (zielony). Klad tworzony przez rzeczone Cetruminantia i świniowate, nieuznawany przez część późniejszych autorów, ochrzczono z kolei mianem Artiofabula (żółty). Wszystkie 3 zdefiniowane w ten sposób nowe klady stanowią grupy koronne. Później Spaulding i współpracownicy rzeczonym 2 kladom typu node przypisali odpowiednie klady typu stem. Wedle ich ujęcie walenie należą kolejno do:
Walenie a człowiek.
Większość gatunków dużych waleni jest zagrożona. Przez stulecia wielorybnicy polowali na nie dla zdobycia oleju, mięsa, fiszbinu oraz ambry – substancji z jelit kaszalota. Do połowy XX wieku wielorybnictwo doprowadziło wiele populacji niemal do wyginięcia. Od 1985 r. międzynarodowe umowy zabraniają zabijania waleni dla celów komercyjnych. Obecnie wielorybnictwo regulowane kwotami dozwolone jest według tubylczych tradycji dla grup etnicznych, m.in. w subarktycznych regionach Ameryki i Syberii. Nowoczesne wielorybnictwo jest podtrzymywane w niektórych krajach (m.in. Japonia, Norwegia, Islandia) – oficjalnie dla celów naukowych.
Dla mniejszych waleni największe zagrożenie stanowią sieci rybackie. Szczególnie podczas połowu tuńczyków w Oceanie Spokojnym corocznie giną tysiące delfinów. W wielu krajach trwają polowania na małe walenie, aby uzyskać pożywienie, olej albo mięso na przynęty. Najbardziej zagrożone są jednak delfiny słodkowodne przez użytkowanie zamieszkanych przez nie rzek.
Wielką atrakcję stanowi dla oceanariów i ogrodów zoologicznych trzymanie małych waleni, najczęściej delfinów. Ze względu na zdolność do uczenia się są one używane także przez U.S. Navy do wykrywania min morskich.

</doc>
<doc id="1493091" url="https://pl.wikipedia.org/wiki?curid=1493091" title="Jörg Landvoigt">
Jörg Landvoigt

Jörg Landvoigt (ur. 23 marca 1951 w Brandenburgu) – niemiecki wioślarz, trzykrotny medalista olimpijski.
Reprezentował Niemiecką Republiką Demokratyczną. Wspólnie z bratem bliźniakiem Berndem pierwsze sukcesy międzynarodowe odnosili jako członkowie ósemki, sięgając m.in. po brąz IO 72. Później reprezentowali NRD już wyłącznie w dwójce, dominując tę konkurencję w drugiej połowie lat 70. Dwukrotnie triumfowali na igrzyskach, cztery razy sięgnęli po złoto mistrzostw świata. Byli zawodnikami klubu SC Dynamo Poczdam.

</doc>
<doc id="1493093" url="https://pl.wikipedia.org/wiki?curid=1493093" title="Waveceptor">
Waveceptor



</doc>
<doc id="1493095" url="https://pl.wikipedia.org/wiki?curid=1493095" title="Wave Ceptor">
Wave Ceptor

Wave Ceptor – nazwa modeli zegarków firmy Casio wyposażonych w mechanizm regulacyjny kontrolowany falami radiowymi wysyłanymi z wieży w Mainflingen (sygnał radiowy DCF77) koło Frankfurtu nad Menem w Niemczech, Anthorn w Anglii, Fort Collins w Kolorado, USA albo w Fukushimie lub na wyspie Kiusiu w Japonii. Od 2007 roku dostępny jest również sygnał na terenie Chin w Shangqiu w prowincji Henan o zasięgu 1500 km (częstotliwość fal – 68,5 kHz)
Transmisja danych składa się z 59 bitów, które w sekundowej emisji dostarczają każdorazowo informacje o czasie zegara atomowo-cezowego w Brunszwiku dla następnej minuty. Fale długie nadajnika w Mainflingen (długość fali 3,8 km) bez zakłóceń rozchodzą się w promieniu około 1500 km pokrywając obszar większości Europy. Zgodnie z zapewnieniami producenta zarejestrowano również odbiór fali DCF77 w Asuanie w Egipcie (3600 km). Podobny zasięg mają fale nadawane z Anthorn w Wielkiej Brytanii. Zasięg fal WWVB (teren USA) to 3000 km. Zasięg fal JJY (teren Japonii) to 1000 km.
Poza tym obszarem zegarek wskazuje czas w trybie działania zwykłego zegarka kwarcowego. Gwarantowana przez Casio odległość wynosi 1500 km, jeśli nie ma pomiędzy nadajnikiem a odbiornikiem umieszczonych form geologicznych lub sztucznych blokujących sygnał.
Zegarki te stają się w ten sposób najdokładniejszymi zegarkami na świecie, wskazując czas z dokładnością zegara atomowo-cezowego.
Dokładność tego zegara wynosi 1 sekundę na milion lat (zgodnie z szacunkami naukowców).

</doc>
<doc id="1493097" url="https://pl.wikipedia.org/wiki?curid=1493097" title="U.S. Steel Tower">
U.S. Steel Tower

U.S. Steel Tower – wieżowiec korporacji U.S. Steel w Pittsburghu, w stanie Pensylwania, w Stanach Zjednoczonych, o wysokości 256 m. Budynek został otwarty w 1970 i posiada 64 kondygnacje.
Obecnie większość powierzchni w budynku jest wynajmowana przez University of Pittsburgh Medical Center.

</doc>
<doc id="1493098" url="https://pl.wikipedia.org/wiki?curid=1493098" title="Exin">
Exin



</doc>
<doc id="1493099" url="https://pl.wikipedia.org/wiki?curid=1493099" title="Abaetetuba">
Abaetetuba

Abaetetuba – miasto położone w północno-wschodniej części Brazylii, w stanie Pará. Leży u ujścia Amazonki. Populacja miasta liczy około 160 tys. osób (2021). Abaetetuba jest siedzibą diecezji rzymskokatolickiej Abaetetuba.
W mieście rozwinął się przemysł obuwniczy oraz spożywczy)
Abaetetuba przyciągnęła na siebie uwagę całego świata w listopadzie 2007, kiedy to nastoletnia dziewczyna została umieszczona w więziennej celi razem z około 20 mężczyznami, którzy ją gwałcili i torturowali.

</doc>
<doc id="1493100" url="https://pl.wikipedia.org/wiki?curid=1493100" title="Bernd Landvoigt">
Bernd Landvoigt

Bernd Landvoigt (ur. 23 marca 1951 w Brandenburgu) – niemiecki wioślarz, trzykrotny medalista olimpijski.
Reprezentował Niemiecką Republiką Demokratyczną. Wspólnie z bratem bliźniakiem Jörgiem pierwsze sukcesy międzynarodowe odnosili jako członkowie ósemki, sięgając m.in. po brąz IO 72. Później reprezentowali NRD już wyłącznie w dwójce, dominując tę konkurencję w drugiej połowie lat 70. Dwukrotnie triumfowali na igrzyskach, cztery razy sięgnęli po złoto mistrzostw świata. Byli zawodnikami klubu SC Dynamo Poczdam.

</doc>
<doc id="1493106" url="https://pl.wikipedia.org/wiki?curid=1493106" title="Wersor osi">
Wersor osi



</doc>
<doc id="1493107" url="https://pl.wikipedia.org/wiki?curid=1493107" title="Wektor jednostkowy">
Wektor jednostkowy

Wersor – wektor o długości jeden, wskazujący kierunek i zwrot pewnego wektora początkowego, któremu ten wersor się przypisuje. Mnożenie wersora przez długość początkowego wektora odtwarza początkowy wektor.
Definicja formalna.
Niech formula_1 będzie przestrzenią unormowaną. Wersorem formula_2 niezerowego wektora formula_3 nazywamy wektor
Oczywiście formula_5 oraz formula_6
W przestrzeniach współrzędnych wersor danego wektora zachowuje jego kierunek oraz zwrot.
Wersor osi.
Wersorem osi nazywamy wektor długości (normie) 1 o kierunku i zwrocie zgodnym z pewną dodatnią półosią prostokątnego układu współrzędnych. Dla osi formula_7 oznacza się je tradycyjnie na kilka sposobów:

</doc>
<doc id="1493109" url="https://pl.wikipedia.org/wiki?curid=1493109" title="Wiskitno (Łódź)">
Wiskitno (Łódź)

Wiskitno – dawna podłódzka wieś, obecnie osiedle administracyjne (jednostka pomocnicza gminy) w południowo-wschodniej części Łodzi, w dawnej dzielnicy Górna, oraz obszar SIM, zamieszkiwane przez 3218 osób. W granice miasta Wiskitno zostało wcielone w 1988. Granice osiedla administracyjnego oraz obszaru SIM pokrywają się.
Osiedle leży na skraju miasta i graniczy z gminami Brójce i Andrespol, obejmuje obszar dawnych podłódzkich wsi – Wiskitno oraz Jędrzejów i w dużej mierze zachowało swój wiejski charakter. Do 1954 istniała gmina Wiskitno. 
Historia.
Wieś kapituły katedralnej krakowskiej w powiecie brzezińskim województwa łęczyckiego w końcu XVI wieku. 
Wiskitno to dawna wieś wielodrożnicowa położona na piaszczysto-żwirowych wzniesieniach. Pierwsza wzmianka o wsi pochodzi z akt kapituły krakowskiej, która w 1419 przejęła Wiskitno jako wieś szlachecką od rodziny Remiszewskich. O Wiskitnie wspomina również w swojej kronice Jan Długosz.
Od 1867 w gminie Wiskitno. W okresie międzywojennym należało do powiatu łódzkiego w woj. łódzkim. W 1921 roku wieś Wiskitno liczyła 468 mieszkańców, folwark Wiskitno I 132 mieszkańców, a folwark Wiskitno II – 22 mieszańców. 1 września 1933 utworzono gromadę (sołectwo) "Wiskitno" w granicach gminy Wiskitno, składającą się ze wsi Wiskitno, wsi Wiskitno Nr 2, wsi Wiskitno Nr 5, folwarku Wiskitno, osady młynarskiej Wiskitno i Miasta-Ogrodu Wiskitno.
Podczas II wojny światowej włączone do III Rzeszy. Po wojnie Wiskitno powróciło do powiatu łódzkiego w woj. łódzkim jako jedna z 12 gromad gminy Wiskitno. 13 lutego 1946 od gromady Wiskitno wieś Wisitno Nr 2 i Miasto-Ogród Wiskitno, włączając je do Łodzi. 
W związku z reorganizacją administracji wiejskiej jesienią 1954, Wiskitno weszło w skład nowej gromady Wiskitno. W 1971 roku liczba mieszkańców wynosiła 1159.
Od 1 stycznia 1973 w gminie Brójce w powiecie łódzkim. W latach 1975–1987 miejscowość należała administracyjnie do województwa łódzkiego.
1 stycznia 1988 Wiskitno (568,55 ha) włączono do Łodzi.

</doc>
<doc id="1493112" url="https://pl.wikipedia.org/wiki?curid=1493112" title="Wiskitno w Łodzi">
Wiskitno w Łodzi



</doc>
<doc id="1493115" url="https://pl.wikipedia.org/wiki?curid=1493115" title="Gambara (opowiadanie)">
Gambara (opowiadanie)

Gambara – opowiadanie Honoriusza Balzaka z 1837, część "Studiów filozoficznych" cyklu "Komedia ludzka". Po raz pierwszy zostało opublikowane w "Revue et gazette musicale".
Treść.
Bogaty Włoch, hrabia Andrea Marcosini, spotyka w paryskim Palais-Royal młodą kobietę, której nadzwyczajna uroda w zestawieniu z nędznym strojem każe mu śledzić ją, a następnie zorientować się, kim jest. Okazuje się, że napotkana kobieta to Mariana, żona Gambary, ubogiego rzemieślnika budującego instrumenty muzyczne, którego pragnieniem jest jednak utrzymywanie się z komponowania. Gambara tworzy zresztą własne utwory, jednak jego twórczość jest do zaakceptowania dla słuchacza tylko wtedy, gdy Włoch wykonuje swoje dzieła po pijanemu. Niezrozumiany i powszechnie odtrącany jako wariat, Gambara jest wspierany jedynie przez własną żonę – Mariana wykonuje wszystkie prace domowe, wierząc w geniusz męża. Zaintrygowany tą sytuacją hrabia początkowo wspiera Gambarę finansowo, by ten mógł skupić się na komponowaniu, jednak rychłe rozczarowuje się, gdy domniemany geniusz nie umie przestać pracować nad jednym utworem, a w dodatku pogłębia się jego alkoholizm. Arystokrata porywa wówczas Marianę, jednak wkrótce porzuca ją dla innej. Kobieta wraca do męża, całkowicie zniszczonego przez nałóg, a ich jedynym źródłem utrzymania staje się śpiew na ulicy.
Cechy utworu.
"Gambara", podobnie jak "Nieznane arcydzieło", "Sarrasine" i "Massimilla Doni" wpisuje się w uniwersalną refleksję Balzaka o sztuce jako o procesie bolesnym, długotrwałym, wywołującym ogromne cierpienie zarówno u samego artysty, jak i u związanych z nim osób, prowadzącym wręcz do szaleństwa. Powtarza się wręcz dokładnie (acz w innej dziedzinie sztuki)znany z "Nieznanego arcydzieła" motyw człowieka pracującego nad jednym tylko utworem, który staje się jego przekleństwem. Równocześnie, podobnie jak w pozostałych wymienionych utworach, Balzak nie dokonał oceny sensowności sztuki i poświęcania jej życia. Zamiast tego dokonuje w "Gambarze" analizy procesu powstawania utworów muzycznych i samej muzyki (jako zestawienia zasad naukowych i swobody artystycznej), która . Te pozytywne oceny opowiadania zostały jednak sformułowane już po śmierci powieściopisarza; za życia dzieło należało do mniej znanych i mniej rozumianych komponentów "Komedii ludzkiej".
"Gambara" należy równocześnie do utworów rozwijających balzakowski kult energii i namiętności, którego reprezentantką jest w opowiadaniu Mariana. Również i jej wysiłki, chociaż z góry skazane na porażkę, nie zostają poddane negatywnemu wartościowaniu, a narrator utworu kreuje wręcz kobietę na o wiele bardziej godną podziwu niż jej mąż. Sugeruje również, że Mariana i Gambara, dzięki zestawieniu rozumowego podejścia do życia oraz twórczej namiętności mogli, gdyby nie panujące warunki społeczne, tworzyć idealny związek.

</doc>
<doc id="1493117" url="https://pl.wikipedia.org/wiki?curid=1493117" title="Dąbrówka (gmina Paradyż)">
Dąbrówka (gmina Paradyż)

Dąbrówka – wieś w Polsce położona w województwie łódzkim, w powiecie opoczyńskim, w gminie Paradyż. Obecnie nie ma jej w ewidencji. Po II wojnie światowej przyłączona do Paradyża.
W latach 1975–1998 miejscowość należała administracyjnie do województwa piotrkowskiego.
Wierni Kościoła rzymskokatolickiego należą do parafii Przemienienia Pańskiego w Wielkiej Woli.

</doc>
<doc id="1493118" url="https://pl.wikipedia.org/wiki?curid=1493118" title="Wynalazki XIX wieku">
Wynalazki XIX wieku



</doc>
<doc id="1493120" url="https://pl.wikipedia.org/wiki?curid=1493120" title="D-dimery">
D-dimery

D-dimery – fragmenty fibryny powstające w procesie degradacji fibryny przez plazminę.
Oznaczenie stężenia D-dimerów we krwi włośniczkowej, żylnej lub tętniczej znajduje zastosowanie w wykluczeniu klinicznie istotnej żylnej choroby zakrzepowo-zatorowej i zespołu rozsianego krzepnięcia wewnątrznaczyniowego.

</doc>
<doc id="1493121" url="https://pl.wikipedia.org/wiki?curid=1493121" title="Jan Bobola (zm. 1533)">
Jan Bobola (zm. 1533)

Jan Bobola z Piasków, lub z Tywoni, ze Strachociny herbu Leliwa (ur. przed 1450, zm. ok. 1533) – polski szlachcic w służbie królów Olbrachta i Aleksandra, zarządca Jarosławia, członek sądu w Przeworsku, dziedzic Strachociny.
Życiorys.
Należał on do jednych z najbogatszych z rodu Bobolów.
Jan Bobola posiadał na własność, lub też dzierżawił wsie: Tywonię, (którą otrzymał za zasługi, za czasów króla Olbrachta i Aleksandra), Sadową, Grabownicę, Małnów, Sarny, Strachocinę i połowę Nadyb, Górki, Sczyrczkową.
W 1462 r. ożenił się Jan z Heleną z Żurawicy – córką Andrzeja z Żurawicy, który w sądzie w Przeworsku zobowiązał się 8 kwietnia 1462 r., wypłacić Janowi tytułem posagu 60 grzywien, ale wkrótce zmarł, a jego spadkobierca podczaszy halicki, Jakub z Zarzecza, nie dbał o wypełnienie zapisu ojca na rzecz Heleny. Wobec tego Jan Bobola wytoczył sprawę 1 września 1468 r. w Przeworsku, i przyznano mu słuszność oraz zobowiązano Jakuba do uiszczenia posagu. 
Po śmierci żony Heleny, wstąpił Jan po raz drugi w związek małżeński; z Katarzyną Śliwnicką - córką Jana Śliwnickiego, h. Korab – dziedzica Śliwnicy i Korytnikach, w ziemi przemyskiej. Katarzyna Śliwnicka jako żona Jana, występuje 1 lipca 1505 r. w Przeworsku. 
Z tych związków małżeńskich pozostało ośmioro dzieci,(co do którego heraldycy się różnią). 
Np. K. Niesiecki wymienia tylko dwóch synów Jana; Hieronima i Krzysztofa.(s.175).
Miał synów: Hieronima, Jarosława, Stanisława, Krzysztofa – ożenionego po wojennych zasługach z Elżbietą z Wielopolskich h. Starykoń (1520-1615), oraz córki; Zbigniewę i Reginę, Annę, Zofię. Starał się Jan zapewnić przyszłość swym nieletnim córkom: Zbigniewie i Reginie. W tym celu, wystarał się u Zygmunta Starego 11 sierpnia 1530 r., dokument dotyczący rozgraniczenia dóbr od Górek i Szczyrzyczkowej, (obecnie Woli Góreckiej) i za zgodą króla, 4 maja 1532 r., zahipotekował na córki po 200 złp., na wsi Strachocinie. 
Zofia, córka Jana, do śmierci pozostała w stanie panieńskim. Anna – wyszła za mąż za Jana Krzeczowskiego h. Korczak – dziedzica na Żuklinie, w ziemi przemyskiej (i w tym charakterze widnieje w aktach Przeworska). 14 stycznia 1500 r. Regina oddała swą rękę Wojciechowi „Slowanczki” i zamieszkała w Krośnie.
Syn Jana; Stanisław Bobola – posiadał w 1490 r. wójtostwo w królewskiej wsi Swoszowa, koło Pilzna, którą za pozwoleniem króla 27 października 1518 r., odsprzedał je Piotrowi, zwanemu „Strzesz”.
Jarosław Bobola zamieszkał w Jodłowej koło Biecza
Hieronim Bobola – dzierżawca; Strachociny, Złotej k. Sandomierza i dokupił Zmiennicę. 
12 lipca 1520 roku Jan Bobola za zasługi świadczone królom Olbrachtowi i Aleksandrowi otrzymał w Toruniu konsens królewski na wykup wsi królewskiej Strachociny od Adama Wzdowskiego i dostał też inne wsie na Podgórzu. 
Zachowały się dokumenty ze sporów, z 1529 roku, jakie toczył Jan Bobola z proboszczem ze Strachociny; ks. Stanisławem, oraz z dziedzicem z Górek.
18 kwietnia 1533 r. występuje Jan Bobola, jeszcze jako członek sądu ziemskiego w Przeworsku.
Jan Bobola zmarł około roku 1533. 
Jego prawnukiem (według ks. Jana Poplatka;) był św. Andrzej Bobola.

</doc>
<doc id="1493123" url="https://pl.wikipedia.org/wiki?curid=1493123" title="Kłopotów">
Kłopotów

2 miejscowości w Polsce: 

</doc>
<doc id="1493125" url="https://pl.wikipedia.org/wiki?curid=1493125" title="Wyrażenie regularne (informatyka teoretyczna)">
Wyrażenie regularne (informatyka teoretyczna)



</doc>
<doc id="1493126" url="https://pl.wikipedia.org/wiki?curid=1493126" title="Vesyolye Ulybki">
Vesyolye Ulybki



</doc>
<doc id="1493128" url="https://pl.wikipedia.org/wiki?curid=1493128" title="Wyrażenie regularne">
Wyrażenie regularne

Wyrażenie regularne (ang. "regular expression", w skrócie "regex" lub "regexp") – wzorzec opisujący łańcuch symboli. Teoria wyrażeń regularnych jest związana z teorią języków regularnych. Wyrażenia regularne mogą określać zbiór pasujących łańcuchów, jak również wyszczególniać istotne części łańcucha.
W informatyce teoretycznej wyrażenia regularne są ciągami znaków pozwalającymi opisywać języki regularne. W praktyce znalazły bardzo szerokie zastosowanie, pozwalają bowiem w łatwy sposób opisywać wzorce tekstu, natomiast istniejące algorytmy w efektywny sposób określają, czy podany ciąg znaków pasuje do wzorca lub wyszukują w tekście wystąpienia wzorca. Wyrażenia regularne w praktycznych zastosowaniach są zapisywane za pomocą bogatszej i łatwiejszej w użyciu składni niż ta stosowana w rozważaniach teoretycznych. Co więcej, opisane niżej powszechnie wykorzystywane wsteczne referencje (czyli użycie wcześniej dopasowanego fragmentu tekstu jako części wzorca), powodują, że wyrażenie regularne je zawierające może nie definiować języka regularnego.
Wyrażenia regularne stanowią integralną część narzędzi systemowych takich jak sed, grep, wielu edytorów tekstu, języków programowania przetwarzających tekst AWK i Perl, a także są dostępne jako odrębne biblioteki dla wszystkich języków używanych obecnie.
Dwie najpopularniejsze składnie wyrażeń regularnych to składnia uniksowa i składnia perlowa. Składnia perlowa jest znacznie bardziej rozbudowana. Jest ona używana nie tylko w języku Perl, ale także w innych językach programowania: Ruby, bibliotece PCRE do C i w narzędziu powłoki o nazwie pcregrep (znanego też jako pgrep). Perlową składnię stosuje się również w maskach przepisań mod rewrite.
Wyrażenie regularne w informatyce teoretycznej.
Definicja wyrażeń regularnych.
Wyrażeniem regularnym nad alfabetem formula_1 nazywamy ciąg znaków składający się z symboli formula_2 oraz symboli formula_3 z alfabetu formula_1 następującej postaci:
Każde wyrażenie regularne definiuje pewien język formalny. Każdy język definiowany przez wyrażenie regularne jest regularny.
Definicja języka określanego przez wyrażenie regularne.
Język definiowany przez wyrażenie regularne jest definiowany indukcyjnie. Niech L(w) oznacza język definiowany przez w. Wtedy baza indukcji jest następująca:
Natomiast do konstrukcji wyrażeń służą 3 symbole:
Gwiazdka wiąże najsilniej, konkatenacja słabiej, suma najsłabiej.
Własności wyrażeń regularnych.
Wyrażenia są równoważne gdy definiują ten sam język:
formula_19
Wyjaśnienie reguł:
Wyrażenie formula_40 definiuje język zawierający dokładnie dwa słowa: „Wiki” i „wiki”. To samo można wyrazić wprost formula_41
Wyrażenie formula_42 definiuje język wszystkich słów nad alfabetem formula_43 które zawierają podsłowo baba.
Wyrażenia regularne a automaty skończone.
Języki regularne można opisać również za pomocą automatów skończonych:
Jedne z pierwszych praktycznych implementacji wyrażeń regularnych opierały się właśnie na symulacji programowej automatu skończonego. Najpierw budowany jest NAS z formula_44-przejściami zgodnie ze schematem pokazanym wyżej, następnie usuwane są formula_44-przejścia, kolejnym krokiem jest determinizacja automatu skończonego, czego wynikiem jest otrzymanie DAS, ostatnim zaś etapem jego minimalizacja. Symulowanie DAS jest bardzo proste i szybkie; pierwsze narzędzia systemu Unix używały tej metody, wykorzystuje ją również język AWK, Tcl, a także biblioteki dla języka Haskell.
Wyrażenia regularne w praktyce.
Porównanie składni praktycznej z teoretyczną.
Na początku zostaną pokazane różnice i części wspólne zapisu teoretycznego i praktycznego.
Podstawowe elementy.
Podstawowe elementy wyrażeń regularnych:
Polski kod pocztowy składa się z sekwencji następujących elementów:
Ostatecznie wyrażenie regularne, które opisuje kod pocztowy [0-9][0-9]-[0-9][0-9][0-9] lub wykorzystując opisane niżej rozszerzenia perla: [0-9]{2}-[0-9]{3}.
Napis reprezentujący liczbę rzeczywistą składa się z następujących elementów:
Wyrażenie regularne opisujące taki napis: [+-]?[0-9]+(\.[0-9]+)?.
Wyrażenie sprawdzające poprawność adresów poczty elektronicznej (w wersji uproszczonej, opisujące adresy w najpopularniejszej formie): ^[_a-zA-Z0-9-]+(\.[_a-zA-Z0-9-]+)*@[a-zA-Z0-9-]+(\.[a-zA-Z0-9-]{1,})*\.([a-zA-Z]{2,}){1}$.
Rozszerzenia Perla.
Rozszerzenia Perla to między innymi:
Wyrażenia zachłanne.
Kwantyfikatory w wyrażeniach regularnych dopasowują tak wiele znaków, jak to możliwe, są to więc tzw. wyrażenia zachłanne ("greedy" – z ang. "zachłanne", "łapczywe"). Może to być znaczącym problemem. Przykładowo, aby dopasować pierwszy element, znajdujący się w podwójnych nawiasach kwadratowych w tekście:
użytkownik użyłby najchętniej wyrażenia (\[\[.*\]\]), które wygląda poprawnie (nawias kwadratowy powinien być interpretowany jako znak, dlatego poprzedzony jest odwrotnym ukośnikiem), jednak zwróci ciąg Tajwanie, 26 stycznia 1990 zamiast oczekiwanego Tajwan.
Są dwie metody na uniknięcie tego problemu. Po pierwsze, zamiast określać co powinno być dopasowane, można określić co nie powinno być dopasowane. W tym przypadku ] jest znakiem niepożądanym, więc wyrażenie miałoby postać (\[\^\*\]\]). Jednak nie uda się w ten sposób dopasować ciągu znaków w postaci:
Drugą, bardziej współczesną metodą jest „zmuszenie” kwantyfikatora, aby nie był typu „greedy”, poprzez dopisanie za nim znaku zapytania (\[\[.*?\]\]). Są to tak zwane „leniwe” (ang. "lazy") odmiany kwantyfikatorów.
Wady wyrażeń regularnych.
Wyrażenia regularne obecnie nie wspierają obsługi permutacji (wedle obecnych definicji i implementacji), tzn. nie ma mechanizmu który w zwięzły sposób pozwoliłby dopasować np. ciągi znaków "ABC" "ACB" "BAC" "BCA" "CAB" i "CBA" (potrzebne jest explicite dopasowanie poszczególnych ciągów)

</doc>
<doc id="1493129" url="https://pl.wikipedia.org/wiki?curid=1493129" title="Frakcja wyrzutu">
Frakcja wyrzutu



</doc>
<doc id="1493130" url="https://pl.wikipedia.org/wiki?curid=1493130" title="Calum Davenport">
Calum Davenport

Calum Raymond Paul Davenport (ur. 1 stycznia 1983 w Bedford) – angielski piłkarz występujący na pozycji środkowego obrońcy.
Kariera klubowa.
Davenport pochodzi z Bedford. Swoją karierę piłkarską rozpoczął w roku 2000 w drużynie Coventry City. Zadebiutował w niej 19 maja 2001 w ligowym meczu z Bradford City. W tym samym sezonie jego drużyna spadła z Premier League. W następnym sezonie Davenport wystąpił tylko trzech meczach. 17 sierpnia 2002 w wygranym 2:1 meczu z Reading strzelił swoją pierwszą bramkę dla klubu. W tym samym sezonie, w którym wystąpił w 37 meczach i zdobył trzy bramki i otrzymał także tytuł Młodego Piłkarza Roku stał podstawowym piłkarzem swojej ekipy. W sezonie 2003/2004 został wybrany Piłkarzem Roku w klubie. W sierpniu 2004 przeszedł do Tottenhamu Hotspur za kwotę 3 milionów funtów. Łącznie dla Coventry City zaliczył 75 ligowych występów, strzelając w nich trzy bramki. Dziesięć dni później Tottenham wypożyczył go do West Hamu United. Zadebiutował w nim dwa dni później w ligowym spotkaniu z Sheffield United. Niespełna trzy miesiące po powrocie z wypożyczenia, 22 listopada zadebiutował w meczu z Aston Villą zadebiutował w drużynie Tottenhamu. Następnie, 3 stycznia 2005 został ponownie wypożyczony, tym razem do Southampton. W koszulce "Świętych" zadebiutował dwa dni później w zremisowanym 3:3 ligowym meczu z Fulham. Davenport wystąpił jeszcze w sześciu meczach w Premier League, po czym 16 maja powrócił na White Hart Lane. We wrześniu został jeszcze wypożyczony do Norwich City, w którym pierwszy występ zaliczył 13 września w ligowym meczu z Watford a pierwszą i jedyną bramkę zdobył w zremisowanym 2:2 spotkaniu z Coventry City. Po powrocie do Tottenhamu Davenport stał się jego podstawowym zawodnikiem. 17 grudnia 2006 w wygranym 2:1 meczu z Manchesterem City zdobył swoją pierwszą bramkę w klubie. 18 stycznia 2007 podpisał trzyletni kontrakt na sumę 3 milionów funtów z West Hamem United. W nowym klubie zadebiutował trzy dni później w meczu z Newcastle United. W pierwszym roku gry w ekipie "Młotów" wystąpił tylko w sześciu meczach, więc 18 stycznia 2008 został wypożyczony na półtora tygodnia do Watford. W tym czasie zagrał tam w jednym meczu. Następnie, 30 sierpnia w wygranym 4:1 meczu z Blackburn Rovers zdobył swoją pierwszą i jak dotąd jedyną bramkę dla West Hamu. 2 lutego 2009 roku Davenport został ponownie wypożyczony, tym razem do Sunderlandu. W drużynie tej rozegrał osiem ligowych spotkań, po czym, po zakończeniu sezonu powrócił do Londynu. W marcu 2010 roku Davenport rozwiązał kontrakt z West Ham United.
Kariera reprezentacyjna.
Davenport grał w reprezentacji swojego kraju U-17 i U-19. Zaliczył także 8 występów w kadrze do lat 21.
Życie prywatne.
21 sierpnia 2009 roku Davenport i jego matka zostali zaatakowani nożem, przebywając w swoim domu w Bedford. Mama piłkarza dochodzi do siebie, a on sam piłkarz przebywa w szpitalu. Lekarze określają jego stan jako ciężki. Najprawdopodobniej jego lewa noga w wyniku odniesionych ran zostanie amputowana.

</doc>
<doc id="1493133" url="https://pl.wikipedia.org/wiki?curid=1493133" title="Wzdręga krasnopiórka">
Wzdręga krasnopiórka



</doc>
<doc id="1493135" url="https://pl.wikipedia.org/wiki?curid=1493135" title="Carnegie Hall Tower">
Carnegie Hall Tower

Carnegie Hall Tower – wieżowiec w Nowym Jorku, w dzielnicy Midtown Manhattan w USA. Budynek ma 230,7 metrów wysokości i stanowi szesnasty co do wysokości wieżowiec w mieście. Liczy 60 kondygnacji.

</doc>
<doc id="1493136" url="https://pl.wikipedia.org/wiki?curid=1493136" title="Wzdręga">
Wzdręga

Wzdręga ("Scardinius erythrophthalmus") – gatunek ryby z rodziny karpiowatych (Cyprinidae), często mylona z płocią, od której jest bardziej jaskrawo ubarwiona i ciało ma silniej spłaszczone.
Występowanie.
Wody całej Europy z wyjątkiem Półwyspu Iberyjskiego, Szkocji, północnej Skandynawii i Krymu. Preferuje nizinne, silnie zarośnięte, wolno płynące rzeki lub jeziora o dnie mulistym. Żyje w małych stadach, skupiając się bliżej powierzchni w ciepłych i spokojnych zatoczkach. Nadaje się do hodowli w małych przydomowych stawkach.
Cechy morfologiczne.
Osiąga długość 25–30 (maksymalnie 40) cm i masę ciała do 1 kg. Ciało bocznie spłaszczone. Otwór gębowy mały, w położeniu końcowym, skierowany skośnie ku górze. Pomiędzy płetwami piersiowymi a odbytową występuje ostry, pokryty łuskami kil. Płetwa grzbietowa przesunięta do tyłu (jej przednia krawędź znajduje się na wysokości tylnej krawędzi płetw piersiowych). Grzbiet jest niebieskozielony, boki srebrzystobiałe z wyraźnym złotawym odcieniem. Płetwy grzbietowa i piersiowe szare z czerwonawym odcieniem, pozostałe płetwy jaskrawoczerwone. Tęczówka oka żółta lub pomarańczowa.
Odżywianie.
Młode osobniki żywią się planktonem, a po osiągnięciu długości około 7 cm zaczynają zjadać głównie roślinność wodną.
Rozród.
Tarło odbywa się w kwietniu i maju, czasem także w czerwcu, jeśli wiosną wody przybrzeżne nie osiągną odpowiedniej temperatury. Ikra jest składana na roślinach wodnych, a ponieważ jest lepka łatwo się do nich przyczepia. Samce w tym okresie przybierają szatę godową pokrywając się na głowie i grzbiecie wysypką tarłową. Samica składa do 100 000 czerwonych jaj o średnicy 1,5 mm.
Osobniki mogą prawdopodobnie dożywać do 20 lat, dojrzałość płciową osiągają pomiędzy 2 a 4 rokiem życia.
Polskie nazwy zwyczajowe.
Współcześnie stosowana w Polsce nazwa zwyczajowa "wzdręga" pochodzi z powiśla, gdzie była znana od dawna, spotykana w różnych odmianach (zręka, zdranka i zdreń). W innych regionach nazywano ją płocią żółtą lub żółtooką, a na Rusi krasnopiórką. Nazwa "wzdręga" nie była w powszechnym użyciu. Pierwszym zoologiem, który zaczął ją stosować był Gabriel Rzączyński. Do literatury zoologicznej wprowadził ją Antoni Wałecki w 1864 roku w pracy "Systematyczny przegląd ryb krajowych".

</doc>
<doc id="1493139" url="https://pl.wikipedia.org/wiki?curid=1493139" title="Zakwit wody">
Zakwit wody



</doc>
<doc id="1493142" url="https://pl.wikipedia.org/wiki?curid=1493142" title="Zakwit">
Zakwit

Zakwit – w środowisku lądowym powierzchniowa, natomiast w środowisku wodnym objętościowa zmiana zabarwienia spowodowana masowym rozwojem mikroskopijnych, nierozpoznawalnych gołym okiem organizmów żywych.
Warunkiem powstania zakwitu jest odpowiednia dla gatunku wilgotność i temperatura oraz w przypadku heterotrofów dostęp do pokarmu, natomiast w przypadku autotrofów dostęp do światła i soli mineralnych.
Zakwit w środowisku lądowym.
Optymalne współistnienie korzystnych warunków na lądzie jest stosunkowo rzadkie i zwykle dotyczy niewielkich powierzchni, a sam zakwit z reguły jest powodowany przez jeden gatunek, zwykle już dobrze znany. Dziś nie mówi się o zakwicie sporyszu, rdzy w zbożu, chociaż właśnie tego typu masowe choroby roślin dały początek nazwie "zakwit". Wiele zakwitów, dziś zwanych drożdżycami, pleśniawkami itp., ma znaczenie chorobotwórcze i obecnie nie są rozpatrywane jako zakwit. Postęp wiedzy, lodówki, fungicydy czy przepisy sanitarne problem zakwitów grzybowych skutecznie zlikwidowały i wyeliminowały ze świadomości.
Na lądzie efekt zakwitu łatwiej wytworzyć autotrofom, gdyż odpada warunek dostępu do obfitego źródła pokarmu. Miejscami, na pniu drzewa czy desce, może pojawić się zielony nalot pierwotka. Przy chłodnej i wilgotnej atmosferze zielony nalot glonów pojawia się na przybrzeżnym piasku lub topniejącym śniegu. Zwykle wystarczy niewielki wzrost temperatury i związany z tym spadek wilgotności, aby takie zakwity znikły bez śladu.
Najsłynniejsze zakwity tworzyły heterotroficzne bakterie pałeczki krwawej chętnie zasiedlające powierzchnie hostii i opłatków, przechowywanych w chłodnej i wilgotnej atmosferze nieogrzewanych kościołów, szczególnie że ta przechowywana jest często w warunkach sprzyjających wzrostowi pałeczek.
Zakwit wody.
Największe znaczenie mają objętościowe zakwity wody i mówiący o zakwicie, z reguły ten właśnie mają na myśli. Taka ogólna forma jest o tyle wygodna, że za zakwit wody zwykle odpowiedzialnych jest wiele gatunków i tylko pod mikroskopem można stwierdzić których jest najwięcej.
Samo zjawisko i towarzyszące mu procesy są bardzo złożone. Zakwit wody (zakwit planktonu) to efekt masowego rozwoju fitoplanktonu (sinic, okrzemek, zielenic, wiciowców i in.) w zbiorniku wodnym. Największy udział w zakwicie wód mają zazwyczaj kolonijne, nitkowate formy sinic oraz zielenic. Te gatunki w łacińskiej nazwie często mają dodatek "flos-aquae" np. "Anabaena flos-aquae", "Aphanizomenon flos-aquae", itp. Efekt zakwitu mogą powodować także organizmy jednokomórkowe. Za zielone zabarwienie kałuż gnojowicy najczęściej odpowiedzialne są jednokomórkowe eugleny.
W czasie zakwitu ilość glonów jest tak duża, że jako zielone drobinki są widoczne gołym okiem. Nadają wodzie charakterystyczne zabarwienie i powodują silne jej zmętnienie.
W zbiornikach strefy umiarkowanej zakwity występują najczęściej wiosną i jesienią. Masowe i coraz dłuższe czasowo występowanie zakwitów wody jest przejawem zaburzenia równowagi ekologicznej. Zakwity stają się coraz powszechniejsze ze względu na wzrastającą żyzność wód, spowodowaną zwiększającym się dopływem substancji mineralnych i organicznych w efekcie działalności człowieka (ścieki komunalne, nawozy sztuczne, gnojowica, obornik spłukiwane z pól, itp.). Warunkiem powstania zakwitu jest niski stosunek N/P, tj. zawartości azotu do fosforu w wodzie, występujący najczęściej w wodach stagnujących, przy bezwietrznej pogodzie. Najczęściej notowane są zakwity sinic wiosną i późnym latem, kiedy temperatura wody waha się między 5-30 °C. Niektóre gatunki sinic rozwijają się dobrze także w niższych temperaturach, nierzadkie są ich zakwity pod lodem.
Skutkiem nagromadzenia się dużej masy fitoplanktonu w górnych partiach zbiornika, jest ograniczenie dopływu światła słonecznego do głębszych warstw, w konsekwencji zahamowanie procesu fotosyntezy. Produkty metabolizmu, a po zakończeniu zakwitu, także rozkładu fitoplanktonu, mogą mieć charakter toksyczny i prowadzić do obniżenia zawartości tlenu rozpuszczonego w wodzie (deficyt tlenowy).
Z reguły towarzyszy temu pogorszenie jakości wody, jej walorów smakowych i zapachowych. Obumarłe organizmy, unosząc się na powierzchni zbiornika, uniemożliwiają jego rekreacyjne wykorzystanie i stanowią również utrudnienie dla gospodarki człowieka (zagrożenie dla ujęć wody, itp.). Szczególnie niepożądane są zakwity sinic ("Cyanophyceae"), które w zbiornikach silnie zeutrofizowanych wypierają inne glony, zwłaszcza zielenice. Przy obfitości substancji mineralnych (zwłaszcza związków fosforu) namnażają się bardzo silnie, tworząc gęsty, pływający kożuch. Ich obfitość nie jest ograniczana zbytnio przez organizmy roślinożerne (zooplankton, ryby). Wolą one zjadać inne glony, gdyż wiele gatunków sinic ma zdolność wytwarzania szkodliwych dla wielu organizmów (w tym również i dla człowieka) toksyn sinicowych.
W nielicznych przypadkach, np. w gospodarce rybackiej zakwit wybranych gatunków, na przykład zielenic ("Chlorophyta") w stawie hodowlanym, jest korzystny ze względu na zwiększenie ilości pożywienia dla hodowanych ryb (np. organizmów zooplanktonowych odżywiających się glonami tworzącymi zakwit zielenicowy).
Morze Bałtyckie.
Regularne wiosenno-letnie zakwity są cechą charakterystyczną Morza Bałtyckiego. Zakwity glonów od drugiej połowy ubiegłego wieku są stałym poważnym problemem środowiskowym i gospodarczym Bałtyku. Występuje tutaj około 30 różnych gatunków fitoplanktonu, które opisano jako szkodliwe. Można jednak wyróżnić dwa gatunki dominujące, które corocznie formują spektakularne zakwity - są to "Aphanizomenon flos-aquae" (nietoksyczna sinica, maksimum objętości w okolicach czerwca) oraz "Nodularia spumigena" (toksyczna sinica, maksimum objętości od lipca). Toksyczne glony i sinice mogą prowadzić do poważnych, a nawet śmiertelnych zatruć zwierząt i ludzi. Odnotowano także toksyczność dla ryb powodowaną przez glony "Prymnesium parvum" i podejrzewa się, że glony mogą być odpowiedzialne za pomór ptaków i fok w rejonie Zatoki Fińskiej. 
Toksyczność nie jest jedynym problemem powodowanym przez zakwity glonów. Martwe glony i sinice toną, przedostając się do dennych warstw morza, gdzie ulegając rozkładowi zużywają tlen szybciej, niż może on zostać uzupełniony w rezultacie naturalnych procesów mieszania. Powoduje to powstawanie przydennych stref deficytu tlenowego, w których zamiera życie. Całkowita powierzchnia dna bałtyckiego na której występuje deficyt tlenowy (poniżej 2 mg/l tlenu w wodzie) wynosiła w ciągu ostatnich 40 lat średnio 49 000 km2. W 2010 roku za pomocą obrazowania satelitarnego oszacowano rozmiar powierzchni bałtyckiego zakwitu na 377 000 km2. Zajmował on obszar rozciągający się od wybrzeża Niemiec i Polski do Finlandii. W 2016 roku zakwit glonów na Bałtyku był obserwowany niemal nieprzerwanie przez 3 miesiące (20.06-21.09.2016). Obecnie kraje bałtyckie uczestniczą w inicjatywach mających na celu redukcję problemu, głównie poprzez zmniejszenie spływu substancji odżywczych do Bałtyku. Badania nad wpływem ocieplenia klimatu na środowisko Morza Bałtyckiego wskazują, że podejmowane działania mogą się okazać niewystarczające. 

</doc>
<doc id="1493144" url="https://pl.wikipedia.org/wiki?curid=1493144" title="383 Madison Avenue">
383 Madison Avenue

383 Madison Avenue – wieżowiec w Nowym Jorku, w USA. Budynek ma 230,7 metrów wysokości i jest szesnastym pod względem wysokości wieżowcem w mieście (ex aequo z Carnegie Hall Tower). Liczy 47 kondygnacji.

</doc>
<doc id="1493145" url="https://pl.wikipedia.org/wiki?curid=1493145" title="John Harkes">
John Harkes

John Andrew Harkes (ur. 8 marca 1967 w Kearny w stanie New Jersey), piłkarz amerykański grający na pozycji prawego lub środkowego pomocnika.
Kariera klubowa.
Harkes ukończył Kearny High School w rodzinnym mieście Kearny w stanie New Jersey. Występował w szkolnej drużynie w rozgrywkach New Jersey State Interscholastic Athletic Association. W latach 1985-1987 uczęszczał na University of Virginia, a drużynę piłkarską tego uniwersytetu prowadził wówczas Bruce Arena. W 1987 roku został Piłkarzem Roku amerykańskich college'ów. W 1989 roku został piłkarzem Albany Capitals i przez dwa lata grał w jego barwach w American Soccer League.
W 1990 roku Harkes przeszedł do angielskiego klubu Sheffield Wednesday, grającego w Division Two. W lidze zadebiutował 3 listopada w zremisowanym 2:2 meczu z Oldham Athletic. W Sheffield wywalczył miejsce w podstawowej jedenastce, a jego gol z Derby County (strzałem z 35 metrów pokonał Petera Shiltona) został uznany golem roku w Anglii. W 1991 roku wystąpił z Wednesday w finale Pucharu Ligi Angielskiej, wygranym 1:0 z Manchesterem United. Na koniec sezonu 1990/1991 piłkarze Sheffield awansowali do Division One. Natomiast w sezonie 1992/1993 stał się pierwszym Amerykaninem w historii nowo powstałej Premiership. Wiosną 1993 w finale Pucharu Ligi z Arsenalem (1:1, 1:2) zdobył gola stając się pierwszym Amerykaninem, który zaliczył trafienie na stadionie Wembley. Latem 1993 Amerykanin odszedł do grającego w Division One, Derby County. Piłkarzem tego klubu był przez 2,5 roku, ale nie osiągnął większych sukcesów. W trakcie sezonu 1995/1996 został wypożyczony do londyńskiego West Ham United i wystąpił w 11 meczach tego zespołu w Premiership.
Jeszcze w 1996 roku Harkes podpisał kontrakt z Major League Soccer, ale w niej zaczął grać dopiero po wypożyczeniu do West Hamu. Jego pierwszym klubem w MLS był DC United ze stolicy kraju, Waszyngtonu. Tam stał się czołowym zawodnikiem i jeszcze w tym samym roku wygrał z DC United zarówno MLS Cup, jak i US Open Cup. W 1997 roku powtórzył wraz z partnerami ten pierwszy sukces. W 1998 roku DC United przegrali jednak finał z Chicago Fire. W tym samym roku zdobył Copa Interamericana, dzięki zwycięstwu w finałowym dwumeczu z brazylijskim CR Vasco da Gama. Wywalczył także Puchar Mistrzów CONCACAF (1:0 w decydującym spotkaniu z meksykańskim Deportivo Toluca), a DC United stał się pierwszym amerykańskim zespołem, który tego dokonał. 28 stycznia 1999 Harkes został wypożyczony do Nottingham Forest i przez dwa miesiące rozegrał dla tego klubu 3 spotkania. Następnie został wybrany w drafcie MLS przez New England Revolution i tam spędził kolejne trzy lata swojej kariery. W 2001 roku został zawodnikiem Columbus Crew, ale w 2002 roku po problemach z kontuzjami zdecydował się odejść na piłkarską emeryturę.
Kariera reprezentacyjna.
W reprezentacji Stanów Zjednoczonych Harkes zadebiutował 23 maja 1987 roku w przegranym 0:2 meczu z Kanadą. W 1988 roku został powołany do kadry olimpijskiej na Igrzyska Olimpijskie w Seulu, jednak Amerykanie odpadli już po fazie grupowej. W 1990 roku Bob Gansler powołał Johna do kadry na Mistrzostwa Świata we Włoszech. Tam był podstawowym zawodnikiem swojego zespołu i zaliczył trzy grupowe spotkania: z Czechosłowacją (1:5), z Włochami (0:1) oraz z Austrią (1:2).
Z kolei w 1994 roku na Mistrzostwach Świata w USA Harkes także wystąpił w trzech meczach: ze Szwajcarią (1:1), z Kolumbią (2:1) oraz z Rumunią (0:1). W tym drugim meczu po jego dośrodkowaniu samobójczą bramkę zdobył Andrés Escobar, za co kilka dni później został zastrzelony w ojczyźnie. W 1995 roku John dotarł z USA do półfinału Copa América 1995 i zajął 4. miejsce. Za swoją postawę został wyróżniony nagrodą MVP turnieju wraz z Urugwajczykiem Enzem Francescolim. W 1998 roku Steve Sampson pominął go w wyborze kadry na mundial we Francji. W 1999 roku zajął 3. miejsce z Amerykanami w Pucharze Konfederacji 1999. Ostatni mecz w kadrze narodowej rozegrał w styczniu 2000 przeciwko Chile (1:2). Łącznie wystąpił w niej 90 razy i strzelił 6 goli.

</doc>
<doc id="1493146" url="https://pl.wikipedia.org/wiki?curid=1493146" title="Zabezpieczenia zamkniętego oprogramowania">
Zabezpieczenia zamkniętego oprogramowania



</doc>
<doc id="1493149" url="https://pl.wikipedia.org/wiki?curid=1493149" title="Zamknięte oprogramowanie">
Zamknięte oprogramowanie

Oprogramowanie zamknięte, własnościowe, prawnie zastrzeżone (ang. "proprietary software") – oprogramowanie objęte restrykcjami dotyczącymi używania, kopiowania lub modyfikacji, rozpowszechniane zwykle w postaci binarnej, bez kodu źródłowego. Pojęcie przeciwstawne oprogramowaniu Open Source lub wolnemu oprogramowaniu.
Często określa się je także błędnie jako „oprogramowanie komercyjne”, choć zarówno oprogramowanie prawnie zastrzeżone może być dostępne za darmo, jak i oprogramowanie FLOSS może być sprzedawane.
Rodzaje oprogramowania prawnie zastrzeżonego.
Oprogramowanie prawnie zastrzeżone najczęściej jest sprzedawane przez podmioty/osoby upoważnione przez producenta, chociaż bywa też szeroko dostępne i darmowe, np. dla znalezienia odbiorców reklam (np. komunikatory, przeglądarki).
Typowym dostawcą zamkniętego oprogramowania są podmioty komercyjne zorientowane na sprzedaż oprogramowania, a nie na usługi wykorzystujące to oprogramowanie. Przykładem może być firma Microsoft sprzedająca miliony egzemplarzy licencji na używanie swojego oprogramowania, a przy tym bardzo rzadko udostępniająca jakiekolwiek jego źródła.
Zamknięte oprogramowanie może być sprzedawane jako oprogramowanie komercyjne lub dostępne za darmo jako oprogramowanie freeware. Dystrybutorzy zamkniętego oprogramowania mają większą kontrolę nad tym, jak użytkownicy wykorzystają oprogramowanie, niż w przypadku oprogramowania otwartego.
Według Free Software Foundation (FSF), grupy stojącej za projektem GNU, zamkniętym oprogramowaniem jest każde, które nie spełnia wymogów definicji wolnego oprogramowania lub oprogramowanie „semi-free”. Dosłownie znaczeniem tym obejmuje się jednak tylko oprogramowanie posiadające właściciela sprawującego nad nim kontrolę. Może zatem obejmować programy darmowe, niebędące własnością publiczną (public domain). Może być też tak, że wolne oprogramowanie jest publikowane równolegle na zamkniętej licencji, np. MySQL, Sendmail czy SSH.
Historia.
Oprogramowanie zaczęło się zamykać w późnych latach 70. XX wieku, a szczytowym punktem zamkniętości były wczesne lata 90. Głównym powodem dominacji tego typu oprogramowania było powstanie bardzo dużej grupy użytkowników komputerów PC, którzy mogli być jedynie „konsumentami” oprogramowania, nie mając prawie żadnych możliwości rozpowszechniania oprogramowania własnego.
Wraz z nadejściem Internetu sytuacja ta uległa zmianie i każdy, kto chciał, mógł teraz uczestniczyć w tworzeniu oprogramowania, ściągać programy, wysyłać je innym oraz współpracować w ich rozwijaniu.
Zabezpieczenia.
Zamknięte oprogramowanie często jest zabezpieczane tak, aby wymusić używanie go tylko w sposób przewidziany przez autora. W szczególności chodzi o środki i metody zapobiegające jego używaniu na większej niż przewidziana liczba komputerów, kopiowaniu lub modyfikacjom. Zabezpieczenie może następować poprzez użycie środków prawnych lub technicznych. Środki prawne mogą zawierać licencje na oprogramowanie, zastrzeżenie praw autorskich, (copyright) i praw patentowych. Na środki techniczne składają się nośniki zawierające jedynie skompilowane pliki binarne (bez zatrzymywanego dla siebie zrozumiałego dla człowieka kodu źródłowego), zabezpieczenia czasowe oraz skomplikowany system haseł oraz zabezpieczenia nośników przed kopiowaniem.
Zabezpieczenia czasowe.
Spotykane są głównie w programach typu shareware, których autor nalega, żeby po upływie pewnego czasu (najczęściej 14 lub 30 dni), zapłacić za pełną wersję lub zaprzestać używania programu. „Zabezpieczony” program odmówi uruchomienia po upływie tego czasu, bądź jego funkcjonalność zostanie znacznie ograniczona. Niektóre aplikacje wydawane jako shareware zamiast ograniczenia czasowego mogą mieć limit uruchomień.
Zabezpieczenia przed nieautoryzowanym kopiowaniem.
Autorzy płatnie rozpowszechnianego oprogramowania często nie chcą, żeby ich oprogramowanie było kopiowane, użytkownicy natomiast chcą je kopiować – czy to celem utworzenia kopii zapasowych, czy też celem przekazania komuś tego oprogramowania z naruszeniem praw autorskich.
Przy zabezpieczaniu zwykle wykorzystywane są specjalne cechy nośnika, normalnie nie zachowywane przy kopiowaniu – w przypadku dyskietek była to najczęściej mapa uszkodzonych sektorów w tablicach FAT, w przypadku programów rozpowszechnianych na CD-ROM-ach była to zwykle konieczność użycia CD-ROM-u jako nośnika – co było poważną przeszkodą w czasach, gdy nagrywarki CD były rzadkością.
Zabezpieczenia przed nieautoryzowanym użyciem.
Większą skuteczność mają klucze sprzętowe – małe urządzenia wpinane najczęściej w port równoległy, bez obecności których program odmawia uruchomienia.
Programy, najczęściej typu shareware, mają też inne mechanizmy, którymi próbują zmusić użytkownika do dokonania zapłaty. Jedne to ograniczenie funkcjonalności programów do czasu dokonania zapłaty i otrzymania w zamian pewnego klucza, który odblokowuje tę funkcjonalność – zwykle jest nim krótki napis lub numer, czasem też większy plik, zastępujący plik z wersji ograniczonej. Innym mechanizmem tego typu są „uprzykrzacze” – zwykle wyskakujące co pewien czas okienka z reklamami lub informacją, że produkt nie jest zarejestrowany.
Problemy.
Skompilowane do kodu maszynowego programy bardzo trudno analizować, więc mogą one robić niemal wszystko niezależnie od tego, czy użytkownik sobie tego życzy. Nie da się także skutecznie modyfikować programów w wersji wykonywalnej w celu zmiany i poprawy funkcjonalności. Dlatego crackerzy wykorzystują dekompilator, najczęściej do zamiany kodu maszynowego w asembler do wyłamania zabezpieczeń i utworzeniu odpowiedniego patcha, keygenu lub publikacji programu w pełnej wersji.

</doc>
<doc id="1493154" url="https://pl.wikipedia.org/wiki?curid=1493154" title="Kłopotów (województwo łódzkie)">
Kłopotów (województwo łódzkie)

Kłopotów – wieś w Polsce położona w województwie łódzkim, w powiecie opoczyńskim, w gminie Paradyż.
W latach 1975–1998 miejscowość należała administracyjnie do województwa piotrkowskiego.
Wierni Kościoła rzymskokatolickiego należą do parafii Przemienienia Pańskiego w Wielkiej Woli.

</doc>
<doc id="1493156" url="https://pl.wikipedia.org/wiki?curid=1493156" title="Alergiczne zapalenie spojówek">
Alergiczne zapalenie spojówek



</doc>
<doc id="1493159" url="https://pl.wikipedia.org/wiki?curid=1493159" title="Zapalenie spojówek">
Zapalenie spojówek

Zapalenie spojówek () – choroba okulistyczna, jedno z najczęstszych schorzeń narządu wzroku o różnorodnej etiologii, przebiegu i sposobie postępowania. Zapalenie spojówek jest stanem zapalnym cienkiej błony śluzowej, która tworzy wewnętrzną powierzchnię powieki i pokrywa część gałki ocznej. Naczynia krwionośne podczas tego typu stanów zapalnych silnie wypełniają się krwią, powodując zaczerwienienie i obrzęk oka. Ujścia gruczołów łzowych, łojowych i potowych znajdujące się w spojówce odpowiadają za produkcję wydzieliny, która towarzyszy schorzeniu. Ze względu na zaczerwienie oka towarzyszące schorzeniu zapalenie spojówek bywa też nazywane „czerwonym okiem”.
Objawy.
Do najczęstszych objawów podmiotowych należą:
Do najczęstszych objawów przedmiotowych schorzenia należą:
W badaniu przedmiotowym obserwuje się też niekiedy wybroczyny w spojówce, błony prawdziwe lub rzekome czy powiększenie węzłów chłonnych. W zapaleniu spojówek, którego przyczyną jest alergia, schorzenie może być sprzężone z alergicznym nieżytem nosa.
Rodzaje zapalenia spojówek.
Podstawowe typy zapaleń spojówek:
Zapalenia o typie infekcyjnym.
W zależności od etiologii wyróżnia się:
Zapalenia bakteryjne.
Zapalenia bakteryjne wywoływane są najczęściej przez bakterie Streptococcus (Streptococcus pyogenes, Streptococcus viridans, Streptococcus pneumoniae), Staphylococcus (Staphylococcus aureus, Staphylococcus epidermidis), Pasteurella sp., Haemophilus influenzae, Moraxella lacunata, Neisseria gonorrhoeae. Charakterystycznym objawem zapaleń bakteryjnych jest obecność śluzowo-ropnej (ostre ropne zapalenie spojówek) lub ropnej (zapalenie spojówek rzeżączkowe bądź masywna wydzielina ropna przy błonniczym zapaleniu spojówek – dziś rzadko obserwowanym, wyeliminowanym przez szczepienia) wydzieliny w worku spojówkowym, przekrwienie spojówek oraz niewielki obrzęk. Zapaleniu spojówek rzeżączkowemu czasem towarzyszą też: chemoza, tworzenie błon oraz powiększenie węzłów chłonnych.
Zapalenia wirusowe.
Zapalenia wirusowe wywoływane są najczęściej przez adenowirusy, (zapalenie nagminne spojówek i rogówki – głównie adenowirusy 8 i 19, ostre krwotoczne zapalenie spojówek – adenowirusy 70), rzadziej przez wirusy Herpes simplex (opryszczkowe zapalenie spojówek). Objawiają się łzawieniem, znacznym zaczerwieniem, światłowstrętem i odczuciem "ciała obcego" pod powiekami. W późniejszej fazie proces zapalny może obejmować także rogówkę, co powoduje przewlekły i trudny do leczenia charakter schorzenia. Zapalenie spojówek towarzyszy również półpaścowi ocznemu wywołanemu przez wirus ospy wietrznej i półpaśca (Virus Varicella-zoster), obserwuje się je także w trakcie wirusowych chorób zakaźnych wieku dziecięcego, jak też może wystąpić na skutek przeniesienia do worka spojówkowego wirusa krowianki po szczepieniu przeciw ospie.
Zapalenia grzybicze.
Zapalenia grzybicze następują najczęściej w wyniku osłabienia organizmu długą chorobą, mają zwykle związek z wcześniej stosowaną antybiotykoterapią lub leczeniem sterydami. Może też powstać po urazie, połączonym z wszczepieniem grzybni pod uszkodzony nabłonek. Objawy tego zapalenia są mało charakterystyczne, zwykle występuje dyskomfort i niewielkie dolegliwości bólowe, z niewielkimi łzawieniem i ciągnącą się nitkowato wydzieliną w worku spojówkowym. Schorzenie to kiedyś rzadko spotykane, obecnie występuje coraz częściej. Dopiero przejście procesu zapalnego na rogówkę powoduje osłabienie ostrości wzroku.
Zapalenia chlamydiowe.
Zapalenia wywoływane przez chlamydie ("Chlamydia oculogenitalis") występują rzadko, a najczęstszą ich postacią jest zapalenie wtrętowe. Występuje typowo u młodych, dorosłych osób aktywnych seksualnie. Infekcja prawie zawsze ma charakter weneryczny. Objawia się intensywnym przekrwieniem spojówek, obrzękiem i występowaniem śluzowo-ropnej wydzieliny w worku spojówkowym. Zmiany oczne pojawiają się po około tygodniu od zakażenia drogą płciową, może im towarzyszyć niespecyficzne zapalenie cewki moczowej i szyjki macicy. Zapalenie wtrętowe bywa też diagnozowane u noworodków. Jest ono wówczas ropnym zapaleniem o ostrym przebiegu, pochodzącym z dróg rodnych matki. Klinicznie charakteryzuje się występowaniem obrzęku powiek i spojówek (reakcja spojówkowa ma charakter brodawkowy) oraz żółtą, bardzo obfitą, wydzieliną ropną. W populacji „trzeciego świata” odnotowuje się też zachorowania na jaglicę, gdzie infekcję przenosi najprawdopodobniej mucha domowa.
Zapalenia o typie nieinfekcyjnym.
Zapalenia niezakaźne proste (ZSNP).
Częste schorzenie, którego przyczyną może być:
ZSNP może mieć charakter ostry lub przewlekły w zależności od czasu działania czynnika przyczynowego. Wśród objawów subiektywnych występuje: pieczenie, swędzenie, lekki światłowstręt i łzawienie. Przedmiotowo stwierdza się niewielkiego stopnia przekrwienie spojówki powiekowej i gałkowej oraz brak wydzieliny.
Zapalenia alergiczne.
Według różnych źródeł szacuje się, że problem alergicznego zapalenia spojówek może dotyczyć od 5% do nawet 20% populacji. Zapalenia alergiczne ogólnie objawiają się pieczeniem, świądem i obecnością wodnistej, surowiczej wydzieliny w worku spojówkowym. Występują one sezonowo (na przykład wiosenne zapalenie spojówek u dzieci) lub całorocznie (atopowe zapalenie spojówek towarzyszące atopowemu zapaleniu skóry). Wyróżnia się kilka typów zapalenia spojówek o podłożu alergicznym:
Nieleczenie łagodnych objawów alergicznego zapalenia spojówek może doprowadzić do ich zaawansowanej formy i przeniesienia na rogówkę, a w dalszym efekcie nawet do trwałego uszkodzenia wzroku lub nawet jego utraty.
Zapalenie odczynowe.
Zapalenia odczynowe związane są z działaniem takich czynników jak: pył, wysoka temperatura, światło, dym, wiatr, woda morska, woda chlorowana. Pod wpływem ich działania dochodzi do odczynów alergicznych, którym może towarzyszyć podrażnienie fizyczne. Zapalenia odczynowe mogą też powstawać z powodu niewyrównanej wady refrakcji lub złej tolerancji soczewek kontaktowych. Często pojawiają się u osób pracujących przy monitorach komputerowych lub spędzających nadmierną ilość czasu przed telewizorem. W związku z masowym rozpowszechnieniem się komputerów, częstotliwość ich występowania rośnie obecnie lawinowo. Objawy odczynowego zapalenia spojówek zależą od czynnika etiologicznego, który je wywołuje, ale zwykle występują wśród nich pieczenie, swędzenie, zaczerwienie i łzawienie oczu.
Zapalenie chemiczne.
Choroba może być także wywołana przez dostanie się do oka kwasu lub zasady. Przy czym zasady są zwykle groźniejsze od kwasów. Łagodniejsze oparzenia powodują zapalenie spojówek, zaś cięższe mogą prowadzić do zmętnienia rogówki. Do ustalenia, że pH odbiega od normy (pH 7–7,2) można użyć papierka lakmusowego. Oko należy przepłukiwać, aż do osiągnięcia pH między 6 a 8. Można zastosować środki znieczulające miejscowo w celu uśmierzenia bólu.
Zapalenie spojówek towarzyszące.
Zapalenia spojówek towarzyszące chorobom ogólnym. Występują w przebiegu zespołów skórno-śluzówkowych (np. rumienia wielopostaciowego, ocznej pęcherzycy rzekomej).
Zapalenie spojówek towarzyszące innym chorobom.
Zapalenie spojówek może towarzyszyć: odrze, różyczce, śwince, grypie.
Profilaktyka.
W profilaktyce zapalenia spojówek należy:
Leczenie.
W początkowym stadium zapalenia spojówek i podczas łagodnego przebiegu schorzenia zaleca się stosowanie kropli do oczu. Najlepiej wybierać produkty bez konserwantów, które nie działają alergizująco i są bezpieczne również dla osób używających soczewek kontaktowych. W ich składzie często występuje świetlik i nagietek lekarski.
W wypadku zapalenia spojówek o podłożu alergicznym kluczowe jest przerwanie ekspozycji na alergen wywołujący zmiany chorobowe narządu wzroku. Doraźnie można sięgnąć po chłodne kompresy na oczy i sól fizjologiczną bądź krople typu sztuczne łzy do ich przemycia. W wypadku zapaleń ostrych, przewlekłych czy sezonowych zaleca się stosowanie leków przeciwhistaminowych nowej generacji typu bilastyna (o dodatkowym działaniu przeciwzapalnym), które blokują działanie histaminy – mediatora procesów zapalnych. W efekcie lek do 24 godzin od aplikacji znacznie zmniejsza objawy oczne alergicznego zapalenia spojówek typu świąd, łzawienie czy zaczerwienie.
Leczenie ostrego stanu zapalnego spojówki zależy od występujących objawów klinicznych. Konieczna może być pomoc medyczna. Bakteryjne zapalenie spojówek wymaga zastosowania kropli z antybiotykiem lub sulfonamidami. Skracają one czas występowania i nasilenie dolegliwości. W zapaleniu spojówek na skutek nieprawidłowości filmu łzowego podaje się substytuty łez w postaci kropli do worka spojówkowego oraz eliminuje czynniki przyspieszające wysychanie oka. Leczenie alergicznego zapalenia spojówek polega na usunięciu czynnika alergizującego i przyjmowaniu doustnych leków przeciwhistaminowych i przeciwzapalnych. U pacjentów z przewlekłym zapaleniem spojówek stosuje się sterydowe krople do oczu i przynoszące doraźną ulgę „sztuczne” łzy.

</doc>
<doc id="1493164" url="https://pl.wikipedia.org/wiki?curid=1493164" title="Wachta (harcerstwo)">
Wachta (harcerstwo)



</doc>
<doc id="1493166" url="https://pl.wikipedia.org/wiki?curid=1493166" title="Zastęp">
Zastęp

Zastęp – podstawowa jednostka organizacyjna drużyny harcerskiej. Przyjmuje się, że zastęp (w strukturach ZHP) powinien liczyć od 5 do 8 członków. Zastęp prowadzi zastępowy przy pomocy podzastępowego. Chłopcy i dziewczęta skupieni są w osobnych zastępach (wyjątek - tylko w koedukacyjnych drużynach ZHP - stanowi Zastęp Zastępowych, w którego skład wchodzą zarówno zastępowi i zastępowe).
Odpowiednikiem zastępu w gromadach zuchowych jest szóstka (od 4 do 8 osób, w gromadach pracujących systemem szóstkowym) lub gromadka (liczniejsza od szóstki, w gromadach pracujących w systemie zastępów zuchowych), a w niektórych drużynach wędrowniczych – patrol (patrolowy).
W drużynach wodnych i żeglarskich zastęp często nosi miano wachty. Nazwa pochodzi od zmiany, w której pełnili służbę marynarze na statkach, zwanej właśnie wachtą. W skład wachty zazwyczaj wchodzi od 4 do 10 harcerzy, bądź harcerek. Wachta prowadzona jest przez wachtowego.
Atrybuty i obrzędowość zastępu.
Podobnie jak w wypadku drużyn, zastępy posiadają swoje specyficzne cechy, odróżniające je od innych, oraz pozwalające jego członkom identyfikować się z grupą.
Tradycyjnie, każdy zastęp posiada swoją niepowtarzalną nazwę, związaną tematycznie z charakterem działalności lub nazwą drużyny. Ma ona wskazywać członkom cechy, na których rozwój powinni kłaść szczególny nacisk, a także stanowić podstawę pod specyficzną obrzędowość. Ponadto, zastęp może ustalić swój własny znak graficzny, jak godło, herb, totem bądź symbol, odnoszący się do nazwy zastępu.
W wielu drużynach i szczepach, ważnym symbolem suwerenności zastępu jest posiadanie przezeń własnego proporca, o wyglądzie ustalonym przez tradycję jednostki.
W zależności od środowiska i pomysłowości, zastępy mogą przybrać także inne oznaki, takie jak: specyficzny element umundurowania, piosenka (hymn), okrzyk, kronika, skarbiec (własność należącą wyłącznie do zastępu) czy przywitanie członków.
Struktura wewnętrzna.
Struktura zastępów i innych jednostek działających na jego prawach jest jednolita. Jest to niewielka grupa, posiadająca lidera w wieku podobnym do reszty, reprezentującego zastęp na forum rady drużyny, i dowodzącego zastępem.
Zastępowy.
Zastępowy jest odpowiedzialny za funkcjonowanie zastępu, przygotowuje i przeprowadza regularnie zbiórki a także pomaga harcerzom w zdobywaniu stopni i sprawności.
Zastępowymi zostają najczęściej harcerze, którzy posiadają już doświadczenie i wiedzę oraz uczestniczyli w kursie zastępowych i uzyskali stosowny patent. Zazwyczaj posiadają wyższy stopień harcerski i są starsi od harcerzy w swoim zastępie, dzięki czemu są postrzegani przez młodszych jako wzór do naśladowania, a to ułatwia zastępowemu przewodzenie grupą i spaja ją wokół jego osoby. Zastępowy musi odnaleźć się w grupie jako przywódca. To on zachęca swoich harcerzy do działania i tworzy dobrą atmosferę. Zastępowy jest członkiem rady drużyny, jak i również Zastępu Zastępowych.
Spośród innych członków grupy, zastępowego wyróżnia brązowy sznur funkcyjny z węzłem, noszony spod ramienia, przy lewej kieszeni munduru. W Stowarzyszeniu Harcerstwa Katolickiego Zawisza, którego członkowie nie stosują sznurów funkcyjnych, zastępowy ma naszyte dwie białe tasiemki na lewej kieszeni.
Podzastępowy.
Zastępowy wyznacza zazwyczaj swojego zastępcę, zwanego w zależności od tradycji środowiska podzastępowym, czołowym, a także młodszym zastępowym. Jest on prawą ręką zastępowego, zastępuje go w przypadku nieobecności, a nierzadko przygotowuje się do przejęcia w przyszłości przywództwa nad grupą.Może brać udział w zebraniach RD i ZZ.
Regulaminową metodą oznaczania podzastępowego w ZHP i ZHR jest brązowy suwak na szarym sznurze funkcyjnym noszonym spod ramienia. Mimo to, w niektórych środowiskach aby odróżnić go od innych funkcyjnych, oznacza się go w inny sposób (np. nie jednym, a dwoma suwakami). W FSE czołowi noszą na lewej kieszeni pojedynczą, białą tasiemkę przebiegającą pod krzyżem harcerskim.
Inne funkcje.
Zastępy mogą także w zależności od obrzędowości i aktualnych potrzeb, powoływać członków na inne funkcje, takie jak kronikarz, skarbnik, webmaster, chorąży czy sanitariusz. Funkcje te w ZHP oznacza się również brązowym suwakiem na szarym sznurze. W SHK inne funkcje oznaczane są plakietkami (inna dla każdej funkcji) naszytymi nad prawą kieszenią.

</doc>
<doc id="1493168" url="https://pl.wikipedia.org/wiki?curid=1493168" title="Ruch postępowy bryły sztywnej">
Ruch postępowy bryły sztywnej

Ruch postępowy bryły sztywnej jest to taki ruch, w którym każdy z punktów bryły porusza się po takim samym torze w tym samym czasie. Tor ten może mieć dowolny kształt (nie musi być prostoliniowy). 
W ruchu postępowym wszystkie punkty bryły poruszają się w danym momencie z jednakowymi prędkościami i przyspieszeniami. Tory ruchu dla wszystkich punktów są w tym ruchu takie same (czerwone linie na animacji). Rezultatem ruchu postępowego bryły sztywnej po dowolnym ustalonym czasie "t" jest przesunięcie równoległe bryły (translacja), co oznacza, że po tym czasie każdy punkt bryły zostaje przesunięty o ten sam wektor (niebieskie wektory na animacji). 
Poza ruchem postępowym bryła może wykonywać ruch obrotowy wokół osi stałej lub chwilowej. Dowolny ruch bryły sztywnej można opisać jako złożenie (superpozycję) ruchu postępowego i obrotowego.

</doc>
<doc id="1493170" url="https://pl.wikipedia.org/wiki?curid=1493170" title="Pancerz lamelkowy">
Pancerz lamelkowy



</doc>
<doc id="1493171" url="https://pl.wikipedia.org/wiki?curid=1493171" title="Zbroja lamelkowa">
Zbroja lamelkowa

Zbroja lamelkowa (zbroja płytkowa) – zbroja składająca się z wielu połączonych ze sobą płytek (lamelek), wywodząca się ze zbroi łuskowej.
Przypuszczalnie wynaleźli ją i rozpowszechnili Asyryjczycy w pierwszej połowie ostatniego tysiąclecia p.n.e. Zbudowana była z setek podłużnych płytek – lamelek, niekiedy w górnej części zaokrąglonych (stosunek ich długości do szerokości wynosił często 5:1). Płytki wykonywane były z żelaza, brązu, skóry lub rogu. Każda miała 8-12 niewielkich otworów u dołu, u góry, po bokach i na środku, między którymi przewlekano skórzane rzemienie, sznurki lub drut i w odpowiedni sposób (odmienny dla różnych kultur) łączono z sąsiednimi płytkami w rzędy. Długość owych rzędów zależała od tego, które miejsce miało być chronione. Rzędy te następnie łączono wertykalnie tak, że zachodziły na siebie górnymi krawędziami. To rozwiązanie konstrukcyjne i brak integralnego podkładu skórzanego czy tekstylnego różniło pancerz lamelkowy od łuskowego. Rozcięcie umożliwiające jego założenie znajdowało się z przodu lub po bokach. Pancerz miewał różną długość, mógł też posiadać rękawy.
Tego typu pancerze można zobaczyć na asyryjskich reliefach bitewnych z Niniwy i Nimrud ukazujących przewagi Asurnasirapli i Aszurbanipala (VIII wiek i VII wiek p.n.e.). Używali ich Egipcjanie oraz ciężkozbrojni jeźdźcy katafrakci. Szybko się rozpowszechniły, wielką popularność zyskały również w centralnej Azji. Ich użytkownikami byli jeźdźcy konni armii koczowniczych – zwłaszcza: Awarowie, Scytowie, Sarmaci, Mongołowie oraz Słowianie wschodni.
Prostota konstrukcji przy równoczesnej dobrej ochronie spowodowały, że spotykana była na terenie Azji, jak i Europy, głównie wschodniej.

</doc>
<doc id="1493176" url="https://pl.wikipedia.org/wiki?curid=1493176" title="Ziemia jako czynnik produkcji">
Ziemia jako czynnik produkcji



</doc>
<doc id="1493178" url="https://pl.wikipedia.org/wiki?curid=1493178" title="Ziemia (ekonomia)">
Ziemia (ekonomia)

Ziemia – w ekonomii jeden z trzech czynników produkcji - pozostałe dwa to praca oraz kapitał. Posiadanie ziemi umożliwia dostęp do złóż cennych minerałów i kopalin, daje korzyści z tytułu posiadania miejsca (przestrzeni) na budowę, miejsce składowania i inne użytkowanie. Przede wszystkim ziemia wykorzystywana rolniczo jest źródłem renty pierwotnej w gospodarstwach i przedsiębiorstwach rolnych. Odgrywa tam podwójną rolę, jest miejscem produkcji i jednocześnie czynnikiem produkcji. 
Cechy szczególne ziemi:
Czynniki wpływające na wydajność produkcyjno-ekonomiczną rejonu lub konkretnego gospodarstwa rolnego:
Ziemia w przedsiębiorstwie rolniczym jest czynnikiem produkcji, który ma własną zdolność produkcyjną, noszącą nazwę żyzności naturalnej. Rzeczywista wydajność z jednostki powierzchni gleby jest nazywana urodzajnością. Zależy ona od żyzności gleby, ale w znacznej mierze od czynników środowiska (na Syberii ziemia może być bardzo żyzna ale mimo to jej urodzajność ze względu na klimat będzie minimalna) a także od działalności człowieka, który stosując prawidłową agrotechnikę i rodzaj działalności może ją znacznie powiększyć. I przeciwnie, błędy w technologii użytkowania, zwłaszcza dotyczące płodozmianu, mogą spowodować zmęczenie gleby, przejawiające się spadkiem plonów z powodu jednostronnego wyczerpania gleby ze składników pokarmowych oraz wzrostu występowania agrofagów. 
Posiadanie ziemi przez wieki było podstawą dobrobytu i źródłem przywilejów społecznych. Stąd bierze się emocjonalne przywiązanie do ziemi zwanej [ojcowizną a w szerszym ujęciu ojczyzną. Konflikty o ziemię są jedną z najważniejszych przyczyn wojen. Ziemia zgromadzona w rękach niewielkiej liczby właścicieli, jest zwykle podstawą wyzysku i upośledzenia ekonomicznego pozostałych członków społeczeństwa. Sytuacja taka jest zwykle źródłem poważnych napięć społecznych. Ich rozwiązaniem jest przeprowadzenie przez państwo reformy rolnej. Ziemia odbierana jest właścicielom ziemskim i przekazywana jej użytkownikom. Zgodnie z Powszechna Deklaracja Praw Człowieka osoby tracące grunty powinny otrzymać za nie odszkodowanie.
Ilość ziemi jest stała, więc jej cenę w normalnych warunkach stabilnego państwa reguluje popyt i podaż oraz specjalne regulacje prawne (np. pewne warstwy społeczne, obcokrajowcy mogą być objęci zakazem posiadania ziemi). W Unii Europejskiej istnieje wolność obrotu ziemią. Każdy obywatel UE może kupić dowolny grunt leżący w jej granicach, niezależnie od swojej narodowości. Ziemia jako źródło dochodu podlega opodatkowaniu w cyklu rocznym zwanemu podatkiem rolnym a jeśli znajdują się na niej zabudowania podatkiem od nieruchomości (jest to jakby kara za wyłączenie ziemi z produkcji rolnej, mająca racjonalizować budownictwo). Podstawą wyznaczania podatku gruntowego jest urodzajność gleby wyznaczana na podstawie jej klasy bonitacyjnej.

</doc>
<doc id="1493180" url="https://pl.wikipedia.org/wiki?curid=1493180" title="Sokołów (powiat opoczyński)">
Sokołów (powiat opoczyński)

Sokołów – wieś w Polsce położona w województwie łódzkim, w powiecie opoczyńskim, w gminie Paradyż.
Prywatna wieś szlachecka, położona była w drugiej połowie XVI wieku w powiecie opoczyńskim województwa sandomierskiego. W latach 1975–1998 miejscowość należała administracyjnie do województwa piotrkowskiego.
Wierni Kościoła rzymskokatolickiego należą do parafii Przemienienia Pańskiego w Wielkiej Woli.

</doc>
<doc id="1493181" url="https://pl.wikipedia.org/wiki?curid=1493181" title="Zmienna (matematyka)">
Zmienna (matematyka)

Zmienna – symbol oznaczający wielkość, która może przyjmować rozmaite wartości. Wartości te na ogół należą do pewnego zbioru, który jest określony przez naturę rozważanego problemu. Zbiór ten nazywamy zakresem zmiennej.
Przeciwieństwem zmiennej jest stała – wielkość, której wartość nie może się zmieniać – konkretna liczba, wektor, macierz.
W logice zmienna, właściwie symbole zmienne stanowią drugi obok symboli stałych typ znaków charakteryzujących alfabet języka teorii sformalizowanej.
Pojęcie zmiennej jest także fundamentalne w rachunku różniczkowym i całkowym. Zazwyczaj, funkcja formula_1 wiąże dwie zmienne, formula_2 i formula_3 reprezentujące odpowiednio wartość i argument funkcji. Termin „zmienna” pochodzi od faktu, że kiedy argument "zmienia się", to wartość również odpowiednio się "zmienia".
W informatyce, zmienną określa się nazwę reprezentującą pewną wartość znajdującą się w pamięci komputera.
Geneza pojęcia.
Pod koniec XVI wieku, François Viète wysunął ideę reprezentowania znanych liczb i niewiadomych za pośrednictwem liter, współcześnie nazywanych zmiennymi, i przeprowadzania na nich obliczeń na takich samych zasadach jak na liczbach, by ostateczny wynik otrzymać poprzez proste podstawienie. Viete używał spółgłoski dla znanych wartości, a samogłosek dla niewiadomych.
W 1637 roku, Kartezjusz po raz pierwszy zastosował konwencję używania formula_4 dla niewiadomych, a formula_5 dla stałych. Nazewnictwo to, w przeciwieństwie do nazewnictwa Viete’a, jest wciąż powszechnie stosowane.
Również w XVII wieku, Isaac Newton i Gottfried Wilhelm Leibnitz niezależnie rozwinęli rachunek różniczkowy i całkowy, który w zasadzie polega na rozważaniu, jak infinitezymalna zmiana "zmiennej wielkości" powoduje odpowiednią zmianę innej wielkości, która jest funkcją pierwszej zmiennej (wielkości). W XVIII wieku, Leonhard Euler usystematyzował notację rachunku różniczkowego i całkowego, wprowadzając notację formula_1 dla funkcji formula_7 jej zmiennej formula_8 i wartości formula_2. Do końca XIX wieku, słowo "zmienna" było używane praktycznie wyłącznie w kontekście argumentów i wartości funkcji.
W drugiej połowie XIX wieku, Karl Weierstrass zastąpił intuicyjne pojęcie granicy formalną definicją. Dawna intuicja brzmiała: „kiedy "zmienna" formula_8 zmienia się i dąży do formula_11 to formula_12 dąży do formula_13”. Weierstrass wprowadził precyzyjną definicję nie posługując się pojęciem „zmienności” i „dążenia”: formula_14.
To „statyczne” sformułowanie doprowadziło do współczesnego pojęcia zmiennej, jako symbolu reprezentującego matematyczny obiekt, który albo jest niewiadomy (np. w równaniu), albo może być zastąpiony dowolnym elementem danego zbioru (np. we wzorze).
Notacja.
W matematyce zmienne zazwyczaj zapisuje się używając pojedynczej litery, często również z indeksem dolnym, np. formula_15 Indeks ten może być liczbą, inną zmienną formula_16 słowem lub jego skrótem (formula_17 lub formula_18) czy wyrażeniem matematycznym. Można też spotkać zmienne nazwane używając kilku liter i cyfr.
Według konwencji wprowadzonej przez Kartezjusza w XVII wieku, początkowe litery alfabetu, np. formula_19 formula_20 formula_21 używa się do nazwania znanych wartości, współczynników i parametrów, natomiast litery z końca, np. formula_3 formula_23 formula_24 oraz t – do określenia niewiadomych i zmiennych w funkcjach.
Dla przykładu, ogólne równanie funkcji kwadratowej można zapisać następująco: formula_25 gdzie formula_19 formula_27 i formula_21 są współczynnikami (nazywanymi także stałymi, gdyż są funkcjami stałymi), a formula_8 jest zmienną funkcji.
Poszczególne gałęzie i zastosowania matematyki często mają też własne konwencje co do nazywania zmiennych. Zmienne o podobnych rolach i znaczeniach często są przypisane kolejnym literom alfabetu lub tej samej literze z różnymi indeksami. Przykładowo, trzy osie w trójwymiarowym układzie współrzędnych, są zwyczajowo nazywane formula_3 formula_23 formula_32 W fizyce, nazwy zmiennych głównie zależą od wielkości fizycznej, którą opisują.
Poniżej znajdują się często spotykane konwencje:

</doc>
<doc id="1493182" url="https://pl.wikipedia.org/wiki?curid=1493182" title="Udar słoneczny">
Udar słoneczny



</doc>
<doc id="1493183" url="https://pl.wikipedia.org/wiki?curid=1493183" title="Udar cieplny">
Udar cieplny

Udar cieplny – potencjalnie śmiertelny stan chorobowy wywołany nagłym wzrostem temperatury ciała powyżej 40 °C (według innych źródeł powyżej 40,6 °C), co prowadzi do dysfunkcji układu nerwowego i innych narządów.
Wyróżnia się udar cieplny klasyczny (najczęściej występujący u starszych pacjentów lub u osób z innymi predyspozycjami podczas fal gorąca) i wysiłkowy (występujący u osób ciężko trenujących lub pracujących w gorącym i wilgotnym środowisku).
Patogeneza.
Patogeneza udaru cieplnego nie jest dokładnie poznana. Podejrzewa się, że hipertermia jedynie doprowadza do dalszych zmian, jakimi są zespół ogólnoustrojowej reakcji zapalnej (SIRS) i rozsianego wykrzepiania wewnątrznaczyniowego (DIC). W chorobie może mieć znaczenie także endotoksemia, podwyższona produkcja tlenku azotu, działanie cytokin oraz zaburzenia w obrębie układu odpornościowego i pokarmowego.
Do choroby predysponują czynniki środowiskowe i genetyczne, otyłość, zażywanie leków oraz zły stan zdrowia. Udarowi często ulegają też żołnierze podczas operacji wojskowych.
Zasugerowano powiązanie choroby ze złośliwą hipertermią.
Objawy.
Początkowy zespół objawów, nazywany kurczami cieplnymi, objawia się bolesnymi kurczami mięśni brzucha, kończyn lub pleców. Następnie pojawia się osłabienie cieplne, którego objawy to złe samopoczucie, nudności, ból głowy, silne pocenie się, blada i chłodna skóra, zawroty głowy i kurcze mięśni. Później choroba przechodzi w udar cieplny. Do jego objawów zalicza się skrajne zmęczenie, nudności, wymioty, biegunkę, zaczerwienienie twarzy i gorącą, suchą skórę, zawroty głowy, nieskoordynowane ruchy, splątanie, majaczenie, drgawki, a czasami nawet śpiączkę. Może on prowadzić do ostrej niewydolności wątroby, nerek, oddechowej lub nawet wielonarządowej, encefalopatii, rabdomiolizy, zaburzeń rytmu serca, udaru niedokrwiennego mózgu (rzadko), zespołu rozsianego wykrzepiania wewnątrznaczyniowego i ostatecznie do śmierci.
Badanie krwi może wykazać podwyższony hematokryt i stężenie hemoglobiny, erytrocytozę, leukocytozę, cechy DIC (trombocytopenię i zaburzenia krzepnięcia), hipernatremię, hipokalcemię, hipofosfatemię i hiperkaliemię (początkowo hipokaliemię), zwiększenie aktywności kinazy kreatynowej, dużą lukę anionową i cechy niewydolności nerek i wątroby. Badaniem moczu można wykryć białkomocz, krwinkomocz oraz mioglobinurię.
Pierwsza pomoc.
Łagodną chorobę można wyleczyć odpoczynkiem i nawadnianiem doustnym. Przy wyczerpaniu cieplnym chorego powinno przenieść się do chłodnego pomieszczenia, ściągnąć jego ubranie, podawać chłodną wodę doustnie i chłodzić, skraplając letnią wodą, stosując wilgotne okłady lub okłady z lodu albo zanurzanie w zimnej wodzie (przy czym należy mieć na uwadze, że stosowanie bardzo zimnych okładów i lodu doprowadza do obkurczenia naczyń krwionośnych, a w konsekwencji do ograniczenia ich zdolności do oddawania ciepła). W przypadku udaru cieplnego należy natychmiast zacząć chłodzić chorego (nie doprowadzając do spadku temperatury ciała poniżej 38 °C) i wezwać pogotowie ratunkowe. Jeśli chory nie jest w stanie połykać, nie należy zmuszać go do picia. Do zapamiętania zasad pierwszej pomocy przy chorobie służy anglojęzyczny akronim FIRE:
Rozpoznanie.
Udar cieplny rozpoznaje się na podstawie objawów, badania przedmiotowego i historii pacjenta.
Leczenie.
Leki przeciwgorączkowe są nieskuteczne. Chorobę leczy się, podając dożylnie płyny w temperaturze pokojowej (co jednocześnie wyrównuje towarzyszące odwodnienie), obniżając temperaturę ciała oraz stosując leczenie podtrzymujące. Proponowana jest także technika selektywnego chłodzenia mózgu.
Rokowanie.
Śmiertelność pełnoobjawowego udaru cieplnego wynosi średnio 40%. Wiąże on ze sobą ryzyko trwałego uszkodzenia układu nerwowego. Prawdopodobieństwo śmierci zwiększa się przy wystąpieniu zaburzeń świadomości, hipoglikemii, wydłużonego czasu protrombinowego i czasu kaolinowo-kefalinowego. Długi czas przed przewiezieniem do szpitala, podwyższony poziom kreatyniny w osoczu, drgawki i otyłość rokują niekorzystnie.

</doc>
<doc id="1493185" url="https://pl.wikipedia.org/wiki?curid=1493185" title="Matthew Pinsent">
Matthew Pinsent

Sir Matthew Clive Pinsent (ur. 30 października 1970 w Holt) – brytyjski wioślarz, czterokrotny złoty medalista olimpijski.
W 1990 zaczął pływać w jednej łodzi ze Steve'em Redgrave'em. Był już wówczas medalistą mistrzostw świata, w następnych latach razem zdominowali rywalizację w tej osadzie, sięgając m.in. po dwa złota igrzysk olimpijskich. Po olimpiadzie w Atlancie "przesiadł" się do czwórki i wywalczył kolejne dwa złote medale igrzysk. Po IO 04 zakończył karierę. Łącznie zdobył 10 złotych krążków mistrzostw świata.

</doc>
<doc id="1493186" url="https://pl.wikipedia.org/wiki?curid=1493186" title="Topola włoska">
Topola włoska

Topola włoska ("Populus nigra" L. 'Italica') – wyhodowana męska odmiana topoli czarnej, uzyskana w XVIII wieku w Lombardii we Włoszech. Jest uprawiana na terenie całej Europy.
Biologia.
Jest rozmnażana wegetatywnie, przez co żyje relatywnie krócej w porównaniu do rozmnażanych z siewu topól czarnych. Wzrost ustaje w wieku ok. 60 lat. Rzadko spotykane są okazy ponad 80-letnie. W dobrych warunkach rośnie bardzo szybko (2,5 m/rok). W gorszych siedliskach rośnie wolniej i zamiera od wierzchołka po upływie kilkudziesięciu lat. Kwitnie od marca do kwietnia, przed rozwojem liści. 
Najokazalsze topole włoskie w Polsce rosną w Bolechowicach, Radomsku, Łodzi, Wrocławiu i Poznaniu.
Zmienność.
Prawidłowo topolą włoską nazywana jest męska odmiana uprawna 'Italica'. Wszystkie wywodzące się od niej mieszańce tworzą grupę zbiorczą o nazwie 'Pyramidalis' ("Populus nigra" 'Pyramidalis'), w skład której (oprócz standardowej 'Italica') wchodzą:
Zastosowanie.
Roślina ozdobna: używana głównie do nasadzeń przy drogach i w parkach, dawniej w terenach osiedlowych. Cechuje się efektowną sylwetką i żółtym jesiennym zabarwieniem liści. Jest drzewem odpornym na działanie silnych wiatrów, dzięki mocnej nasadzie pnia, wąskim pokroju i stabilnych rozwidleniach konarów.

</doc>
<doc id="1493187" url="https://pl.wikipedia.org/wiki?curid=1493187" title="Ekorozwój">
Ekorozwój



</doc>
<doc id="1493189" url="https://pl.wikipedia.org/wiki?curid=1493189" title="Zrównoważony rozwój">
Zrównoważony rozwój

Zrównoważony rozwój, trwały rozwój, trwały i zrównoważony rozwój, ekorozwój, także ogólniej: zrównoważoność – doktryna ekonomii, zakładająca jakość życia na poziomie, na jaki pozwala obecny rozwój cywilizacyjny, w przeciwieństwie do „żelaznej reguły ekonomii” Malthusa. Ideę zrównoważonego rozwoju streszcza pierwsze zdanie raportu WCED z 1987 r. – "Nasza wspólna przyszłość": „Na obecnym poziomie cywilizacyjnym możliwy jest rozwój zrównoważony, to jest taki rozwój, w którym potrzeby obecnego pokolenia mogą być zaspokojone bez umniejszania szans przyszłych pokoleń na ich zaspokojenie”.
Raport ów dostrzega, że cywilizacja osiągnęła poziom dobrobytu możliwy do utrzymania pod warunkiem odpowiedniego gospodarowania. Model takiej gospodarki zakłada odpowiednio i świadomie ukształtowane relacje pomiędzy wzrostem gospodarczym, dbałością o środowisko (nie tylko przyrodnicze, ale także sztuczne – wytworzone przez człowieka) oraz jakością życia (w tym zdrowiem człowieka). Doktryna zrównoważonego rozwoju dąży do sprawiedliwości społecznej poprzez m.in. ekonomiczną i środowiskową efektywność przedsięwzięć zapewnioną m.in. przez ścisły rachunek kosztów produkcji, rozciągający się również w bardzo złożony sposób na zasoby zewnętrzne (iiSBE). Szerokie zastosowanie w ekonomii zrównoważonego rozwoju ma teoria dobra publicznego.
Rozwój pojęcia.
Pojęcie zrównoważonego rozwoju pochodzi pierwotnie z leśnictwa, a stworzone zostało przez Hansa Carla von Carlowitza. Oznaczało ono pierwotnie sposób gospodarowania lasem polegający na tym, że wycina się tylko tyle drzew, ile może w to miejsce urosnąć, tak by las nigdy nie został zlikwidowany, by mógł się zawsze odbudować.
Koncepcja zrównoważonego rozwoju była na początku XIX wieku propagowana przez wszystkie niemieckie Wyższe Szkoły Leśne. Niemieckie leśnictwo cieszyło się wówczas dużym uznaniem na całym świecie, w związku z czym pojęcie to zostało przejęte przez wielu naukowców z innych krajów, od Francji po Włochy. Zostało przetłumaczone na angielski, gdzie była mowa o "Sustained Yield Forestry". Określenie „sustainable” zostało następnie przejęte przez ruch ekologiczny i w latach osiemdziesiątych ponownie wprowadzone do debaty politycznej. Obecnie definicja zrównoważonego rozwoju nie ogranicza się wyłącznie do sfery leśnictwa.
Podstawowe pojęcia (na podstawie Raportu Brundtland).
Dla prawidłowego zrozumienia, czym jest zrównoważony rozwój, kluczowe są dwa pojęcia: koncepcja podstawowych potrzeb oraz idea ograniczonych możliwości, a zwłaszcza wytrzymałości światowego systemu ekologicznego. Definicje tych pojęć brzmią następująco:
Definicja z raportu Brundtland cytowana jest zazwyczaj w skróconej formie. W kręgach specjalistów w małym stopniu dyskutowano do tej pory ideę ograniczonych możliwości. Swój rodowód wywodzi ona ze znanej opinii Klubu Rzymskiego „Granice wzrostu”. Zgodnie z tą opinią, w celu zapewnienia dalszej egzystencji życia na Ziemi i możliwości zaspokajania podstawowych potrzeb wszystkich ludzi i przyszłych generacji, należy zadbać o zrównoważony rozwój wszelkich dziedzin życia i ludzkiej działalności.
W związku z nieścisłościami i niejasnościami definicji zrównoważonego rozwoju, przy opisywaniu tego pojęcia często sięga się do definicji zawartej w normach i dokumentach Narodów Zjednoczonych. Zaletą tego sposobu postępowania jest fakt, że definicja ta jest ważna "per se" i nie musi być dodatkowo uzasadniana. Brzmi ona następująco:
Używając języka ekonomii można powiedzieć, że zgodnie z ideą zrównoważonego rozwoju społeczeństwo powinno żyć, uwzględniając rachunek ciągniony kosztów swoich decyzji.
Zrównoważony rozwój oznacza, że wzrost gospodarczy prowadzi do zwiększania spójności społecznej (w tym m.in. zmniejszania rozwarstwienia społecznego, wyrównywania szans, przeciwdziałania marginalizacji i dyskryminacji) oraz podnoszenia jakości środowiska naturalnego, m.in. poprzez ograniczanie szkodliwego wpływu produkcji i konsumpcji na stan środowiska i ochronę zasobów przyrodniczych.
Zrównoważony rozwój leży w polu zainteresowań wielu organizacji międzynarodowych. Należą do nich m.in.:
Zrównoważony rozwój stanowi ważny element systemu prawa międzynarodowego. Do najważniejszych dokumentów prawnomiędzynarodowych, ujmujących problematykę zrównoważonego rozwoju, należą:
W Polsce zasada zrównoważonego rozwoju zyskała rangę konstytucyjną – została zapisana w art. 5 Konstytucji RP, a definicja zrównoważonego rozwoju znalazła się w ustawie Prawo ochrony środowiska:
Wobec rosnącego znaczenia rozwoju zrównoważonego nauka odpowiedziała wykrystalizowaniem się paradygmatu rozwoju zrównoważonego, oddziałującego na wiele dziedzin i dyscyplin naukowych. Współcześnie paradygmat rozwoju zrównoważonego nie stanowi alternatywy dla nadal dominującego neoliberalnego paradygmatu rozwoju, nie narusza „fundamentów” paradygmatu obowiązującego w ekonomii głównego nurtu, a jedynie go rozszerza i uszczegóławia.
W języku potocznym pojęcie to zyskuje w zależności od kontekstu nieco inne znaczenia: często używane jest jako synonim zachowań „proekologicznych”, zaś w środowiskach biznesowych jest utożsamiane z sukcesem i innowacyjnością.

</doc>
<doc id="1493191" url="https://pl.wikipedia.org/wiki?curid=1493191" title="Stasin (województwo łódzkie)">
Stasin (województwo łódzkie)

Stasin – wieś w Polsce położona w województwie łódzkim, w powiecie opoczyńskim, w gminie Paradyż.
W latach 1975–1998 miejscowość należała administracyjnie do województwa piotrkowskiego.
Wierni Kościoła rzymskokatolickiego należą do parafii Przemienienia Pańskiego w Wielkiej Woli.

</doc>
<doc id="1493192" url="https://pl.wikipedia.org/wiki?curid=1493192" title="Puchar EHF">
Puchar EHF



</doc>
<doc id="1493193" url="https://pl.wikipedia.org/wiki?curid=1493193" title="Embrion">
Embrion



</doc>
<doc id="1493194" url="https://pl.wikipedia.org/wiki?curid=1493194" title="Okres zarodkowy">
Okres zarodkowy



</doc>
<doc id="1493195" url="https://pl.wikipedia.org/wiki?curid=1493195" title="Zarodek">
Zarodek

Zarodek lub z greckiego embrion ("ἔμβρυον") – organizm roślinny lub zwierzęcy (także ludzki) we wczesnym etapie rozwoju zwanym okresem zarodkowym. Okres ten zaczyna się podziałem zygoty i u różnych organizmów kończy w różnym czasie. Zarodek występuje u zwierząt wielokomórkowych produkujących gamety, a więc począwszy od niektórych gąbek i jamochłonów, natomiast o zarodku wśród roślin mówimy począwszy od paprotników (u mszaków dorosłą rośliną jest gametofit, a sporofit nigdy nie jest samodzielny).
Rośliny.
Paprotniki.
U widłaków zygota (w rodni przedrośla) dzieli się na 2 komórki, z których górna przekształca się w wieszadełko (suspensor), natomiast dolna w zarodek. Zarodek początkowo wykształca stopę wrastającą w przedrośle z którego czerpie pokarm. Nad stopą początkowo znajduje się stożek wzrostu, od którego z czasem odróżnicowuje się liścień. Znakiem zakończenia etapu zarodka jest pojawienie się zaczątków korzenia właściwego i jego zetknięcie z ziemią. W tym momencie sporofit jest już całkowicie samodzielnym organizmem.
U paproci bardziej zaawansowanych ewolucyjnie, np. u paprotki zwyczajnej, już po dwóch podziałach (4 komórki) wszystko jest ustalone. Z jednej komórki powstaje stopa, z drugiej pierwszy liść, z trzeciej pęd, a z czwartej korzeń. Z chwilą, gdy właściwe organy sporofitu (paprotki) przebiją się na zewnątrz przedrośla, kończy się etap zarodka. Na gametoficie żeńskim tylko jeden sporofit osiąga dojrzałość.
Nasienne.
Wśród roślin nasiennych charakterystycznym etapem rozmnażania generatywnego są nasiona. Jest to forma przetrwalnikowa zarodka rośliny. Zasuszony zarodek, ze zgromadzonym w różnej formie materiałem zapasowym i otoczony łupiną nasienną, u niektórych gatunków może nawet latami czekać na bodziec (najczęściej woda i światło, wcześniejsze przemrożenie itp.) pobudzający go do rozwoju. Wyjście z łupiny nasiennej oznacza koniec etapu zarodkowego.
Nagonasienne.
U nagonasiennych zapłodnienie następuje w silnie uproszczonych rodniach wewnątrz haploidalnego woreczka zalążkowego znajdującego się w zalążku i otoczonego osłonką. Po zapłodnieniu zalążek przekształca się w nasienie. Osłonka tworzy łupinę nasienną (u miłorzębowców mięśnieje i jest miękka). Wnętrze zalążka przekształca się w tkankę zapasową (resztki diploidalnych komórek zalążka wytworzonego przez sporofit oraz haploidalne bielmo pierwotne gametofitu). W rozwoju zarodka sosny zwyczajnej wyróżnia się dwa etapy: etap protozarodka i etap zarodka. Zygota dzieli się czterokrotnie, a nowo powstałe komórki przesuwają się w kierunku wnętrza woreczka (i zalążka). Zamiast jednej komórki zygoty tworzy się 16 ułożonych w czterech warstwach po cztery (koniec etapu protozarodka). Z czterech komórek, które zawędrowały najdalej, tylko jedna (losowo) nie zaprzestanie podziałów i przekształci się w zarodek właściwy, reszta pierwszych komórek zarodków po kilku dalszych podziałach obumrze (ginie ich 7, gdyż w jednym zalążku sosny są dwie rodnie i dwie komórki jajowe). Przedtem jednak te najdalsze komórki się rozłączają i znacznie oddalają zarówno od siebie, jak i od tych położonych nad nimi. Dzieje się tak za sprawą komórek leżących bezpośrednio nad nimi zwanych wieszadełkowymi, silnie rosnących na długość i wciskających komórki zarodkowe w bielmo pierwotne. Dojrzały zarodek sosny składa się z pączka okrywającego wierzchołek wzrostu, kilku liścieni, hipokotylu (części podliścieniowej) oraz małego korzenia. Jest to więc w pełni ukształtowana roślina otoczona gametofitem (bielmem pierwotnym). Podczas kiełkowania organy nowej rośliny zużywają gametofit i wydostają się na zewnątrz, uzyskując samodzielność.
Okrytonasienne.
U okrytonasiennych dwie lub 3 osłonki zalążka, jak poprzednio, przekształcają się w łupinę nasienną, a słupek (zalążnia) w owocnię pełniącą różne dodatkowe funkcje. Nowością jest zjawisko podwójnego zapłodnienia. W wyniku zespolenia komórki centralnej woreczka zalążkowego (wtórne jądro woreczka zalążkowego) z plemnikiem z łagiewki pyłkowej (właściwie jest to kariogamia bo błona komórkowa często powstaje dopiero po połączeniu jąder), powstaje triploidalne bielmo właściwe, pełniące funkcję materiału zapasowego (istnieją nasiona bezbielmowe, np. fasoli, tam bielmo jest zużywane, a materiał zapasowy zgromadzony jest w liścieniach). W wyniku drugiego zapłodnienia powstaje zygota i w efekcie zarodek. U niektórych roślin zarodek może powstać bez udziału komórki jajowej (apomiksja) lub bez zapłodnienia (partenogeneza).
Po raz pierwszy pełny opis embriogenezy zarodka opisał w 1870 roku Hanstein. Na przykładzie zarodków tasznika wykazał, że istnieje pełna determinacja i w każdej fazie rozwoju zarodki tego samego gatunku zachowują się tak samo – ich komórki dzielą się w odpowiedniej kolejności, a nawet w określonej płaszczyźnie.
U okrytozalążkowych etap protozarodka kończy się już po pierwszym podziale. Powstają dwie komórki, z których jedna, skierowana w stronę okienka (micropyle), nazywa się bazalną, a druga, skierowana do wnętrza zalążka, nazywa się apikalną. Dalsze przemiany są bardzo zróżnicowane, nawet w obrębie jednej rodziny mogą zachodzić różnie u poszczególnych gatunków.
U tasznika komórka bazalna przekształca się w wieszadełko, natomiast z komórki apikalnej powstaje cały właściwy zarodek. Niektóre wieszadełka wykształcają haustoria wspomagające proces pobierania substancji odżywczych. Komórka apikalna się dzieli, przy czym w górnej części nowe komórki dzielą się tak, że przybywa ich w poprzek (na grubość), a w dolnej części wzdłuż tak że przybywa ich na długość. W części górnej, do wielokomórkowego wnętrza gorzej przedostają się materiały pokarmowe i tam podziały zachodzą nieco wolniej niż na brzegach.
W ten sposób zarodek przybiera kształt serduszka, zamocowanego częścią korzeniową (przyszłą) na długim wieszadełku. Górne wybrzuszenia „serduszka” przekształcą się w liścienie, a w zagłębieniu ukształtuje się wierzchołek wzrostu. Zarodek rozwija się tak, że w stronę okienka skierowuje zaczątek korzenia (radicula) zakończonego czapeczką. Nad nim wykształca się hipokotyl, następnie jeden (jednoliścienne) lub dwa liścienie (dwuliścienne) i pączek wzrostowy. U storczyków zarodek jest słabo wykształcony z silnie lub całkowicie zredukowanymi liścieniami (brak materiałów zapasowych) i może się rozwijać tylko w symbiozie ze specyficznymi grzybami. U traw zarodek chroniony jest koleoptylem, czyli kilkoma warstwami młodych liści, liścień (scutellum) przylega do bielma i zajmuje się pobieraniem dla zarodka materiału zapasowego. Trawy już w zarodku mają zestaw korzeni przybyszowych (koleoryza).
Różnicowanie na tkanki zaczyna się w obszarze hipokotylu i zachodzi w linii środkowej w dół i w górę: korzeń ⇐ hipokotyl ⇒ epikotyl (część nadliścieniowa). Na tym odcinku wykształca się prokambium przekształcające się następnie, najpierw w łyko, później drewno.
Zwierzęta.
Aż do owodniowców zarodek rozwija się w jaju. Po jego opuszczeniu organizm jest już albo młodocianym osobnikiem dorosłym, albo larwą, przechodzącą kolejne przemiany na drodze do dorosłości. U zwierząt reprezentujących ten poziom ewolucji wszystko, co powstaje z zygoty, uznawane jest za część zarodka.
Pierwouste.
Owady.
Jaja owadów są dużymi komórkami otoczonymi chorionem (skorupka jajowa), o rzeźbie powierzchni dość charakterystycznej (często można ustalić nawet gatunek owada). Wielkość jaj waha się od 0,02 mm długości (u błonkówek) do ok. 10 mm (u prostoskrzydłych). Składane są w różnych miejscach pojedynczo lub w grupach. Składane w grupach mogą być chronione przez kokony jajowe (ooteca, kapsułka jajowa) powstające z wydzielin specjalnych gruczołów płciowych (modliszki i karaczany). U prostoskrzydłych wydzielina ma właściwości klejące i przykleja grudki ziemi, tworząc dla jaj osłonę ziemną, maskującą i zniechęcającą owadożerne.
W chorionie znajduje się okienko (micropyle), przez które w odpowiednim okresie może wniknąć plemnik. Strona mikropyle opuszcza jajowód ostatnia i z tej strony struktura powierzchni chorionu bywa zaburzona, a u wielu gatunków (np. pluskwiaków) tworzy się wyraźne wieczko, zatyczka. Wieczko ułatwia larwie wyjście z jaja. Oprócz wieczka jaja mogą być zaopatrzone w trzoneczki, nawet w znacznych rozmiarów (u złotooka kilkakrotnie dłuższe niż jajo). Od wnętrza chorion wyściela błona zwana osłoną żółtkową.
Ze względu na to, że są to jaja bogato zaopatrzone w żółtko, bruzdkowanie ma charakter nierównomierny. Nowe komórki powstałe w wyniku podziału zygoty wywędrowują na powierzchnię, tworząc jednowarstwową blastodermę (blastula owadów nazywa się periblastula). Następnie w wyniku różnicowania wyodrębnia się strefa zarodkowa (od strony micropyle), intensywnie się dzieląca i tworząca pasek zarodkowy (sznur zarodkowy, prążek zarodkowy lub smuga zarodkowa). Komórki smugi zarodkowej intensywnie się dzielą, w efekcie szybko wyróżnicowuje się ektoderma i słabo zaznaczona endoderma. Również ze smugi zarodkowej, drogą wpuklania, oddziela się grupa komórek, wnika do wnętrza kuli żółtkowej, zakręca i łączy się ze sobą nad miejscem wpuklania. W ten sposób powstaje mezoderma.
Z ektodermy powstają okrywy ciała, otwory gębowy z jelitem przednim i odbytowy z jelitem tylnym, tchawkowy układ oddechowy, znaczna część układu rozrodczego, oraz podłużne pnie nerwowe (konektywy).
Z endodermy powstaje nabłonek jelita środkowego (przez długi czas jego wnętrze wypełnia kula żółtkowa). Mezoderma rozwija się w mięśnie, ciało tłuszczowe, naczynie krwionośne grzbietowe oraz pokrycie gruczołów płciowych. Zaraz po wyodrębnieniu się listków zarodkowych zaczyna się organogeneza. Powstałe mięśnie pomagają wykonywać ruchy ułatwiające wnikanie zarodka do wnętrza żółtka (blastokineza z I etapem zw. katatrepsis).
Zarodek rozwija się, rosnąc najintensywniej w kierunku dotąd nie wykorzystanego żółtka. Najintensywniejszy wzrost zachodzi w tylnej części ciała oraz w prawej i lewej połowie w kierunku, dotychczas niezrośniętego grzbietu. Zarodek u pluskwiaków zagłębia się centralnie do wnętrza (niczym gwóźdź), a u pozostałych owadów zagłębia się powierzchniowo na całej (lub prawie całej) długości od jednego do drugiego bieguna jaja. W wyniku zagłębiania się zarodka blastoderma wrasta w wolne miejsce, zagina się i staje się dwuwarstwowa. Rośnie ze wszystkich stron i z wierzchu zupełnie (lub prawie zupełnie) przykrywa miejsce zagłębiania się zarodka. Powierzchnia blastodermy od strony zarodka tworzy owodnię (amnion), a po stronie zewnętrznej (od wnętrza chorionu) błonę surowiczą – serozę (serosa). W wyniku gwałtownych ruchów ciała zarodek wydostaje się z błon płodowych (blastokineza z II etapem zw. anatrepsis) i swoimi połówkami obejmuje błony i resztę kuli żółtkowej. Teraz następuje zrastanie prawej i lewej strony ciała w części grzbietowej i zamknięcie resztek kuli żółtkowej w jelicie środkowym.
W miarę wydłużania postępuje segmentacja ciała. W miejscu, gdzie u postaci dorosłej będzie przedtułów, tworzy się ośrodek segmentacji, stąd oddzielają się segmenty głowy, a do tyłu segmenty tułowia i odwłoka. W części głowowej najpierw pojawiają się oczy, później czułki i narządy gębowe. W tylnej części pojawiają się zaczątki odnóży. Zarodek najpierw przechodzi etap protopodialny – z segmentów ciała sterczą niesegmentowane wyrostki tzw. odnóża protopodialne. Następnie zarodek wchodzi w stadium polipodialne – wtedy odnóża występują na każdym segmencie, chociaż w niejednakowym stopniu rozwinięte. W trzecim etapie oligopodialnym zachowują się tylko odnóża tułowia i przekształcające się w aparat gębowy odnóża części głowowej. U niektórych owadów występuje tylko pierwsza faza, a u wielu (tych z przeobrażeniem zupełnym) brak fazy drugiej.
W końcu larwa wypełnia całkowicie objętość jaja i gotowa do samodzielnej egzystencji je opuszcza. U wielu owadów opuszczenie jaja może poprzedzać wielomiesięczny okres spoczynku zimowego.
Wtórouste.
Jeżowce.
Pierwsze etapy rozwoju embrionalnego jeżowców są wręcz wzorcowe dla wszystkich zwierząt tkankowych. Opis rozwoju jeżowca pozwala zrozumieć rozwój wyższych organizmów, zwłaszcza że w toku ewolucji powstało u nich wiele modyfikacji zacierających pierwotny plan.
Jaja jeżowców są wewnętrznie zróżnicowane, co ma odzwierciedlenie w przebiegu podziałów po zapłodnieniu. W stadium 16 komórek można wyraźnie wyróżnić 8 komórek bieguna twórczego tzw. mezomerów oraz 8 komórek bieguna odżywczego. Komórki tegoż bieguna są zróżnicowane wielkościowo. Cztery z nich są znacznie większe od mezomerów i te nazywane są makromerami, a pozostałe 4, położone biegunowo, są znacznie mniejsze i te nazywane są mikromerami. Zróżnicowanie wielkościowe komórek utrzymuje się dość długo, tak więc w dalszych etapach dość łatwo można śledzić ich losy. Komórek przybywa, a w środku tworzy się pierwotna jama ciała wypełniona płynem. Celoblastula jeżowców jest regularnie kulista i zbudowana z nieco większych komórek na biegunie odżywczym. Wszystkie komórki celoblastuli są zaopatrzone w ruchliwe rzęski. Gastrulacja zaczyna się pogrubieniem i spłaszczeniem części odżywczej, a na biegunie części twórczej wyrastają długie sztywne wici. Całość przybiera kształt stożkowaty i aktywnie porusza się w przestrzeni wodnej. Mikromery z bieguna odżywczego i komórki leżące nad nimi wsuwają się do wnętrza, tworząc pierwotną dość luźną mezodermę. Następnie wpukleniu ulegają makromery, tworząc palczaste prajelito (tak jakby palec wbić w balonik) z otworem zwanym pragębą (blastoporus). Część komórek najdalej wpuklonych wysuwa wypustki, które przyczepiają się od wnętrza do bieguna twórczego i w wyniku skurczu podciągają prajelito do tegoż bieguna (jest to etap odpowiadający rozwojowo stułbi). Część komórek z tej części prajelita wywędrowuje do wnętrza pierwotnej jamy ciała, tworząc mezodermę wtórną. W tym momencie gastrula składa się z ektodermy utworzonej z komórek potomnych mezomerów; utworzonej z komórek potomnych makromerów entodermy tworzącej prajelito oraz głównie pochodzenia mikromerowego mezodermy w postaci luźno rozmieszczonych komórek, czyli tzw. mezenchymy. Tu w zasadzie kończy się rozwój zarodka jeżowca, a zaczyna rozwój pluteusa – jego larwy. W dalszym etapie w miejscu styku prajelita z biegunem twórczym tworzy się otwór zwany gębą wtórną (gębą właściwą, otworem gębowym). Stąd nazwa całej grupy zwierząt wtórouste. Pobierany przez larwę pokarm trafia do wnętrza ciała przez wtórny otwór gębowy, a wydalany jest przez otwór pragęby będący odtąd, także w życiu dorosłym, odbytem.
Owodniowce.
Począwszy od owodniowców za części zarodka nie uznaje się błon płodowych (to znaczy rozpatruje się je jako osobne byty). U ssaków łożyskowych, okres od podziału zygoty do porodu dzieli się na 2 okresy: okres zarodkowy kończący się w momencie, gdy zarodek ma już wszystkie układy i narządy (oczywiście w stadium początkowym) oraz okres płodowy kończący się porodem. Niektórzy w okresie zarodkowym wyróżniają jeszcze jeden okres, najwcześniejszy, trwający do momentu zagnieżdżenia, zwany okresem jaja płodowego.
Człowiek.
Wkrótce po powstaniu zygota zaczyna się dzielić, rozpoczynając z chwilą pierwszego podziału okres zarodkowy. Zarodek jeszcze w jajowodzie przechodzi stadium moruli (pierwsze 3–4 dni od zapłodnienia) i jako blastula trafia do macicy. Tu „leżakuje” przez następne 3–4 dni, przechodząc stadium blastocysty z maksymalnym blastocelem wewnątrz, a po zaniku osłonki przejrzystej (zona pellucida) w stadium trofoblastu (zmiana funkcjonalna). Komórki na biegunie zarodkowym (zwykle tam, gdzie jest mniej materiałów zapasowych), bardzo szybko się mnożą, tworząc wewnątrz węzeł zarodkowy, a na powierzchni początkowo syncytialny trofoblast. Po uzyskaniu bezpośredniego kontaktu ze śluzówką macicy, zwykle ok. 10–12 dnia od zapłodnienia, trofoblast wżera się w jej miąższ (koniec etapu jaja płodowego) i stopniowo pokrywa się kosmkami (kosmówka kosmata). Macica ze swej strony tworzy doczesną podstawową. Gdy w to miejsce po stronie zarodka dołączą komórki mezodermy (naczynia krwionośne, krew i tkanka łączna), powstanie w 4. tygodniu łożysko typu krwiokosmówkowego (typowe dla gryzoni).
Tymczasem węzeł zarodkowy rozwarstwia się tak, że od strony trofoblastu (tej wgłębiającej się w macicę) pojawia się kolejna przestrzeń wypełniona płynem i na całej powierzchni pokryta ektodermą – to początek owodni. Po stronie blastocysty, pod ektodermą leży drugi listek zarodkowy – endoderma. W tym momencie te dwie, w sumie niewielkie warstwy komórek, stanowią właściwy zarodek w stadium gastruli. W dalszej kolejności pojawiają się komórki mezodermy i wciskają się między warstwę ektodermy a endodermy. Około 15. dnia zarodek ma już trzy listki zarodkowe (zobacz rysunek Różnicowanie listków zarodkowych na tkanki). Endoderma rozwija się, tworząc pęcherzyk żółtkowy wtórny (pusty, gdyż jajo człowieka jest oligolecytalne) oraz omocznię, natomiast owodnia rozrasta się, otaczając zarodek i pozostałe błony płodowe. Tymczasem zarodek rośnie, a przy okazji postępuje różnicowanie tkankowe i organogeneza kończąca się w 8–9 tygodniu, powstaniem szpiku w kości ramieniowej (koniec etapu zarodka, początek etapu płodu, niektórzy kończą tę fazę dopiero w 75 dniu).
Ze względu na niebezpieczeństwo powstania przyszłych wad płodu, należy w tym czasie wykonać profilaktyczne badania na obecność antygenów przeciw cytomegalii, toksoplazmozie oraz różyczce.

</doc>
<doc id="1493203" url="https://pl.wikipedia.org/wiki?curid=1493203" title="Wybory prezydenckie w Azerbejdżanie w 2008 roku">
Wybory prezydenckie w Azerbejdżanie w 2008 roku

Wybory prezydenckie w Azerbejdżanie w 2008 roku odbyły się 15 października. Łącznie wzięło w nich udział siedmiu kandydatów, w tym urzędujący od 2003 prezydent kraju - İlham Əliyev. Do bojkotu wyborów w specjalnie ogłoszonej deklaracji wezwały głównie azerskie partie opozycyjne. Zgodnie z przewidywaniami w głosowaniu zwyciężył İlham Əliyev, jednak obserwatorzy OBWE ocenili wybory jako niespełniające wymogów pluralizmu i demokracji. Pierwsze, wstępne wyniki mówiły, że Əliyev uzyskał 89,4%, jednak po przeliczeniu oficjalnie ogłoszono, że zagłosowało na niego 88,73% wyborców.

</doc>
<doc id="1493210" url="https://pl.wikipedia.org/wiki?curid=1493210" title="Przywileje i immunitety konsularne">
Przywileje i immunitety konsularne

Przywileje i immunitety konsularne – rodzaj przywilejów i immunitetów, które są bardziej ograniczone niż przywileje i immunitety dyplomatyczne. W zasadzie przysługują one tylko w związku z wykonywaniem czynności urzędowych. Dyplomata nie podlega jurysdykcji i władzy miejscowej, natomiast konsul podlega jurysdykcji i władzy państwa przyjmującego. Immunitet konsularny jest więc węższy i niepełny.
Zakres przedmiotowy przywilejów i immunitetów konsularnych.
Państwo przyjmujące powinno traktować funkcjonariuszy konsularnych z należytymi względami, a także chronić ich przed jakimkolwiek zamachem na ich osobę, wolność lub powagę. Urzędnicy konsularni nie korzystają z pełnej nietykalności osobistej, jednakże mogą być zatrzymani lub aresztowani w przypadku popełnienia ciężkiej zbrodni i tylko na mocy postanowienia właściwej władzy sądowej. Mogą oni być pozbawieni wolności tylko w wykonaniu ostatecznego i prawomocnego orzeczenia sądowego. Każdy przypadek aresztowania, zatrzymania lub wszczęcia postępowania karnego przeciwko urzędnikowi konsularnemu wymaga natychmiastowego powiadomienia władz państwa wysyłającego.
Według art. 43 § 1 Konwencji Wiedeńskiej funkcjonariusze konsularni, a także członkowie służby administracyjno-technicznej nie podlegają jurysdykcji władz sądowych i administracyjnych w odniesieniu do czynności wykonywanych w toku pełnienia funkcji konsularnych. Immunitetu nie stosuje się do powództwa w związku z wypadkiem w państwie przyjmującym i ze szkodami spowodowanymi przez pojazd, statek lub samolot.
Członkowie placówki konsularnej mogą być wzywani na świadków w postępowaniu administracyjnym lub sądowym. Nie mają oni jednak obowiązku składania zeznań w sprawach związanych z pełnionymi funkcjami. Funkcjonariusze konsularni korzystają z immunitetu celnego i podatkowego, ale w węższym niż dyplomaci zakresie. Ponadto zwolnieni są od świadczeń osobistych oraz od wszelkiego rodzaju służby publicznej.
Immunitety i przywileje placówki.
Władze państwa przyjmującego nie mogą wkroczyć bez zgody kierownika urzędu do pomieszczeń konsularnych użytkowanych w celach służbowych. Można jednak domniemywać zgodę szefa placówki konsularnej w przypadku pożaru lub innej katastrofy wymagającej szybkiej akcji ratowniczej. Państwo przyjmujące ma obowiązek ochrony pomieszczeń konsularnych przed wszelkim zakłóceniem spokoju placówki lub naruszenia jej powagi.

</doc>
<doc id="1493213" url="https://pl.wikipedia.org/wiki?curid=1493213" title="Aleksander Poplavski">
Aleksander Poplavski



</doc>
<doc id="1493214" url="https://pl.wikipedia.org/wiki?curid=1493214" title="Erik Lærum">
Erik Lærum

Erik Kristian Schive Lærum (ur. 5 sierpnia 1903 w Oslo, zm. 15 listopada 1985) – duński wojskowy (kapitan), nazistowski publicysta oraz działacz młodzieżowy i polityczny, oficer 11 Ochotniczej Dywizji Grenadierów Pancernych SS „Nordland”, a następnie dowódca 13 kompanii SS-Panzergrenadier-Regiment 24 „Danmark” podczas II wojny światowej.
Życiorys.
Był z pochodzenia Norwegiem. Jego rodzina podróżowała po Skandynawii w poszukiwaniu pracy, osiadając ostatecznie w Danii. W 1924 r. Erik Kristian Schive Lærum wstąpił do armii duńskiej. Początkowo służył w piechocie, ale został przeniesiony do artylerii nadbrzeżnej, awansując w 1927 r. do stopnia sekondløjtnanta. W 1932 r., z powodu włączenia oddziałów artylerii nadbrzeżnej do marynarki wojennej, został oficerem tego rodzaju wojsk. W 1936 r. na swój wniosek przeszedł do lotnictwa morskiego, uzyskując stopień kapitana. W lutym 1940 r. rozpoczął szkolenie na oficera sztabowego, przerwane atakiem wojsk niemieckich na Danię 9 kwietnia tego roku. Kapitan E. K. S. Lærum był zafascynowany rządami nazistów w III Rzeszy i ich postępem wojskowym. Kapitulacja wojsk duńskich mocno go przygnębiła. Uważał, że za to odpowiadają kolejne rządy demokratyczne Danii.
W rezultacie w czerwcu 1940 r. wstąpił do Narodowosocjalistycznej Duńskiej Partii Robotniczej (DNSAP) Fritsa Clausena, podejmując jednocześnie kolaborację z Niemcami. W listopadzie tego roku został członkiem młodzieżowej organizacji NSU podporządkowanej DNSAP. Odbywał liczne podróże po okupowanej Danii, propagując idee nazistowskie wśród młodzieży. Był autorem artykułu na temat wychowania młodzieży w duchu nazistowskim. Przywódca DNSAP F. Clausen zaniepokoił się wzrastającą popularnością E. K. S. Læruma, zwłaszcza że ten wykazywał duże ambicje polityczne. W tej sytuacji E. K. S. Lærum we wrześniu 1941 r. został wydalony z DNSAP. Jesienią tego roku próbował bezskutecznie wstąpić ochotniczo do Luftwaffe. W lutym 1943 r. został przyjęty do Waffen-SS. Przeszedł szkolenie w szkole artylerii w Monachium, po czym skierowano go w stopniu SS-Hauptsturmführera do SS-Panzer Artillerie Regiment 11 w składzie 11 Ochotniczej Dywizji Grenadierów Pancernych SS „Nordland”. Pułk był w większości złożony z Duńczyków. 1 lutego 1944 r. przeszedł do SS-Panzergrenadier-Regiment 24 „Danmark”. 1 czerwca tego roku w stopniu SS-Sturmbannführera objął dowództwo 13 kompanii pułku. Brał udział w jego wszystkich walkach na froncie wschodnim, aż do marca 1945 r., kiedy został ranny. Wysłano go na leczenie do Danii.
Po zakończeniu wojny został aresztowany i uwięziony. 20 listopada 1945 r. po procesie skazano go na karę 4 lat więzienia. 6 marca 1946 r. kara została zwiększona do 8 lat więzienia, jednak wyrokiem sądu najwyższego z 6 maja 1947 r. obniżono ją do 4 lat. 11 kwietnia 1948 r. E. K. S. Lærum wyszedł na wolność.

</doc>
<doc id="1493216" url="https://pl.wikipedia.org/wiki?curid=1493216" title="Steve Redgrave">
Steve Redgrave

Sir Stephen Geoffrey Redgrave (ur. 23 marca 1962 w Marlow) – brytyjski wioślarz, wielokrotny medalista olimpijski.
Jest jednym z najbardziej utytułowanych wioślarzy w historii. Na igrzyskach olimpijskich wywalczył łącznie pięć złotych medali, dziewięciokrotnie zwyciężał na mistrzostwach świata. W Los Angeles zwyciężył w czwórce ze sternikiem, cztery lata później wywalczył dwa medale w duecie z Andym Holmesem. Na kolejnych dwóch olimpiadach triumfował wspólnie z Matthew Pinsentem. Ostatnie złoto zdobył w czwórce bez sternika w Sydney, zwyciężając na pięciu igrzyskach z rzędu (w różnych osadach).
Za swoje sportowe osiągnięcia otrzymał tytuł szlachecki.

</doc>
<doc id="1493218" url="https://pl.wikipedia.org/wiki?curid=1493218" title="Konferencja w Zimmerwaldzie">
Konferencja w Zimmerwaldzie

Konferencja w Zimmerwaldzie w 1915 – zorganizowany w dniach 5-8 września 1915 zjazd europejskich działaczy socjalistycznych, zarówno reprezentantów nurtu rewolucyjnego, jak i socjaldemokratów. Głównym celem konferencji była kwestia taktyki organizacji robotniczych w okresie I wojny światowej.
Uczestnicy.
W konferencji w Zimmerwaldzie koło Berna wzięło udział 38 delegatów, reprezentujących organizacje socjalistyczne z Rosji, Niemiec, Włoch, Szwajcarii, Bułgarii, Holandii, Francji, Rumunii, Norwegii oraz z ziem polskich. Już od początku obrad wyraźnie widoczne były różnice światopoglądowe między uczestnikami rozmów, skupionymi wokół Roberta Grimma (umiarkowani) oraz Włodzimierza Lenina (radykałowie).
Przebieg konferencji.
Celem spotkania w Zimmerwaldzie było omówienie taktyki i strategii organizacji socjalistycznych w Europie w czasie trwania wojny. Chociaż wszyscy obecni na zjeździe uważali się za kontynuatorów marksistowskiej tradycji politycznej, był on areną niezwykle ostrych sporów zarówno o ocenę przyczyn wojny, jak i same zasady postępowania organizacji lewicowych. W toku dyskusji grupa skupiona wokół Lenina zaproponowała jako dokument końcowy konferencji manifest, w którym I wojna światowa została uznana za wojnę imperialistyczną, logiczną konsekwencję rozwoju kapitalizmu, natomiast pracownicy najemni w Europie wezwani do porzucenia postawy popierania swojego kraju na rzecz identyfikacji z międzynarodowym proletariatem. Lenin rzucił również hasło "zmiany wojny imperialistycznej w wojnę domową", tj. wykorzystania gwałtownych wydarzeń politycznych na skalę międzynarodową do przeprowadzenia rewolucji socjalistycznych w kolejnych państwach. 
Propozycja przedstawiona przez rewolucyjne skrzydło została odrzucona przez większość uczestników konferencji, reprezentujących nurt socjaldemokratyczny. Grupa ta zaproponowała odrębny manifest, ograniczający się do wyrażenia sprzeciwu wobec wojny. To spotkało się z kolei z ostrym protestem radykałów, którzy stali na stanowisku, iż przy rosnącym niezadowoleniu społecznym i wyczerpaniu wojną w wielu państwach już wkrótce ruch robotniczy może się poważnie zradykalizować, a zadaniem socjalistów jest przedstawić mu wtedy jasny i konkretny program. Ostatecznie uczestnicy konferencji stworzyli kompromisowy dokument, który oprócz potępienia faktu wojny zawierał wezwanie do walki przeciwko imperializmowi, jedności robotniczej i uznawał ostatnich przywódców II Międzynarodówki za zdrajców socjalizmu, zaś kończył się wyrazami solidarności ze wszystkimi socjalistami, których spotkały represje z powodu wystąpień antywojennych. Chociaż tak powstały tekst nie zadowalał w rzeczywistości żadnej ze stron, Lenin był zadowolony z jego brzmienia, gdyż w jego ocenie manifest zawierał wiele cennych treści, a ponadto dyskusje przy jego tworzeniu uzmysłowiły wielu uczestnikom konferencji ogrom różnic praktycznych między socjaldemokratami a rewolucjonistami. 
Uczestnicy konferencji przegłosowali również powstanie nowej Międzynarodowej Komisji Socjalistycznej, która miała kontynuować pracę II Międzynarodówki, realizując program zawarty w manifeście konferencyjnym. Praktyczne znaczenie tej organizacji było jednak znikome. 
Znaczenie.
Konferencja w Zimmerwaldzie, zamiast zjednoczyć ruch socjalistyczny, utrwaliła podział, jaki wytworzył się w nim już w 1914, w momencie wybuchu wojny. Ostrość sporu między zwolennikami rewolucyjnego internacjonalizmu oraz socjaldemokratami (reformistami) uzmysłowiła obydwu stronom faktyczny brak możliwości porozumienia, w jakie wielu działaczy po obu stronach do tej pory wierzyło, oraz pogorszyła stosunki między obydwoma nurtami myśli lewicowej. 
Praktyczna wartość deklaracji zimmerwaldzkich była niewielka. Obydwie grupy uczestników opuszczały bowiem konferencję niezadowolone z brzmienia jej końcowych dokumentów, a w dalszej działalności kierowały się własnymi zasadami politycznymi. Dalszy przebieg wydarzeń w ruchu robotniczym, zwłaszcza rewolucja październikowa, tylko utrwalił ten podział. Należy jednak podkreślić, że realizując własne cele i plany, obie frakcje odwoływały się nie tyle do końcowych decyzji podjętych w Zimmerwaldzie, ile do ogólnego (antywojennego i prorobotniczego) charakteru konferencji. 
W 1935 francuscy trockiści napisali utrzymaną właśnie w tym tonie "Pieśń o Zimmerwaldzie".

</doc>
<doc id="1493219" url="https://pl.wikipedia.org/wiki?curid=1493219" title="Stephen Redgrave">
Stephen Redgrave



</doc>
<doc id="1493220" url="https://pl.wikipedia.org/wiki?curid=1493220" title="Prowincja Hoà Bình">
Prowincja Hoà Bình

Hoà Bình – prowincja Wietnamu, znajdująca się w północnej części kraju, w Regionie Północno-Zachodnim. Graniczy z:
Podział administracyjny.
W skład prowincji Hoà Bình wchodzi dziesięć dystryktów oraz jedno miasto.

</doc>
<doc id="1493237" url="https://pl.wikipedia.org/wiki?curid=1493237" title="Katedra św. Piotra i Pawła">
Katedra św. Piotra i Pawła

W Polsce:
W Czechach:
We Francji:
W Niemczech:

</doc>
<doc id="1493242" url="https://pl.wikipedia.org/wiki?curid=1493242" title="Oudega">
Oudega

Oudega – wieś położona w północnej Holandii, we Fryzji w gminie Gaasterland-Sloten, kilometr na południe od jeziora Fluessen.

</doc>
<doc id="1493249" url="https://pl.wikipedia.org/wiki?curid=1493249" title="Ptasie dinozaury">
Ptasie dinozaury



</doc>
<doc id="1493252" url="https://pl.wikipedia.org/wiki?curid=1493252" title="Bejcowanie">
Bejcowanie



</doc>
<doc id="1493254" url="https://pl.wikipedia.org/wiki?curid=1493254" title="K.u.k. Sappeure">
K.u.k. Sappeure

K.u.k. Sappeure – oddziały saperów c. i k. Armii, sformowane w 1912 na bazie pododdziałów wyłączonych z formacji c. i k. Pionierów.

</doc>
<doc id="1493255" url="https://pl.wikipedia.org/wiki?curid=1493255" title="Edward Simoni">
Edward Simoni

Edward Simoni, właśc. Edward Krok (ur. 7 sierpnia 1959 w Bytomiu) – polsko-niemiecki muzyk grający na fletni Pana, a także kompozytor pieśni tworzonych do gry na tym instrumencie.
W wieku 7 lat rozpoczął naukę gry na skrzypcach i fortepianie w PSM w Bytomiu. W latach 1973–1976 grał na flecie, skrzypcach i fortepianie w jazz-rockowej formacji Rak, którą w 1975 roku współtworzyli z nim: Jan Skrzek (śpiew, harmonijka ustna, organy - wyłącznie na koncertach), Jerzy Klimas (gitara), Bogdan Kisiel (gitara basowa) i Janusz Ziomber (perkusja). Zespół działał przy bytomskim klubie studenckim "Pyrlik". Nagrał dla Polskiego Radia utwory: "Step szaleńca", "Koniokrad" i "Prolog 6". Muzyk od lat mieszka w Niemczech i gra na fletni Pana – obok Gheorghe'a Zamfira uznawany jest za najwybitniejszego panflecistę świata. Współpracował m.in. z Tatjaną Seyffert, Francisco Araizą, Christianem Franke, Michaelem Shepherdem, wielokrotnie występował w telewizji. Jego albumy osiągnęły status złotej i platynowej płyty.

</doc>
<doc id="1493257" url="https://pl.wikipedia.org/wiki?curid=1493257" title="Gondwanatitan">
Gondwanatitan



</doc>
<doc id="1493258" url="https://pl.wikipedia.org/wiki?curid=1493258" title="Ichthyosauria">
Ichthyosauria



</doc>
<doc id="1493259" url="https://pl.wikipedia.org/wiki?curid=1493259" title="Krems">
Krems



</doc>
<doc id="1493260" url="https://pl.wikipedia.org/wiki?curid=1493260" title="Oudemirdum">
Oudemirdum

Oudemirdum – wieś położona w północnej Holandii, we Fryzji w gminie Gaasterland-Sloten.
We wsi znajduje się 14-metrowa wieża obserwacyjna wybudowana w 1953 roku, obecnie najwyższy punkt widokowy w okolicy. 

</doc>
<doc id="1493264" url="https://pl.wikipedia.org/wiki?curid=1493264" title="North Queensland United FC">
North Queensland United FC

North Queensland United FC (założony jako North Queensland Fury FC) – australijski, klub piłkarski z siedzibą w Townsville (Queensland). Założony w 2008 roku; w latach 2009 – 2011 klub występował w rozgrywkach A-League, rozwiązany w 2011 roku. W październiku 2012 roku klub został reaktywowany i przytąpił do rozgrywek National Premier League Queensland, z których wycofał się w 2018 roku.
Historia.
A-League.
Procedura przetargowa.
Pierwsza oferta dla zespołu z Townsville, który miał przystąpić do rozgrywek A-League, pojawiła się po zakończeniu sezonu 2006/2007; wówczas z rozgrywek został wycofany zespół New Zealand Knights FC. Grupa o nazwie Tropical Football Australia złożyła ofertę przystąpienia do A-League, drugim kandydatem do przystąpienia do ligi była oferta złożona przez New Zealand Football. Ostatecznie Football Federation Australia (FFA) postanowiła przyznać licencję zespołowi z Nowej Zelandii – Wellington Phoenix.
Na sezon 2008/2009 FFA planowała zwiększenie liczby zespołów występujących w lidze krajowej. Zaakceptowane zostały dwie oferty Northern Thunder FC (również North Queensland Thunder FC) oraz Gold Coast Galaxy. Obie oferty zostały wstępnie przyjęte na sezon 2008/2009; dodatkowo zespoły, które miały przystąpić do ligi musiały spełnić kryteria finansowe. W dniu 5 marca 2008 roku główny sponsor oferty Northern Thunder FC wycofał się z finansowania. W wyniku zaistniałej sytuacji FFA w dniu 12 marca 2008 podjęła decyzje o zmianie terminu przystąpienia nowych klubów do A-League. Powiększenie ligi zostało zaplanowana na sezon 2009/2010.
W wyniku przesunięcia daty zwiększenia liczby zespołów występujący w A-League, FFA do końca czerwca 2008 roku otrzymała 10 nowych ofert związanych z przystąpieniem drużyn do ligi krajowej. Dwie z nich pochodziły z Townsville. Zostały one złożone przez businesswomen Milissa Fischefr z Melbourne oraz lokalnego biznesmena Don Matheson. Oferta złożona przez Dona Mathesona była kontynuacja oferty Northern Thunder FC otrzymała wstępną licencję na udział w rozgrywkach A-League w dniu 24 lipca 2008 roku. W dniu 28 sierpnia 2008 roku oferta została ostatecznie zaakceptowana przez dyrektora generalnego FFA Bena Buckleya w wyniku spełnienia wszystkich wymogów prawnych.
6 listopada 2008 została zatwierdzona oficjalna nazwa klubu North Queensland Fury FC.
Debiut w A-League nastąpił w 8 sierpnia 2009 roku, na stadionie Willows Sports Complex. North Queensland Fury uległo w debicie drużynie Sydney FC 2:3. Pierwszym szkoleniowcem zespołu z Townsville był Ian Ferguson. W pierwszym sezonie North Queensland zajął 7 miejsce.
Likwidacja.
W drugim sezonie w A-Legue drużynę poprowadził czeski szkoleniowiec Frantisek Straka. 1 marca 2011 roku FFA, nie udzieliła licencji zespołowi North Queensland Fury na kolejny sezon z powodu problemów finansowych. FFA uzasadniło swoją decyzje brakiem odpowiedniego kapitału drużyny na kolejny sezon, który wynosił około 300 tysięcy dolarów amerykańskich zamiast wymaganego kapitału na poziomie 1,5 mln dolarów. Po zakończeniu sezonu 2010/2011 klub został zlikwidowany.
Reaktywacja klubu.
W dniu 3 października 2012 roku klub został oficjalnie reaktywowany, pod nazwą Northern Fury FC; po ogłoszeniu że klub będzie uczestniczył w rozgrywkach National Premier League Queensland od 2013 roku. Reaktywowany zespół zachował stary herb klubowy. W dniu 13 września 2017 roku klub zmienił nazwę na North Queensland United FC oraz zmienił herb i barwy klubowe. W dniu 27 sierpnia 2018 roku do stanowej federacji piłkarskiej Football Queensland wpłynęło oficjalne oświadczenie, że klub North Queensland United rezygnuje z licencji na grę w rozgrywkach National Premier League Queensland.
Rekordy.
Poniżej zaprezentowano rekordy klubu w rozgrywkach A-League.
Najwyższa wygrana:
Najwyższa porażka:
Najwięcej zwycięstw z rzędu:
Najwięcej porażek z rzędu:
Najdłuższa seria bez przegranego meczu:
Najdłuższa seria bez wygranego meczu:

</doc>
<doc id="1493276" url="https://pl.wikipedia.org/wiki?curid=1493276" title="Pawieł Nachimow">
Pawieł Nachimow

Pawieł Stiepanowicz Nachimow (ur. w Gorodoku, zm. w Sewastopolu) – rosyjski admirał – jeden z twórców marynarki rosyjskiej.
Karierę w marynarce wojennej rozpoczął we Flocie Bałtyckiej. Dowodził i wyróżnił się w bitwie pod Navarino w 1827. Od 1834 we Flocie Czarnomorskiej. W czasie wojny krymskiej dowódca rosyjskiej marynarki wojennej i wojsk lądowych podczas oblężenia Sewastopola. W 1853 podczas bitwy pod Synopą rozgromił flotę Imperium Osmańskiego, zatapiając 13 tureckich okrętów i biorąc do niewoli dowódcę floty tureckiej Osmana Paszę. Zginął w 1855 jako dowódca obrony Sewastopola.
W 1944 na jego cześć ustanowiono w ZSRR Order Nachimowa i Medal Nachimowa. Szereg okrętów marynarki rosyjskiej i radzieckiej nosiło imię „Admirał Nachimow”, pod tą nazwą powstała także osobna klasa krążowników.

</doc>
<doc id="1493277" url="https://pl.wikipedia.org/wiki?curid=1493277" title="Le Vieux Cordelier">
Le Vieux Cordelier

"Le Vieux Cordelier" (po polsku: "Stary Kordelier") – gazeta redagowana przez Camille'a Desmoulinsa od 5 grudnia 1793 do 25 stycznia 1794. Łącznie ukazało się sześć numerów gazety, siódmy został przygotowany do druku, lecz nie ujrzał światła dziennego, gdyż Desmoulins (podobnie jak wszyscy dantoniści) został osądzony przez Trybunał Rewolucyjny i zgilotynowany. 
Okoliczności powstania gazety.
Camille Desmoulins nosił się z zamiarem założenia nowej gazety już w połowie roku 1793. Ostatecznie powstała ona po dyskusjach z Georges'em Dantonem i Maksymilianem Robespierre'em, którzy niezależnie od siebie zachęcali Desmoulinsa do większego wykorzystywania swojego dziennikarskiego talentu, jakim Desmoulins wykazał się już w 1789 redagując "Rewolucje Francji i Brabancji". Każdy z wymienionych polityków proponował jednak Desmoulinsowi inną linię polityczną gazety: Robespierre chciał, by Desmoulins skupił się na krytyce hebertystów i odciągał czytelników od redagowanego przez ich przywódcę "Ojca Duchesne", natomiast Danton zamierzał zmienić gazetę w organ polityczny skupionej wokół niego grupy. 
Linia polityczna gazety.
Tytuł "Starego Kordeliera" sugerował utożsamienie się jego linii politycznej z poglądami klubu kordelierów przed jesienią 1793, tj. przed opanowaniem stronnictwa przez ultraradykalnych hebertystów. W pierwszych dwóch numerach gazeta faktycznie skupiła się na polemice z tym ostatnim stronnictwem, przeciw któremu Desmoulins wymierzył znakomicie skonstruowaną diatrybę. Obydwa numery gazety zdecydowanie popierały politykę prowadzoną przez Komitet Ocalenia Publicznego, notabene przed publikacją zostały przeczytane i zaaprobowane przez Robespierre'a. 
W trzecim numerze gazety Desmoulins nagle zmienił ton na antyrządowy, krytykując terror pod płaszczykiem refleksji na temat starożytnego Rzymu. Z kolei numer czwarty uderzał w samą osobę Robespierre'a, wzywał do amnestii powszechnej i do powrotu do "republikańskiej cnoty miłosierdzia", poza zwyczajowymi atakami wymierzonymi w hebertystów. Dalszą krytykę Komitetu Ocalenia Publicznego zawierał numer piąty, w którym Desmoulins równolegle polemizował z przeciwnikami swojego pisma, zarzucającymi mu działanie na szkodę rządu starającego się za wszelką cenę wyprowadzić państwo z kryzysu. Ponownie nieoczekiwanie Desmoulins, krytykując rząd, przestał atakować Robespierre'a, czy wręcz podkreślał jego "cnoty republikańskie". Podobny był ton szóstego numeru. 
Skutki.
"Stary Kordelier" w czasie swojego istnienia należał do najbardziej kontrowersyjnych, a zarazem najlepiej się sprzedających gazet rewolucyjnych. Zwolennicy pisma podkreślali talent autora i odwagę w walce o wartości humanitarne, przeciwnicy zarzucali Desmoulinsowi oderwanie od rzeczywistości i powierzchowność formułowanych ocen. Wydawanie "Starego Kordeliera" przyczyniło się zresztą do śmierci Desmoulinsa, który, gdy gazeta została skrytykowana przez klub jakobinów, odmówił wyparcia się głoszonych w niej poglądów i nadal atakował rząd. 

</doc>
<doc id="1493284" url="https://pl.wikipedia.org/wiki?curid=1493284" title="Hugo Pérez (ur. 1963)">
Hugo Pérez (ur. 1963)

Hugo Ernesto Pérez (ur. 8 listopada 1963 w San Salvadorze) – amerykański piłkarz pochodzenia salwadorskiego grający na pozycji ofensywnego pomocnika.
Kariera klubowa.
Pérez urodził się w Salwadorze. Jego ojciec i dziadek występowali w tamtejszej drużynie FAS Santa Ana. W wieku 11 lat Hugo wyemigrował z rodzicami do Stanów Zjednoczonych, a w latach 80. otrzymał obywatelstwo tego kraju. W 1982 roku podpisał kontrakt z zespołem ligi NASL, Los Angeles Aztecs i grał tam przez niecały rok. Jeszcze 1982 przeszedł do Tampa Bay Rowdies, a w 1983 roku został piłkarzem San Diego Sockers, w którym stworzył linię pomocy m.in. z Kazimierzem Deyną. W 1986 roku na jeden sezon trafił do Los Angeles Heat, a w 1988 roku wywalczył z Sockers mistrzostwo ligi MISL i został wybrany najlepszym graczem sezonu. W San Diego Sockers grał do 1990 roku.
W 1988 roku Pérez trafił na testy do Ajaksu Amsterdam. Ówczesny szkoleniowiec zespołu Johan Cruyff był zainteresowany usługami Hugo, jednak Amerykanin nie dostał zgody na transfer od kierownictwa Sockers. W 1990 roku Cruyff próbował załatwić Pérezowi transfer do włoskiej Parmy, jednak nie dostał pozwolenia na pracę we Włoszech ze względu na niepowołanie do kadry na Mundial w tym kraju. Ostatecznie Hugo trafił do francuskiego Red Star 93, a niedługo potem do szwedzkiego Örgryte IS. W 1992 roku wyjechał do Arabii Saudyjskiej i występował w klubie Al-Ittihad Dżidda. W 1994 roku wrócił do Stanów by grać w Los Angeles Salsa. Jeszcze w tym samym roku wrócił do Salwadoru i przez dwa sezony był piłkarzem FAS Santa Ana. W 1995 i 1996 roku został mistrzem Salwadoru. Po tym ostatnim sukcesie zakończył piłkarską karierę.
Kariera reprezentacyjna.
W 1984 roku Pérez znalazł się olimpijskiej reprezentacji Stanów Zjednoczonych na Igrzyska Olimpijskie w Los Angeles. Amerykanie odpadli jednak po fazie grupowej. W 1988 roku Hugo ponownie zaliczył Igrzyska Olimpijskie, tym razem w Seulu, a Amerykanie ponownie nie wyszli z grupy.
W pierwszej reprezentacji USA Pérez zadebiutował 30 maja 1984 roku w zremisowanym 0:0 towarzyskim spotkaniu z Włochami. W 1994 roku został powołany przez selekcjonera Velibora Milutinovicia do kadry na Mistrzostwa Świata w USA. Tam wystąpił jedynie w przegranym 0:1 meczu 1/8 finału z Brazylią. Ostatni mecz w kadrze narodowej rozegrał w styczniu tamtego roku przeciwko Anglii (0:2). Łącznie wystąpił w niej 73 razy i strzelił 16 goli.

</doc>
<doc id="1493285" url="https://pl.wikipedia.org/wiki?curid=1493285" title="Hugo Ernesto Perez">
Hugo Ernesto Perez



</doc>
<doc id="1493288" url="https://pl.wikipedia.org/wiki?curid=1493288" title="Brachaeluridae">
Brachaeluridae

Brachaeluridae – monotypowa rodzina ryb chrzęstnoszkieletowych z rzędu dywanokształtnych (Orectolobiformes), obejmująca dwa gatunki. Nazwa rodziny pochodzi od połączenia greckich słów: "brachys" – krótki i "oura" – ogon.
Występowanie.
Występują w płytkich wodach przybrzeżnych zachodniego Pacyfiku, wzdłuż wschodniego wybrzeża Australii.
Charakterystyka.
Ciało o długości nie przekraczającej 120 cm u "Brachaelurus waddi". Małe oczy, osadzone na długim pysku. Tryskawki duże. Krótki ogon oraz płetwa odbytowa wysunięta daleko do przodu. 117–142 kręgów.
Ich głównym pożywieniem są małe skorupiaki, mątwy i niektóre ukwiały. Jajorodne, embriony żywią się wyłącznie zawartością pęcherzyka żółtkowego.
Klasyfikacja.
Do Brachaeluridae zaliczany jest rodzaj:
"Brachaelurus"

</doc>
<doc id="1493289" url="https://pl.wikipedia.org/wiki?curid=1493289" title="Charonosaurus">
Charonosaurus



</doc>
<doc id="1493291" url="https://pl.wikipedia.org/wiki?curid=1493291" title="Børge Thorkild Jensen">
Børge Thorkild Jensen

Børge Thorkild Jensen (ur. 31 stycznia 1920 r. w Kopenhadze, zm. 23 maja 1947 r. w Viborgu) – duński funkcjonariusz gestapo, żołnierz SS-Fallschirmjäger-Bataillon 500, a następnie Panzer-Brigade 150 podczas II wojny światowej
Pracował jako cieśla. W 1939 r. wyjechał do pracy w kopalni kriolitu w Ivituut na Grenlandii. Następnie udał się przez Kanadę do USA, gdzie pracował w studiu filmowym Walta Disneya. Próbował bezskutecznie wstąpić zarówno do armii amerykańskiej, jak też kanadyjskiej. W 1941 r. powrócił do okupowanej przez Niemców Kopenhagi. 
Na początku 1943 r. zamieszkał w Hornbæk, gdzie nawiązał kontakt z organizacją "Dannevirke", zajmującą się zabójstwami członków ruchu oporu. Jesienią tego roku wstąpił ochotniczo do Waffen-SS. Przeszedł 2-tygodniowe specjalne przeszkolenie wojskowe dla żołnierzy SS-Jagdverbände w zamku Friedenthal pod Oranienburgiem. Następnie powrócił do Kopenhagi, rozpoczynając służbę w Gestapo. Na przełomie lat 1943/1944 r. ponownie szkolił się w zamku Friedenthal, tym razem przez 2 miesiące. 15 lutego 1944 r. powrócił do Kopenhagi. Został odkomenderowany do służby w Gestapo w Aalborgu, a następnie w Aarhus. W kwietniu tego roku po raz trzeci trafił na szkolenie do zamku Friedenthal. Stamtąd dostał przydział do SS-Fallschirmjäger-Bataillon 500. W jego szeregach został wysłany do Jugosławii, gdzie walczył z komunistyczną partyzantką. Po rozwiązaniu batalionu w październiku 1944 r., został żołnierzem sławnej Panzer-Brigade 150 pod dowództwem SS-Obersturmbannführera Ottona Skorzeny’ego. W grudniu 1944 r. uczestniczył w niemieckiej ofensywie w Ardenach jako dywersant w amerykańskim mundurze. 
Na początku stycznia 1945 r. dostał urlop, podczas którego powrócił do Danii. W ojczyźnie postanowił zdezerterować i ukrył się na wyspie Ærø. Został jednak schwytany i aresztowany, a następnie wysłany z powrotem na front zachodni. Uczestniczył w walkach do 2 maja 1945 r., kiedy dostał się do niewoli amerykańskiej. Jednakże udało mu się zbiec z obozu jenieckiego, po czym przedostał się do Danii. 1 października zgłosił się do nowych władz duńskich, ale aresztowano go i uwięziono. 7 października 1946 r. po procesie w Aalborgu skazano go na karę śmierci. W grudniu tego roku otrzymał kolejny wyrok śmierci. 12 maja 1947 r. zostały one potwierdzone przez sąd najwyższy. Wyrok został wykonany przez rozstrzelanie 23 maja tego roku w Viborgu.
Linki zewnętrzne.
Biografia Børge Thorkilda Jensena (jęz. duński)

</doc>
<doc id="1493298" url="https://pl.wikipedia.org/wiki?curid=1493298" title="Nidacja">
Nidacja



</doc>
<doc id="1493299" url="https://pl.wikipedia.org/wiki?curid=1493299" title="Zagnieżdżenie">
Zagnieżdżenie



</doc>
<doc id="1493305" url="https://pl.wikipedia.org/wiki?curid=1493305" title="Caricetum acutiformis">
Caricetum acutiformis



</doc>
<doc id="1493307" url="https://pl.wikipedia.org/wiki?curid=1493307" title="Alkoholometr">
Alkoholometr



</doc>
<doc id="1493310" url="https://pl.wikipedia.org/wiki?curid=1493310" title="Epoprostenol">
Epoprostenol



</doc>
<doc id="1493312" url="https://pl.wikipedia.org/wiki?curid=1493312" title="Flolan">
Flolan



</doc>
<doc id="1493313" url="https://pl.wikipedia.org/wiki?curid=1493313" title="Strumycznik zwyczajny">
Strumycznik zwyczajny

Strumycznik zwyczajny ("Osmylus fulvicephalus") – gatunek sieciarki z rodziny strumycznikowatych (Osmylidae). Występuje w strefie umiarkowanej i ciepłej Europy. Jest jedynym występującym w Europie przedstawicielem tej rodziny. W Polsce jest rozprzestrzeniony na obszarze całego kraju.
Dorosłe owady kształtem przypominają złotooki (Chrysopidae), lecz są zupełnie innego koloru. Ich skrzydła są przezroczyste z czarnymi plamkami, ciało czarne, głowa jasnobrązowa. Długość około 20 mm, a rozpiętość skrzydeł 50 mm. 
Imagines pojawiają się od maja do lipca. Są aktywne o zmroku i w nocy. Samice tego gatunku żyją do kilku miesięcy, natomiast samce zaledwie kilka tygodni. 
Strumycznik zwyczajny preferuje gęsto porośnięte tereny zalesione przy brzegach strumieni, starorzeczy, mniejszych rzek oraz inne tego typu siedliska. Zarówno larwy, jak i owady dorosłe są drapieżne. Żywią się małymi bezkręgowcami, głównie ich larwami.

</doc>
<doc id="1493314" url="https://pl.wikipedia.org/wiki?curid=1493314" title="Osorkon Starszy">
Osorkon Starszy

Osorkon lub Osorkon Starszy – faraon, władca starożytnego Egiptu z XXI dynastii z czasów Trzeciego Okresu Przejściowego. Panował prawdopodobnie w latach 985–979 p.n.e. Syn Szeszonka – wodza Ma i Mehitusechet. Pochodził z rodu wodzów plemion libijskich, osiadłych na terenach Delty po okresie wojen z czasów Ramzesa III. Był pierwszym Libijczykiem na tronie egipskim. Według Manethona panował sześć lat jako Król Górnego i Dolnego Egiptu – Osochor. Jego młodszy brat Nimlot, będąc ojcem Szeszonka, późniejszego Szeszonka I dał początek XXII dynastii libijskiej.
Po zakończeniu wojen z plemionami libijskimi, nie mogąc całkowicie wygnać ich z terenów Delty, Ramzes III wyraził zgodę na częściowe osiedlenie się Libijczyków w północnym Egipcie. Z biegiem czasu ludność ta doskonale zasymilowała się z rdzenną ludnością egipską, przejmując ich zwyczaje i religię. Z czasem ludność libijska zajęła głównie miejsce w armii egipskiej, tworząc jej trzon, zwiększając w ten sposób swoje znaczenie i bogactwo. Pod koniec panowania Amenemope i zaraz po jego śmierci wybuchły w północnym Egipcie niepokoje o podłożu narodowościowym i społecznym. Cała społeczność libijska w dążeniu do władzy poparła swego rodaka Osorkona. Na południu poparcie kapłanów Amona uzyskał prawowity następca Amenemope – jego syn Siamon. Jednakże wobec znaczenia i liczebności Libijczyków, kapłani Amona zmuszeni byli do rezygnacji ze swych dążeń.
W czasie rządów Osorkona w całym Egipcie panował chaos. Doszło na masową skalę do rabunków królewskich nekropolii. Celem rabusiów po raz kolejny stała się Dolina Królów. Wywleczono i obrabowano mumie królów niedawno ponownie zabandażowanych i pochowanych. Doszło także do rabunków w królewskiej nekropolii w Tanis, gdzie naruszono grobowiec zaledwie kilka lat wcześniej pochowanego Psusennesa I. Po kilku latach chaosu, rabunków i starć zbrojnych sytuacja stopniowo unormowała się. Libijczycy wycofali się do swych siedzib zapewne w wyniku porozumienia, jakie musiało zostać zawarte. Być może była to ugoda, gwarantująca w przyszłości sukcesję Libijczykowi. Wobec takiej sytuacji, po ustaniu niepokojów władzę objął Siamon.

</doc>
<doc id="1493317" url="https://pl.wikipedia.org/wiki?curid=1493317" title="Kwarantanna (film)">
Kwarantanna (film)

Quarantine – amerykański horror filmowy z 2008 roku, nakręcony przez Johna Ericka Dowdle'a. Jest to amerykański odpowiednik oraz remake hiszpańskiego horroru filmowego "REC". Swoją światową premierę miał 10 października 2008 roku, natomiast w Polsce odbyła się ona 21 listopada.
Obsada.
i inni.
Fabuła.
Reporterka telewizyjna Angela Vidal i jej kamerzysta zamierzają nakręcić dokument o nocnej pracy straży pożarnej. Kiedy straż zostaje wezwana do pewnego budynku, Angela i jej kamerzysta postanawiają pojechać z nimi. Na miejscu okazuje się, że tutejsi mieszkańcy budynku są zarażeni tajemniczym wirusem, zamieniającym ich w krwiożercze bestie. Budynek zostaje zamknięty, a znajdujący się w nim ludzie (w tym Angela, jej kamerzysta oraz strażacy) zostają poddani kwarantannie. Tymczasem zarażeni wirusem ludzie zaczynają atakować tych zdrowych.

</doc>
<doc id="1493318" url="https://pl.wikipedia.org/wiki?curid=1493318" title="Indycar">
Indycar



</doc>
<doc id="1493320" url="https://pl.wikipedia.org/wiki?curid=1493320" title="Treprostynil">
Treprostynil

Treprostynil, treprostinil – organiczny związek chemiczny, syntetyczna pochodna prostacykliny stosowana w leczeniu tętniczego nadciśnienia płucnego. Fizjologiczny efekt treprostynilu polega na wazodylatacji. Głównymi działaniami farmakologicznymi treprostynilu są bezpośrednie rozszerzenie tętnic płucnych i pozostałych naczyń posiadających mięśniówkę gładką oraz hamowanie agregacji płytek krwi. Oprócz bezpośredniego działania na naczynia lek ten hamuje również cytokiny
Mechanizm działania.
Głównym działaniem treprostynilu jest rozszerzenie tętnic płucnych i ogólnoustrojowych. Hamuje także agregację płytek krwi oraz proliferację mięśni gładkich. Jako syntetyczny analog prostacykliny wiąże się on z receptorem prostacykliny, który następnie indukuje wymienione powyżej efekty.
Drogi podawania.
Treprostynil sodu ma formę bezbarwnego roztworu do podawania w ciągłym wlewie podskórnym lub dożylnym. Do iniekcji podskórnej wykorzystywana jest mikroinfuzyjna pompa Apex Micro Sc, połączona kaniulą z wkłuciem podskórnym. Do podawania dożylnego służy w całości implantowana pod skórę, niemal bezobsługowa, pompa LenusPro, której obsługa ogranicza się do napełniania co 3–5 tygodni.
Działania niepożądane.
Występowanie niepożądanych objawów, do których zalicza się zaczerwienienie twarzy, ból głowy, niedociśnienie tętnicze, nudności, wymioty i biegunka, uzależnione jest na ogół od stosowanej dawki treprostynilu i wynikają bezpośrednio z właściwości farmakologicznych prostacyklin.
Działania niepożądane mogą ustąpić w miarę kontynuacji terapii, natomiast, gdy trwają lub nie są tolerowane przez pacjenta, wówczas w celu ich złagodzenia,szybkość infuzji może zostać zmniejszona.
Objawy miejscowe, jak ból i odczyny w miejscu podania infuzji podskórnie, można niwelować lekami działającymi miejscowo. W przypadku znacznego nasilenia uzasadniona wydaje się zmiana formy podawania leku na dożylną i implantacja pompy LenusPro.
Dawkowanie i preparaty.
Leczenie treprostynilem podawanym podskórnie rozpoczyna się od dawki 1–2 ng/kg/min, którą zwiększa się w zależności od nasilenia działań niepożądanych (ból w miejscu podawania, zaczerwienienie skóry, bóle głowy). Optymalna dawka ustalana jest indywidualnie u poszczególnych chorych. U większości waha się od 20 do 80 ng/kg/min. Nie określono dawki maksymalnej, limitowana jest ona jedynie tolerancją chorego.
W Polsce treprostynil występuje w formie roztworu pod nazwą Remodulin w stężeniach 1 mg/ml, 2,5 mg/ml, 5 mg/ml, 10 mg/ml w fiolkach po 20 ml. Producent: Ferrer International.
W Polsce.
Wyniki wieloośrodkowego badania rejestracyjnego, do którego kwalifikowani byli również polscy pacjenci, zostały opublikowane w 2002. Od tego czasu treprostynil jest zarejestrowany jako lek do stosowania w leczeniu tętniczego nadciśnienia płucnego. Obecnie w Polsce z terapii korzysta ponad 120 chorych z TNP; około 17 pacjentów ma implantowaną pompę do terapii dożylnej.

</doc>
<doc id="1493322" url="https://pl.wikipedia.org/wiki?curid=1493322" title="Remodulin">
Remodulin



</doc>
<doc id="1493323" url="https://pl.wikipedia.org/wiki?curid=1493323" title="Połoma">
Połoma

Połoma (776 m n.p.m.) – szczyt w Bieszczadach Zachodnich.
Jest położona w grzbiecie odbiegającym ze Smereka na północ, przez Wysokie Berdo (968 m n.p.m.), Krysową (840 m n.p.m.), Siwarną (924 m n.p.m.) i Bukowinę (911 m n.p.m.). Następnie skręca on na zachód i obniża się na przełęcz Szczycisko (629 m n.p.m.) ograniczającą masyw Połomy od wschodu. Na szczycie grzbiet odbija na północ, biegnąc w kierunku Tołstej (749 m n.p.m.); równolegle do niego, ale nieco na zachód przebiega odbiegająca z wierzchołka boczna odnoga kulminująca w Kiczerze (586 m n.p.m.). Krótkie ramię zwane Czereniną odgałęzia się również nad Szczyciskiem, przebiegając także w kierunku północnym, na wschód od głównego grzbietu masywu. Zachodnie stoki opadają do doliny Solinki, natomiast południowe – jej dopływu Wetliny, mającej tu (obok Skały Maczacza) swoje ujście.
Z południowego zbocza zeszło w 1980 r. w dolinę Wetliny osuwisko, tamując przepływ wody. Powstało w ten sposób osuwiskowe Szmaragdowe Jeziorko, obecnie już zamulone. W miejscu tym, jak również na całym południowym zboczu góry, utworzono rezerwat przyrody Sine Wiry. Północno-zachodnią część masywu obejmuje Ciśniańsko-Wetliński Park Krajobrazowy, zaś północno-wschodnią – Park Krajobrazowy Doliny Sanu. Granice tych trzech obszarów ochrony przyrody zbiegają się na wierzchołku. W dolinie niewielkiego, bezimiennego potoku uchodzącego do Sanu, na północ od grzbietu Czereniny, usytuowana jest zimowa ostoja żubra.
Na grzbietach biegnących na północ od szczytu znajdują się tereny dawnych miejscowości Studenne i Obłazy.

</doc>
<doc id="1493324" url="https://pl.wikipedia.org/wiki?curid=1493324" title="Jimmy Tau">
Jimmy Tau

Jimmy Tau (ur. 23 lipca 1980 r.) - piłkarz południowoafrykański grający na pozycji obrońcy.
Kariera klubowa.
Jimmy zaczynał swoją karierę w prowincjonalnym klubie Basotho Tigers w 1999 roku, grał tam do 2001 roku. Wystąpił w 34 meczach, strzelając 8 goli. Po jakimś czasie zgłosił się po niego klub grający w Premier Soccer League - Maritzburg City. Po udanym sezonie w tym klubie przeszedł do jednego z najlepszych klubów w Afryce - Orlando Pirates. Bronił udanie barw tego klubu przez dwa sezony. W sezonie 2004-2005, stracił miejsce w składzie, a trener Irvin Khoza nie stawiał na niego. Zdecydował się więc na przenosiny do Kaizer Chiefs, gdzie gra do dziś.
Kariera reprezentacyjna.
Jimmy Tau zaczął być regularnie powoływany do reprezentacji jeszcze za kadencji Ephraim Mashaby, ale dopiero za kadencji Stuarta Baxtera, a następnie Carlosa Alberto Parreiry regularnie otrzymywał szanse gry i znalazł się w kadrze na Pucharze Narodów Afryki 2006.

</doc>
<doc id="1493325" url="https://pl.wikipedia.org/wiki?curid=1493325" title="Vito Vandost">
Vito Vandost



</doc>
<doc id="1493326" url="https://pl.wikipedia.org/wiki?curid=1493326" title="Ramat Szelomo">
Ramat Szelomo

Ramat Szelomo – osiedle położone w północnej części Jerozolimy (Zachodnia Jerozolima), w Izraelu. Leży w otoczeniu jerozolimskich osiedli Ramot, Sanhedria i Ramat Eszkol, oraz palestyńskich miasteczek Bet Hanina i Szu’afat.
Historia.
Prawdopodobnie w miejscu tym, w czasach biblijnych znajdował się kamieniołom z którego król Herod Wielki wydobywał bloki kamienne do przebudowy Świątyni Jerozolimskiej.
Podczas wojny sześciodniowej w 1967 okoliczne wzgórza zostały zajęte przez Izraelczyków. Osiedle zostało założone w 1995 przez żydowskich mieszkańców Jerozolimy. Zostało ono nazwane na cześć rabina Szlomo Zalmana Auerbacha. W 2000 żyło tutaj 18 tys. mieszkańców, w większości ortodoksyjnych Żydów.
W czerwcu 2008 Ministerstwo Budownictwa zatwierdziło plan budowy kolejnych 1300 apartamentów w osiedlu Ramat Szelomo.
Edukacja.
W osiedlu znajduje się kilka religijnych uczelni: "Talmud Tora Hemdat HaTora", "Talmud Tora Shira Hadasha" i "Mir Jesziwa".
Komunikacja.
Przy osiedlu przebiega droga ekspresowa nr 1 (Jerozolima–Tel Awiw–Bet ha-Arawa).

</doc>
<doc id="1493327" url="https://pl.wikipedia.org/wiki?curid=1493327" title="Importer">
Importer

Importer – podmiot gospodarczy lub kraj dokonujący importu. Zgodnie z rozporządzeniem REACH importer "oznacza osobę fizyczną lub prawną mającą siedzibę na terytorium Wspólnoty i odpowiedzialną za import".
Na podmiocie gospodarczym sprowadzającym towar lub usługę poprzez granice celną wspólnoty, będącym importerem spoczywają obowiązki wynikające z wprowadzenia towaru do obrotu, są to między innymi:

</doc>
<doc id="1493329" url="https://pl.wikipedia.org/wiki?curid=1493329" title="Caricetum elatae">
Caricetum elatae



</doc>
<doc id="1493333" url="https://pl.wikipedia.org/wiki?curid=1493333" title="Caricetum gracilis">
Caricetum gracilis



</doc>
<doc id="1493335" url="https://pl.wikipedia.org/wiki?curid=1493335" title="Ulica Jana Zamoyskiego w Zamościu">
Ulica Jana Zamoyskiego w Zamościu

Ulica Jana Zamoyskiego – zamojska ulica jednojezdniowa na Osiedlu Jana Zamoyskiego.
Historia.
Ulica ta powstała w II połowie lat 70. XX wieku, pierwotnie jako dojazd do budowanego osiedla o tej samej nazwie.
Nazwa.
Początkowo istniała jako ul. Nowoodrodzenia, jednak w latach 1979 - 1989 pod nazwą ul. B. Bieruta. Od 1989 roku funkcjonuje obecna nazwa.
Obecnie.
Obecnie jest to jedna z ruchliwych i ważniejszych ulic zbiorczych w mieście. Przebiega przy jednym z największych osiedli w Zamościu, łączy się ponadto z Obwodnicą Hetmańską (ul. Legionów). Po południowej i wschodniej stronie ulicy skupia się niemal wyłącznie zabudowa mieszkalna (bloki) osiedla J. Zamoyskiego; podobnie po zachodniej (os. Bohaterów Monte Cassino, os. Zakole). Wśród obiektów położonych przy ul. J. Zamoyskiego są m.in. market Biedronka, szkoły: SP nr 4, Zespół Szkół Ponadpodstawowych nr 3 (dawny "elektryk") oraz Instytut Matematyczno-Przyrodniczy PWSZ. Przy budynku SP nr 4 nad ulicą przebiega kładka dla pieszych. 
Przy skrzyżowaniu z ul. S. Wyszyńskiego znajduje się kościół pw. Matki Bożej Królowej Polski, Muzeum Diecezjalne oraz redakcja Katolickiego Radia Zamość, nowy gmach Sądów Rejonowego i Okręgowego (przeniesionych w 2017 roku), w pobliżu również CH E.Leclerc, a przy Zesp. Szkół Ponadpodst. nr 3 czynna jest publiczna Kryta Pływalnia.
Wzdłuż ulicy - od ronda na skrzyżowaniu z ul. Legionów do ul. S. Wyszyńskiego - przebiega droga dla rowerów.
W pobliżu os. Zakole w 2015 r. powstał jeden z dwóch nowych przystanków kolejowych w Zamościu - Zamość Wschód.

</doc>
<doc id="1493337" url="https://pl.wikipedia.org/wiki?curid=1493337" title="Caricetum ripariae">
Caricetum ripariae



</doc>
<doc id="1493339" url="https://pl.wikipedia.org/wiki?curid=1493339" title="Rijs">
Rijs

Rijs – wieś położona w północnej Holandii, we Fryzji w gminie Gaasterland-Sloten. 
Miejscowość słynie z trzystuletniego lasu zwanego Rijsterbos.

</doc>
<doc id="1493340" url="https://pl.wikipedia.org/wiki?curid=1493340" title="Caricetum rostratae">
Caricetum rostratae



</doc>
<doc id="1493343" url="https://pl.wikipedia.org/wiki?curid=1493343" title="Józef Klicze">
Józef Klicze

Józef Klicze (ur. 10 marca 1898 we wsi Mchy, zginął 14 maja 1920) – podchorąży obserwator Wojska Polskiego II RP, kawaler Orderu Virtuti Militari.
Życiorys.
Urodził się w Wielkopolsce, w zaborze pruskim jako syn Roberta i Marii z Tomaszewskich. Był absolwentem Seminarium Nauczycielskiego w Pile. Powołany w 1917 r. do armii niemieckiej, początkowo przydzielony został do 2 Pułku Artylerii Lekkiej, a w kwietniu 1917 r. został instruktorem w szkole reflektorów w Hanowerze. W październiku 1917 r. został skierowany na front francuski. W 1918 roku przeszedł do lotnictwa i po ukończeniu szkoły lotniczej w Halberstadt, kursu lotników obserwatorów w szkole przygotowawczej w Altenburgu i w Głównej Szkole Lotników Obserwatorów uzyskał dyplom obserwatora. Armię Cesarstwa Niemieckiego opuścił 1 stycznia 1919 r.
Wrócił do Wielkopolski i wziął udział w Powstaniu Wielkopolskim. Po powstaniu jako doświadczony, sprawdzony w polu obserwator został mianowany instruktorem obserwatorem w Szkole Obserwatorów w Ławicy.
20 maja 1920 roku jako ochotnik przybył wraz z 14 eskadrą wywiadowczą na Front Litewsko-Białoruski. Wziął udział we wszystkich akcjach bojowych eskadry. Razem z sierżantem pilotem Władysławem Bartkowiakiem, z którym tworzyli załogę, dokonał wielu bohaterskich czynów. Między innymi: zbombardowania dworca kolejowego w Szepietówce – najważniejszego punktu koncentracyjnego bolszewików na Wołyniu – 90 km za linią frontu czy zbombardowania lotniska bolszewickiego w Krainikach. Wkrótce został dowódcą grupy złożonej z 4 samolotów.
14 maja 1920 roku, pełniąc misję wywiadowczą na samolocie Halberstadt CL.II nad frontem polsko-bolszewickim, stoczył długą walkę powietrzną z samolotem sowieckim pilotowanym przez Aleksieja Szyrynkina. Samolot Klicze i Bartkowiaka został zestrzelony pod Borysowem, grzebiąc załogę. Obaj polscy piloci zostali z honorami pochowani przez lotników bolszewickich.
9 listopada 1920 został pośmiertnie mianowany z dniem 1 sierpnia 1920 podporucznikiem wojsk lotniczych.
Ordery i odznaczenia.
Pośmiertnie za wybitne zasługi dla lotnictwa polskiego Józef Klicze został odznaczony:

</doc>
<doc id="1493344" url="https://pl.wikipedia.org/wiki?curid=1493344" title="Eleocharitetum palustris">
Eleocharitetum palustris



</doc>
<doc id="1493348" url="https://pl.wikipedia.org/wiki?curid=1493348" title="Iridetum pseudacori">
Iridetum pseudacori



</doc>
<doc id="1493353" url="https://pl.wikipedia.org/wiki?curid=1493353" title="Phragmitetum australis">
Phragmitetum australis



</doc>
<doc id="1493355" url="https://pl.wikipedia.org/wiki?curid=1493355" title="Scirpetum lacustris">
Scirpetum lacustris



</doc>
<doc id="1493358" url="https://pl.wikipedia.org/wiki?curid=1493358" title="Zhuchengosaurus">
Zhuchengosaurus

Zhuchengosaurus – rodzaj ornitopoda z rodziny hadrozaurów (Hadrosauridae). Jego nazwa oznacza „jaszczur z Zhucheng”. Obejmuje jeden gatunek – "Zhuchengosaurus maximus". Może być młodszym synonimem gatunku "Shantungosaurus giganteus".
W kredowych (sprzed około 100 mln lat) osadach w okolicach miasta Zhucheng w chińskiej prowincji Szantung odnaleziono szczątki kilku osobników – kości czaszki i kończyn oraz kręgi. Na ich podstawie długość dorosłego dinozaura oszacowano na 16,6 m, a wysokość na 9,1 m, co czyni "Zhuchengosaurus" największym znanym hadrozaurem.

</doc>
<doc id="1493366" url="https://pl.wikipedia.org/wiki?curid=1493366" title="Ruigahuizen">
Ruigahuizen

Ruigahuizen – wieś położona w północnej Holandii, we Fryzji w gminie Gaasterland-Sloten. 
W miejscowości na cmentarzu znajduje się tradycyjny fryzyjski dzwon cmentarny.

</doc>
<doc id="1493367" url="https://pl.wikipedia.org/wiki?curid=1493367" title="Zupaysaurus">
Zupaysaurus



</doc>
<doc id="1493370" url="https://pl.wikipedia.org/wiki?curid=1493370" title="Komturzy dzierzgońscy">
Komturzy dzierzgońscy

Jest to chronologiczna lista komturów zakonu krzyżackiego sprawujących władzę w regionie Dzierzgonia od powstania komturstwa do roku 1334:
Komturzy dzierzgońscy:

</doc>
<doc id="1493371" url="https://pl.wikipedia.org/wiki?curid=1493371" title="Scirpetum maritimi">
Scirpetum maritimi



</doc>
<doc id="1493373" url="https://pl.wikipedia.org/wiki?curid=1493373" title="Flaga Sardynii">
Flaga Sardynii

Współczesna flaga Sardynii jako włoskiego regionu autonomicznego przedstawia czerwony krzyż na białym tle, oraz cztery czarne głowy Maurów, po jednej w każdym z czterech białych pól.
Według hiszpańskiej, pochodzącej z tradycji wersji, symbol czterech głów Maurów został użyty po raz pierwszy podczas święta, którym Piotr I uświetnił zdobycie w 1096 Alcoraz. Według tradycji sardyńskiej, historia symbolu sięga roku 1017, kiedy to papież Benedykt II nadał sztandar z takim symbolem Pizańczykom, którzy pomogli Sardyńczykom odeprzeć siły Saracenów, dowodzone przez Mujahida al-Amiri. Dokumenty historyczne odnotowują jednakże ten symbol po raz pierwszy dopiero w 1281 roku, jako banderę statku flagowego floty Piotra III Aragońskiego. Natomiast pierwszy związek symbolu z Sardynią odnotowano w XIV wieku, jako symbolu Królestwa Sardynii będącego wówczas w konfederacji zwanej Korona Aragońska.
Na początku XVIII wieku głowy na fladze Sardynii zwrócone były w lewo, a bandaże zakrywały oczy Maurów. Flaga została oficjalnie uznana przez Republikę Włoską w 1952, natomiast w 1999 zmieniono jej wzór, odtąd głowy Maurów zwrócone są w prawo, a bandaże opasują ich czoła, tak jak w pierwotnej wersji symbolu.

</doc>
<doc id="1493378" url="https://pl.wikipedia.org/wiki?curid=1493378" title="Sondel">
Sondel

Sondel – wieś położona w północnej Holandii, we Fryzji w gminie Gaasterland-Sloten. 

</doc>
<doc id="1493380" url="https://pl.wikipedia.org/wiki?curid=1493380" title="CASE">
CASE



</doc>
<doc id="1493384" url="https://pl.wikipedia.org/wiki?curid=1493384" title="Kolegiata św. Michała w Ostrowcu Świętokrzyskim">
Kolegiata św. Michała w Ostrowcu Świętokrzyskim



</doc>
<doc id="1493385" url="https://pl.wikipedia.org/wiki?curid=1493385" title="Dominic Cooper">
Dominic Cooper

Dominic Edward Cooper (ur. 2 czerwca 1978 w Londynie) – brytyjski aktor filmowy, telewizyjny, radiowy i teatralny. Występował m.in. jako Sky w komedii muzycznej "Mamma Mia!", oraz w tytułowej roli w serialu "Preacher".
Życiorys.
Wczesne lata.
Urodził się i wychował w Greenwich w Londynie jako syn Julie (z domu Heron), nauczycielki przedszkola, i Briana Coopera, aukcjonera. Miał dwóch braci: Nathana i Simona. Uczęszczał do John Ball Primary School (tutaj uczył się też aktor Jude Law) w Blackheath, a następnie kontynuował naukę w Thomas Tallis School w Kidbrooke. W 2000 roku ukończył London Academy of Music and Dramatic Art. Pracował w kawiarni.
Kariera.
Debiutował w sztuce Marka Ravenhilla "Dom matczynych klapsów Molly" ("Mother Clap’s Molly House", 2001) na deskach londyńskiego National Theatre, gdzie grał w spektaklu "Mroczne materie" ("His Dark Materials") jako Will Parry, sztuce "Męska historia" ("The History Boys", 2005) jako Dakin czy tragedii Jeana Baptiste Racine "Fedra" (2009) z Helen Mirren i Margaret Tyzack w roli Hipolita. W 2002 z Royal Shakespeare Company zagrał Puka w komedii Williama Shakespeare’a "Sen nocy letniej" i "Caryl Churchill Events" w Royal Court Theatre. Grał na scenie w Sydney, Wellington, Hongkongu i Broadwayu. Jego rola sceniczna Dakina w przedstawieniu Alana Bennetta "Męska historia" ("The History Boys", 2006) na broadwayowskiej scenie Broadhurst Theatre doczekała się nominacji do nagrody Drama Desk.
Po raz pierwszy wystąpił w dreszczowcu "Z piekła rodem" ("From Hell", 2001) u boku Johnny’ego Deppa i Heather Graham. Zwrócił na siebie uwagę jako Sky w filmie muzycznym "Mamma Mia!" (2008) i sequelu "" (2018), gdzie śpiewał kilka piosenek. Potem zagrał w dramacie kostiumowym "Księżna" ("The Duchess", 2008) u boku Keiry Knightley jako Charles Grey, dramacie Lone Scherfig "Była sobie dziewczyna" ("An Education", 2009). 
Jako Latif Yahia / Uday Hussein w filmie Lee Tamahoriego "Sobowtór Diabła" ("The Devil's Double", 2011) był nominowany do nagrody Saturna w kategorii „Najlepszy aktor”. W dramacie biograficznym "Mój tydzień z Marilyn" ("My Week with Marilyn", 2011) z Michelle Williams pojawił się jako Milton H. Greene. W filmie "" (2014) zagrał czarny charakter sułtana Mehmeda Drugiego. Rola Iana Fleminga, autora powieści szpiegowskich z Jamesem Bondem, w miniserialu BBC America "Fleming" ("Fleming: The Man Who Would Be Bond", 2014) przyniosła mu nominację do nagrody Satelity.

</doc>
<doc id="1493387" url="https://pl.wikipedia.org/wiki?curid=1493387" title="Wijckel">
Wijckel

Wijckel – wieś położona w północnej Holandii, we Fryzji w gminie Gaasterland-Sloten. 

</doc>
<doc id="1493389" url="https://pl.wikipedia.org/wiki?curid=1493389" title="Dwór w Woli Zręczyckiej">
Dwór w Woli Zręczyckiej

Dwór Feillów w Woli Zręczyckiej – dwór znajdujący się w przysiółku Wólka Zręczycka, we wsi Zręczyce, w gminie Gdów, w powiecie wielickim, w województwie małopolskim.
Obiekt leżący na małopolskim szlaku architektury drewnianej, w skład którego wchodzi: dwór, ogród oraz kapliczka, został wpisany do rejestru zabytków nieruchomych województwa małopolskiego.
Dwór zbudowany przez rodzinę Feillów w latach 1876–1879. Budynek o konstrukcji zrębowej, z drewna modrzewiowego, narożniki z zamkami węgłowymi bez ostatków. Wejście do budynku prowadzi po stopniach z piaskowca, przez podcienie wsparte na czterech doryckich kolumnach, również wykonanych z piaskowca. Wchodzi się do dużej kwadratowej sieni, z której prowadzą drzwi do głównego pokoju z wyjściem na ogród. W stropie widoczne drewniane legary. Dawne wyposażenie dworu nie zachowało się. Dookoła dworu znajduje się niewielki park.
Obecnie dwór należy do Krzysztofa i Anety Tyl, spadkobierców Feillów. W dworze znajduje się największy zbiór prac malarki Stefanii Feill.

</doc>
<doc id="1493395" url="https://pl.wikipedia.org/wiki?curid=1493395" title="Brahim El Bahri">
Brahim El Bahri

Brahim El Bahri (ur. 26 marca 1986 w Rabacie) – marokański piłkarz grający na pozycji pomocnika w FUS Rabat.

</doc>
<doc id="1493419" url="https://pl.wikipedia.org/wiki?curid=1493419" title="Sparganietum erecti">
Sparganietum erecti



</doc>
<doc id="1493421" url="https://pl.wikipedia.org/wiki?curid=1493421" title="Komórki pochew okołowiązkowych">
Komórki pochew okołowiązkowych

Komórki pochew okołowiązkowych, mezofil wieńcowy – grupa komórek otaczających wiązki przewodzące w liściach. Komórki te mogą być różnie określane u różnych gatunków roślin. Określenia komórki pochew okołowiązkowych jako pierwszy użyła Esau (1953). Komórki tworzące pochwy okołowiązkowe zostały najlepiej poznane u roślin o fotosyntezie C4, szczególnie u kukurydzy. Komórki pochew okołowiązkowych roślin C4 mają grubą ścianę komórkową często wysyconą suberyną. W ścianie komórkowej znajdują się liczne plazmodesmy umożliwiające wymianę substancji z innymi komórkami liścia. Gruba ściana komórkowa stanowi barierę chroniąca przed utratą CO2 wytwarzanego w komórkach pochew okołowiązkowych podczas rozkładu związków czterowęglowych (jabłczan, asparaginian). W liściach roślin C4 tylko komórki pochew okołowiązkowych są zdolne do przeprowadzania cyklu Calvina. Dodatkową cechą charakterystyczną tych komórek u części roślin C4 są chloroplasty zawierające jedynie tylakoidy stromy, a pozbawione tylakoidów gran. Znane są mutacje u kukurydzy – bsd1 i bsd2, które powodują nieprawidłowy rozwój komórek pochew okołowiązkowych.
Specyficzną budowę i zdolność do wydajnej asymilacji CO2 posiadają także komórki pochew okołowiązkowych roślin o fotosyntezie C3–C4.
W porównaniu do roślin C4 stosunkowo mało wiadomo o komórkach pochew okołowiązkowych roślin C3. Komórki pochew okołowiązkowych zostały opisane między innymi u "Arabidopsis thaliana". U roślin C3 komórki pochew okołowiązkowych spełniają szczególną rolę w załadunku i rozładunku floemu i ksylemu. Okresowo mogą przechowywać asymilaty i wodę.

</doc>
<doc id="1493424" url="https://pl.wikipedia.org/wiki?curid=1493424" title="Mezofil wieńcowy">
Mezofil wieńcowy



</doc>
<doc id="1493426" url="https://pl.wikipedia.org/wiki?curid=1493426" title="Altirhinus">
Altirhinus



</doc>
<doc id="1493428" url="https://pl.wikipedia.org/wiki?curid=1493428" title="One Penn Plaza">
One Penn Plaza

One Penn Plaza – wieżowiec w Nowym Jorku w dzielnicy Midtown Manhattan, w USA. Budynek ma 228,6 metrów wysokości i 57 kondygnacji. Został zaprojektowany przez firmę Kahn &amp; Jacobs.

</doc>
<doc id="1493429" url="https://pl.wikipedia.org/wiki?curid=1493429" title="Lycorhinus">
Lycorhinus



</doc>
<doc id="1493430" url="https://pl.wikipedia.org/wiki?curid=1493430" title="4 Skrzydło Lotnictwa Szkolnego">
4 Skrzydło Lotnictwa Szkolnego

4 Skrzydło Lotnictwa Szkolnego im. gen. bryg. pil. Witolda Urbanowicza – związek taktyczny Sił Powietrznych Rzeczypospolitej Polskiej.
14 października 2008 roku w Wyższej Szkole Oficerskiej Sił Powietrznych w Dęblinie odbył się uroczysty apel z okazji sformowania 4 Skrzydła Lotnictwa Szkolnego.
31 grudnia 2009 wprowadzono odznakę pamiątkową 4. Skrzydła Lotnictwa Szkolnego.
Od 27 stycznia 2011 roku jednostka nosi imię patrona – gen. bryg. pil. Witolda Urbanowicza.
18 kwietnia 2011 wprowadzono odznakę rozpoznawczą 4. Skrzydła Lotnictwa Szkolnego.
Formowanie i zmiany organizacyjne.
Na mocy decyzji ministra obrony narodowej nr 47 z 5 sierpnia 2008 roku sformowano dowództwo 4 Skrzydła Lotnictwa Szkolnego. Do 17 grudnia 2008 roku w jego struktury włączono 1 Ośrodek Szkolenia Lotniczego w Dęblinie, 2 Ośrodek Szkolenia Lotniczego w Radomiu, Centrum Szkolenia Inżynieryjno-Lotniczego w Dęblinie, 6 Bazę Lotniczą w Dęblinie oraz 1 Komendę Lotniska w Radomiu. W wyniku reformy struktur dowodzenia od 1 stycznia 2014 roku skrzydło podlega Dowództwu Generalnych Rodzajów Sił Zbrojnych.

</doc>
<doc id="1493436" url="https://pl.wikipedia.org/wiki?curid=1493436" title="Esporte Clube Pinheiros">
Esporte Clube Pinheiros



</doc>
<doc id="1493437" url="https://pl.wikipedia.org/wiki?curid=1493437" title="Biblia szatana">
Biblia szatana



</doc>
<doc id="1493438" url="https://pl.wikipedia.org/wiki?curid=1493438" title="Komisja Ustalania Nazw Miejscowych">
Komisja Ustalania Nazw Miejscowych



</doc>
<doc id="1493439" url="https://pl.wikipedia.org/wiki?curid=1493439" title="Pedro Aznar">
Pedro Aznar

Pedro Aznar (ur. 23 lipca 1959 w Buenos Aires) – argentyński muzyk i wokalista.
Studiował grę na gitarze klasycznej, fortepianie, elektrycznej i akustycznej gitarze basowej oraz instrumentach perkusyjnych na uczelniach w Buenos Aires oraz Berklee College of Music w Bostonie. W 1978 r. założył grupę Serú Girán, wykonującą latynoamerykańską muzykę pop (zespół istniał do 1982 r.). W 1983 r. dołączył do Pat Metheny Group, gdzie był multiinstrumentalistą, wokalistą oraz autorem lub współautorem kilku utworów. Z zespołem tym nagrał albumy: "First Circle", "Letter from Home" i "The Road to You" (wszystkie wyróżnione nagrodami Grammy) oraz "The Falcon and the Snowman" (muzyka do filmu pod tym samym tytułem).
W latach 1986 i 1991 nagrał wspólnie z Charly Garcíą dwie płyty "Tango" i "Tango 4", które zyskały status platynowych, a druga z nich – nagrodę ACE Argentyńskiego Związku Krytyków za najlepszy rockowy album roku. Tworzył muzykę filmową, na tym polu zdobywając wyróżnienia i nagrody, jak również komponował muzykę baletową, teatralną oraz do przedstawień i wydarzeń muzycznych. W 1992 r. wydał tom poezji, zatytułowany "Pruebas de Fuego". W 1993 r. skomponował oraz wykonał w duetach z Mercedes Sosą i Caetano Veloso piosenki, które ukazały się na sponsorowanym przez UNICEF albumie, z którego dochód przeznaczony był na akcję „dzieci mają prawa”.
Łącznie wydał kilkanaście płyt solowych oraz z muzyką filmową, gościnnie uczestniczył w nagraniach kilkudziesięciu innych albumów.

</doc>
<doc id="1493440" url="https://pl.wikipedia.org/wiki?curid=1493440" title="Dieldryna">
Dieldryna

Dieldryna (łac. "Dieldrinum") – syntetyczny insektycyd chlorowcoorganiczny. W środowisku lub we wnętrzu organizmu dieldryna powstaje po szybkim rozpadzie aldryny i ma do niej podobną strukturę chemiczną. Jest ona trwała w środowisku i ulega bioakumulacji.
Dieldryna jest wykorzystywana w rolnictwie do ochrony gleby i ziarna, przy kontrolowaniu populacji organizmów przenoszących choroby, takich jak komary i muchy tse-tse, w weterynarii jako środek odkażający dla owiec oraz jako środek konserwujący drewno i chroniący produkty wełniane przed molami. Wiele państw wprowadziło ograniczenia bądź zakazy dla stosowania dieldryny. Niektóre kraje w dalszym ciągu zezwalają na ich import, m.in. dla celów ochrony przed termitami.
Zwierzęta i ludzie mogą być poddani działaniu dieldryny wskutek spożycia ryb, owoców morza, nabiału, tłustych mięs i upraw korzeniowych hodowanych w zanieczyszczonej glebie lub wodzie. Dieldryna jest silnie toksyczna. Badania na zwierzętach wykazały wpływ tego związku na uszkodzenia wątroby, zaburzenia funkcjonowania centralnego układu nerwowego i układu odpornościowego. Związek ten może również zakłócać gospodarkę hormonalną. Są dowody na to, że narażenie w czasie ciąży powoduje uszkodzenia rozwijających się płodów. Dieldryna wykazuje bardzo wysoką toksyczność ostrą wobec organizmów wodnych takich jak ryby, skorupiaki i płazy. Agencja Ochrony Środowiska w USA określa dieldrynę jako potencjalny środek rakotwórczy dla człowieka.

</doc>
<doc id="1493443" url="https://pl.wikipedia.org/wiki?curid=1493443" title="Metolazon">
Metolazon

Metolazon – organiczny związek chemiczny, lek hipotensyjny z grupy diuretyków tiazydowych stosowany w terapii zastoinowej niewydolności serca i nadciśnienia tętniczego. Nazwy handlowe leku to m.in. "Zaroxolyn" i "Mykrox", preparat nie jest zarejestrowany w Polsce. Metolazon uważany jest za diuretyk ostatniej szansy w opornej na leczenie diuretykami niewydolności serca.

</doc>
<doc id="1493444" url="https://pl.wikipedia.org/wiki?curid=1493444" title="XI Sonata fortepianowa (KV 331)">
XI Sonata fortepianowa (KV 331)

XI sonata fortepianowa A-dur (KV 331) − sonata na fortepian skomponowana przez Wolfganga Amadeusa Mozarta, opublikowana w 1784 w Wiedniu nakładem wydawnictwa Artaria. 
Budowa.
Utwór składa się z trzech części:

</doc>
<doc id="1493446" url="https://pl.wikipedia.org/wiki?curid=1493446" title="Colorado EC">
Colorado EC

Colorado Esporte Clube – brazylijski klub piłkarski z siedzibą w mieście Kurytyba, stolicy stanu Parana (stan).
Historia.
Klub "Colorado" powstał w 1971 roku na skutek fuzji trzech klubów z Kurytyby – założonego w 1914 klubu Britânia SC, założonego w 1921 klubu Palestra Itália FC oraz założonego w 1930 klubu CA Ferroviário.
Klub "Colorado" przestał istnieć 19 grudnia 1989 po fuzji z klubem EC Pinheiros, która doprowadziła do powstania klubu Paraná Clube.

</doc>
<doc id="1493447" url="https://pl.wikipedia.org/wiki?curid=1493447" title="Andy Holmes">
Andy Holmes

Andrew (Andy) Holmes (ur. 15 października 1959 w Uxbridge, zm. 24 października 2010 w Londynie) – brytyjski wioślarz. Trzykrotny medalista olimpijski.
W Los Angeles zwyciężył w czwórce ze sternikiem. Cztery lata później wywalczył dwa medale w duecie z Steve'em Redgrave'em, w dwójce bez i ze sternikiem (Patrick Sweeney). Zdobywał tytuły mistrza świata (1986 i 1987).

</doc>
<doc id="1493448" url="https://pl.wikipedia.org/wiki?curid=1493448" title="Catherine Théot">
Catherine Théot

Catherine Théot (ur. 1716 w Barenton, zm. 1 września 1794 w Paryżu) – francuska mistyczka, bohaterka "sprawy Catherine Théot", prowokacji zorganizowanej z inspiracji Marca Vadiera, która przyczyniła się do spadku popularności Maksymiliana Robespierre'a. 
Przed rewolucją.
Przed rewolucją francuską Théot żyła w paryskim klasztorze des Miramiones, z którego została w 1779 wyrzucona i zamknięta w Bastylii z powodu podejrzenia choroby psychicznej. Przebywała następnie w szpitalu dla obłąkanych w Salpêtrière, z którego została oficjalnie zwolniona w 1782. Zamieszkała na stałe w Paryżu, gdzie utrzymywała się z przepowiadania przyszłości za pieniądze. Podawała się za Matkę Boską i Nową Ewę. Zyskała pewną popularność; wśród jej klientów były nawet osoby z rodziny królewskiej. 
"Sprawa Catherine Théot".
Jeszcze przed rewolucją Theot zapowiadała przybycie "mesjasza, który pocieszy ubogich". Chociaż nigdy nie wskazała dosłownie osoby, która miałaby nim być, w roku 1793 pojawiły się pogłoski, że domniemana prorokini określa w ten sposób Robespierre'a. Miało o tym świadczyć posiadanie przez nią portretu rewolucjonisty, wysłanie do niego listu, kontakty Théot z rodziną Duplay (od której Robespierre wynajmował pokój) oraz fakt, że Robespierre osobiście wystawił certyfikat obywatelski współpracującemu z Théot Antoine Gerlemu. 
Cała historia została sztucznie rozdmuchana przez przeciwników Robespierre'a z Komitetu Ocalenia Publicznego i Komitetu Bezpieczeństwa Powszechnego, zwłaszcza Marca Vadiera. 15 czerwca 1794 w oficjalnej mowie w Konwencie zarzucił on Robespierre'owi budowanie kultu swojej osoby i niezgodny z rewolucyjną tradycją mistycyzm, którego wyrazem miało być wspieranie działalności Théot. Vadier nie przedstawił żadnych przekonujących dowodów słuszności tak sformułowanej tezy, jednak w zestawieniu z innymi wydarzeniami czerwca i lipca 1794 cała sprawa przyczyniła się do spadku popularności Robespierre'a.
Śmierć.
Po przewrocie thermidoriańskim Catherine Théot została zatrzymana i postawiona przed sądem, jednak w jej sprawie zapadł wyrok uniewinniający. Mimo tego domniemana prorokini nie została wypuszczona z więzienia, w którym zmarła. Przed śmiercią miała zapowiedzieć, że nie zginie na szafocie, lecz w momencie, gdy inna tragedia wstrząśnie Paryżem; świadkowie jej śmierci zapewniali, że faktycznie w chwili, gdy zmarła, miała miejsce tragiczna eksplozja w prochowni w Grenelle. 

</doc>
<doc id="1493449" url="https://pl.wikipedia.org/wiki?curid=1493449" title="Colorado Esporte Clube">
Colorado Esporte Clube



</doc>
<doc id="1493450" url="https://pl.wikipedia.org/wiki?curid=1493450" title="Jan Innocenty Buba">
Jan Innocenty Buba

Jan Buba SchP, (imię zakonne "Innocenty od Męki Pańskiej") (ur. 26 kwietnia 1909 w Ostrowcu Świętokrzyskim, zm. 3 sierpnia 1984) – polski duchowny rzymskokatolicki, pijar, historyk swojego zakonu, pełnił funkcję prowincjała.
Życiorys.
Był synem Wojciecha i Zofii z Cwików. Do pijarów (Zakonu Kleryków Regularnych Ubogich Matki Bożej Szkół Pobożnych) wstąpił 27 sierpnia 1926; śluby wieczyste złożył pięć lat później. W czasie rzymskich studiów, uwieńczonych licencjatem z teologii na Papieskim Uniwersytecie Gregoriańskim, przyjął 20 kwietnia 1935 święcenia kapłańskie. Po powrocie do Polski kontynuował studia na Uniwersytecie Jagiellońskim, zdobywając wykształcenie pedagogiczne. Okres wojny i okupacji spędził głównie w okolicach rodzinnego Ostrowca, gdzie uczestniczył w tajnym nauczaniu. Był zarazem kapelanem szpitalnym oraz niósł posługę duszpasterską partyzantom.
Pełnił w zakonie odpowiedzialne funkcje, poczynając od wychowania kleryków, przez asystenturę prowincjalną po godność przełożonego polskiej prowincji w latach 1952–1955. Później, po odbyciu kursów z zakresu archiwistyki i historii na Katolickim Uniwersytecie Lubelskim, był archiwistą zakonu w Archiwum Prowincji Pijarów w Krakowie. W czasie pełnienia tej ostatniej funkcji rozwinął badania z dziejów zakonu pijarów w Polsce.
Swoje prace naukowe Jan Buba poświęcał przede wszystkim wkładowi pijarów do kultury i nauki polskiej, będąc aktywnym popularyzatorem tej wiedzy. Ogłosił łącznie kilkaset artykułów z historii zakonu, w większości na łamach wydawnictw słownikowych i encyklopedycznych. W 1968, w odpowiedzi na decyzję Kapituły Generalnej zakonu o rozpoczęciu prac nad wielotomowym "Pijarskim Słownikiem Encyklopedycznym" ("Diccionario Enciclopedico Escolapio"), przesłał odpowiedzialnemu za to wydawnictwo Institutioni Calasanz de Ciencias de la Education PP Escolapios schemat pracy organizacyjnej, wraz z wykazem proponowanych haseł dotyczącym prowincji polskiej i prowincji litewskiej w liczbie 385; propozycje organizacyjne zostały po pewnych oporach zaakceptowane przez redakcję i przekazane jako obowiązujące pozostałym prowincjom, natomiast wykaz haseł nieco okrojono. Większość z haseł napisał osobiście ks. Buba, w tym 69 artykułów o wszystkich kolegiach, szkołach i rezydencjach prowincji polskiej i litewskiej na potrzeby tomu I oraz 199 biogramów wybitniejszych pijarów, zamieszczonych w tomie II.
Z zagranicznych dzieł, z którymi współpracował Jan Buba, warto wymienić także "Słownik biograficzny pijarów" przygotowany przez prowincję amerykańską. Na potrzeby tej pracy Buba podjął się napisania 78 artykułów po łacinie. Z kolei we włoskim wydawnictwie "Enciclopedia de Religiosis" opublikował 75 haseł biograficznych oraz 35 haseł problemowych, z historii zakonu w Polsce i na Litwie.
Od lat 50. XX wieku Buba był stałym współpracownikiem "Polskiego słownika biograficznego"; nie tylko zamieszczał w "Słowniku" własne artykuły, ale także recenzował, uzupełniał kartoteki, zgłaszał propozycje haseł, uczestniczył w posiedzeniach kolegium redakcyjnego (aczkolwiek w jego skład nie wchodził). Jesienią 1966 podjął współpracę z "Encyklopedią Katolicką" Towarzystwa Naukowego KUL, dla której opracował przeszło 100 artykułów biograficznych oraz kilka większych haseł rzeczowych (m.in. "Pijarzy" i "Pijarzy w Polsce"). Kilkadziesiąt artykułów biograficznych zamieścił również w "Słowniku pracowników książki polskiej" (1972) pod redakcją Ireny Treichel, nie podjął się natomiast opracowania hasła o warszawskiej drukarni pijarskiej na potrzeby dzieła "Drukarze dawnej Polski", tłumacząc odmowę ubóstwem materiałów; niemniej jednak dostępne archiwalia dotyczące tej oficyny, jak i innych drukarni pijarskich, przekazał redaktor serii prof. Alodii Kaweckiej-Gryczowej.
Przez kilkanaście lat ks. Buba pozostawał również konsultantem przygotowywanego przez Wyższą Szkołę Rolniczą w Krakowie "Słownika przyrodników polskich", udzielając informacji na temat 16 pijarów zasłużonych dla rozwoju nauk przyrodniczych. Dla redagowanej przez ojca Romualda Gustawa "Hagiografii Polskiej" opracował 6 haseł poświęconych zakonnikom zmarłym w opinii świętości. Współpracował też z redakcją pracy "Filozofia w Polsce. Słownik pisarzy" (1971) oraz z "Bibliografią powieści polskiej 1601–1800". Liczne artykuły zamieszczał m.in. na łamach „Przewodnika Katolickiego”, „Tygodnika Powszechnego”, „Gościa Niedzielnego”, „Mówią Wieki”, ale także „Pamiętnika Teatralnego”, „Głosu Energetyka”, „Kwartalnika Historii Nauki i Techniki” czy „Muzyki”. Pisywał też do biuletynu kapituły generalnej pijarów w Rzymie „Ephemerides Calasanctianae”.
Należał do inicjatorów i głównych współpracowników specjalnego numeru pisma o historii Kościoła „Nasza Przeszłość” (tom XV, 1962, pod redakcją ks. Alfonsa Schletza), w całości poświęconego 300-leciu usamodzielnienia się polskiej prowincji pijarskiej i powstaniu kolegium zakonnego w Krakowie; zawarł w nim artykuł "Pijarzy w Polsce". Dwadzieścia lat później redagował zbiór artykułów "Pijarzy w kulturze dawnej Polski" (1982), gdzie zamieścił 15 publikacji (na łączną liczbę 23), w tym "Onufry Kopczyński w walce o oświatę i szkołę polską" i "Współpraca pijarów z Komisją Edukacji Narodowej"). W zbiorze "Nowożytna myśl naukowa w szkołach i księgozbiorach polskiego Oświecenia" (1976) ogłosił cenną rozprawę "Rodowód Collegium Nobilium", w której na podstawie analizy nieznanych wcześniej w Polsce archiwaliów watykańskich postawił tezę o wpływie reformy szkolnej Stanisława Konarskiego na unowocześnienie systemu edukacyjnego w takich krajach europejskich, jak Włochy, Austria, Czechy, Węgry. Badał także związki założyciela zakonu pijarów św. Józefa Kalasancjusza i pierwszych szkół pijarskich z Galileuszem (pisał o tym m.in. w artykułach "Za Galileuszem do Arcetrii", „Znak”, 1957, nr 37/38; "Na wspólnych pijarów i Galileusza szlakach", "Księga pamiątkowa ku czci Stanisława Pigonia", 1961; "Casus Galilei – dramatis personae", „Kwartalnik Historii Nauki i Techniki”, 1980).
Z pasją ks. Buba korygował rozpowszechnione błędy dotyczące tematów pijarskich i okołopijarskich; wielokrotnie podkreślał zasługi swoich zakonnych współbraci, których z pijarami nie kojarzono lub nawet przypisywano innym zgromadzeniom. M.in. docierając do dziennika szkolnego kolegium pijarów w Lubieszowie wykazał, że kurs jednej klasy obejmował dwa lata, czym obalił przekonanie o powtarzaniu klasy przez XVIII-wiecznego ucznia tej szkoły, Tadeusza Kościuszkę. Na podstawie zasobów archiwum w Rzymie, uzyskując m.in. fotokopie planów warszawskich budowli pijarskich z 1643, wykazał, że zakon prowadził w Warszawie działalność już przed potopem szwedzkim. Wykazał pijarskie pochodzenie obrazu Matki Boskiej Łaskawej, który trafił potem pod opiekę jezuitów. Z przedstawicielami zakonu jezuitów ks. Buba prowadził polemiki dotyczące początków kultu Najświętszego Serca Jezusowego w Polsce, wskazując na pijara Paulina Wiązkiewicza, który uzyskał w tej sprawie specjalne brewe papieża Klemensa XI (1705). Do zasług Jana Buby należy dodać też odkrycie dla muzykologów, wspólnie z Anną i Zygmuntem Szweykowskimi, nieznanych wcześniej kompozytorów pijarskich, m.in. Damiana Stachowicza. Na warszawskich Powązkach Buba odszukał zbiorową mogiłę pijarską, w której spoczywają m.in. Stanisław Konarski, Onufry Kopczyński, Teodor Waga, Ignacy Zaborowski, Szymon Bielski, Atanazy Pomorzkant, oraz doprowadził do odsłonięcia pamiątkowej tablicy na zewnętrznej ścianie kościoła św. Karola Boromeusza przy tym cmentarzu.
Ks. Buba był również zasłużonym organizatorem pijarskiego ruchu naukowego, którego centrum stanowił jego pokój zakonny w domu w Krakowie, nazywany „dziuplą”. Realizując postanowienia kapituł prowincjonalnych z lat 50., w 1962 należał do głównych twórców Pijarskiego Koła Naukowego, stawiającego sobie za cel przede wszystkim samokształcenie członków i prowadzenie badań historycznych (w ramach prac członkowie Koła m.in. odszukali i uporządkowali nagrobek jednego z pionierów polskiej filatelistyki, pijara ks. Stanisława Biegańskiego, na cmentarzu Rakowickim). Buba nieprzerwanie zasiadał we władzach Koła, które w 1973 przemianowano na Ośrodek Naukowy Ojców Pijarów. Redagował powielany na maszynie „Pijarski Biuletyn Naukowy” (wychodził raz na rok, sporadycznie raz na dwa lata), publikujący referaty członków Koła. W ramach Koła prowadził kartoteki osobowe polskich pijarów z pierwszego stulecia obecności zakonu w Polsce (1642–1742), a także gromadził materiały bibliograficzne. Zebrał też w kilkunastu tomach tzw. „Miscellanea Pijarskie” — zbiór referatów i innych materiałów, a także prace magisterskie i doktorskie poświęcone tematyce pijarskiej. Zbiory te, jak również materiały sprowadzane z archiwum rzymskiego, pozwalały na rozwijanie tematyki pijarskiej nie tylko wśród zakonników, ale i studentów świeckich; ks. Buba był konsultantem około 30 rozpraw doktorskich i około 40 prac magisterskich. Współpracował też z uznanymi naukowcami, np. z prof. Ludwikiem Chmajem. Szczególnie cenił powstałą na Katolickim Uniwersytecie Lubelskim pod kierunkiem ks. prof. Wincentego Granata pracę doktorską ks. Kazimierza Białeckiego "Nauka teologiczna ks. Stanisława Konarskiego", w której autor podkreślał znaczenie teologiczne prac Konarskiego i ich zgodność z nauką Kościoła. Z innych ośrodków naukowych, które korzystały z konsultacji ks. Buby, wymienić można Uniwersytet Warszawski, Uniwersytet Jagielloński, Uniwersytet Łódzki, Uniwersytet Wrocławski, Wyższą Szkołę Pedagogiczną w Krakowie czy wreszcie warszawską Akademię Wychowania Fizycznego. Biblioteki na całym świecie ks. Buba zasilał przesyłanymi polskimi pijaristikami (szczególnie przy Domu Generalnym w Rzymie), uzupełniając je o streszczenia po włosku.
Niezależnie od działalności naukowej i popularyzatorskiej ks. Buba „był pobożnym, wzorowym zakonnikiem” (Gerard Brumirski), cenionym kaznodzieją. Przez wiele lat miał problemy zdrowotne. Zmarł 3 sierpnia 1984 w wieku 75 lat.
Pijarem był również starszy brat Jana Buby, Stanisław, w zakonie Szymon od Wniebowzięcia Najświętszej Maryi Panny (ur. 8 kwietnia 1907 w Ostrowcu, zm. 12 stycznia 1955). Nie przyjmował on święceń kapłańskich, pozostając bratem zakonnym; do zakonu wstąpił razem z Janem w sierpniu 1926, pierwsze śluby złożył 8 grudnia 1928, śluby wieczyste 17 kwietnia 1933. Przebywał w domu zakonnym w Krakowie, gdzie przez pewien czas był ekonomem. Wykonywał też dekoracje do przedstawień teatralnych. Zmarł w wieku niespełna 48 lat na nowotwór mózgu.

</doc>
<doc id="1493452" url="https://pl.wikipedia.org/wiki?curid=1493452" title="W bezdni Maelströmu">
W bezdni Maelströmu

W bezdni Maelströmu (ang. "A Descent into the Maelström") – to nowela Edgara Allana Poego. Jest zaliczana obok "Zabójstwa przy Rue Morgue" do utworów analitycznych autora i stanowi jedną z wcześniejszych form science fiction.
Opis fabuły.
Inspirowana Maelstromem nowela wyrażona jest w formie historii w historii, przedstawionej po wspinaczce na szczyt górski. Z całości zdaje relację staro wyglądający człowiek, który twierdzi, że jego wygląd to tylko pozory – "Myślicie, że jestem bardzo starym człowiekiem lecz tak nie jest. Wystarczył jeden dzień aby te włosy zmieniły się z wyraziście czarnych w białe, aby moje kończyny osłabły i aby moje nerwy zawiodły". Jest on przekonany o potędze wiru wodnego, który widzi na oceanie i opowiada narratorowi o jego wyprawie wędkarskiej, na którą wybrał się wraz z dwoma braćmi kilka lat temu.
Niesiony przez "najbardziej przerażający huragan, jaki kiedykolwiek zesłały niebiosa" ich statek wpadł w wir wodny. Jeden z braci został porwany przez fale, drugi oszalał na widok przerażającego żywiołu i utonął gdy statek poszedł na dno. Ocalały początkowo dostrzegał w Maelstromie jedynie trwogę. W późniejszym momencie widział w nim piękny i niesamowity twór. 
Opisując, jak wszystkie rzeczy zostają wciągane przez żywioł, mężczyzna zaznacza, że "im większe powierzchnie, tym są szybciej pochłaniane", przy czym dodaje, że kuliste obiekty najszybciej znikają pod powierzchnią. W przeciwieństwie do brata, opuścił on statek i niesiony przez fale trzymał się cylindrycznej beczki aż do momentu, gdy został wyłowiony kilka godzin później. Stary człowiek opowiada historię narratorowi bez cienia wiary, iż ten mu uwierzy.
Aluzje.
W historii wspomniany jest Jonas Danilssønn Ramus, mężczyzna z Norwegii, który pisał o sławnym Maelstromie. Słowa cytowane na początku utworu pochodzą z dzieła Josepha Glanvilla].
Publikacja.
Nowela została po raz pierwszy opublikowana w kwietniu 1841 roku na łamach "Graham's Magazine". Poe śpieszył się, aby skończyć opowieść na czas i przyznał potem, iż konkluzje nie były perfekcyjne. Podobnie do "Przygód Artura Gordona Pyma" i "Dzienników Juliusa Rodmana", książka "W bezdni Maelströmu" była uważana za rzeczywistą relację, a jej fragment został przedrukowany w 9 edycji Encyklopedii Britanniki. O ironio, bazował on na wycinku, który Poe zapożyczył ze wcześniejszego wydania tej samej encyklopedii.
Adaptacja.
W 1986 amerykański kompozytor Philip Glass nominowany do Nagrody Akademii Filmowej napisał muzykę inspirowaną utworem "W bezdni Maelströmu". Całość została zlecona przez australijski teatr "Dance Theatre".
Odniesienia w literaturze.
W 1973 roku czeski pisarz Ludvík Vaculík odnosił się wiele razy w swojej powieści "Świnki morskie" do utworu "W bezdni Maelströmu", jak i do noweli "Czarny kot".

</doc>
<doc id="1493453" url="https://pl.wikipedia.org/wiki?curid=1493453" title="Catherine Theot">
Catherine Theot



</doc>
<doc id="1493456" url="https://pl.wikipedia.org/wiki?curid=1493456" title="Thelypteridi-Phragmitetum">
Thelypteridi-Phragmitetum



</doc>
<doc id="1493458" url="https://pl.wikipedia.org/wiki?curid=1493458" title="En nombre del amor">
En nombre del amor

En nombre del amor – telenowela meksykańska wyprodukowana przez wytwórnię Televisa w 2008 roku.
Premiera odbyła się 13 października 2008 na kanale Canal de las Estrellas o godzinie 18:00. Pierwszy odcinek uzyskał rating ok. 20 punktów. Telenowela została sprzedana m.in. do Litwy, Słowenii, Słowacji, USA i na Węgry.

</doc>
<doc id="1493459" url="https://pl.wikipedia.org/wiki?curid=1493459" title="Opisthocomus hoazin">
Opisthocomus hoazin



</doc>
<doc id="1493460" url="https://pl.wikipedia.org/wiki?curid=1493460" title="Opisthocomus">
Opisthocomus



</doc>
<doc id="1493461" url="https://pl.wikipedia.org/wiki?curid=1493461" title="Typhetum angustifoliae">
Typhetum angustifoliae



</doc>
<doc id="1493463" url="https://pl.wikipedia.org/wiki?curid=1493463" title="Opisthocomidae">
Opisthocomidae



</doc>
<doc id="1493467" url="https://pl.wikipedia.org/wiki?curid=1493467" title="Typhetum latifoliae">
Typhetum latifoliae



</doc>
<doc id="1493470" url="https://pl.wikipedia.org/wiki?curid=1493470" title="Suchý (Mała Fatra)">
Suchý (Mała Fatra)

Suchý (1468 m) – jeden z wyższych i najbardziej charakterystycznych szczytów w tzw. Krywańskiej części Małej Fatry w Karpatach Zachodnich na Słowacji.
Topografia.
Suchý wznosi się w południowo-zachodniej części Krywańskiej Małej Fatry, w jej głównym grzbiecie. Na Suchým grzbiet ten rozgałęzia się na kilka ramion :
W głównej grani Małej Fatry znajduje się grzbiet północno-zachodni i północno-wschodni.
Opis szczytu.
Zbudowany jest ze skał dolomitowo-wapiennych. Dawniej miał nazwę Suchý Uplaz, był wypasany i bardziej trawiasty. Obecnie, po zaprzestaniu pasterstwa stopniowo zarasta kosodrzewiną i drzewami. Z jego wierzchołka roztacza się szeroka panorama widokowa ma Wielką Fatrę, Małą Fatrę Luczańską, Kotlinę Turczańską i Żylińską, Góry Kisuckie. W północnym kierunku widoki sięgają po Wielką Raczę, we wschodnim po Wielki Chocz. Stoki zachodnie i północne to obszar ochrony ścisłej – rezerwat przyrody Suchý 
Turystyka.
Na szczycie Suchego krzyżują się dwa szlaki turystyczne: biegnący główną granią czerwono znakowany odcinek międzynarodowego szlaku pieszego E 3 i zielony biegnący grzbietem południowym. Ponadto północne, zachodnie i południowe stoki Suchego trawersuje szlak żółty biegnący przez przełęcze wokół Suchego. Pod grzbietem północno-zachodniego ramienia Suchego, już poza przełęczą Príslop pod Suchým, wznosi się schronisko turystyczne Chata pod Suchým.

</doc>
<doc id="1493471" url="https://pl.wikipedia.org/wiki?curid=1493471" title="Thelypteridi-Betuletum pubescentis">
Thelypteridi-Betuletum pubescentis



</doc>
<doc id="1493475" url="https://pl.wikipedia.org/wiki?curid=1493475" title="Odruch Aschnera">
Odruch Aschnera

Odruch Aschnera, odruch oczno-sercowy – zwolnienie tętna po ucisku na gałki oczne. Opisane po raz pierwszy przez Bernharda Aschnera, później także przez Giuseppe Dagniniego.

</doc>
<doc id="1493477" url="https://pl.wikipedia.org/wiki?curid=1493477" title="Carici arenariae-Empetretum nigri">
Carici arenariae-Empetretum nigri



</doc>
<doc id="1493479" url="https://pl.wikipedia.org/wiki?curid=1493479" title="Odruch oczno-sercowy">
Odruch oczno-sercowy



</doc>
<doc id="1493485" url="https://pl.wikipedia.org/wiki?curid=1493485" title="Jadwiga Sieniawska z Tarłów Czekaszewiczów">
Jadwiga Sieniawska z Tarłów Czekaszewiczów

Jadwiga Sieniawska z Tarłów herbu Topór (ur. ok. 1550, zm. po 1590 r.) – kasztelanowa kamieniecka, polska dama, szlachcianka.
W roku 1575 poślubiła Hieronima Jarosza Sieniawskiego herbu Leliwa – starostę halickiego i kołomyjskiego (od 1550), podkomorzego kamienieckiego (od 1554), kasztelana kamienieckiego (od 1569) i wojewodę ruskiego (1576 – 1582), z którym miała syna
Adama Hieronima Sieniawskiego (1576-1616), późniejszego podczaszego koronnego, starostę jaworowskiego, rotmistrza husarii.
Mieszkała w pałacu w Oleszycach.
Jej braćmi byli Stanisław Tarło, Zygmunt Scypion Tarło i Mikołaj Tarło.
Miała siostrę Katarzynę Tarło.
Po śmierci męża Hieronima Sieniawskiego, właścicielem Oleszyc i innych po nim dóbr; została jego żona Jadwiga Sieniawska, a po niej, syn.

</doc>
<doc id="1493486" url="https://pl.wikipedia.org/wiki?curid=1493486" title="Vaccinio uliginosi-Empetretum nigri">
Vaccinio uliginosi-Empetretum nigri



</doc>
<doc id="1493489" url="https://pl.wikipedia.org/wiki?curid=1493489" title="William Anthony Richardson">
William Anthony Richardson

William Anthony Richardson (ur. 27 sierpnia 1795 w Londynie, zm. 20 kwietnia 1856) – kalifornijski przedsiębiorca, inicjator rozwoju miasta Yerba Buena, późniejszego San Francisco. Urodził się w Anglii, następnie był obywatelem Meksyku, który przyłączył tereny Kalifornii, a zmarł jako obywatel USA, które zagarnęły Kalifornię po wojnie amerykańsko-meksykańskiej. Jego imieniem została nazwana Zatoka Richardsona w hrabstwie Marin.
Richardson przybył do Kalifornii na pokładzie statku wielorybniczego "L'Orient", w wieku dwudziestu siedmiu lat, po wielu latach doświadczenia jako marynarz. Pokład swojej jednostki opuścił w niejasnych okolicznościach i poprosił hiszpańskiego gubernatora Pablo Vicente Sola o pozwolenie na pozostanie w Yerba Buena. Gubernator pozwolenia udzielił, pod warunkiem żeby Richardson nauczał neofitów w Mission Dolores sztuki szkutnictwa małych łodzi, używanych w transporcie po zatoce. Richardson przystał na te warunki, będąc pierwszym Europejczykiem nie-hiszpańskiego pochodzenia zamieszkałym na tych terenach. W kolejnych latach Richardson zbudował mały port służący obsłudze ruchu po zatoce. 
Po ogłoszeniu niepodległości Meksyku, po wojnie o niepodległość z Hiszpanią, w 1823 roku Richardson zmienił wyznanie na katolicyzm i został naturalizowanym obywatelem Meksyku. Zmienił także imię na Guillermo Antonio Richardson. W 1825 poślubił Marię Antonio Martinez, córkę porucznika Ygnacio Martinez - komendanta fortu San Francisco. W 1829 rodzina Richardsona przeniosła się do Mission San Gabriel, niedaleko obecnego Los Angeles, skąd Richardson prowadził handel za pomocą dwóch małych szkunerów. Gdy w roku 1835 gubernator Jose Figueroa ogłosił Yerba Buena drugim kalifornijskim morskim przejściem granicznym, poprosił Richardsona o objęcie funkcji kapitana portu. Richardson ofertę przyjął i przeprowadził się z powrotem do Yerba Buena.
W kolejnych latach w Yerba Buena, Richardson razem z alcaldem Francisco de Haro stworzyli plan lokalizacji rozrastającego się miasteczka. Na zakupionej w jego obrębie działce, Richardson wybudował swój ceglany dom, który następnie stał się centrum jego biznesu. Gdy w okolicy pojawili się inni przedsiębiorcy, miejsce to szybko stało się centrum miasta. W 1838 Richardson pozyskał 20 000 akrów ziemi po drugiej stronie zatoki, gdzie przeprowadził się z rodziną po trzech latach. Miejsce to znane jako Rancho Sauselito, z czasem przekształciło się w miasteczko Sausalito.
Grunty Richardsona miały idealną lokalizację dla jego rozwijającego się biznesu. Mały port na Rancho Sauselito, w obecnej Zatoce Richardsona, zwany wtenczas Whaler's Harbor był punktem zaopatrzeniowym w wodę i zapasy większości statków wypływających do Zatoki San Francisco. Richardson był również ich pilotem, co było zyskownym dodatkiem dla jego zwykłych interesów handlowych. Swoje zyski Richardson pomnażał dodatkowo trudniąc się, jak większość kupców z okolicy, przemytem, W 1844 roku został zwolniony z posady kapitana portu, wskutek pewnych niejasności celnych. Wtenczas jego pozycja finansowa była już na tyle dobra, że mógł niezagrożony kontynuować interes bez posady rządowej.
W 1846, w obliczu nadciągającej wojny pomiędzy USA a Meksykiem, Richardson związał się z grupą popierająca dążenia by Kalifornia była brytyjskim protektoratem, jakkolwiek nie są znane żadne dowody, by popierał ich szczególnie aktywnie. Jedynym razem tylko, pomógł swoim meksykańskim przyjaciołom, w tym kapitanowi de la Torre, umknąć przed nadciągającymi siłami amerykańskimi pod dowództwem Johna C. Frémonta. Uciekinierzy z pomocą Richardsona zbiegli z Yerba Buena i schronili się na jego ranczu. Sam Richardson, mimo że niechętny dominacji amerykańskiej, niewiele mógł na nią poradzić. W tym samym roku alkadem miasta został amerykański porucznik Washington A. Bartlett, mianowany na to stanowisko przez Johna B. Montgomerego, a samo miasto w 1947 roku zmieniło nazwę na San Francisco. Gdy do miasta na pokładzie USS „Congress” przybył komodor Robert F. Stockton, skorzystał on z usług Richardsona jako pilota, nazywając go kapitanem portu. Oficjalnie w tej roli został w 1947 zastąpiony amerykańskim oficerem marynarki kapitanem Josephem L. Folsomem.
Podczas kalifornijskiej gorączki złota, gdy San Francisco było głównym miastem w okolicy, interesy Richardsona znacznie się rozwinęły, jednak niewiele później dotknęły go, jak wielu innych właścicieli ziemskich, problemy z nielegalnymi mieszkańcami na terenie jego posiadłości. W połączeniu z kilkoma nietrafionymi inwestycjami, na przykład budowie młyna na Rancho Albion, gdzie nie potrafił dowieść swoich praw do własności gruntu, jego finanse załamały się. Padł także ofiarą zagarnięcia ziemi przez Jose Yves Limantoura, a także stracił majątek na nieudanych planach inwestycji w rozwój San Diego. Dodatkowo w 1855 stracił wszystkie swoje trzy statki handlowe w katastrofach morskich.
Richardson umarł 20 kwietnia 1856, z powodu przedawkowania tabletek rtęciowych, przepisanych mu na jego reumatyzm. Został pochowany na Cmentarzu Katolickim Mt. Olive, niedaleko Mission San Rafael.

</doc>
<doc id="1493490" url="https://pl.wikipedia.org/wiki?curid=1493490" title="Zbiorowisko Empetrum nigri-Vaccinium vitis idaea">
Zbiorowisko Empetrum nigri-Vaccinium vitis idaea



</doc>
<doc id="1493492" url="https://pl.wikipedia.org/wiki?curid=1493492" title="Nico Rienks">
Nico Rienks

Nicolaas (Nico) Hessel Rienks (ur. 1 lutego 1962 w Tiel) – holenderski wioślarz. Trzykrotny medalista olimpijski.
Pierwsze złoto wywalczył w 1988 w Seulu, płynąc w dwójkach podwójnych wspólnie z Ronaldem Florijnem. Cztery lata później, z nowym partnerem Henkiem-Janem Zwolle w tej samej konkurencji zajął trzecie miejsce. Rok wcześniej zdobyli tytuł mistrzów świata. W Atlancie, tak jak Florijn i Zwolle, należał do osady zwycięskiej ósemki.

</doc>
<doc id="1493493" url="https://pl.wikipedia.org/wiki?curid=1493493" title="Karol Świtalski">
Karol Świtalski

Karol Edward Świtalski (ur. 23 października 1902 w Radomsku, zm. 2 czerwca 1993 w Bensheim) – polski duchowny luterański, starszy kapelan wyznania ewangelicko-augsburskiego Wojska Polskiego.
Życiorys.
Syn Karola i Amelii z d. Kaweckiej. W Radomsku ukończył gimnazjum humanistyczne, następnie odbył studia na Wydziale Teologii Ewangelickiej Uniwersytetu Warszawskiego (1924–1929). Ordynowany na duchownego 13 października 1929 w kościele Świętej Trójcy w Warszawie. W latach 1929–1931 był prefektem w seminarium nauczycielskim w Działdowie, administratorem w Łomży (1931–1932)
26 lutego 1931 przyjęty został do rezerwy duchowieństwa wojskowego w stopniu kapelana ze starszeństwem z 1 stycznia 1931 i powołany do służby czynnej na stanowisko pełniącego obowiązki szefa duszpasterstwa wyznań ewangelickich przy Dowództwie Okręgu Korpusu Nr IX w Brześciu nad Bugiem. równocześnie pełnił funkcję tamtejszego administratora zboru cywilnego. 8 grudnia 1935 został mianowany proboszczem przy Dowództwie Okręgu Korpusu Nr VII w Poznaniu, jako następca ks. Józefa Mamicy. Wprowadzony w urząd 23 lutego 1936 w kościele staroluterskim przy ul. Ogrodowej, z którego w okresie międzywojennym korzystała również cywilna polska parafia ewangelicko-augsburska. Nabożeństwa wojskowe odprawiał 3 razy w miesiącu w sali konfirmacyjnej przy kościele, a raz na miesiącu w kościele, wspólnie ze zborem cywilnym, współpracując z ks. Gustawem Manitiusem. Był zaangażowany w usiłowania wzbudzenia pełnej polskiej świadomości narodowej wśród ewangelickiej ludności w rejonie Kępna, należącej do Kościoła ewangelicko-unijnego, gdzie 6 września 1936 uczestniczył w tworzeniu oddziału Polskiego Towarzystwa Ewangelickiego i odprawiał nabożeństwa patriotyczne, a także organizował pomoc gwazdkową dla dzieci z Przybyszowa. Parokrotnie odprawiał polskie nabożenstwa w Rawiczu. W latach 1937–1939 był członkiem komitetu redakcyjnego „Głosu Ewangelickiego” (Warszawa). Po wybuchu II wojny światowej został przez okupanta pozbawiony funkcji kościelnych i ukrywał się pod przybranym nazwiskiem jako robotnik rolny i urzędnik.
Po powrocie zaraz po ustaniu działań wojennych, pierwsze nabożeństwo odprawił w mieszkaniu w domu PTE przy ul.Kossaka 9 w Poznaniu już 30 marca 1945 starając się wraz ze świeckimi współpracownikami o normalizację życia kościelnego. Mimo starań, nie udało się pozyskać żadnego z kościołów poewangelickich. Dopiero w 1946 parafia otrzymała tymczasowo kaplicę cmentarną przy ul. Grunwaldzkiej, która służyła następnie niemal 60 lat, aż do wybudowania kościoła Łaski Bożej. Ks. Karol Świtalski w 1946 wznowił nabożeństwa w Lesznie, przyczynił się do powstania nowych polskich parafii w Gorzowie Wielkopolskim i w Szczecinie, podejmował działania na rzecz organizacji parafii w Zielonej Górze. Po 23 września 1948 zrezygnował z pracy w Poznaniu i objął administrację parafii w Gorzowie Wielkopolskim i w Szczecinie, a 4 lipca 1950 rozpoczął pracę w parafii w Koninie, nadal mieszkając w Poznaniu (ponieważ plebania w Koninie została zajęta) i obsługiwał również zbory Grodziec, Izbica Kujawska, Koło, Sompolno i Zagórów. Około 1960 został konseniorem (zastępcą seniora) diecezji pomorsko-wielkopolskiej.
21 lipca 1946 został wyznaczony do posługi duszpasterskiej przy byłym gauleiterze Kraju Warty i zbrodniarzu wojennym Arthurze Greiserze. Na prośbę oskarżonego udzielił mu sakramentu Wieczerzy Pańskiej i towarzyszył mu aż do egzekucji.
Z powodów rodzinnych w czerwcu 1964 wyjechał do Niemiec Zachodnich, gdzie w miarę możności nadal działał w polonijnym duszpasterstwie, zwłaszcza w okolicach Frankfurtu nad Menem. Utrzymywał kontakt z Polskim Kościołem Ewangelicko-Augsburskim na Obczyźnie w Anglii i wysyłał teksty do „Posła Ewangelickiego” w Londynie. Za starania o sprawę polską otrzymał Medal XV-lecia Związku Żołnierzy Kresowych.

</doc>
<doc id="1493494" url="https://pl.wikipedia.org/wiki?curid=1493494" title="Helichryso-Jasionetum litoralis">
Helichryso-Jasionetum litoralis



</doc>
<doc id="1493504" url="https://pl.wikipedia.org/wiki?curid=1493504" title="ISO 690">
ISO 690

ISO 690 – opracowany przez organizację Międzynarodową Organizację Normalizacyjną (ISO) standard tworzenia cytowań i bibliografii załącznikowej we wszelkiego rodzaju dokumentach.
Standard ISO 690 obejmuje zarówno drukowane, jak i niedrukowane formy publikacji. Nie dotyczy natomiast manuskryptów.
ISO 690 w Polskiej Normie.
Polski Komitet Normalizacyjny zatwierdził normę PN-ISO 690:2012P będącą polskim odpowiednikiem normy ISO 690:2010 [IDT]. Norma ta zastąpiła stosowane wcześniej normy PN-ISO 690:2002, PN-ISO 690-2:1999 oraz PN-N-01222-07:1979 "Kompozycja wydawnicza książki – Bibliografia załącznikowa".

</doc>
<doc id="1493506" url="https://pl.wikipedia.org/wiki?curid=1493506" title="Shuangmiaosaurus">
Shuangmiaosaurus



</doc>
<doc id="1493507" url="https://pl.wikipedia.org/wiki?curid=1493507" title="Henk-Jan Zwolle">
Henk-Jan Zwolle

Henk-Jan Zwolle (ur. 30 listopada 1964 w Enschede) – holenderski wioślarz. Dwukrotny medalista olimpijski.
Bez powodzenia startował na IO 88 w Seulu - w skiffie zajął 12. miejsce. Cztery lata później, z Nico Rienksem jako partnerem, w dwójkach podwójnych zajął trzecie miejsce. Rok wcześniej zdobyli tytuł mistrzów świata. W Atlancie, podobnie jak Rienks, należał do osady zwycięskiej ósemki. Jego żoną jest Tessa Appeldoorn, medalistka z Sydney.

</doc>
<doc id="1493509" url="https://pl.wikipedia.org/wiki?curid=1493509" title="Fluwastatyna">
Fluwastatyna

Fluwastatyna (łac. "Fluvastatinum") – lek hipolipemizujący należący do grupy statyn, wybiórczy inhibitor reduktazy 3-hydroksy-3-metylo-glutarylo-koenzymu A (reduktazy HMG-CoA). Nazwy handlowe preparatów fluwastatyny to Lescol i Canef. Wykazano, że fluwastatyna wykazuje działanie przeciwwirusowe wobec HCV.

</doc>
<doc id="1493519" url="https://pl.wikipedia.org/wiki?curid=1493519" title="Plastyka lewej komory serca metodą Dora">
Plastyka lewej komory serca metodą Dora

Plastyka lewej komory serca metodą Dora – metoda leczenia operacyjnego przewlekłej niewydolności serca stosowana u wybranych chorych. Metoda polega na wycięciu blizny w mięśniu sercowym i wszyciu łaty w jej miejsce. Technikę opracował w 1985 roku Vincent Dor.

</doc>
<doc id="1493520" url="https://pl.wikipedia.org/wiki?curid=1493520" title="Trematosaurus">
Trematosaurus



</doc>
<doc id="1493522" url="https://pl.wikipedia.org/wiki?curid=1493522" title="Europejskie biuro do spraw języków rzadziej używanych">
Europejskie biuro do spraw języków rzadziej używanych

Europejskie biuro do spraw języków rzadziej używanych (ang. "European Bureau for Lesser-Used Languages" – EBLUL) – organizacja pozarządowa, której celem jest wspieranie i promowanie językowej różnorodności w Europie. Organizacja wspiera i łączy przede wszystkim społeczności używające języków mniejszości etnicznych. EBLUL reprezentuje w sumie ok. 46 milionów Europejczyków mówiących językami rzadko używanymi.
Działania podejmowane przez EBLUL.
Organizacja ściśle współpracuje z Komisją Europejską, Parlamentem Europejskim i Radą Europy.
Biuro dostarcza informacji na temat europejskiej polityki w zakresie wielojęzyczności oraz programów ją wspierających. Współpracując z państwowymi, regionalnymi i lokalnymi władzami oraz organizacjami wspierającymi rzadko używane języki, pomaga w nawiązywaniu współpracy między rządowymi i samorządowymi partnerami a reprezentantami tych mniejszości językowych.
EBLUL osiąga wyznaczone cele poprzez:
Ocena działalności.
Działalność Biura bardzo pozytywnie oceniana jest przez Radę Europy. W roboczym dokumencie, który powstał w grudniu 2008 roku, podkreśla się, że EBLUL wspiera dziedzictwo kulturowe i językowe mniejszości etnicznych, a także, że wskutek działania organizacji, systematycznie poprawia się sytuacja języków mniejszości i rzadziej używanych.
Konferencja EBLUL w Polsce.
We wrześniu 2008 r., w Gdańsku, miała miejsce konferencja EBLUL (z cyklu corocznych spotkań o nazwie "Partnerstwo dla różnorodności – ang. "Partnership for diversity"). Była to pierwsza konferencja zorganizowana w nowym państwie członkowskim Unii. Konferencja odbyła się pod hasłem: "Language Policy and the Regions in Europe". Organizatorzy podkreślali, że Gdańsk jest stolicą jednego z rzadko używanych języków europejskich – kaszubskiego.
Jednym z członków zarządu EBLUL jest Polak – Tomasz Wicherkiewicz.

</doc>
<doc id="1493523" url="https://pl.wikipedia.org/wiki?curid=1493523" title="EBLUL">
EBLUL



</doc>
<doc id="1493524" url="https://pl.wikipedia.org/wiki?curid=1493524" title="Proconsul">
Proconsul



</doc>
<doc id="1493526" url="https://pl.wikipedia.org/wiki?curid=1493526" title="Polska Izba Gospodarcza Towarzystw Budownictwa Społecznego">
Polska Izba Gospodarcza Towarzystw Budownictwa Społecznego

Polska Izba Gospodarcza Towarzystw Budownictwa Społecznego – organizacja samorządu gospodarczego, zrzeszająca Towarzystwa Budownictwa Społecznego, a także współpracujące z nimi instytucje, organizacje i podmioty gospodarcze. 
Siedzibą Izby jest Miasto Stołeczne Warszawa. Izba Gospodarcza TBS jest zrzeszona w Cecodhas Housing Europe, w której skład wchodzą organizacje związane ze społecznym budownictwem z całej Europy.
Do zadań PIG TBS należy:

</doc>
<doc id="1493528" url="https://pl.wikipedia.org/wiki?curid=1493528" title="Seymouria">
Seymouria



</doc>
<doc id="1493529" url="https://pl.wikipedia.org/wiki?curid=1493529" title="Picea excelsa">
Picea excelsa



</doc>
<doc id="1493530" url="https://pl.wikipedia.org/wiki?curid=1493530" title="Archaeovenator">
Archaeovenator



</doc>
<doc id="1493531" url="https://pl.wikipedia.org/wiki?curid=1493531" title="Picea montana">
Picea montana



</doc>
<doc id="1493532" url="https://pl.wikipedia.org/wiki?curid=1493532" title="U-3 (1935)">
U-3 (1935)

U-3 – niemiecki okręt podwodny typu "IIA" z okresu okresu międzywojennego i II wojny światowej. Niewielka jednostka przybrzeżna o wyporności podwodnej 303 ton i zasięgu na powierzchni 1600 Mm, wyposażona w trzy wyrzutnie torped kalibru 533 mm, której załogę tworzyło nominalnie 25 osób.
Stępkę pod okręt położono 11 lutego 1935 roku w stoczni Deutsche Werke w Kilonii, gdzie został zwodowany 19 lipca 1935 roku. Po wejściu w tym samym roku do służby, pełnił funkcje szkoleniowo-treningowe w ramach szkolnej jednostki "Unterseebootsschulflottille" (US-FL) w Neustadt. Po wybuchu wojny prowadził operacje na Morzu Północnym zakończone w kwietniu 1940 roku udziałem w kampanii norweskiej. Po jej zakończeniu został ponownie skierowany do działalności szkolno-treningowej w ramach 21. Flotylli w Piławie. 1 sierpnia 1944 roku w Neustadt został wycofany ze służby i używany w charakterze rezerwuaru części zamiennych.
W trakcie działań wojennych przeprowadził pięć patroli bojowych na Morzu Północnym i wodach norweskich, podczas których zatopił dwa statki o łącznej pojemności 2348 BRT. Na pokładzie tego okrętu swoje pierwsze wojenne patrole bojowe przeprowadził m.in. kpt. Joachim Schepke – jeden z najbardziej zasłużonych dowódców niemieckich okrętów podwodnych.
Budowa i konstrukcja.
U-3 był okrętem podwodnym typu "IIA" wybudowanym dla Niemiec w stoczni Deutsche Werke w Kilonii, pod numerem stoczniowym 238. Jednostka zaprojektowana została pod oznaczeniem typu MVBIIA w tajnym niemieckim biurze projektowym Ingenieurskantoor voor Scheepsbouw (IvS) w Hadze. Kontrakt na budowę tego okrętu został podpisany w styczniu 1934 roku jako część większej umowy na budowę wszystkich jednostek tego typu. Blachy stalowe zostały w ścisłej tajemnicy dostarczone do stoczni w Kilonii okrężną drogą przez IvS w Hadze, podobnie jak silniki główne i pomocnicze, które dotarły do Kilonii na początku roku 1934. Rozpoczęcie budowy było opóźnianie przez Adolfa Hitlera z przyczyn politycznych, jednak 11 lutego 1935 roku w Kilonii położono ostatecznie stępkę, zaś 19 lipca 1935 roku U-3 został zwodowany.
U-3 był jednokadłubowym okrętem podwodnym o konstrukcji spawanej i wyporności traktatowej 250 ton, jednak jego rzeczywista wyporność bojowa na powierzchni wynosiła 254 tony. Pod wodą okręt wypierał 303 tony, przy długości całkowitej 40,9 metra oraz szerokości 4,08 metra. W pozycji nawodnej kadłub miał zanurzenie 3,83 metra. Napęd okrętu tworzyły dwa 6-cylindrowe czterosuwowe silniki Diesla Motorenwerke Mannheim MWM RS127S o łącznej mocy 700 KM (2 × 350 KM) przy 1000 obrotach na minutę oraz dwa silniki elektryczne SSW PG W322/26 o mocy 300 kW (2 × 180 KM). Zastosowana forma kadłuba oraz układ napędowy umożliwiały jednostce osiąganie prędkości maksymalnej na powierzchni wynoszącej 13 węzłów, elektryczny zespół energetyczny zaś umożliwiał rejs podwodny z prędkością nieprzekraczającą 6,9 węzła. Zbiorniki paliwa mieściły łącznie 11,61 ton oleju napędowego, co umożliwiało jednostce rejs o długości 1600 mil morskich z prędkością 8 węzłów. Zasięg podwodny okrętu wynosił 35 mil morskich przy prędkości 4 węzłów. Podobnie jak w przypadku innych jednostek typów "II", zanurzenie testowe okrętu wynosiło 100 metrów, zanurzenie maksymalne 150 metrów, zaś czas całkowitego zanurzenia 25 sekund.
Podstawowe uzbrojenie okrętu stanowiły torpedy typu G7a, umieszczone w trzech wyrzutniach torpedowych kalibru 533 mm na dziobie oraz dwie torpedy w zapasie. Opcjonalnie możliwe było zabranie przez okręt sześciu torped, przez umieszczenie dodatkowego pocisku w korytarzu między przedziałem torpedowym a centrum bojowym okrętu. Możliwość ta nie była jednak często wykorzystywana, gdyż dodatkowy ciężar w tym miejscu zaburzał trym okrętu i powodował jeszcze trudniejsze warunki życia dla 25 członków załogi. Zamiennie z torpedami, okręt mógł przenosić do 18 min. Uzbrojenie to uzupełnione było pojedynczym działkiem przeciwlotniczym kalibru 20 mm.
Służba okrętu.
U-3 został przyjęty do służby w Kriegsmarine 6 sierpnia 1935 roku, jako trzecia jednostka swojego typu i jeden z pierwszych okrętów podwodnych III Rzeszy. Pierwszym dowódcą okrętu został mianowany "Kapitanleutnant" Hans Meckel, który sprawował tę funkcję do 29 września 1937 roku. U-3 został przydzielony do jednostki szkolnej US-FL w Neustadt, zaś wrzesień 1935 roku spędził w szkole zwalczania okrętów podwodnych, celem szkolenia technicznego załogi.
7 marca 1936 roku podczas zajmowania przez wojska niemieckie Zagłębia Ruhry – wraz z 12 jednostkami wchodzącymi w skład 1. Flotylli U-Bootów „Weddingen” oraz jednostkami swojego typu – U-3 został wysłany na patrol, na wypadek ewentualnej wojny morskiej z Polską, Francją lub Związkiem Radzieckim. Podobne wyjście na patrol bojowy miało miejsce podczas anschlussu Austrii, nieudanej próby zajęcia przez Niemcy Sudetów w maju oraz po układzie monachijskim we wrześniu 1938 roku. Wkrótce potem – w 29 października 1938 roku – dowództwo nad okrętem objął, jeden z najsłynniejszych w przekroju zbliżającej się wojny dowódców U-Bootów, "kapitanleutnant" Joachim Schepke
Działania wojenne.
1 września 1939 roku – w dniu ataku Niemiec na Polskę – U-3 uzyskał status operacyjny, i pod dowództwem Joachima Schepkego 4 września wyszedł z Wilhelmshaven na swój pierwszy patrol bojowy na Morzu Północnym. Wkrótce jednak potem, już 8 września, powrócił do bazy bezowocnie kończąc swój wojenny debiut operacyjny. Podobnie zakończył się trwający od 13 do 24 września drugi patrol okrętu na Morzu Północnym, którego celem było zwalczanie brytyjskich okrętów podwodnych.
23 września 1939 roku – na wniosek adm. Ericha Raedera – Hitler zaaprobował poluźnienie restrykcyjnych zasad prowadzenia wojny podwodnej, która miała dotąd być prowadzona ze ścisłym przestrzeganiem prawa pryzowego. Już 24 września Oberkommando der Marine (OKM) przekazało "kommodore" Karlowi Dönitzowi informację o poluźnieniu zasad na obszarze Morza Północnego, z jednoczesnym nakazem podejmowania prób ratowania załóg zatopionych jednostek. 27 września 1939 roku U-3 wypłynął na swój trzeci patrol, celem operowania w Skagerraku. 30 września o godz. 11:40 w odległości 35 mil morskich na północny zachód od Hanstholm w Szwecji, U-3 natrafił na duński transportowiec s/s „Vendia” (1150 BRT), który zatopił ogniem artyleryjskim i torpedą. Kpt. Schepke wziął jednak na pokład U-3 sześciu rozbitków z zatopionego statku. Jeszcze tego samego dnia Schepke zatrzymał inny statek, szwedzki transportowiec s/s „Gun” (1198 BRT), i po przejrzeniu dokumentów rozkazał swojej grupie abordażowej wejść na jego pokład. Kontrolowana jednostka podjęła jednak próbę staranowania U-Boota, który uniknął kolizji dzięki wykonaniu manewru unikowego. W rezultacie tego aktu uznanego za działanie wrogie i niezgodne z prawem międzynarodowym, niemiecka grupa abordażowa podłożyła ładunki wybuchowe pod s/s „Gun” i zatopiła szwedzki statek. 3 października U-3 zakończył swój patrol w Kilonii.
2 stycznia 1940 roku z pokładu U-3 zszedł Joachim Schepke, który dzień później objął dowództwo U-19 typu "IIB", dowódcą U-3 został zaś Kptlt. Gerd Schreiber. Pod jego dowództwem okręt wszedł w okres bezpośrednio poprzedzający kampanią norweską. 16 marca 1940 roku U-3 wyszedł z Kilonii na swój 4. patrol, którego zadaniem było początkowo patrolowanie Skagerraku celem zwalczania brytyjskich jednostek podwodnych. W tym czasie niemieckie dowództwo spodziewało się brytyjskiej inwazji na Norwegię, i samo planowało uprzedzenie aliantów oraz okupację Norwegii i Danii. Po kilku dniach U-3 wraz z innymi okrętami otrzymał rozkaz udania się do rejonu Lindesnes po raporcie o dostrzeżeniu tam dużego zespołu brytyjskich okrętów. Wykryto tam krążownik, nie została jednak podjęta próba ataku, w obawie o zdradzenie własnych planów inwazyjnych. U-3 został następnie wezwany do Wilhelmshaven, dokąd zawinął 29 marca.
12 kwietnia 1940 roku U-3 wypłynął na wody norweskie na swój piąty patrol, jednak już trzy dni później został z niego odwołany celem wznowienia działalności szkoleniowej. Następnego dnia U-Boot został zaatakowany sześcioma torpedami przez brytyjski okręt podwodny HMS „Porpoise”. Żadna z nich jednak nie osiągnęła celu, gdyż U-3 zdołał je wymanewrować. 29 marca U-3 zawinął do Wilhelmshaven. Do końca II wojny światowej U-3 nie wyszedł już na żaden patrol bojowy, zaś 1 lipca 1940 roku został przydzielony do 21. Flotylli w Piławie, celem prowadzenia działalności szkolno-treningowej.
Wycofanie ze służby.
1 sierpnia 1944 roku w Piławie U-3 został oficjalnie wycofany z czynnej służby. Odholowany został następnie do Neustadt, gdzie wykorzystywano go w charakterze jednostki doświadczalnej, na której badano stopień tłumienia dźwięków oraz efektów oddziaływania fali uderzeniowej pobliskich eksplozji. 3 maja 1945 roku kadłub okrętu został zajęty przez wojska brytyjskie, po czym zezłomowany.
W trakcie działań wojennych U-3 przeprowadził pięć patroli bojowych na Morzu Północnym i wodach norweskich, podczas których zatopił dwa statki o łącznej pojemności 2348 BRT.

</doc>
<doc id="1493533" url="https://pl.wikipedia.org/wiki?curid=1493533" title="Picea rubra">
Picea rubra



</doc>
<doc id="1493534" url="https://pl.wikipedia.org/wiki?curid=1493534" title="Picea vulgaris">
Picea vulgaris



</doc>
<doc id="1493535" url="https://pl.wikipedia.org/wiki?curid=1493535" title="Pinus excelsa">
Pinus excelsa



</doc>
<doc id="1493538" url="https://pl.wikipedia.org/wiki?curid=1493538" title="Gemma (astronomia)">
Gemma (astronomia)



</doc>
<doc id="1493539" url="https://pl.wikipedia.org/wiki?curid=1493539" title="GKK Gorzów Wielkopolski">
GKK Gorzów Wielkopolski

GKK Gorzów Wielkopolski – polski klub koszykarski z Gorzowa Wielkopolskiego działający w latach 2007–2013.
Historia.
Drużynę męskiej koszykówki w Gorzowie Wielkopolskim utworzono w 2007 roku jako NGR Technologie AWF Gorzów Wielkopolski. Zespół zadebiutował w rozgrywkach III ligi w sezonie 2008/2009. W sezonie 2010/2011 drużyna wystartowała pod nazwą GKK i wygrywając rozgrywki awansowała do II ligi. Rundę zasadniczą w sezonie 2011/2012 GKK ukończył na 11. miejscu i w decydujących meczach o utrzymanie w II lidze przegrał z "Żyrardowianką Żyrardów" i spadł do III ligi. Sezon 2012/2013 zespół ukończył na 8 miejscu. W sezonie 2013/2014 gorzowski klub nie zgłosił się do rozgrywek.
Zawodnicy i trenerzy.
W drużynie występowali m.in.: Karol Cierzniewski, Tomasz Ejsmont, Marcin Pławucki i Wojciech Rogacewicz. Trenerami drużyny byli kolejno: Zbigniew Wilmiński i Łukasz Andrzejewski, Sławomir Szulczyk, Janusz Wierzbicki i Andrzej Stanek "(asystent)" oraz w ostatnim sezonie – Karol Brzozowski i Andrzej Stefanowicz "(II trener)".

</doc>
<doc id="1493540" url="https://pl.wikipedia.org/wiki?curid=1493540" title="Piąty okręg wyborczy w Kolorado">
Piąty okręg wyborczy w Kolorado

Piąty okręg wyborczy w Kolorado co dwa lata wybiera swojego przedstawiciela do Izby Reprezentantów Stanów Zjednoczonych. Okręg został utworzony po spisie ludności w 1970 roku, gdy stan Kolorado zyskał piątego przedstawiciela w Izbie Reprezentantów. Pierwsze wybory w okręgu przeprowadzono jesienią 1972 roku. Przedstawicielem okręgu w 110. Kongresie Stanów Zjednoczonych jest republikanin, Doug Lamborn.

</doc>
<doc id="1493541" url="https://pl.wikipedia.org/wiki?curid=1493541" title="John R. Horner">
John R. Horner



</doc>
<doc id="1493543" url="https://pl.wikipedia.org/wiki?curid=1493543" title="Sauroplites">
Sauroplites



</doc>
<doc id="1493544" url="https://pl.wikipedia.org/wiki?curid=1493544" title="Zalmoxes">
Zalmoxes



</doc>
<doc id="1493545" url="https://pl.wikipedia.org/wiki?curid=1493545" title="Sauroposeidon">
Sauroposeidon



</doc>
<doc id="1493546" url="https://pl.wikipedia.org/wiki?curid=1493546" title="Izoamplituda">
Izoamplituda

Izoamplituda – izolinia na mapie łącząca punkty o jednakowej amplitudzie danego elementu meteorologicznego, np. na mapach synoptycznych o jednakowych amplitudach temperatury powietrza.

</doc>
<doc id="1493549" url="https://pl.wikipedia.org/wiki?curid=1493549" title="Rejencja gąbińska">
Rejencja gąbińska

Rejencja gąbińska (niem. Regierungsbezirk Gumbinnen, lit. Gumbinės apygarda) – pruska jednostka administracyjna w prowincji Prusy Wschodnie, położona w jej północnej i wschodniej części, istniejąca w latach 1808–1945.
Historia.
Rejencja została powołana oficjalnie 16 grudnia 1808 na miejsce powstałej w 1724 Litewskiej Kamery Wojennej i Skarbowej. Początkowo jednostka administracyjna nosiła nazwę rejencji litewskiej w Gąbinie (niem. "Regierungsbezirk Litthauen zu Gumbinnen") i była jedną z dwu rejencji wchodzących w skład Prus Wschodnich. 
Pierwotnie w obrębie rejencji gąbińskiej znalazły się powiaty Gąbin, Szyłokarczma, Wystruć, Jańsbork, Kłajpeda, Olecko, Ryn, Stołupiany i Tylża, jednak już 1 września 1816 na prośbę urzędu miasta Memel powiat Memel włączono w skład rejencji królewieckiej. Wkrótce dokonano zasadniczej zmiany podziału administracyjnego, tak by odległości między miejscowościami a centrami powiatów nie były zbyt duże. Zasadniczo okręg powinien był liczyć od 20 do 36 tys. mieszkańców. 
Ostatecznie w skład rejencji gąbińskiej weszło 16 powiatów ziemskich ("Landkreise"). 1 kwietnia 1819 były to:
W 1896 miasta Tylża i Wystruć wydzielono z powiatu nadając im status powiatów grodzkich ("Stadtkreise"). 
W 1905 z rejencji gąbińskiej wydzielono cztery okręgi mazurskie: Jańsbork, Lec, Ełk i Ządźbork, włączając je do nowo powstałej rejencji olsztyńskiej. 
W wyniku Traktatu Wersalskiego Rzesza Niemiecka straciła tereny położone na północ od Niemna, w tym ziemie należące do rejencji gąbińskiej: prawie cały powiat Tylża, części powiatów Szyłokarczma, Niziny, Ragneta i Tylża-miasto. Resztki powiatu szyłokarczemskiego włączono do Nizin, a powiat Ragneta złączono z powiatem ziemskim Tylża w powiat Tylża–Ragneta. 
Po włączeniu Okręgu Kłajpedy w skład III Rzeszy w marcu 1939 pod władzę Gąbina przeszły cztery litewskie dotąd powiaty Kłajpeda–miasto, Kłajpeda, Szyłokarczma i Pojegi. Ostatni okręg został zlikwidowany jeszcze w 1939, a jego gminy rozdzielono między powiaty Szyłokarczma i Tylża–Ragneta. 
W wyniku rozbioru II Rzeczpsopolitej między Niemcy a ZSRR w skład rejencji włączono w dniu 1 listopada 1939 powiat Suwałki ("Landkreis Suwalken", od maja 1941 "Sudauen"). 
Podział administracyjny.
Podział administracyjny rejencji 31 grudnia 1937 wraz z późniejszymi zmianami.
Powiaty grodzkie:
Powiaty ziemskie:
Późniejsze zmiany
Powierzchnia i zaludnienie.
Rejencja obejmowała w 1885 powierzchnię 15 870 km² i była zamieszkana przez 788 tys. mieszkańców, spośród których zdecydowaną większość stanowili ewangelicy (756 tys.). Znaczną część ludności południowych powiatów (Ełk, Olecko, Ządźbork, Jańsbork, Lec) stanowili polskojęzyczni Mazurzy, z kolei w północno-wschodnim regionie koncentrowała się ludność litewska (szczególnie w powiatach Szyłokarczma, Tylża, Ragneta, Pilkały i Stołupiany). 
Koniec istnienia regionu.
Rejencja gąbińska de facto przestała istnieć wraz z wejściem Armii Czerwonej na teren wschodniej części Prus w zimie 1945. Większa część jednostki włączona została w skład RFSRR jako obwód królewiecki, kilka powiatów znalazło się w województwie olsztyńskim i białostockim PRL. Obecnie polskie tereny rejencji gabińskiej są częścią województwa warmińsko-mazurskiego.

</doc>
<doc id="1493551" url="https://pl.wikipedia.org/wiki?curid=1493551" title="Robert I Mądry">
Robert I Mądry

Robert I Mądry, fr. "Robert le Bon", wł. "Roberto il Saggio" (ur. 1277/1278, zm. 16/19 stycznia 1343) – król Neapolu 1309-1343, hrabia Prowansji, tytularny król Jerozolimy. 
Pochodzenie.
Robert I Mądry pochodził z dynastii andegaweńskiej (d`Anjou), będącej boczną linią francuskich Kapetyngów. Był synem króla Neapolu Karola II Kulawego i Marii Węgierskiej, córki króla Węgier Stefana V z dynastii Arpadów, bratem Karola Martela, Filipa I z Tarentu, Jana z Durazzo i Małgorzaty.
Walka Andegawenów o Sycylię i Węgry.
Dziad Roberta, Karol I z poparciem papiestwa i Francji walczył o odzyskanie Sycylii, która po powstaniu w 1282 znalazła się w ręku władców Aragonii. Politykę Karola I kontynuował jego syn, Karol II Kulawy. W 1288 doszło do podpisania rozejmu z królem Aragonii Alfonsem III i jego bratem, królem Sycylii Jakubem I (w Aragonii Jakub II). Na mocy porozumienia Karol Kulawy, więziony dotychczas przez Jakuba I, miał odzyskać wolność w zamian za okup, nadto jako zakładników miał dać swoich synów, w tym Roberta. Wolność odzyskał dopiero w 1295 na mocy traktatu z Anagni. Jednym z punktów traktatu miał być ślub Roberta z księżniczką aragońską Jolantą, siostrą Alfonsa III i Jakuba I, do którego ostatecznie doszło w 1297.
Gdy w 1297 umarł Karol Martel, starszy brat Roberta, Karol Kulawy wyznaczył Roberta na swego następcę, nadając mu tytuł księcia Kalabrii, nadając mu także tytuł generalnego wikariusza królestwa. W 1299 realizując plany ojca Robert dowodził wojskami w wojnie z Sycylijczykami, jednak i ta inwazja na wyspę skończyła się niepowodzeniem. Kolejna porażka skłoniła Andegawenów do podpisania w 1302 układu pokojowego w Caltabellotcie z królem Sycylii Fryderykiem II. Traktat usankcjonował na wyspie władzę Fryderyka II, która miała być dożywotnia, a nie dziedziczna, w zamian Aragończycy zgodzili się potwierdzić prawa Andegawenów do kontynentalnej części królestwa, dalej formalnie zwanym Królestwem Sycylii, przy czym po śmierci Fryderyka II wyspiarskie królestwo miało powrócić pod berło Andegawenów. Nadto Fryderyk II poślubił córkę Karola II, Eleonorę. Ich synem był Piotr II, późniejszy przeciwnik Roberta w walce o Sycylię.
Andegawenowie musieli, przynajmniej tymczasowo, pogodzić się z utratą Sycylii, albowiem zaangażowali się w walkę o tron Węgier, jaka toczyła się od 1301, kiedy to zmarł Andrzej III, ostatni król Węgier z dynastii Arpadów. Sprawa węgierskiej sukcesji toczyła się pomiędzy rodami Przemyślidów, Habsburgów i Andegawenów. Karol II Kulawy (żonaty z córką Stefana V węgierskiego) postanowił zdobyć koronę św. Stefana dla swego wnuka Karola Roberta, co ostatecznie udało się pod koniec panowania w 1308.
Robert I władcą Neapolu.
Rok później zmarł Karol II Kulawy. Następcą został Robert, który przyjął tytuł króla Neapolu (i Sycylii) oraz hrabiego Prowansji. Podobnie jak ojciec swą politykę zagraniczną oparł o sojusz z papiestwem i królestwem Francji. We Włoszech, z poparciem papieża, został przywódcą frakcji gwelfów przeciwko procesarskim gibelinom, sprzymierzonych z niemieckim królem Henrykiem VII z dynastii Luksemburgów. Robert musiał uznać wyższość Henryka VII, gdy ten w 1312 wkroczył do Rzymu i koronował się na cesarza rzymskiego. Gdy Henryk VII niespodziewanie zmarł w drodze powrotnej z Rzymu do Niemiec (24 sierpnia 1313), Robertowi, nadal popieranemu przez papiestwo i krewnych władających Francją, udało się zająć większą część północnych Włoch oraz zdobyć przychylność tamtejszych republik miejskich, w tym Genui i Florencji.
Ciesząc się niezmiennym poparciem papieży z Awinionu Robert próbował walczyć z kolejnym władcą Niemiec, który zamierzał zająć Włochy i koronować się na cesarza. Tym razem król niemiecki Ludwik IV Wittelsbach, władca Bawarii, okazał się silniejszy od Roberta, któremu zagroził od południa Fryderyk II sycylijski, związany poprzez małżeństwa córek sojuszem z Ludwikiem bawarskim. Robert doznał porażki i w 1326 Ludwik bez przeszkód zajął Lombardię i koronował się na króla Włoch, a w 1328 w Rzymie przyjął koronę Rzeszy i powołał antypapieża Mikołaja. Pozycja awiniońskiego papieża Jana XXII była jednak na tyle mocna, że nowy antypapież nie znalazł większego poparcia wśród biskupów i Robert I nadal mógł cieszyć się pełnym poparciem władz kościelnych. Dzięki temu, gdy król Czech Jan Luksemburski wyprawił się do Lombardii, by z cesarskim namaszczeniem objąć tam władzę, Robert I pokonał Luksemburczyka i na powrót przywrócił tam papieską zwierzchność.
Klęska polityki dynastycznej.
Mimo tych sukcesów Robert I borykał się z poważnymi problemami wewnątrz kraju. Było to spowodowane kolejną nieudaną próbę zdobycia Sycylii, jaką Robert podjął w 1338 po tym, jak papież ekskomunikował władcę Sycylii Piotra II, gdy ten oddał wyspę w lenno cesarzowi Ludwikowi IV. Ponowna neapolitańska wyprawa, zorganizowana w 1342, także skończyła się klęską.
Król Robert I, kontynuując politykę swoich przodków, wykorzystywał bogactwa królestwa Neapolu jako źródło dochodów przeznaczanych wyłącznie na realizowanie własnych osobistych ambicji dynastycznych. Taka polityka Roberta doprowadziła wnet do zrujnowania kraju i katastrofy finansowej królewskiego skarbu, co wywołało niezadowolenie wśród poddanych. Nałożyło się na to zerwanie w 1342 więzów z bogatą republiką Florencji, odkąd władzę przejęli tam gibelini, sojusznicy cesarza. Odtąd Robert musiał się liczyć z coraz silniejszą opozycją skupioną wokół przedstawicieli bocznych linii swego rodu, potomków jego braci Filipa (zm. 1331) i Jana (zm. 1335), tym bardziej, że w 1328 na malaryczną febrę zmarł jedyny syn Roberta I, książę Kalabrii Karol, ożeniony z Marią francuską, córką Karola de Valois.
Nie mając męskich potomków, a chcąc zniweczyć niebezpieczeństwo przejęcia po swej śmierci korony królewskiej przez wrogich mu krewnych, Robert I w 1330 swym następcą uczynił starszą wnuczkę Joannę, aranżując jej zaręczyny z Andrzejem, synem króla Węgier Karola Roberta, a wnukiem Karola Martela. Małżeństwo kuzynów miało odsunąć pretensje króla Węgier do korony neapolitańskiej.
Robert I Mądry zmarł między 16 a 19 stycznia 1343 w Neapolu na zamku Castel Nuovo. 
Opiekun artystów.
Król Robert I był opiekunem artystów, którzy tłumnie gościli na królewskim dworze w Neapolu, wśród nich byli m.in. Giotto, Boccaccio, Petrarka. Wielu ówczesnych pisarzy sławiło króla, przedstawiając go jako władcę wykształconego, oczytanego, przyjaciela naukowców i artystów. Trzeba jednak pamiętać, że wiele z tych pochlebnych opinii powstało już po śmierci Roberta, kiedy królestwo ogarnął chaos rządów jego następczyni, wnuczki Joanny I.
Rodzina.
Król był dwukrotnie żonaty:
Na rok przed śmiercią Sancza wstąpiła do klasztoru i tam zmarła.
Nieślubnym dzieckiem króla była m.in. Maria d'Aquino (zm. 1348), w 1336 poznała Giovanniego Boccaccia, który się w niej zakochał.

</doc>
<doc id="1493554" url="https://pl.wikipedia.org/wiki?curid=1493554" title="Robert Andegaweński (król Neapolu)">
Robert Andegaweński (król Neapolu)



</doc>
<doc id="1493555" url="https://pl.wikipedia.org/wiki?curid=1493555" title="Pojemność łowiska">
Pojemność łowiska

Pojemność łowiska, pojemność żerowa łowiska, pojemność wyżywieniowa łowiska - ustalona, maksymalna liczba osobników poszczególnych gatunków zwierzyny płowej, w danym biotopie, nie powodująca szkód gospodarczych. Przy takim pogłowiu zwierzyna znajduje optymalne warunki bytowania – odpowiednią ilość pokarmu i wystarczająco wiele miejsc na schronienie i rozmnażanie. Pojemność łowiska ustala się w tzw. jednostkach jelenich (j.j.) na 1000 ha. Szkody gospodarcze określa się jako uszkodzenie więcej niż 20% danej biomasy roślinnej.
Na podstawie znajomości zapotrzebowania energetycznego jeleniowatych przyjęto następujące przeliczniki jednostek jelenich:
W zależności od siedliska (dostępnego w nim pokarmu) pojemność łowiska może się wahać od do 24 do 45 jednostek jelenia na 1000 ha.
Znacznie więcej trudności napotyka określenie pojemności łowiska w stosunku do dzika, gdyż obecnie, bardzo często wykorzystuje on biotop polny. Dla dzika nie wyznacza się pojemności łowiska. Istnieją jednak pewne dopuszczalne liczebności tego gatunku.

</doc>
<doc id="1493556" url="https://pl.wikipedia.org/wiki?curid=1493556" title="Robert I Andegaweński">
Robert I Andegaweński



</doc>
<doc id="1493557" url="https://pl.wikipedia.org/wiki?curid=1493557" title="Niszczyciele typu Kagero">
Niszczyciele typu Kagero



</doc>
<doc id="1493560" url="https://pl.wikipedia.org/wiki?curid=1493560" title="Fröccs">
Fröccs



</doc>
<doc id="1493561" url="https://pl.wikipedia.org/wiki?curid=1493561" title="Ronald Florijn">
Ronald Florijn

Ronald Florijn (ur. 21 kwietnia 1961 w Lejdzie) – holenderski wioślarz. Dwukrotny złoty medalista olimpijski.
Pierwsze złoto wywalczył w 1988 w Seulu, płynąc w dwójkach podwójnych wspólnie z Nico Rienksem. Cztery lata później płynął, bez powodzenia, w czwórce. W Atlancie, tak jak Rienks, należał do osady zwycięskiej ósemki.

</doc>
<doc id="1493562" url="https://pl.wikipedia.org/wiki?curid=1493562" title="Rejencja królewiecka">
Rejencja królewiecka

Rejencja królewiecka (niem. Regierungsbezirk Königsberg, lit. Karaliaučiaus apygarda) – pruska i niemiecka jednostka administracyjna położona w zachodniej części prowincji Prusy Wschodnie, istniejąca w latach 1808–1945. 
Historia.
Regencja powstała w 1808 pod nazwą Rejencji Wschodniopruskiej w Królewcu (niem. Regierungsbezirk Ostpreußen zu Königsberg). W jej skład weszły powiaty:
W 1885 rejencja obejmowała powierzchnię 21 107 km² i liczyła 1,2 mln mieszkańców (wśród nich było 910 tys. ewangelików, 243 tys. katolików i 11 tys. żydów). 
W 1905 od rejencji odłączono powiaty Olsztyn, Reszel, Nidzica i Szczytno tworząc z nich wraz z częścią rejencji gąbińskiej nową rejencję – olsztyńską. 
Podział administracyjny.
Podział administracyjny rejencji 31 grudnia 1937 (powiaty grodzkie i powiaty ziemskie) wraz z późniejszymi zmianami.
Powiat grodzki:
Powiaty ziemskie: 
Zmiana 01.04.1939

</doc>
<doc id="1493564" url="https://pl.wikipedia.org/wiki?curid=1493564" title="Ulica Kacza w Warszawie">
Ulica Kacza w Warszawie

Ulica Kacza – jedna z ulic warszawskiej Woli, biegnąca od ul. Wolność do ul. Okopowej.
Historia.
Ulica Kacza została wytyczona w 1770 roku, w rozwidleniu ulic Wolność i Żytniej, na gruntach należących wcześniej do zakonu brygidek. Jej koniec wyznaczały Okopy Lubomirskiego, biegnące wzdłuż obecnej ulicy Okopowej. Pierwsza zabudowa ulicy składała się wyłącznie z drewnianych domów; pierwsze oficyny murowane pojawiły się na Kaczej dopiero pod koniec XIX wieku. Właścicielami posesji przy ulicy byli głównie chrześcijanie, mimo iż niedaleko znajdowała się dzielnica żydowska; w 1914 roku na 22 parcele tylko jedna posiadała właściciela żydowskiego pochodzenia. Mieszkańcami Kaczej tamtego okresu byli ubodzy rzemieślnicy, robotnicy i handlarze.
Przełom wieków przyniósł budowę pierwszych wielopiętrowych kamienic, usytuowanych głównie przy końcowym odcinku ulicy.
Choć ich wysokość dochodziła do czterech kondygnacji, wystrój fasad był mało wyszukany.
Przy ulicy zlokalizowane były również obiekty fabryczne: pierwsze zabudowania o charakterze przemysłowym powstały dla działającego w okresie 1895-1935 warsztatu mechanicznego braci Bernat, wytwarzającego urządzenia dla browarów. Na tej samej posesji od lat dwudziestych działała "Krajowa Wytwórnia Przewodników i Sznurów Telefonicznych", która w roku 1935 ustąpiła miejsca fabryce chemiczno-farmaceutycznej "Towarzystwo Akcyjne "Franciszek Karpiński"" z główną siedzibą przy ulicy Wolność; w roku 1936 zatwierdzono plan nadbudowy budynku przy Kaczej według projektu Józefa Napoleona Czerwińskiego.
Największa była jednak "Fabryka Przewodników Elektrycznych" wraz z "Walcownią Metali Towarzystwa Przemysłowego "Kabel" S. A." założone w roku 1920 przy Kaczej 9/11; po piętnastu latach istnienia zatrudniały 350 osób. Poza nimi działało też kilka mniejszych firm: "Fabryka Artykułów Elektrotechnicznych "Lukwar"", "Fabryka Kosmetyków i Perfumerii Towarzystwa "Casimi"" oraz istniejąca od roku 1920 "Wytwórnia Silników i Warsztaty Mechaniczne "Henryk Liefeldt i Stanisław Schiffner"" z głównym adresem Wolność 5.
W 1939 roku ulica Kacza uniknęła zniszczeń; całą zabudowa została spalona podczas powstania warszawskiego.
Do końca XX wieku dotrwały przewidziane wcześniej do rozbiórki zabudowania fabryki "Kabel", rozbieranej etapami od lat osiemdziesiątych oraz kamienica Gnatkiewiczów z roku 1913 pod nr. 21.

</doc>
<doc id="1493569" url="https://pl.wikipedia.org/wiki?curid=1493569" title="Maziak">
Maziak



</doc>
<doc id="1493572" url="https://pl.wikipedia.org/wiki?curid=1493572" title="Świdnik (stacja kolejowa)">
Świdnik (stacja kolejowa)

Świdnik (stacja kolejowa) – dawna, obecnie nieczynna stacja kolejowa w Świdniku, w województwie lubelskim, w Polsce. Popularnie zwana "starą stacją".
Budynek dworca zbudowano w latach 1905–1914 z czerwonej cegły. Stanowiła główny dworzec kolejowy Adampola i potem Świdnika, do czasu utworzenia nowej stacji Świdnik Miasto w latach 50. Po wybudowaniu dworca Świdnik Miasto w roku 1967, stacja Świdnik stała się siedzibą przystanku towarowego. Funkcję tę przestała pełnić na początku lat 90., kiedy również przystanek towarowy przeniesiono na stację Świdnik Miasto. Od tamtego czasu służy jedynie za mieszkanie.
Dawny dworzec stacji kolejowej Świdnik jest prawdopodobnie najstarszym budynkiem użyteczności publicznej w Świdniku.

</doc>
<doc id="1493576" url="https://pl.wikipedia.org/wiki?curid=1493576" title="Giuseppe Di Capua">
Giuseppe Di Capua

Giuseppe di Capua (ur. 15 marca 1958 w Salerno) – włoski wioślarz, sternik, trzykrotny medalista olimpijski.
Był sternikiem w osadzie tworzonej przez braci Giuseppe i Carmine Abbagnale. Wspólnie na trzech igrzyskach stawali na podium, w Los Angeles oraz Seulu zwyciężając, a w Barcelonie zajmując drugie miejsce. Także na mistrzostwach świata wywalczył szereg medali, w tym siedem złotych (1981, 1982, 1985, 1987, 1989, 1990, 1991).

</doc>
<doc id="1493581" url="https://pl.wikipedia.org/wiki?curid=1493581" title="Giuseppe Abbagnale">
Giuseppe Abbagnale

Giuseppe Abbagnale (ur. 24 lipca 1959 w Pompejach) – włoski wioślarz, trzykrotny medalista olimpijski.
Pływał w osadzie tworzonej ponadto przez swego brata Carmine i sternika Giuseppe di Capua. Wspólnie na trzech igrzyskach stawali na podium, w Los Angeles oraz Seulu zwyciężając, a w Barcelonie zajmując drugie miejsce. Także na mistrzostwach świata wywalczyli szereg medali, w tym siedem złotych (1981, 1982, 1985, 1987, 1989, 1990, 1991).

</doc>
<doc id="1493582" url="https://pl.wikipedia.org/wiki?curid=1493582" title="Jagon">
Jagon



</doc>
<doc id="1493583" url="https://pl.wikipedia.org/wiki?curid=1493583" title="Carmine Abbagnale">
Carmine Abbagnale

Carmine Abbagnale (ur. 5 stycznia 1962 w Pompejach) – włoski wioślarz, trzykrotny medalista olimpijski.
Pływał w osadzie tworzonej ponadto przez swego brata Giuseppe i sternika Giuseppe di Capua. Wspólnie na trzech igrzyskach stawali na podium, w Los Angeles oraz Seulu zwyciężając, a w Barcelonie zajmując drugie miejsce. Także na mistrzostwach świata wywalczyli szereg medali, w tym siedem złotych (1981, 1982, 1985, 1987, 1989, 1990, 1991).

</doc>
<doc id="1493585" url="https://pl.wikipedia.org/wiki?curid=1493585" title="Aadavari Matalaku Ardhalu Verule">
Aadavari Matalaku Ardhalu Verule

Aadavari Matalaku Ardhalu Verule – indyjski komediodramat miłosny z 2007 roku w reżyserii Selvaraghavana ("7/G Rainbow Colony"). Film nawiązuje w telugu do "Dilwale Dulhania Le Jayenge", historii pozyskiwania serca rodziny ukochanej w czas przygotowań do jej ślubu z innym. Dodano pewne zmiany zwiększające dramatyzm sytuacji (śmierć ojca, narzeczony ukochanej przyjacielem bohatera), ale zasadniczo to podobna historia z Hajdarabadem firm komputerowych i służbową podróżą do Australii w tle (zamiast Londynu i wędrowania bohaterów po Szwajcarii z "DDLJ"). Remake filmu w tamilskim nosi tytuł "Yaaradi Nee Mohini".
Połowa filmu rozgrywa się w Hajdarabadzie, a połowa w tradycyjnym hinduskim domu, w wielopokoleniowej rodzinie, na wsi. W filmie w jednej ze scen pokazano hinduskie święto Dasara, a także obrzęd hinduskiego pogrzebu i ślubu.
Fabuła.
Ganesh (Venkatesh Daggubati) cieszy się sławą nieudacznika. Od lat nie może znaleźć pracy i żyje na koszt swojego ojca, nauczyciela (Srinivasa Rao Kota). Coraz bardziej rozgniewany na świat, coraz mniej wierzący w siebie. Aż do dnia, gdy spotyka Keerthi (Trisha Krishnon). Zakochany odzyskuje wiarę w siebie i zdobywa pracę w tej samej firmie, co ona. Wspólna podróż służbowa do Australii umacnia go w uczuciach, lecz gdy Ganesh decyduje się je w końcu wyznać, okazuje się, że Keerthi wkrótce wychodzi za mąż. Ojciec widząc rozpacz Ganesha próbuje Keerthi przekonać do syna i podczas tej rozmowy zostaje przez nią upokorzony. Umiera na zawał. Zrozpaczony Ganesh nie ma po co żyć, więc jego przyjaciel Vasu (Srikanth) w trosce o jego życie zabiera go ze sobą do wioski na swój ślub. Narzeczoną Vasu okazuje się być Keerthi.

</doc>
<doc id="1493586" url="https://pl.wikipedia.org/wiki?curid=1493586" title="Sur coup">
Sur coup

Sur coup - w brydżu manewr obrońcy polegający na powstrzymaniu się od nadbitki przez co obrońca zystuje dodatkową lewę lub lewy na trzymane w ręce atuty.
Gracz S rozgrywa 3 kier po wiście bloktą karo. E bierze pierwszą lewę damą i kontynuuje asem, rozgrywający przebija dziesiątką atu, a gracz W powstrzymuje się od nadbitki zrzucając kartę w kolorze bocznym zyskując za to lewę atutową.

</doc>
<doc id="1493587" url="https://pl.wikipedia.org/wiki?curid=1493587" title="AGPL">
AGPL



</doc>
<doc id="1493588" url="https://pl.wikipedia.org/wiki?curid=1493588" title="Affero GPL">
Affero GPL



</doc>
<doc id="1493589" url="https://pl.wikipedia.org/wiki?curid=1493589" title="Licencja Affero">
Licencja Affero



</doc>
<doc id="1493591" url="https://pl.wikipedia.org/wiki?curid=1493591" title="Elodia (województwo łódzkie)">
Elodia (województwo łódzkie)

Elodia – wieś w Polsce położona w województwie łódzkim, w powiecie łaskim, w gminie Wodzierady.
Miejscowość położona jest na Wysoczyźnie Łaskiej.
W latach 1975–1998 miejscowość należała administracyjnie do województwa sieradzkiego.

</doc>
<doc id="1493593" url="https://pl.wikipedia.org/wiki?curid=1493593" title="Aanivaer">
Aanivaer

Aanivaer (tzn. "Feniks") to kollywoodzki dramat wojenny z 2006 roku, którego akcja dotyczy wojny domowej na Sri Lance. Akcja filmu rozgrywa się w 1995 roku podczas exodusu Tamilów wysiedlanych przez wojska rządowe w odwecie za terror Tamilskich Tygrysów. To bazująca na faktach opowieść o lekarzu tamilskim i indyjskiej dziennikarce uwikłanych w dramat wojny domowej na Sri Lance. Zdjęcia do filmu zrobiono w północnej części wyspy. Film do własnego scenariusza wyreżyserował Jon Mahendran (John), syn znanego w Tamil Nadu reżysera Mahendrana. 
Fabuła.
Tamilska dziennikarka z Indii przyjeżdża na Sri Lankę w poszukiwaniu zaginionego podczas exodusu Tamilów w 1995 roku, lekarza dr. Nandy. Mimo że nie ma go wśród ocalałych, Sandha wzbrania się przejrzeć zdjęcia zabitych. W trakcie poszukiwań wspomina spędzony tu na wyspie czas, który zmienił ją. Ograbił ze złudzeń, obdarował miłością. Przed laty przyjechała tu z Indii, z Tamil Nadu, z nadzieją na sensacyjny fotoreportaż o problemach wyspy. Na żywo udaje jej się uwiecznić na zdjęciach łzy ludzkie, czyjąś rozpacz, czyjeś rany. Podczas spotkania z dr. Nanda z dziennikarską swadą domaga się, aby umożliwił jej zrobienie dramatycznych zdjęć ilustrujących wojnę domową na Sri Lance. Lekarz codziennie z bólem i bezsilnością próbujący ratować poranione wybuchami dzieci, jest oburzony. W ostrych słowach wyrzuca jej, że za wstrząsającym ujęciem, z którego jako dziennikarka jest dumna, stoi czyjeś cierpienie, czyjaś rozpacz. Ale Sandha jest profesjonalistką nieczułą na najbardziej szczere i pełne bólu słowa. Dopiero, gdy ją samą dotknie cierpienie i przerażenie, poczuje się w skórze fotografowanych Tamilów – uciekająca od bomb przez płonące miasto, bita kolbami, bezbronna wobec przemocy – zacznie uczyć się kochać ten kraj i dr Nandę.

</doc>
<doc id="1493594" url="https://pl.wikipedia.org/wiki?curid=1493594" title="Marianów (powiat łaski)">
Marianów (powiat łaski)

Marianów – wieś w Polsce położona w województwie łódzkim, w powiecie łaskim, w gminie Wodzierady.
Miejscowość położona jest na Wysoczyźnie Łaskiej.
W latach 1975–1998 miejscowość należała administracyjnie do województwa sieradzkiego.

</doc>
<doc id="1493595" url="https://pl.wikipedia.org/wiki?curid=1493595" title="Affero General Public License">
Affero General Public License

Affero General Public License (Affero GPL) – oznacza dwie licencje wolnego oprogramowania:
Obydwie wersje Affero GPL zostały zaprojektowane by naprawić niedoskonałości zwykłej licencji GNU GPL w środowisku aplikacji uruchamianych po stronie serwera (na przykład serwisy webowe), gdy nie dochodzi w rzeczywistości do dystrybucji oprogramowania, co nie nakłada na użytkownika obowiązku udostępnienia kodu źródłowego aplikacji.
Free Software Foundation zaleca, aby GNU AGPLv3 była używana dla każdego rodzaju oprogramowania, które będzie uruchamiane przez sieć.

</doc>
<doc id="1493597" url="https://pl.wikipedia.org/wiki?curid=1493597" title="Agostino Abbagnale">
Agostino Abbagnale

Agostino Abbagnale (ur. 25 sierpnia 1966 w Pompejach) – włoski wioślarz, trzykrotny złoty medalista olimpijski.
Jest młodszym bratem Carmine i Giuseppe, także mistrzów olimpijskich w wioślarstwie. W 1988 zwyciężył z kolegami w czwórce podwójnej, osiem lat później triumfował w dwójce wspólnie z Davide Tizzano (członkiem osady z Seulu). W Sydney w 2000 ponownie zwyciężył w czwórce. W czwórkach był mistrzem świata w 1997 i 1998.

</doc>
<doc id="1493600" url="https://pl.wikipedia.org/wiki?curid=1493600" title="Plikopartycja">
Plikopartycja

Plikopartycja – plik wykorzystywany w charakterze dysku twardego lub partycji („udający” urządzenie pamięci masowej).

</doc>
<doc id="1493601" url="https://pl.wikipedia.org/wiki?curid=1493601" title="Masato Yamazaki">
Masato Yamazaki

 to japoński piłkarz.

</doc>
<doc id="1493602" url="https://pl.wikipedia.org/wiki?curid=1493602" title="SaaS">
SaaS



</doc>
<doc id="1493605" url="https://pl.wikipedia.org/wiki?curid=1493605" title="Jorg Landvoigt">
Jorg Landvoigt



</doc>
<doc id="1493606" url="https://pl.wikipedia.org/wiki?curid=1493606" title="Aaru">
Aaru

Aaru (tamilski: ஆறு) – indyjski wysokobudżetowy kollywoodzki film miłosny z 2005 roku. W rolach głównych Surya i Trisha. Film reżyserował autor "Arula" i "Saamy", Hari. Kolejny po sukcesie Suryi w "Ghajini" cieszył się w Tamil Nadu dużą popularnością.
Muzyka i piosenki.
Muzykę do filmu skomponował Devi Sri Prasad, autor muzyki do takich filmów jak: "Arya", "Varsham", "Nuvvostanante Nenoddantana", "Bunny", "Unnakum Ennakum", "Bommarillu", "Pournami"’, "Aata", "Jagadam".

</doc>
<doc id="1493608" url="https://pl.wikipedia.org/wiki?curid=1493608" title="Oprogramowanie jako usługa">
Oprogramowanie jako usługa

Oprogramowanie jako usługa (ang. "software as a service", w skrócie "SaaS") – model usługi chmury obliczeniowej umożliwiający odbiorcy usług wykorzystanie aplikacji uruchomionych na infrastrukturze chmury dostarczanej przez dostawcę usług dostępnej na różnych urządzeniach klienckich za pośrednictwem np. przeglądarki internetowej lub klienta aplikacji oraz w przypadku której odbiorca usług nie zarządza ani nie kontroluje infrastruktury chmury, w tym sieci, serwerów, systemów operacyjnych, pamięci masowej, a nawet parametrów konfiguracyjnych aplikacji, z wyjątkiem ograniczonych ustawień konfiguracji aplikacji specyficznych dla użytkownika.
Model ten eliminuje potrzebę instalacji i uruchamiania programu na komputerze klienta. Model SaaS przerzuca obowiązki instalacji, zarządzania, aktualizacji, pomocy technicznej z klienta na dostawcę usługi. W efekcie użytkownik oddaje kontrolę nad oprogramowaniem dostawcy i obowiązek zapewnienia ciągłości jego działania.
Istotą biznesową oprogramowania w modelu SaaS, decydującą o jej rosnącej popularności jest to, że użytkownik kupuje działające rozwiązanie o określonej funkcjonalności bez konieczności wchodzenia w zagadnienia związane z infrastrukturą informatyczną oraz zapleczem technicznym. W wielu przypadkach SaaS umożliwia dostęp do najnowszych technologii informatycznych bez długotrwałych wdrożeń i dużych inwestycji.
Model SaaS zakłada najczęściej cykliczne opłaty (abonament) za dostęp do programu, staje się to dla użytkownika wydatkiem stałym, a nie jednorazowym w momencie zakupu. Z punktu widzenia dostawcy SaaS zapewnia lepszą ochronę jego własności intelektualnej, producent może we własnym zakresie udostępniać swoją aplikację, lub przekazać to zadanie wyspecjalizowanej firmie.
Model dystrybucji.
W tym modelu klient otrzymuje potrzebne mu funkcje danego oprogramowania. Korzysta z oprogramowania jakiego potrzebuje. Nie interesuje go ani sprzęt ani środowisko pracy. Ma zapewniony dostęp do konkretnych, funkcjonalnych narzędzi – niekoniecznie połączonych ze sobą jednolitym interfejsem. Programy działają na serwerze dostawcy. Klient nie jest zmuszony nabywać na nie licencji. Płaci jedynie za ich użycie (każdorazowo, w formie abonamentu bądź w dowolnym udostępnionym przez usługodawcę trybie), a dostęp do nich uzyskuje na żądanie.
Minusem jest to, że klient nie może dokonać zmian w aplikacji, nie ma również wpływu na jej rozwój (a przynajmniej nie w stopniu decydującym). Chmurę tego typu udostępniają między innymi Google (Google Workspace), Salesforce (system CRM), Microsoft (Outlook, Windows Live, OneDrive), czy Comarch (program Comarch ERP Optima).
Kwestie prawne.
Dystrybucja programu w modelu SaaS nie wiąże się zazwyczaj z koniecznością zawierania umowy licencyjnej, gdyż jego użytkownik nie wkracza najczęściej w zakres praw autorskich (art. 74 ust. 4 pkt. 1 Ustawy o prawie autorskim i prawach pokrewnych). Sytuacja taka występuje, gdy przy udostępnianiu oprogramowania nie dochodzi do jego powielania w komputerze odbiorcy. Jeżeli do kopiowania dochodzi – użytkowanie programu w modelu SaaS wchodzi w domenę praw autorskich, a co za tym idzie, wymagana jest licencja. Zagadnienie to istotne jest przede wszystkim ze względu na kwestie rozliczeniowe – wydatki na licencję powinny być amortyzowane, natomiast wydatki na usługę na bieżąco pomniejszają przychód.
Krytyka.
Forma oprogramowania SaaS jest m.in. krytykowana przez Richarda Stallmana oraz Fundację Wolnego Oprogramowania i ochrzczona terminem Usługi zastępującej oprogramowanie (ang. Service as a Software Substitute - SaaSS). Głównym argumentem przeciwko SaaS (lub SaaSS) jest to, że użytkownik tego typu aplikacji nie ma kontroli nad oprogramowaniem i nie wie co tak naprawdę aplikacja robi i w jaki sposób przetwarza dane użytkownika.

</doc>
<doc id="1493609" url="https://pl.wikipedia.org/wiki?curid=1493609" title="WASP-1">
WASP-1

WASP-1 – gwiazda pojedyncza typu widmowego F położona w gwiazdozbiorze Andromedy ok. 1240 lat świetlnych od Ziemi. Jej wielkość gwiazdowa wynosi w przybliżeniu 12 magnitudo. Posiada jedną znaną planetę WASP-1 b.
System planetarny.
W 2006 roku odkryto krążącą wokół WASP-1 planetę WASP-1 b. Odkrycia dokonano metodą tranzytu w ramach projektu SuperWASP.

</doc>
<doc id="1493612" url="https://pl.wikipedia.org/wiki?curid=1493612" title="Ryszard „Skiba” Skibiński 1951-1983">
Ryszard „Skiba” Skibiński 1951-1983

Ryszard "Skiba" Skibiński 1951- 1983 – album muzyczny zawierający utwory, w powstaniu których uczestniczył Ryszard Skibiński oraz muzycy Kasy Chorych. 
Płyta ta miała być "i wspomnieniem, i dowodem pamięci, i hołdem" przyjaciół dla Skibińskiego. Była także realizacją, niespełnionego za życia muzyka zamiaru nagrania autorskiej płyty solowej. Materiał przygotowano w rok po jego śmierci, w 1984 (Kasa Chorych jako zespół już nie istniała). Wyboru nagrań dokonał Wojciech Trzciński. Płyta została wydana w 1984 roku. Wydawcą LP był Wifon, ukazało się również wydanie na kasetach (MC-0207). W 1985 roku ukazało się wznowienie na płycie winylowej. Po 22 latach wznowiono edycję na CD. Na okładce, oprócz dotychczasowego tytułu (nazwiska Skibińskiego i lat jego urodzin i śmierci) umieszczono nazwę "Kasa Chorych"; powiększono także liczbę utworów o 5 dodatkowych nagrań. Płyta ukazała się w sierpniu 2007 nakładem Metal Mind Productions (MMP CD 0516).
Muzycy.
oraz

</doc>
<doc id="1493613" url="https://pl.wikipedia.org/wiki?curid=1493613" title="Thomas Udall">
Thomas Udall

Thomas Udall (ur. 18 maja 1948 w Tucson, Arizona) – amerykański polityk, członek Partii Demokratycznej.
W latach 1999-2009 był przedstawicielem trzeciego okręgu wyborczego w stanie Nowy Meksyk w Izbie Reprezentantów Stanów Zjednoczonych. Od 2009 roku zasiada w senacie Stanów Zjednoczonych.
Jego kuzyn, Mark Udall, także zasiada w senacie Stanów Zjednoczonych, jako przedstawiciel stanu Kolorado.

</doc>
<doc id="1493614" url="https://pl.wikipedia.org/wiki?curid=1493614" title="Tom Udall">
Tom Udall



</doc>
<doc id="1493616" url="https://pl.wikipedia.org/wiki?curid=1493616" title="Szybowiec z Gimli">
Szybowiec z Gimli

Szybowiec z Gimli () – nazwa nadana pasażerskiemu samolotowi Boeing 767-200 (znak C-GAUN) latającemu w barwach Air Canada po szczęśliwym awaryjnym lądowaniu na nieczynnym lotnisku wojskowym w Gimli (Manitoba, Kanada) 23 lipca 1983.
Rejs nr 143 z Montrealu do Edmonton przez Ottawę rozpoczął się zgodnie z rozkładem. Obsługa naziemna tankująca samolot w Montrealu popełniła błąd, którego nie dostrzegli piloci, sprawdzając przed startem dokumentację. Zamiast 22 300 kilogramów paliwa, potrzebnego na pokonanie tej trasy, do zbiorników samolotu wlano 22 300 funtów (). Ponieważ 1 funt to niecałe pół kilograma (około 0,4536), mniej więcej w połowie lotu, w okolicy Red Lake (Ontario), systemy samolotu zaalarmowały pilotów o problemach z pompą paliwa w lewym zbiorniku. Awaria pompy nie jest jeszcze na tyle niebezpieczna, by podejmować jakiekolwiek procedury alarmowe, bowiem nawet z niedziałającą w należyty sposób pompą paliwo, pod wpływem grawitacji, powinno zaopatrywać oba silniki. Kiedy jednak po pewnym czasie włączył się alarm sygnalizujący problemy z drugą pompą, kapitan Bob Pearson podjął decyzję o lądowaniu na najbliższym czynnym lotnisku, w Winnipeg odległym o niespełna 200 km.
Zaraz potem wyłączył się lewy silnik i Pearson zakomunikował obsłudze naziemnej, że będzie realizował podejście do lądowania z jednym czynnym silnikiem; samolot znajdował się wówczas na wysokości 12 500 metrów. Przeliczniki pokładowe cały czas wskazywały, że ma wystarczającą ilość paliwa na bezpieczne przeprowadzenie samolotu; w rzeczywistości jednak były one nastawione na fałszywy stan początkowy przed startem. Zbliżając się do Winnipeg z jednym czynnym silnikiem piloci powoli obniżali lot do nakazanego poziomu 6000 metrów, ale kiedy samolot znalazł się na wysokości 8500 m – całkowicie zabrakło paliwa i wyłączył się również drugi silnik. Ani pilot, ani pierwszy oficer nigdy nie byli szkoleni, jak reagować na taką sytuację; również w instrukcji samolotu nie przewidziano takiego przypadku.
Kontrolując lot ślizgowy ważącego ponad sto ton samolotu z 61 pasażerami i 8 członkami załogi na pokładzie, pilot kontynuował lot w kierunku Winnipeg. Kiedy okazało się, że opada jednak nieco zbyt szybko i nie zdoła utrzymać samolotu w powietrzu do samego lotniska, zmienił plan i zdecydował lądować na znanym pierwszemu oficerowi Quintalowi z czasów jego służby wojskowej pasie startowym wojskowego lotniska w Gimli ("Gimli Industrial Park Airport"), do którego miał kilkadziesiąt kilometrów bliżej. Ta zmiana spowodowała, że musiał szybciej niż dotychczas wytracić wysokość, nie zwiększając jednak przy tym prędkości. Aby ten cel osiągnąć ustawił samolot w tzw. „ześlizg”, stosowany dość powszechnie w szybownictwie, ale nigdy dotąd nie stosowany przez ciężkie samoloty, i to z pasażerami na pokładzie. Zastosowanie takiego manewru stało się przyczyną nazwania samolotu „szybowcem z Gimli”.
Lot zakończył się bez poważniejszych strat, pomimo że dawne wojskowe lotnisko w Gimli zamienione zostało w tor wyścigowy, na którym w letnie weekendy (23 lipca 1983 przypadał w sobotę) spotykali się miłośnicy motoryzacji z rodzinami. Betonowy pas startowy szczęśliwie był prawie pusty. Samolot przed przyziemieniem skutecznie wysunął tylko prawe i lewe koła podwozia, natomiast goleń przednia nie wysunęła się do końca, dlatego też samolot zaraz po przyziemieniu oparł się przednią częścią kadłuba o ziemię i szorował nim o pas startowy. Korzystnym skutkiem tej okoliczności było znaczne skrócenie dobiegu, co prawdopodobnie uratowało życie dzieciom bawiącym się na płycie lotniska, a także ułatwiło pilotowi zatrzymanie maszyny przed końcem pasa startowego.
Wszyscy pasażerowie i członkowie załogi przeżyli i bezpiecznie ewakuowali się z samolotu; 10 osób doznało nieznacznych obrażeń podczas opuszczania samolotu. Wskutek tarcia kadłuba o beton doszło do wzrostu temperatury izolacji w przedniej części samolotu i zadymienia, ale niebezpieczeństwo pożaru zostało zażegnane za pomocą gaśnic znajdujących się w samolocie oraz przyniesionych przez śpieszących na pomoc ludzi znajdujących się w tym czasie na terenie dawnego lotniska.
Niezwykły zbieg okoliczności sprawił, że gdy po wylądowaniu samolotu w Gimli, wysłano tam techników z najbliższej bazy Air Canada w Winnipeg w celu naprawienia samolotu, to dotarli oni do celu w środku nocy, z dużym opóźnieniem, bowiem po drodze zabrakło benzyny w ich samochodzie.
Po dwóch dniach samolot zdolny był wystartować z Gimli i polecieć do bazy, gdzie przeszedł remont. „Szybowiec z Gimli” – C-GAUN – pozostał w służbie do stycznia 2008 roku, kiedy został przeznaczony na części zamienne.
Nawiązania w kulturze popularnej.
Na kanwie tego wypadku, zmieniając niektóre jego realia (w tym także numer lotu), nakręcono w 1995 amerykańsko-kanadyjski film fabularny pt. „Lot 174”.
O wydarzeniu nakręcono także film dokumentalno-fabularyzowany z serii „Katastrofa w przestworzach” (sezon 5, odcinek 2).

</doc>
<doc id="1493617" url="https://pl.wikipedia.org/wiki?curid=1493617" title="Teofrast (imię)">
Teofrast (imię)

Teofrast – imię męskie pochodzenia greckiego, składa się z członów "Theo-" "Bóg" i "-phrastos" od "tłumaczyć". 

</doc>
<doc id="1493618" url="https://pl.wikipedia.org/wiki?curid=1493618" title="William Thomas Redmond">
William Thomas Redmond

William Thomas Redmond (ur. 28 stycznia 1955 w Chicago, Illinois) – amerykański polityk, członek Partii Republikańskiej.
W latach 1997–1999 był przedstawicielem trzeciego okręgu wyborczego w stanie Nowy Meksyk w Izbie Reprezentantów Stanów Zjednoczonych.

</doc>
<doc id="1493620" url="https://pl.wikipedia.org/wiki?curid=1493620" title="Kultura ubóstwa">
Kultura ubóstwa

Kultura ubóstwa (ang. "culture of poverty"; pierwotnie "subkultura ubóstwa", później skrócona do "kultury") – koncepcja, którą na podstawie swoich badań w Meksyku, w Indiach, w Portoryko i na Kubie sformułował w latach 40. XX wieku antropolog amerykański, Oscar Lewis.
Jest to według niego wzorzec życiowy, przekazywany z pokolenia na pokolenie przez społeczności ubogie w społeczeństwach nowoczesnych (nie dotyczy to ludów pierwotnych, które nie są zbytnio rozwarstwione społecznie i mają własną kulturę, umożliwiającą godne życie i zaspokojenie potrzeb swych członków). Ubóstwo według Lewisa posiada własną strukturę i mechanizm obronny, który człowiekowi biednemu ułatwia przetrwanie i bez którego z trudem dałby sobie radę. Jest to sposób życia niezmienny i trwały.
Ludzie, którzy musieli się dostosować do warunków ubóstwa materialnego w społeczeństwie przemysłowym, wypracowali w tym celu specyficzny system zachowań i wartości, który można traktować jako kulturę w sensie antropologicznym. Z definicji kultury zaś wynika, że jest to system, w którym przez wychowanie dochodzi do socjalizacji kolejnych pokoleń.
Kultura ubóstwa jest według Lewisa częścią jakiejś większej całości kulturowej. Subkultura ubóstwa jest podrzędna w stosunku do szerzej rozumianej kultury danego regionu geograficznego. Z drugiej
strony kulturę ubóstwa można rozpatrywać niezależnie przy porównywania kultur społeczności ubogich z różnych regionów świata.
Ludzie żyjący w kulturze ubóstwa zamieszkują dzielnice, które można określić jako getta i nie przywiązują się do miejsca zamieszkania. Charakteryzuje ich rezygnacja i fatalizm. Ich życie ukierunkowane jest na teraźniejszość i toczy się wokół spraw stołu i łóżka. Brak im umiejętności planowania. Są nastawieni na konsumpcję tanich towarów. Nie istnieje tutaj ściśle określona własność prywatna. Członkowie takich społeczności są bardzo nieufni w stosunku do otaczającego świata. Przejawia się to przede wszystkim w obawie przed policją, braku zaufania do rządu i do wszystkich ludzi zajmujących wyższe stanowiska czy pozycję społeczną oraz do wartości i instytucji klas wyższych. Biedni stronią od instytucji społecznych, nie zrzeszają się, nie szukają przedstawicielstwa politycznego, nie interesują się życiem publicznym i polityką.
Istnieje tu silna tendencja do patologii społecznej, a szczególnie do przestępczości. Często występuje znaczna tolerancja wobec przemocy. Częstą cechą charakterystyczną jest system ekonomiczny, polegający na zastawianiu rzeczy osobistych i zaciąganiu lichwiarskich pożyczek na wysoki procent.
Rodzina jest strukturą bardzo labilną, nie troszczy się o dziecko jako o osobę, która przeżywa szczególny, długotrwały okres w swym życiu i któremu należy się szczególna opieka i ochrona. Szkoła nie jest tu instytucja ważną. Rola ojca jest często osłabiona z powodu bezrobocia i alkoholizmu, rodzina nie funkcjonuje jako całość i wychowuje jednostki mające poczucie bezsilności, zależności i kompleks niższości.
Skutkiem tego jest niezdolność ubogich do realnej zmiany swej sytuacji życiowej, a równocześnie brakuje im poczucia solidarności z ludźmi w podobnej sytuacji. Podstawową charakterystyką upadku na dno społeczne jest nagromadzenie przyczyn, które prowadzą do kryzysu życiowego: utrata pracy, brak zdolności płatniczej, problemy z mieszkaniem, problemy dzieci w szkole, choroby itp. Ludzie wykluczeni społecznie zazwyczaj nie stoją przed jednym problemem, ale przed całym ich kompleksem, przy czym każdy z nich z osobna może być zagrożeniem dla normalnego funkcjonowania człowieka w społeczeństwie. Wraz ze stopniowym upadkiem na dno społeczne przestaje być jasne, co jest tego przyczyną pierwotną, a co skutkiem. Ludzie wpadają w błędne koło problemów, przy czym trudno określić, który trzeba rozwiązać w pierwszej kolejności.
Teoria Lewisa była długo odrzucana, gdyż sprzeciwiała się panującym prądom umysłowym liberalizmu, który twierdzi, że każda wolna osoba będzie przejawiać inicjatywę w kierunku sukcesu życiowego. Minęło 15 lat zanim teoria kultury ubóstwa znalazła uznanie, choć do dziś nie brakuje też jej krytyków. Kolejni autorzy jednak wykazali, że zachowanie ubogich, tak jak je opisał Lewis, jest uniwersalne dla wszystkich ubogich społeczności w społeczeństwach nowoczesnych.

</doc>
<doc id="1493621" url="https://pl.wikipedia.org/wiki?curid=1493621" title="Aryst">
Aryst

Aryst – imię męskie, zanotowane w języku polskim po raz pierwszy w roku 1461.
Wywodzi się od imion ("Arístēs"), ("Aristoklē̃s") itp., które pochodzą od ("áristos") „najlepszy, najszlachetniejszy, najdzielniejszy”. Z języka polskiego zostało przejęte jako ("Aryst").
Imię to nosi m.in. drugoplanowy bohater literacki w komedii Franciszka Zabłockiego "Fircyk w zalotach".

</doc>
<doc id="1493623" url="https://pl.wikipedia.org/wiki?curid=1493623" title="Trzeci okręg wyborczy w Nowym Meksyku">
Trzeci okręg wyborczy w Nowym Meksyku

Trzeci okręg wyborczy w Nowym Meksyku co dwa lata wybiera swojego przedstawiciela do Izby Reprezentantów Stanów Zjednoczonych. Okręg został utworzony po spisie ludności w 1980, gdy stan Nowy Meksyk zyskał trzeciego przedstawiciela w Izbie Reprezentantów. Pierwsze wybory w okręgu przeprowadzono jesienią 1982. Przedstawicielem okręgu w 118. Kongresie Stanów Zjednoczonych jest demokratka Teresa Leger Fernandez.

</doc>
<doc id="1493627" url="https://pl.wikipedia.org/wiki?curid=1493627" title="Siemion Gerszgorin">
Siemion Gerszgorin

Siemion Aranowicz Gerszgorin, ros. Семён Аронович Гершгорин (ur. 24 sierpnia 1901, zm. 30 maja 1933) – radziecki matematyk pochodzenia białoruskiego. Autor twierdzenia Gerszgorina w teorii macierzy. 

</doc>
<doc id="1493628" url="https://pl.wikipedia.org/wiki?curid=1493628" title="Semion Gerszgorin">
Semion Gerszgorin



</doc>
<doc id="1493629" url="https://pl.wikipedia.org/wiki?curid=1493629" title="Regina Tyszkiewicz">
Regina Tyszkiewicz

Regina Tyszkiewicz, biał. Рэгіна Іосіфаўна Тышкевіч (ur. 20 października 1929 w Mińsku, zm. 17 listopada 2019) – białoruska matematyczka zajmująca się teorią grafów. Była doktorem (według polskiej terminologii – doktorem habilitowanym) nauk matematyczno-fizycznych, wykładała na Białoruskim Uniwersytecie Państwowym w Mińsku. Była laureatką nagrody państwowej (1998).

</doc>
<doc id="1493630" url="https://pl.wikipedia.org/wiki?curid=1493630" title="Peter Siddle">
Peter Siddle

Peter Siddle (ur. 25 listopada 1984 w Traralgon) – australijski krykiecista, praworęczny rzucający w stylu "fast", reprezentant kraju. Gra w drużynie stanowej Victorii, w drużynie Australii zadebiutował 17 października 2008 w meczu przeciwko drużynie Indii.

</doc>
<doc id="1493631" url="https://pl.wikipedia.org/wiki?curid=1493631" title="William A. Richardson">
William A. Richardson



</doc>
<doc id="1493633" url="https://pl.wikipedia.org/wiki?curid=1493633" title="William Richardson">
William Richardson



</doc>
<doc id="1493635" url="https://pl.wikipedia.org/wiki?curid=1493635" title="Grażyna Długołęcka">
Grażyna Długołęcka

Grażyna Długołęcka (ur. 25 sierpnia 1951 w Łodzi) – polska aktorka filmowa.
Życiorys.
Ukończyła studia na Wydziale Aktorskim PWSFTviT w Łodzi w roku 1976. W 1982 roku otrzymała nagrodę wojewody toruńskiego za najlepszy debiut na Ogólnopolskim Festiwalu Teatrów Jednego Aktora w Toruniu za spektakl „Ofelia polska” według Wyspiańskiego. W latach 1980–1983 związana była z Teatrem Powszechnym w Łodzi. Na początku lat 80. wyjechała do Szwecji, gdzie kontynuowała karierę aktorską, występując w teatrach w Malmö i Sztokholmie (m.in. w Królewskim Teatrze Dramatycznym). Współpracuje z teatrami we Włoszech.
Filmografia.
Źródło: Filmpolski.pl.

</doc>
<doc id="1493636" url="https://pl.wikipedia.org/wiki?curid=1493636" title="Podgórze (Łódź)">
Podgórze (Łódź)

Podgórze – zwyczajowo wyodrębniane, obecnie nieposiadające ugruntowania prawnego, osiedle we wschodniej części Łodzi na Widzewie. Przez lata w XX wieku wśród mieszkańców ukształtowała się niemiecko brzmiąca nazwa Grembach, nadana jeszcze przez niemieckich kolonistów, którzy zamieszkiwali do końca II wojny światowej w tej okolicy. Być może ci koloniści przybyli bezpośrednio z niemieckiej miejscowości o nazwie Grömbach lub poprzez dzisiejszą Łaznowską Wolę, przed II wojną - Grömbach. Jednak niemal wszystkie mapy z początku XXI wieku określają tereny tego osiedla już tylko polską nazwą. Zgodnie z oficjalnym podziałem administracyjnym Podgórze stanowi część osiedla administracyjnego Stoki-Sikawa-Podgórze. Natomiast inny podział miasta (stworzony w 2005 specjalnie dla potrzeb Systemu Informacji Miejskiej) zalicza Podgórze do obszaru SIM Niciarniana.
Historia.
Część terenów wchodzących dziś w skład osiedla rozpoczęła być zagospodarowywana w na początku XIX wieku, podczas gdy, podobnie jak do Łodzi, przybyli tutaj niemieccy osadnicy. Jednak początek poważnego rozwoju tego obszaru datować należy niemal wiek później. U schyłku XIX wieku, w centralnej części osiedla, z inicjatywy fabrykanta Juliusza Kunitzera, powstała pierwsza na ziemiach polskich fabryka nici (dziś nosząca nazwę „Ariadna”). Przy niej zbudowano, posiadające niezwykle słabe warunki sanitarne, mieszkania dla robotników. Przy osiedlu powstała też stacja kolejowa Łódź Niciarniana, na którą przyjeżdżali zamieszkujący pod Łodzią robotnicy pracujący w fabryce. Dla potrzeb fabryki stworzono też nieistniejącą już towarową bocznicę kolejową.
Ciągi komunikacyjne.
Głównymi osiami komunikacyjnymi osiedla są ulice: Czechosłowacka, Edwarda, Mazowiecka, Niciarniana i Nowogrodzka oraz we fragmencie ul. Widzewska. Zarówno z północnej, jak i z południowej strony, osiedle otoczone jest liniami kolejowymi (na północy: Linia kolejowa nr 16 relacji Łódź Widzew-Zgierz, na południu: Linia kolejowa nr 17 relacji Łódź Fabryczna-Koluszki).
Instytucje użyteczności publicznej.
W północno-zachodniej części obszaru osiedla (między ul. Czechosłowacką i Mazowiecką) znaczne tereny zajmuje Centrum Kliniczno-Dydaktyczne Uniwersytetu Medycznego w Łodzi. Na obszarze osiedla (przy rogu ulic Mazowieckiej i Nowogrodzkiej) znajduje się także, istniejące od roku 1999 i będące spadkobiercą tradycji Szkoły Podstawowej nr 66 w Łodzi, Publiczne Gimnazjum nr 30 w Łodzi im. Adama Mickiewicza. Przy ul. Niciarnianej 2a, w sąsiedztwie Centrum Kliniczno-Dydaktycznego, ma swoją siedzibę Zespół Szkół Specjalnych nr 4.

</doc>
<doc id="1493643" url="https://pl.wikipedia.org/wiki?curid=1493643" title="Zadłużenie">
Zadłużenie



</doc>
<doc id="1493644" url="https://pl.wikipedia.org/wiki?curid=1493644" title="Historia Gdyni pod okupacją niemiecką">
Historia Gdyni pod okupacją niemiecką

Gotenhafen (w niem. dosłownie Port Gotów) – wprowadzona przez niemieckich okupantów nazwa Gdyni, funkcjonująca w latach 1939–1945.
Dotąd używana przez Niemców nazwa Gdingen została uznana przez okupanta za niedopuszczalną z powodu jej słowiańskiego pochodzenia. 19 września 1939 roku Hitler wizytował Gdynię, wtedy też wydał rozkaz zmiany jej nazwy na "Gotenhafen". Podkreślać to miało rzekome związki młodego miasta ze wschodniogermańskim plemieniem (które żyło na Pomorzu w starożytności), strategiczne znaczenie portu (odtąd jednej z ważniejszych baz Kriegsmarine) oraz wykreślenie Polski z historii miasta, które od podstaw zostało zbudowane przez Polaków, rzekomo bezprawnie zajmujących odwieczne niemieckie tereny.
Władze.
Zaraz po zajęciu miasta, 14 września, władzę przejęło dowództwo Kriegsmarine. 26 października terytorium województwa pomorskiego przyłączono do nowo utworzonego Okręgu Rzeszy Gdańsk-Prusy Zachodnie. Na jego czele stanął gauleiter Albert Forster. Nadburmistrzem Gdyni został Horst Schlichting z Sopotu. Zastępcą Gerhard Cartellieri. Szefem policji Christoph Diehm (1942-1944), po nim Helmuth Muller. Okręgowym liderem NSDAP od października 1939 do marca 1941 r. był Erich Temp. Po nim do marca 1945 r. Artur Diethelm.
Przy ulicy Korzeniowskiego ("Prinz Eugenstrasse") znajdowała się terenowa placówka gdańskiego oddziału Gestapo. Na jej czele stali:
Komendantami bazy Kriegsmarine byli kolejno:
Polityka władz.
Aresztowania.
Aresztowania na niewielką skalę trwały całą okupację, do ważniejszych, masowych akcji należały:
Wysiedlenia.
Pierwsze wysiedlenia były chaotyczne. Okupantowi zależało na jak najszybszym zgermanizowaniu miasta o wielkim znaczeniu strategicznym dla Niemiec. Mieszkańcy, którzy według władz nie stanowili zagrożenia, ale nie znali języka niemieckiego, i których zawód nie mógł okazać się dla Niemców przydatny, zostali wysiedleni w głąb okupowanej Polski, by zrobić miejsce dla niemieckich kolonistów, urzędników i oficerów marynarki. Najwcześniej wysiedlono właścicieli zakładów przemysłowych i domów w prestiżowych miejscach, a także mienia ruchomego. Przejęto aktywa firm (półprodukty, surowce, maszyny, gotowe wyroby). Nie wysiedlono osób urodzonych w Niemczech, znających dobrze język niemiecki, pracowników instytucji użyteczności publicznej oraz tych, których wykonywany zawód mógł okazać się użyteczny dla funkcjonowania Gotenhafen (chyba że należeli do miejscowych organizacji politycznych). Wyłączono około pięciu tysięcy specjalistów, którzy wraz z rodzinami otrzymali dokumenty pozwalające im na pozostanie w Gdyni.
Chaotyczna przeprowadzona akcja uświadomiła Niemcom konieczność lepszej organizacji. Dlatego podwładni Alberta Forstera – Wilhelm Löbsack i SS-Obersturmbannführer dr Sandenberg – opracowali zasady mające wyodrębnić uprzywilejowanych mieszkańców, którym nie groziło wysiedlenie. Byli to Polacy należący przed wojną do niemieckiej organizacji, wychowujący dzieci na Niemców lub używający języka niemieckiego jako ojczystego. Pozostałych podzielono na trzy grupy:
Kilka dni później wysiedlenia objęły dzielnice: Mały Kack, Wzgórze Focha (dziś Wzgórze Św. Maksymiliana), Grabówek, Witomino, Obłuże, Kamienna Góra oraz ulicę Świętojańską.
Celem były miasta: Częstochowa, Lublin, Kielce i Siedlce. Transport trwał od kilku do kilkunastu dni. Spowodowane to było rozkazem przepuszczania pociągów z zaopatrzeniem dla Wehrmachtu i zniszczeniem wielu tras kolejowych, przez co pociągi jechały okrężnymi drogami. Ludzi umieszczono w bydlęcych lub towarowych wagonach z fatalnymi warunkami sanitarnymi, przeładowane, czasem zanieczyszczone zwierzęcymi odchodami. Racjami żywnościowymi było to, co zabrano z domu. Żołnierze odstraszali karabinami każdego, kto próbował pomóc wysiedlonym, rzadko kiedy racjonując skromne ilości chleba. Szczególnie dokuczliwy był brak wody. Słabsi nie przeżyli tej podróży.
Następna akcja wysiedleńcza odbyła się na przełomie października i listopada. Objęła około pięćdziesięciu tysięcy osób.
Większość osób, które przeżyły wojnę, powróciło do Gdyni.
Germanizacja.
Życie codzienne.
Polacy mieli zakaz posiadania: instrumentów muzycznych, teczek, radioodbiorników, gramofonów, lornetek, wysokich butów; oraz prowadzenia sklepów, restauracji i kawiarni. Rekwirował to Główny Urząd Powierniczy Wschód i przekazywał niemieckim kolonistom lub na użytek władz. Rygorystycznie ścigano używających języka polskiego w każdej dziedzinie życia.
Volkslista.
Mieszkańców podzielono na cztery grupy według przynależności całkowitej lub częściowej do narodu niemieckiego. Pełnoprawnymi obywatelami Rzeszy byli Niemcy mający oboje rodziców Niemców, deklarujący przed wojną poparcie dla NSDAP lub zachowujący neutralność. Niepełnowartościowi byli mieszkańcy pochodzący z mieszanych małżeństw, z których jedno ze współmałżonków było narodowości niemieckiej oraz inne osoby, którym przypisywano niemieckie pochodzenie. Po dziesięcioletnim okresie próbnym dwie ostatnie grupy mogły zostać zakwalifikowane do pełnowartościowych Niemców. Celem było wyselekcjonowanie osób posiadających pożądane cechy rasowe i ich germanizacja oraz utrzymanie kultury Polaków na jak najniższym poziomie.
4 marca 1941 utworzono w ratuszu filię niemieckiej listy narodowościowej o nazwie "Zweigstelle der Deutschen Volksliste". 22 lutego 1942 Albert Forster wydał odezwę, w której stwierdził, że jest to ostatnia okazja na przynależność do narodu niemieckiego. Kto mając szansę znaleźć się na Volksliście, odrzuci tę możliwość, po wojnie "będzie zrównany z najgorszymi wrogami narodu niemieckiego". Zgłoszenie się do urzędu na weryfikację stało się obowiązkowe. Wehrmacht potrzebował coraz więcej poborowych. Otrzymywano wezwania imienne do podpisania listy. Kto odmówił, narażał się na kłopoty z policją. Pamiętając o wysiedleniach, wielu mieszkańców próbowało dostać się jak najwyżej, obawiając się o przyszłość. Sankcje za niepodpisanie listy były różne. Wywłaszczenie majątku lub zakaz wykonywania zawodu, chyba że był użyteczny dla władz.
Edukacja.
Pomoce naukowe polskich uczelni albo zniszczono, albo wywieziono. Rabowano lub palono wszelkie zbiory bibliotek i innych instytucji naukowych. Nauczyciele zostali albo zamordowani, albo wysiedleni. Spalono lub wywieziono mapy, globusy, obrazy, wszystko co mogło pokazywać Polskę w dobrym świetle. Pod koniec września 1939 r. utworzono szkolnictwo oddzielne dla dzieci polskich i niemieckich. Wielu nauczycieli pochodziło z terytorium byłego Wolnego Miasta Gdańska. Szkoły powszechne były czteroklasowe. Ich głównym zadaniem było germanizowanie dzieci. Kto nie znalazł się na liście folksdojczów, kończył naukę na czwartej klasie. Niemcy i folksdojcze przechodzili do szkół zawodowych i średnich.
Kościół.
Dekanat gdyński był częścią diecezji chełmińskiej. Obowiązywał zakaz polskich kazań, polskich pieśni i nabożeństw. Niemal wszyscy duchowni byli narodowości niemieckiej. Garstka ocalonych polskich księży zmuszana była do przestrzegania zasad, zarówno przez władze diecezji, jak i świeckie.
Zniszczono kościół parafii Orłowo-Kolibki, kolegiata gdyńska stała się zborem ewangelickim. 19 października zniszczono krzyże przy kościele na Grabówku, przy kolegiacie i na Kamiennej Górze. Cmentarz na Obłużu-Pogórzu został zniwelowany.
Gospodarka.
Gospodarka Gdyni była nastawiona na eksport i import towarów, co było mało użyteczne dla Niemiec, dlatego została przestawiona na przemysł zbrojeniowy i przedsięwzięcia pomocnicze. Przedsiębiorstwa zajmujące się handlem zostały zlikwidowane, a zbędne dla wojny wyposażenie wywieziono do Gdańska lub do portów w Niemczech. Małe fragmenty portu przeznaczono na handel i rybołówstwo. Zajmowały się tym nowo powstałe przedsiębiorstwa niemieckie. Cywilna część portu podlegała Gdańskiemu Towarzystwu Portowemu. Eksportowano węgiel, importowano rudy metali ze Skandynawii oraz zaopatrzenie dla Kriegsmarine. Dostęp mogły mieć tylko jednostki pod banderami krajów skandynawskich oraz Niemiec.
Flota rybacka najbardziej rozkwitła w maju 1941 r. Z czasem jej potencjał zmniejszał się z powodu kłopotów na froncie wschodnim. Wehrmacht potrzebował smarów, paliw, części zamiennych. Cywilne zastosowanie portu było znikome w porównaniu z wojskowym. Wiele budynków portowych (przed wojną użytkowanych handlowo) stało się wojskowymi magazynami, biurami lub warsztatami.
Stocznia.
Majątek Stoczni Gdynia został przejęty przez Deutsche Werke Kiel AG z Kilonii. Ministerstwo Wojny było współwłaścicielem tego przedsiębiorstwa. W marcu 1940 naprawiono wszystkie szkody jakie powstały przy zdobywaniu miasta. Nowy zakład o nazwie Deutsche Werke Kiel Werke Gotenhafen początkowo budował mniejsze jednostki pływające, naprawiał i modernizował już istniejące większe okręty nawodne oraz U-Booty. Na czele stał inżynier Edgar Matzkeit. Kosztem stoczni w Kilonii sprowadzono do Gdyni około 2000 pracowników. Ale w przeciwieństwie do macierzystego zakładu, "Alte Werft" nie mogła obsługiwać wielkogabarytowych okrętów. Zaplanowano rozbudowę. Architekturę opracował Otto Schnittgar, pracami bezpośrednio kierował Otto Wende. Kompleks zaprojektował Walter Löflund. Docelowo miało to umożliwić produkcję statków, których wyporność przekraczała 120 000 ton. Prace rozpoczęto w 1941 r. Wykorzystano m.in. więźniów KL Stuthoff. W listopadzie tego roku dyrektorem stoczni został Hermann Burkhardt. Roboty przyśpieszono po nocy z 25 na 26 lutego oraz z 26 na 27 lutego 1942 r., gdy RAF zbombardował zakłady w Kilonii. W 1943 r. liczba pracowników wynosiła 5 tysięcy 788 osób.
W 1943 r. grossadmirałem został Karl Dönitz, dotąd dowódca floty podwodnej. Zmieniono założenie Kriegsmarine: okręty nawodne nie spełniły oczekiwań, stając się przede wszystkim celem dla brytyjskiego lotnictwa. Nie wywalczyły przewagi nad Royal Navy, stąd postanowiono, że najważniejszym celem przemysłu stoczniowego będzie produkcja U-Bootów. Gdynia nie była przystosowana do tego zadania. Możliwa była tylko produkcja pojedynczych sekcji okrętów. Pozostałe budowały inne stocznie, by połączyć je w jedną jednostkę.
Po bombardowaniu w nocy z 18 na 19 grudnia 1944 potencjał produkcyjny załamał się. Odtąd możliwe były tylko mało wymagające prace naprawcze U-Bootów, niszczycieli i innych okrętów o niewielkim tonażu.
"Deutsche Werke Kiel Werke Gotenhafen" zakończyła działalność 24 marca 1945 r. Do tego czasu, w miarę możliwości utrzymywała w stanie pływalności jednostki zaopatrujące Wehrmacht walczący z Armią Czerwoną w Prusach Wschodnich oraz ewakuujące wojsko i cywilów na zachodnie krańce Niemiec.
Ogółem wyremontowano: trzysta U-Bootów, sto okrętów patrolowych i ścigaczy, piętnaście niszczycieli, dwieście dwadzieścia kutrów trałowych i trałowców oraz czterysta transportowców i jednostek pomocniczych.
Działania aliantów.
Gdynia stała się bazą Kriegsmarine, ponieważ przedwojenne niemieckie porty były łatwym łupem dla lotnictwa aliantów z racji bliskości Wielkiej Brytanii. W przeciwieństwie do Morza Północnego były tu świetne warunki do stacjonowania, produkcji, modernizacji, napraw, testowania nowej broni oraz szkolenia załóg wszystkich rodzajów okrętów. Gdynię otaczały z każdej strony terytoria kontrolowane przez Niemców oraz Szwecję, która nie zamierzała zgodzić się na udostępnienie lotnisk. Dla większości alianckich samolotów, Gdynia była za daleko, aby mogły latać nad nią dłuższy czas i zachować dość paliwa na powrót do Brytanii. Dodatkowym zabezpieczeniem było nieistniejące już lotnisko w Rumi, baza myśliwców Luftwaffe. Zniszczenie portu było trudnym zadaniem:
Wycofywanie się Niemców.
Na początku marca 1945 r. Gdynia znalazła się w zasięgu działań Armii Czerwonej. Wycofujący się Niemcy ewakuowali morzem wiele tysięcy osób, a na koniec postanowili zniszczyć tak wiele jak tylko było to możliwe, by Sowieci nie mogli wykorzystać portu przeciwko nim. Zniszczono magazyny, budowle, stocznię przy basenie portowym numer VII, urządzenia przeładunkowe, falochrony, wodociągi, kanalizacje, linie elektryczne i telefoniczne. Wyjście z portu zablokowano zatapiając statki i okręty, których nie udało się wyprowadzić.
W nocy 25 marca pozostałych 700 pracowników ewakuowano na zbiornikowcu Wikinger.
Krótko po zdobyciu miasta przez Armię Czerwoną.
Gdynia została zdobyta 28 marca 1945. Pierwszy sowiecki czołg wjechał do niej dzień wcześniej. Choć port oraz obsługujące go tory kolejowe i drogi zostały zniszczone, pozostała część miasta doznała nieznacznych uszkodzeń. Najbardziej zauważalne było zniszczenie Dworca Kolejowego (później zbudowano nowy w stylu socrealistycznym), pożar biurowca na rogu ulic 10 Lutego i 3 Maja (obecnie siedziba PLO), poważne uszkodzenie Hali Targowej oraz kilku niezidentyfikowanych kamienic.
Mapa.
Na mapie wydanej w 1942 r. nie przedstawiono portu, z wyjątkiem przystani jachtowej, Mola Południowego i dwóch basenów portowych w jego bezpośrednim sąsiedztwie. Na miejscu pozostałych obiektów umieszczono duży, pusty obszar wydający się łąką. Tam stacjonowały okręty Kriegsmarine, przeprowadzano ich naprawy, zaopatrywano i produkowano dla nich broń. Nie zaznaczono też uczelni na Grabówku, w których szkolili się kadeci marynarki (w przeciwieństwie do innych szkół) oraz fabryki zbrojeniowej na Kępie Oksywskiej.
Herb.
Od 26 czerwca 1942 do końca II wojny światowej herbem był umieszczony na niebieskim tle, artystycznie przedstawiony srebrny statek Gotów. Z żaglem wypełnionym wiatrem, wiosłem przy rufie, bocianim gniazdem przyozdobionym proporcem. Nadburcie zdobiły tarcze ze swastykami. Dziób zakończony taranem w kształcie głowy nieokreślonego zwierzęcia. Symbolizował rzekomą odwieczną niemiecką rdzenność Gdyni, na której teren przybyli Goci w starożytności. Autorem tego projektu był Otto von Schichko. De facto był to pierwszy herb Gdyni, ponieważ przed wojną nie zdecydowano się na żadną z prac nadesłanych na ogłoszony konkurs.
Warto wymienić nieprzyjęte projekty:
Nazwy dzielnic podczas okupacji.
Niektóre ze współczesnych dzielnic Gdyni nie istniały w czasie wojny lub były częściami niżej wymienionych, np. Działki Leśne należały do "Stadtmitte". Dzisiejsza dzielnica Pogórze była częścią wsi o tej samej nazwie ("Gotenberg"). Poza kilkoma przypadkami nazewnictwo dzielnic miało swoje źródło w historycznym nazewnictwie geograficznym osad, które stały się częścią miasta, sięgającym czasów Prus Krzyżackich (do 1466 r.), potem Królewskich (do 1772 r.). Wówczas powszechnie używano (obok łaciny) równolegle języka niemieckiego i polskiego, stąd polskie nazwy miejscowości miały swoje odpowiedniki w języku niemieckim i odwrotnie.

</doc>
<doc id="1493645" url="https://pl.wikipedia.org/wiki?curid=1493645" title="Populus nigra italica">
Populus nigra italica



</doc>
<doc id="1493646" url="https://pl.wikipedia.org/wiki?curid=1493646" title="Petrograf">
Petrograf



</doc>
<doc id="1493647" url="https://pl.wikipedia.org/wiki?curid=1493647" title="Histolog">
Histolog



</doc>
<doc id="1493648" url="https://pl.wikipedia.org/wiki?curid=1493648" title="Meteor (eksperyment)">
Meteor (eksperyment)

Meteor – seria eksperymentalnych lotów amerykańskich rakiet sondażowych typu Nike-Cajun. Wszystkie starty odbywały się z ośrodka Wallops Flight Facility, należącego do NASA.
Rakiety zawierały ładunki metalowych opiłków i drobin stanowiących „sztuczne meteory”. Uwolnione z rakiety spalały się w atmosferze, co było obserwowane przez naukowców metodami optycznymi i radarowymi.
Chronologia startów:

</doc>
<doc id="1493650" url="https://pl.wikipedia.org/wiki?curid=1493650" title="Beacon Explorer A">
Beacon Explorer A

Beacon Explorer A (BE-A), Explorer S-66 – niedoszły amerykański satelita programu Explorer. Ważący 54 kg statek miał zostać wyniesiony w kosmos rakietą Thor Delta B 19 marca 1964, ze stacji sił powietrznych Cape Canaveral. Z powodu za małego ciągu trzeciego stopnia satelita nie wszedł na orbitę i spłonął w atmosferze tego samego dnia. Satelita miał prowadzić badania ziemskiej magnetosfery.
Nieudany start został oznaczony w katalogach COSPAR i SATCAT, odpowiednio: 1964-F02, F00273.

</doc>
<doc id="1493656" url="https://pl.wikipedia.org/wiki?curid=1493656" title="Łuna 5">
Łuna 5

Łuna 5 (ros. Луна 5) – sonda kosmiczna typu E-6 wystrzelona przez ZSRR. Trzecia radziecka próba miękkiego lądowania na Księżycu; druga radziecka sonda, która rozbiła się o Księżyc. Misja nie powiodła się z powodu usterki rakiet ciągu wstecznego. Statek rozbił się o powierzchnię Srebrnego Globu 12 maja 1965. Mimo zaprzeczenia ze strony ZSRR, zachodni obserwatorzy, w tym sir Bernard Lovell, słusznie domyślali się, że celem misji było miękkie lądowanie.
Przebieg misji.
Po starcie z kosmodromu Bajkonur 9 maja 1965 sonda została wprowadzona na pewien czas w bliskoziemski ruch satelitarny wraz z ostatnim członem rakiety nośnej, który później został uruchomiony, w wyniku czego sonda odleciała ku Księżycowi. O godzinie 19:00 GMT Łuna znalazła się w odległości 110 000 km od Ziemi nad punktem o współrzędnych +13st34min i -41st10min(nad Abisynią). Przeprowadzono 5 udanych sesji łącznościowych z sondą. Przyrządy sondy włączane były przez umieszczone w niej urządzenia programowe i na sygnały radiowe z Ziemi. 10 maja o 23:00 GMT (gdy sonda znajdowała się w odległości 260 000 km od Ziemi) przeprowadzono korektę trajektorii. Wkrótce pojawił się problem z jednym z żyroskopów układu kontroli położenia I-100 (nie był wystarczająco rozgrzany), stabilizujących położenie statku. Sonda zaczęła się obracać wokół swojej długiej osi. Gdy problem został rozwiązany, wystąpił kolejny problem. Kontrola naziemna wykonała niepoprawne obliczenia, co spowodowało omylne użycie rakiet ciągu wstecznego i zejście sondy z kursu. W czasie, gdy sonda powinna wykonać manewr hamujący, ponownie wystąpił problem z żyroskopem układu I-100. Okoliczności te sprawiły, że sonda uderzyła w powierzchnię Księżyca na Morze Chmur (Mare Nubium) około 700 kilometrów od planowanego miejsca 12 maja 1965 o godzinie 19:10 GMT, w pobliżu (2° szerokości selenograficznej południowej, 25° długości selenograficznej zachodniej). Wg agencji TASS uczeni radzieccy z powodzeniem wypróbowali urządzenia, które umożliwią łagodne lądowanie aparatów kosmicznych na Księżycu.
Nieudane próby.
Sondę wyniesiono dopiero za piątym razem. Poprzednie cztery statki uległy zniszczeniu bądź nie mogły wypełnić swoich zadań:

</doc>
<doc id="1493659" url="https://pl.wikipedia.org/wiki?curid=1493659" title="Metaliteratura">
Metaliteratura

Metaliteratura – teksty literackie będące wypowiedziami o literaturze. Zalicza się do nich np. powieści zawierające traktaty na temat poetyki powieściowej, poematy wykładające reguły poezji, dzieła dramatyczne, w których toczą się dysputy o sztuce dramaturgicznej lub utwory autotematyczne, tzn. takie, w których narracja odnosi się do nich samych.
Kategoria metaliteratury obejmuje, w szerszym rozumieniu, także wypowiedzi autorów, w których znaleźć można komentarze do ich własnej i cudzej twórczości. Zalicza się do niej również programy i manifesty literackie, a także przekazy krytycznoliterackie takie, jak recenzje bądź eseje.
W rozumieniu najszerszym do metaliteratury, oprócz wyżej wymienionych, należą dzieła literackie, w których nacisk położony jest na moment gry z innymi utworami lub z konwencją literacką. Teksty takie wyraźnie naśladują bądź przekształcają szablony ujęć literackich (stylistycznych, kompozycyjnych, tematycznych czy gatunkowych), a co za tym idzie – w jakiś sposób manifestują swoje położenie intertekstualne w świecie literatury (np. przez stylizację, parodię, pastisz, parafrazy, cytaty).
Metaliterackość w najszerszym sensie w pewnym stopniu charakteryzuje każde dzieło, lecz do metaliteratury zalicza się tylko te, w których wspomniana cecha jest szczególnie eksponowana i stanowi podstawowy aspekt ich struktury.

</doc>
<doc id="1493660" url="https://pl.wikipedia.org/wiki?curid=1493660" title="Autotematyzm">
Autotematyzm

Autotematyzm – polski termin literaturoznawczy i krytycznoliteracki, utworzony przez Artura Sandauera i rozwijany oraz interpretowany przez innych badaczy. Określa sytuację, w której w utworze literackim zawarte są refleksje i uwagi na temat niego samego i jego powstawania. Zjawisko autotematyzmu występowało już w literaturze XIX wieku, a nasiliło się w wieku XX (szczególnie w latach 50. po pojawieniu się nurtu nowej powieści).
Autotematyzm według Sandauera.
Artur Sandauer tworzył i rozwijał to pojęcie w latach 1947–1967 w pracach: "Konstruktywny nihilizm", "O ewolucji sztuki narracyjnej w XX wieku", "Samobójstwo Mitrydatesa". Według badacza, zjawisko autotematyzmu w prozie opiera się na umieszczeniu przez autora siebie i swoich czynności twórczych na tym samym poziomie, co powieściowych wydarzeń i bohaterów, a tym samym łączeniu fikcji i autentyczności. Jako pierwsze powieści autotematyczne Sandauer wymienia "Fałszerzy" André Gide'a i "Pałubę" Karola Irzykowskiego. W poezji natomiast rozumie autotematyzm jako liryzację wypowiedzi poetyckiej, uwypuklającą obecność autora w tekście. Za ważniejszego twórcę, wykorzystującego tę technikę Sandauer uważa Paula Valéry’ego.
Za źródło autotematyzmu badacz uważa ironię romantyczną, natomiast jako najważniejszy nurt dla jego rozwoju wymienia dekadentyzm. Według Sandauera dekadencka niechęć do wyboru tematu, pustka, jałowość i niemożliwość samookreślenia się oraz przekonanie o twórczości jako źródle twórczości, powodowały, że tematem literackim stawało się samo tworzenie literatury.
Współczesne rozumienie terminu.
Współcześnie polemizuje się z zaproponowaną przez Sandauera genezą autotematyzmu, postrzegając je w szerszym niż dekadentyzm kontekście kulturowym. Wskazuje się m.in. na związek tego zjawiska z zakwestionowaniem w literaturze obiektywnego, niezależnego opisu i przejście od twórczości realistycznej do subiektywnej. Za istotne dla tej techniki uważa się również poczucie niewystarczalności dotychczasowych konwencji literackich, a tym samym skupienie uwagi czytelnika na sposobach tworzenia przez autora świata przedstawionego. Michał Głowiński zwrócił uwagę na to, że powieści autotematyczne stanowią jednocześnie wypowiedzi teoretyczne na temat gatunku i nazwał je "powieściami będącymi metodologią powieści"; natomiast Ryszard Nycz porównał tego typu utwory do staropolskich "silva rerum", ze względu na ich pierwiastki autobiograficzne i dokumentacyjne oraz na podkreślanie i wyodrębnianie samej czynności pisania i spisywania.
Termin w zagranicznych badaniach literackich.
Termin „autotematyzm” jest terminem wyłącznie polskim i nie jest stosowany w badaniach literackich w innych krajach. We francuskim literaturoznawstwie na określenie tego zjawiska (związanego tam przede wszystkim z nurtem nowej powieści) używa się określeń: "le roman réfléchi" oraz "mise en abyme", natomiast na gruncie anglojęzycznym funkcjonują m.in. terminy: "self-reference" "practice of witing", "metafiction" i "surfiction".

</doc>
<doc id="1493661" url="https://pl.wikipedia.org/wiki?curid=1493661" title="Tacciana Hołubiewa">
Tacciana Hołubiewa

Tacciana Hienadzjeuna Hołubiewa (, , "Tatjana Giennadjewna Gołubiewa"; ur. 27 czerwca 1947 w Krzyczewie w obwodzie mohylewskim) – białoruska polityk, I sekretarz Komitetu Centralnego Komunistycznej Partii Białorusi; w latach 2000–2012 deputowana do Izby Reprezentantów Zgromadzenia Narodowego Republiki Białorusi II, III i IV kadencji.
Życiorys.
Urodziła się 27 czerwca 1947 roku w mieście Krzyczew w obwodzie mohylewskim Białoruskiej SRR, ZSRR. Ukończyła Biełgorodzki Instytut Technologiczny Materiałów Budowlanych im. I. Griszmanowa, uzyskując specjalność inżyniera-chemika-technologa, a także Akademię Gospodarki Ludowej przy Radzie Ministrów ZSRR, uzyskując wykształcenie specjalisty ds. zarządzania. Pracowała jako laborantka, technik, artystka-projektant w Krzyczewskim Kombinacie Cementowo-Łupkowym, spawacz w Grodzieńskim Kombinacie Materiałów Budowlanych, inżynier-technolog, zastępca naczelnika cechu w Smorgońskim Kombinacie Produktów Silikatowo-Betonowych, sekretarz organizacji partii komunistycznej, dyrektor generalny Zjednoczenia Produkcyjnego „Smorgońsilikatobieton”.
W rządzie Białoruskiej SRR pełniła funkcję zastępcy ministra przemysłu materiałów budowlanych. W niepodległej Białorusi była zastępczynią ministra architektury i budownictwa. W 2000 roku została deputowaną do Izby Reprezentantów Białorusi II kadencji z Witebskiego Wiejskiego Okręgu Wyborczego Nr 21. W 2004 została deputowaną do Izby Reprezentantów III kadencji ze Smorgońskiego Okręgu Wyborczego Nr 61. 27 października 2008 roku została deputowaną Izby Reprezentantów IV kadencji ze Smorgońskiego Okręgu Wyborczego Nr 59. W trakcie wszystkich trzech kadencji pełniła funkcję zastępczyni przewodniczącego Stałej Komisji ds. Polityki Budowlanej, Budownictwa, Handlu i Prywatyzacji. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej. Jej kadencja w Izbie Reprezentantów zakończyła się 18 października 2012 roku.
Pełni funkcję pierwszego sekretarza Komitetu Centralnego Komunistycznej Partii Białorusi. Była jedną z siedmiu deputowanych z ramienia partii politycznych w Izbie Reprezentantów IV kadencji (wszyscy pozostali deputowani byli bezpartyjni).
Życie prywatne.
Tacciana Hołubiewa jest zamężna, ma dwóch synów.

</doc>
<doc id="1493665" url="https://pl.wikipedia.org/wiki?curid=1493665" title="Wraper">
Wraper



</doc>
<doc id="1493669" url="https://pl.wikipedia.org/wiki?curid=1493669" title="Sternik (stowarzyszenie)">
Sternik (stowarzyszenie)

Sternik to stowarzyszenie rodziców, typu non-profit, promujące powstawanie prywatnych placówek edukacyjnych w Polsce.
Przedszkola i szkoły zakładane przez stowarzyszenie Sternik są bezwyznaniowe i otwarte dla wszystkich. Projekt wychowawczy bazuje na chrześcijańskiej wizji człowieka. Na tle innych placówek, szkoły Sternika kładą nacisk na współpracę z rodzicami oraz na rolę rodziny w wychowaniu dzieci.
Sternik prowadzi największe obecnie w Polsce przedszkole, do którego chodzi ponad 300 dzieci. Pod parasolem Sternika działa 30 przedszkoli i szkół (2019).
Placówki Sternika mieszczą się: w Warszawie (szkoła dla chłopców w Międzylesiu, szkoła dla dziewcząt i przedszkole w Józefowie, szkoła dla chłopców w Pruszkowie i szkoła dla dziewcząt i przedszkole w Pruszkowie), w Poznaniu, Szczecinie, Krakowie jak i w Bydgoszczy, Gdańsku, oraz podobne szkoły w Bielsku-Białej (szkoła podstawowa "Skała" prowadzona przez Bielskie Stowarzyszenie Wspierania Edukacji i Rodziny "Światło") i Katowicach (Szkoła dla chłopców Kuźnica i Szkoła dla dziewcząt Płomień prowadzone przez Stowarzyszenie Na Rzecz Edukacji i Rodziny WĘGIELEK). 
Pierwotnie przy zakładaniu Sternika obecne były w dużym stopniu osoby z Opus Dei. Jak podaje Gość Niedzielny, dziś stanowią one dużą mniejszość.

</doc>
<doc id="1493671" url="https://pl.wikipedia.org/wiki?curid=1493671" title="Iniesa Klaszczuk">
Iniesa Klaszczuk

Iniesa Anatoljeuna Klaszczuk (, , "Iniessa Anatoljewna Kleszczuk"; ur. 26 sierpnia 1978 w Holczycach w rejonie słuckim) – białoruska nauczycielka i polityk, od 2008 roku deputowana do Izby Reprezentantów Zgromadzenia Narodowego Republiki Białorusi IV i V kadencji.
Życiorys.
Urodziła się 26 sierpnia 1978 roku we wsi Holczyce, w rejonie słuckim obwodu mińskiego Białoruskiej SRR, ZSRR. Ukończyła Białoruski Państwowy Uniwersytet Pedagogiczny im. Maksima Tanka, uzyskując wykształcenie nauczyciela matematyki ze specjalnością uzupełniającą „informatyka”, a także Akademię Zarządzania przy Prezydencie Republiki Białorusi ze specjalnością „Zarządzanie państwowe i miejscowe”. Pracowała jako nauczycielka matematyki i informatyki w szkołach średnich w Wiesiejach i Bokszycach w rejonie słuckim. Pełniła funkcję pierwszej sekretarz Słuckiego Komitetu Rejonowego, a następnie Słuckiego Komitetu Miejskiego Białoruskiego Republikańskiego Związku Młodzieży.
27 października 2008 roku została deputowaną do Izby Reprezentantów Zgromadzenia Narodowego Republiki Białorusi IV kadencji ze Słuckiego Okręgu Wyborczego Nr 74. Pełniła w niej funkcję członkini Stałej Komisji ds. Prawodawstwa i Kwestii Sądowo-Prawnych. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej. 18 października 2012 roku została deputowaną do Izby Reprezentantów V kadencji ze Słuckiego Okręgu Wyborczego Nr 67. Pełni w niej funkcję członkini Stałej Komisji ds. Prawodawstwa.

</doc>
<doc id="1493673" url="https://pl.wikipedia.org/wiki?curid=1493673" title="Marek Jandowicz">
Marek Jandowicz



</doc>
<doc id="1493674" url="https://pl.wikipedia.org/wiki?curid=1493674" title="Wadzim Papou">
Wadzim Papou

Wadzim Papou (biał. Вадзім Аляксандравіч Папоў, ros. Вадим Александрович Попов; ur. 5 lipca 1940 w Diemidowie koło Smoleńska) – białoruski działacz partyjny i polityk, przewodniczący Izby Reprezentantów Zgromadzenia Narodowego Republiki Białorusi (2000-2004, 2007-2008). 

</doc>
<doc id="1493682" url="https://pl.wikipedia.org/wiki?curid=1493682" title="Doune">
Doune

Doune (gael. "An Dùn", „fort”) miasto ("burgh") w hrabstwie Stirling w Szkocji, nad rzeką Teith. Nad miastem góruje Doune Castle, zbudowany w drugiej połowie XIV wieku. Architektonicznie jest on połączeniem fortecy i dworu.
Doune znane było również ze swojej wytwórni pistoletów, jednak zakład przegrał z tańszą konkurencją (np. z Birmingham). Obecnie wyroby z Doune można już tylko oglądać w prywatnych kolekcjach oraz głównych muzeach, jak choćby w Muzeum Szkocji w Edynburgu. Rzekomo to właśnie z pistoletu z Doune oddano pierwszy strzał wojny o niepodległość Stanów Zjednoczonych.
Monty Python.
Kilka scen filmu "Monty Python i Święty Graal" było kręconych na zamku Doune.
Lokalizacja.
Pocztowo, Doune leży w granicach Perthshire, jednakże administracyjnie Doune przynależy do hrabstwa Stirling Council.
Doune jest przydzielone do strefy Falkirk, kod pocztowy zaczyna się od 'FK'.

</doc>
<doc id="1493683" url="https://pl.wikipedia.org/wiki?curid=1493683" title="Akademia Familijna">
Akademia Familijna

Akademia Familijna – międzynarodowa sieć kursów wychowawczych dla rodziców, organizowanych na zasadzie non-profit. Jest obecna w 43 krajach świata, prowadzona przez krajowe stowarzyszenia zakładane przez rodziców. Licencji udziela organizacja IFFD.
Wykłady Akademii Familijnej organizowane są przez rodziców dla rodziców. Pomysłodawcą tego typu szkoleń był hiszpański inżynier i przedsiębiorca Rafael Pich-Aguilera.
W Polsce Akademia Familijna działa od 2003. Za kursy Akademii Familijnej w Polsce odpowiada Stowarzyszenie "Akademia Familijna". Zarząd stowarzyszenia tworzą Janusz Wardak (prezes), Katarzyna Astrachancew oraz Piotr Rydzik.
Jest obecna w następujących miastach: Warszawa, Poznań, Kraków, Gdańsk, Szczecin, Radom, Rzeszów, Wrocław, Toruń, Katowice. Jak można przeczytać na stronie Akademii, w latach 2003-2012 w kursach wzięło udział ok. 1300 małżeństw z całej Polski.

</doc>
<doc id="1493691" url="https://pl.wikipedia.org/wiki?curid=1493691" title="Teith">
Teith

Teith (gael. "Uisge Theamhich") – jeden z dopływów rzeki Forth w Szkocji.
Początek swój bierze w Loch Lubnaig, przepływając następnie przez Callander, Deanston i Doune by w końcu połączyć się z rzeką Forth niedaleko Stirling. Destylernia Deanston niedaleko Doune używa rzeki jako źródło wody przy produkcji whisky.
Etymologia nazwy.
Nazwa rzeki pochodzi od szkockiego gaelickiego "Uisge Theamhich", co tłumaczy się na angielski jako "quiet and pleasant water" (pol. cicha i przyjemna woda).

</doc>
<doc id="1493692" url="https://pl.wikipedia.org/wiki?curid=1493692" title="Nad złotym stawem (film 1981)">
Nad złotym stawem (film 1981)

Nad Złotym Stawem – amerykański dramat filmowy z 1981 roku na podstawie sztuki Ernesta Thompsona.
Opis fabuły.
Norman Thayer, emerytowany profesor wraz z żoną Ethel od dawna spędzają każde lato tylko we dwoje w domku nad jeziorem. Z okazji 80. urodzin Normana do domku przybywa jego córka Chelsea, jej nowy narzeczony i syn. Normanowi udaje się nawiązać relacje z chłopcem. Dużo trudniej stworzyć mu podobnie ciepłą relację ze znerwicowaną i zbuntowaną córką.
Nagrody i nominacje.
Oscary za rok 1981
Złote Globy 1981
Nagrody BAFTA 1982

</doc>
<doc id="1493693" url="https://pl.wikipedia.org/wiki?curid=1493693" title="Perth (miasto w Szkocji)">
Perth (miasto w Szkocji)



</doc>
<doc id="1493695" url="https://pl.wikipedia.org/wiki?curid=1493695" title="Blended">
Blended



</doc>
<doc id="1493696" url="https://pl.wikipedia.org/wiki?curid=1493696" title="System Monitoringu i Osłony Kraju">
System Monitoringu i Osłony Kraju

System Monitoringu i Osłony Kraju – polski system ostrzegania i przeciwdziałania klęskom żywiołowym, w szczególności powodziom. 
Stworzony w 1999 roku po powodzi w lipcu 1997 i sztormach na Bałtyku w 1998. Kieruje nim Instytut Meteorologii i Gospodarki Wodnej W SMOK-u znajduje się 1100 instalacji, w tym 516 stacji hydrometrycznych, 246 opadowych, 217 meterologicznych, 69 stacji synoptycznych, z których część to stacje zbiorcze, w których analizowane są dane z regionu. Sieć SMOK nie jest rozłożona równomiernie. Na południu, ze względu na większe zagrożenie, sieć jest gęstsza niż na północy. Obserwacje SMOK-a prowadzone są co trzy godziny w północnej i środkowej części kraju i co godzinę w górach i miejscach szczególnie niebezpiecznych.
W skład systemu wchodzi:
W 2011 roku podjęto decyzję o budowie nowego systemu ISOK (Informatyczny System Osłony Kraju ).

</doc>
<doc id="1493697" url="https://pl.wikipedia.org/wiki?curid=1493697" title="Boris Henry">
Boris Henry

Boris Henry (ur. 14 grudnia 1973 w Völklingen) – niemiecki lekkoatleta specjalizujący się w rzucie oszczepem.
Dwukrotny uczestnik igrzysk olimpijskich (Atlanta 1996 – 5. miejsce i Sydney 2000 – 7. miejsce). Wicemistrz świata juniorów z 1992. W 1995 i 2003 zdobywał brązowe medale mistrzostw świata. W 2002 w Monachium zajął trzecie miejsce w mistrzostwach Europy. W 1997 był drugi podczas Finału Grand Prix IAAF, w 1998 zwyciężył w Superlidze Pucharu Europy, w 1999 zdobył złoty medal rozegranych w Zagrzebiu Światowych Igrzysk Wojskowych. 3. zawodnik Finał Grand Prix IAAF (Melbourne 2001) w 2002 był 2. w Pucharze Świata w Lekkoatletyce, a w Światowym Finale IAAF 2003 zajął 3. pozycję. Rekord życiowy: 90,44 (9 lipca 1997, Linz).

</doc>
<doc id="1493698" url="https://pl.wikipedia.org/wiki?curid=1493698" title="Saper">
Saper

Saper – nazwa zawodu człowieka trudniącego się materiałami wybuchowymi, szczególnie ich rozbrajaniem. Istnieją specjalne formacje rozbrajania niebezpiecznych materiałów w wojsku oraz w policji. Formacją grupującą saperów w armii są pododdziały wojsk inżynieryjnych.
Wojsko.
Podstawowymi zadaniami saperów w wojskach inżynieryjnych jest rozminowanie terenu i obiektów, wysadzanie niewybuchów i niewypałów, oczyszczanie terenu z przedmiotów wybuchowych i niebezpiecznych. Obecnie do realizacji tych zadań jest wyznaczonych 39 patroli rozminowania i 2 Grupy Nurków Minerów.
Dawniej do głównych zadań saperów w wielu państwach należało także: minowanie terenu i obiektów, wysadzanie mostów, budynków i innej infrastruktury, zakładanie pułapek saperskich, usuwanie wraków oraz budowanie i rozbieranie fortyfikacji.
Wojsko Polskie obchodzi 16 kwietnia Dzień Sapera, święto ustanowione w 1946 roku w rocznicę forsowania linii Odry i Nysy Łużyckiej.
Policja.
W polskiej Policji funkcjonują zespoły minersko-pirotechniczne likwidujące zagrożenia powodowane np. samodziałowymi urządzeniami wybuchowymi, w szczególności tzw. domowej konstrukcji. Zespoły minersko-pirotechniczne znajdują się w strukturach Samodzielnych Pododdziałów Kontrterrorystycznych Policji (SPKP) w komendach wojewódzkich Policji. Ich działania wspomagają tzw. NGRMP (nieetatowe grupy rozpoznania minersko-pirotechnicznego) tworzone w jednostkach terenowych policji, oraz specjalistyczne roboty mobilne, których zadaniem jest zdalne rozpoznanie i neutralizacja niebezpiecznych ładunków bez konieczności podchodzenia do nich ludzi. Pierwszą w Polsce sekcję pirotechników w Policji powołano do działania w 1990 roku.
W przypadku zagrożeń powodowanych wyrobami fabrycznymi np. pocisków, amunicji – do ich likwidacji w Polsce wzywane są pododdziały wojsk inżynieryjnych Wojska Polskiego.

</doc>
<doc id="1493700" url="https://pl.wikipedia.org/wiki?curid=1493700" title="Artur (film)">
Artur (film)

Artur (ang. "Arthur") – amerykańska komedia romantyczna z 1981 roku, pierwowzór dla filmu "Arthur" z 2011 roku.
Opis fabuły.
Arthur Bach jest nowojorskim milionerem; prowadzi bardzo beztroskie życie (dużo alkoholu, zabawy). Zmienia się to, kiedy dowiaduje się, że otrzyma majątek, gdy ożeni się z Susan, córką miliardera. Arthur jej nie kocha, ale postanawia zrobić to, czego oczekuje od niego rodzina. Pewnego dnia w sklepie z odzieżą poznaje biedną dziewczynę, Lindę, która opiekuje się chorym ojcem. Arthur zakochuje się w niej. Ale pojawia się ten trzeci – stary kamerdyner, którego rola w tej historii jest kluczowa.

</doc>
<doc id="1493702" url="https://pl.wikipedia.org/wiki?curid=1493702" title="Petyr Boczew">
Petyr Boczew

Petyr Angełow Boczew, bułg. Петър Ангелов Бочев (ur. 10 listopada 1920 r. we wsi Kruszeto w Bułgarii, zm. prawdopodobnie 6 maja 1945 r. w Austrii) – bułgarski pilot wojskowy (podporucznik), oficer Bułgarskiego Pułku Grenadierów SS pod koniec II wojny światowej.
Po ukończeniu szkoły wojskowej służył w bułgarskim lotnictwie wojskowym. Przeszedł szkolenie myśliwskie w szkołach lotniczych w Karłowie i Dolnej Mitropolii. Podczas II wojny światowej był jednym z najlepszych bułgarskich pilotów myśliwskich, osiągając 13 zwycięstw powietrznych. Zestrzelił też 3 nieprzyjacielskie bombowce + 2 wspólnie z innymi pilotami. W 1943 r. Niemcy odznaczyli go Żelaznym Krzyżem 2 klasy. Ponadto został odznaczony 2 razy Orderem "Za odwagę" (bułg. За храброст). W listopadzie 1944 r. wstąpił ochotniczo do nowo formowanego w Austrii Bułgarskiego Pułku Grenadierów SS. 6 maja 1945 r., kiedy pułk wziął udział w krótkotrwałych walkach z Armią Czerwoną w rejonie Stockerau, ppłk P. Boczew wyleciał na samolocie Fi 156 Storch w celu rozpoznania nacierających oddziałów sowieckich. Nie powrócił z tego lotu i został uznany za zaginionego.

</doc>
<doc id="1493703" url="https://pl.wikipedia.org/wiki?curid=1493703" title="Tylko gdy się śmieję">
Tylko gdy się śmieję

Tylko gdy się śmieję (ang. "Only When I Laugh") – amerykańska tragikomedia z 1981 roku w reżyserii Glenna Jordana na podstawie scenariusza Neila Simona.
Fabuła.
Georgia jest aktorką z Broadwayu. Miała szansę na karierę, ale wpadła w alkoholizm. Właśnie wraca z 12-tygodniowego odwyku. Musi stawić czoła problemom związanym z przyjaciółkami i córką, która przeżywała brak matki. Stara się zacząć żyć od nowa – po swojemu i z uśmiechem na twarzy. Planuje powrót do pracy i odbudować nadszarpnięte więzi.
Nagrody i nominacje.
Oscary za rok 1981
Złote Globy 1981
Złota Malina 1981

</doc>
<doc id="1493706" url="https://pl.wikipedia.org/wiki?curid=1493706" title="Ragtime (film)">
Ragtime (film)

Ragtime – amerykański dramat filmowy Miloša Formana z 1981 roku na podstawie powieści E.L. Doctorowa o tym samym tytule.
Opis fabuły.
Nowy Jork, 1910 rok. Coalhouse Walker Jr. jest czarnoskórym pianistą, który ma nieprzeciętny talent. Planuje poślubić porzuconą wcześniej Sarah, która wraz z dzieckiem znajduje się pod opieką białej rodziny. Ale rasistowski żart strażaka i dyskryminacja rasowa w dochodzeniu do praw popychają go do ataku terrorystycznego - opanowania biblioteki i groźby jej wysadzenia. W tym czasie Evelyn Nesbit Thaw zdobywa sławę w dość nietypowy sposób.
Nagrody i nomincje.
Oscary za rok 1981
Złote Globy 1981

</doc>
<doc id="1493709" url="https://pl.wikipedia.org/wiki?curid=1493709" title="Mistrzostwa Świata Strongman 1982">
Mistrzostwa Świata Strongman 1982

Mistrzostwa Świata Strongman 1982 – doroczne, indywidualne zawody siłaczy.
WYNIKI ZAWODÓW:
Data: 1982 r.
Miejsce: Six Flags Magic Mountain (stan Kalifornia) 

</doc>
<doc id="1493710" url="https://pl.wikipedia.org/wiki?curid=1493710" title="Statut Ormian lwowskich">
Statut Ormian lwowskich

Statut Ormian lwowskich (1519) – zabytek średniowiecznego prawa emigrantów ormiańskich, żyjących we Lwowie, Łucku, Śniatyniu, Stanisławowie, Tarnopolu i innych należących do Rzeczypospolitej miastach dzisiejszej Ukrainy. Został przyjęty na sejmie walnym w Piotrkowie 5 marca 1519 r. i zatwierdzony przez króla Zygmunta I. Była to próba uregulowania sytuacji gmin ormiańskich, które dzięki dekretom Kazimierza III Wielkiego z 1344 r. і 1356 r. korzystały we Lwowie z samorządu i odrębności w sądownictwie. Sądy ormiańskie posługiwały się tradycyjnym prawem ormiańskim skodyfikowanym przez Mechitara Gosza, tzw. Datastanagirk, co prowadziło niekiedy do konfliktów na tle narodowościowym i zatargów pomiędzy miastem Lwowem a gminą ormiańską. Statut ormiański oparty był także na "Datastanagirku", ale uwzględniał przepisy ogólnego prawa polskiego. W 1604 r. uzupełniono go o spisany we Lwowie "Porządek sądów i spraw prawa ormiańskiego", regulujący przebieg postępowania sądowego.
Odrębność i uprzywilejowane stanowisko Ormian na ziemiach polskich zostały zniesione w 1784 r.

</doc>
<doc id="1493714" url="https://pl.wikipedia.org/wiki?curid=1493714" title="Kochanica Francuza (film)">
Kochanica Francuza (film)

Kochanica Francuza (ang. "The French Lieutenant's Woman") − brytyjski melodramat z 1981 roku w reżyserii Karela Reisza, zrealizowany na podstawie powieści pod tym samym tytułem autorstwa Johna Fowlesa. W Polsce film miał premierę podczas Konfrontacji Filmowych w 1981 roku.
Produkcja.
Zdjęcia do filmu kręcono na obszarze kilku angielskich hrabstw. Do lokalizacji wykorzystanych przez filmowców należały:
Opis fabuły.
Anglia, rok 1867. Do Lyme Regis przybywa Charles Smithson, który stara się o rękę Ernestiny Freeman, córki bogatego kupca. Podczas spaceru z narzeczoną zauważa na falochronie tajemniczą kobietę. Bojąc się o jej życie, próbuje pomóc, ale ona ją odrzuca. Jest to Sarah Woodruff, zwana "Kochanicą Francuza", ponieważ została opuszczona przez francuskiego oficera marynarki i bezskutecznie czeka na jego powrót. Z powodu tego romansu Sarah została napiętnowana przez mieszkańców. Charles zakochuje się w niej. Traci reputację. Po krótkim romansie, choć Sarah wyjawia mu swoje sekrety, ostatecznie jednak odtrąca Charlesa. Rok 1980. Trwa realizacja film na podstawie "Kochanicy Francuza". Anna i Mike − aktorzy grający główne role − przeżywają podobne relacje co ich bohaterowie.
Główne role.
i inni
Nagrody i nominacje.
Oscary za rok 1981
Złote Globy 1981
Nagrody BAFTA 1981

</doc>
<doc id="1493716" url="https://pl.wikipedia.org/wiki?curid=1493716" title="Sasafras lekarski">
Sasafras lekarski

Sasafras lekarski, sasafrzan lekarski, sassafras lekarski ("Sassafras albidum") – gatunek drzewa z rodziny wawrzynowatych ("Lauraceae"). Występuje we wschodniej części Ameryki Północnej.
Zastosowanie.
Drewno białe i miękkie ma zapach, którego nie znoszą mole i dlatego używane jest do wyrobu szaf i kufrów na ubrania. Z kory i z korzeni sasafrasu otrzymuje się aromatyczny olejek eteryczny (sasafrzanowy, sasafrasowy). Stosowany jest on do wyrobu kosmetyków. Z liści uzyskuje się czerwony barwnik. Roślina stosowana jest także jako lecznicza.

</doc>
<doc id="1493717" url="https://pl.wikipedia.org/wiki?curid=1493717" title="Sassafras albidum">
Sassafras albidum



</doc>
<doc id="1493719" url="https://pl.wikipedia.org/wiki?curid=1493719" title="Davide Tizzano">
Davide Tizzano

Davide Tizzano (ur. 21 maja 1968 w Neapolu) – włoski wioślarz. Dwukrotny złoty medalista olimpijski.
W 1988 zwyciężył z kolegami w czwórce podwójnej będąc wówczas zawodnikiem GS Fiamme Oro, osiem lat później triumfował w dwójce wspólnie z Agostino Abbagnale (członkiem osady z Seulu). W 1989 był wicemistrzem świata w czwórkach.

</doc>
<doc id="1493720" url="https://pl.wikipedia.org/wiki?curid=1493720" title="Kanalizacja deszczowa">
Kanalizacja deszczowa



</doc>
<doc id="1493722" url="https://pl.wikipedia.org/wiki?curid=1493722" title="Wrota niebios">
Wrota niebios

Wrota niebios () – amerykański western z 1980 roku, nakręcony przez Michaela Cimino i opowiadający o krwawej wojnie w hrabstwie Johnson pomiędzy pionierami a europejskimi emigrantami.
Fabuła.
James Averill jest szeryfem w Wyoming. To człowiek twardy, z zasadami, ale równocześnie dobroduszny, kochający prostytutkę i zdecydowany wspomóc osadników w ich nierównej walce z okrutnymi hodowcami bydła. Dochodzi do starcia między emigrantami a członkami Towarzystwa Hodowców Bydła, dowodzonymi przez najemnika Nathana Championa.
Produkcja.
Korzenie filmu.
Cimino, twórca filmu, był reprezentantem nowej amerykańskiej szkoły filmowej, składającej się z takich twórców jak Francis Ford Coppola, Peter Bogdanovich czy też William Friedkin, która przy aprobacie producentów wydawała sięgające ówczesnych kilkudziesięciu milionów dolarów sumy na wystawne widowiska, które w teorii miały przynieść równie wielkie zyski. Pozwolenie producentów na szastanie pieniędzmi zmalało wraz z pojawieniem się takich filmów jak "Cena strachu" i "Zadanie specjalne" Friedkina, "Ten od serca" Coppoli oraz właśnie "Wrota niebios" Cimino - wszystkie te filmy, niezależnie od wartości artystycznej, okazały się komercyjnymi porażkami (co niekoniecznie oznaczało, że były to filmy złe - "Cena strachu" weszła na ekrany kilka tygodni po premierze "Gwiezdnych wojen" i przepadła na ekranach, podczas gdy film Lucasa wyświetlano przy pełnych salach).
United Artists była wytwórnią założoną w roku 1919 przez filmowców - wśród założycieli byli m.in. David Wark Griffith, Mary Pickford i Charles Chaplin. Wytwórnia była znana z tego, że dawała twórcom wolną rękę w tworzeniu ich dzieł. Pod koniec lat 70., gdy UA była własnością wielkiej firmy Transamerica, doszło w firmie do rozłamu - po sporze z zarządem firmy Transamerica dwaj szefowie United Artists - Arthur Krim i Bob Benjamin - uważając, że firma ta próbuje przejąć kontrolę nad powstawaniem filmów pod egidą UA, opuścili firmę i założyli własną wytwórnię Orion Pictures. Ponieważ wraz z nimi odeszło wielu doświadczonych producentów i urzędników - nagle na czele wytwórni znaleźli się młodzi, niemający doświadczenia i reputacji poprzedników ludzie (m.in. Steven Bach). Postanowili oni zainaugurować swoją działalność w UA mocnym akcentem: wyprodukować film, który będzie dużym sukcesem kasowym i artystycznym, co udowodni publiczności i środowisku Hollywood, że zmiana kierownictwa United Artists pozostanie bez wpływu na dalszą działalność wytwórni.
Wybór świeżo upieczonego kierownictwa padł na Michaela Cimino, który właśnie zdobył uznanie i sławę swym filmem "Łowca jeleni". Cimino jeszcze w roku 1971 napisał scenariusz pt. "The Johnson County War", opowiadający o starciu między imigrantami z Europy Środkowej a bogatymi ranczerami, którzy (działając za cichym przyzwoleniem rządu Stanów Zjednoczonych) wynajmują najemników, by ci zamordowali grupę 125 najbardziej aktywnych w walce o ziemię imigrantów. Przez całe lata nie udało mu się jednak zdobyć środków na jego realizację. Teraz Cimino powrócił do scenariusza, zmienił tytuł na "Heaven's Gate" i rozpoczął przygotowania do produkcji.
Realizacja.
Produkcja filmu rozpoczęła się 16 kwietnia 1979 roku w Parku Narodowym Glacier w stanie Montana. Cimino, będący zarówno reżyserem, jak i scenarzystą, nieustannie przedłużał termin zakończenia prac nad filmem, ustalony na 14 grudnia. Kluczowym czynnikiem okazał się skrajny perfekcjonizm reżysera, który pilnował każdego detalu na ekranie (gdy zobaczył zbudowane według swoich ścisłych wytycznych dekoracje, przedstawiające ulicę miasta, nakazał je rozebrać i każdą przesunąć o metr w tył, choć scenograf wskazał, że wystarczyłoby rozebrać jedną i przesunąć ją o dwa metry w tył. Minimalna liczba dubli przy kręceniu poszczególnych scen wynosiła 31 powtórek; nierzadko scenę trwającą na ekranie kilkanaście-kilkadziesiąt sekund kręcono przez cały dzień. Reżyser potrafił też zatrzymać pracę całej ekipy i czekać, aż na niebie pokaże się chmura, której kształt mu się spodoba, i wtedy zacząć kręcić. Nowe kierownictwo United Artists próbowało wywrzeć presję na Cimino, ten jednak okazał się niezwykle zręcznym manipulatorem (co udowodnił już podczas wstępnego etapu produkcji, gdy pomimo zdecydowanego sprzeciwu bossów UA udało mu się przeforsować Isabelle Huppert w głównej roli żeńskiej). Wszelkie próby wywierania jakiegokolwiek wpływu ograniczył w bardzo prosty sposób: jako producenta filmu (teoretycznie jedyną osobę mogącą bezpośrednio wywierać wpływ na reżysera) wybrał Joann Carelli - swoją ówczesną dziewczynę, co oznaczało, że praktycznie nie było możliwości ingerencji w jego decyzje. Zdjęcia zakończono dopiero w marcu 1980 roku, a należy tu dodać, że dzień nagrywania filmu kosztował 200 tysięcy dolarów. Wskutek tego przewidywany budżet filmu powiększył się z 7,5 miliona do 44 milionów dolarów. Planowano nawet zastąpienie Cimino innym reżyserem. Powstałą wersję, trwającą 5 godzin i 25 minut, kierownictwo studia United Artists musiało przyciąć do 3 godzin i 39 minut.
Premiera filmu.
"Wrota niebios" po wprowadzeniu do kin stały się spektakularną klapą. Do kasy filmowej wpłynęły zaledwie 3 miliony dolarów. Strata - ok. 41 mln $ - była jak na ówczesne czasy gigantyczna. Podczas uroczystej premiery 19 listopada 1980, podczas krótkiej przerwy ("intermission") w środku filmu, część publiczności wyszła z sali. Film zyskał bardzo niepochlebne opinie. Krytyk „New York Timesa” Vincent Canby nazwał film Cimino „nieocenialną katastrofą” i przyrównał go do „wymuszonego czterogodzinnego spaceru po własnym salonie”. Canby stwierdził również ironicznie, że reżyser sprzedał duszę diabłu, a po stworzeniu przez niego oscarowego filmu "Łowca jeleni" czart natychmiast mu ją zabrał. Powstało wiele innych szydzących recenzji na temat zawiłej, niewłaściwie zakończonej fabuły. Joe Queenan z „The Guardian” uznał "Wrota niebios" za najgorszy film w historii. Sam film otrzymał Złotą Malinę w kategorii Najgorszy reżyser oraz był czterokrotnie nominowany w kategorii Film, Scenariusz, Muzyka i Główna rola męska (Kris Kristofferson). Po tygodniu wyświetlania 219-minutowej wersji, Cimino podjął decyzję o wycofaniu jej z kin oraz o powtórnym przemontowaniu całości. Tak powstała wersja 149-minutowa, która trafiła na ekrany w maju 1981 - i przeszła niezauważona.
Oburzenie obrońców praw zwierząt wywołał fakt, iż zabito na planie cztery konie, między innymi za pomocą takiej broni jak dynamit, oraz hekatomba drobiu. Zgorszenie spowodowane okrutnym traktowaniem zwierząt na planie później doprowadziło do nowych regulacji na temat wykorzystywania zwierząt w filmie.
Europejscy krytycy filmowi natomiast byli mniej emocjonalnie nastawieni do "Wrót niebios". Zauważono epicki rozmach dzieła oraz drobiazgowe dekoracje, dzięki którym produkcja otarła się o Oscara. Dzieło Cimino zostało nominowane do Złotej Palmy w Cannes.
Jednakże film ten zarazem spowodował głęboki wstrząs w Hollywood. United Artists zbankrutowało i zostało wchłonięte przez MGM. Wprowadzono znaczne restrykcje co do tworzonych scenariuszy, ograniczono inwencję twórczą reżyserów, postawiono na produkcje, które mogły przynieść pewniejszą popularność. Równocześnie western jako gatunek znalazł się w głębokim kryzysie i największe wytwórnie nie produkowały już filmów z tego gatunku.
Znany w połowie lat 80. kanał amerykański "Z Channel" był wówczas jedynym kanałem, który zdecydował się na puszczanie nieocenzurowanych wersji filmów. Jerry Harvey, administrator kanału, zdecydował się na opublikowanie pierwotnej 219-minutowej wersji filmu. Tym samym ocalił on dzieło od niebytu, a ta wersja zyskała miano „wersji reżyserskiej” („Director's Cut”), którą później MGM wydało na kasetach VHS. W ten sposób przypomniano sobie o innych westernach, wydawanych w powtórnym obiegu, przy okazji tworząc system domowej redystrybucji o dochodach porównywalnych z kinowymi.
Nagrody i nominacje.
Oscary za rok 1981
Złota Malina 1981

</doc>
<doc id="1493724" url="https://pl.wikipedia.org/wiki?curid=1493724" title="Zawidz (przystanek kolejowy)">
Zawidz (przystanek kolejowy)

Zawidz – przystanek kolejowy w Grabowie, w województwie mazowieckim, w Polsce. Znajduje się tu 1 peron.
W roku 2017 przystanek obsługiwał 0–9 pasażerów na dobę.

</doc>
<doc id="1493729" url="https://pl.wikipedia.org/wiki?curid=1493729" title="Mecze reprezentacji Polski w piłce ręcznej kobiet prowadzonej przez Krzysztofa Przybylskiego">
Mecze reprezentacji Polski w piłce ręcznej kobiet prowadzonej przez Krzysztofa Przybylskiego

Oficjalne mecze międzypaństwowe.
Bilans

</doc>
<doc id="1493730" url="https://pl.wikipedia.org/wiki?curid=1493730" title="Grosz z nieba">
Grosz z nieba

Grosz z nieba – amerykańska komedia muzyczna z 1981 roku na podstawie scenariusza serialu TV Dennisa Pottera.
Fabuła.
Akcja filmu dzieje się w Chicago lat 30. Arthur Parker jest sprzedawcą muzyki, któremu się nie powodzi w fachu. Jest żonaty z Joan, ale kiedy spotyka nauczycielkę w sklepie muzycznym, zakochuje się w niej.
Obsada.
i inni
Nagrody i nominacje.
Oscary za rok 1981
Złote Globy 1981

</doc>
<doc id="1493732" url="https://pl.wikipedia.org/wiki?curid=1493732" title="Port lotniczy Florø">
Port lotniczy Florø

Port lotniczy Florø (IATA: FRO, ICAO: ENFL) – port lotniczy położony w Florø, w okręgu Sogn og Fjordane, w Norwegii.

</doc>
<doc id="1493733" url="https://pl.wikipedia.org/wiki?curid=1493733" title="Krogulec (Ziemiomorze)">
Krogulec (Ziemiomorze)



</doc>
<doc id="1493736" url="https://pl.wikipedia.org/wiki?curid=1493736" title="Amerykański wilkołak w Londynie">
Amerykański wilkołak w Londynie

Amerykański wilkołak w Londynie – amerykańsko-brytyjski horror komediowy z 1981 roku.
W 1997 roku powstał sequel filmu: "Amerykański wilkołak w Paryżu".
Opis fabuły.
Dwaj studenci David i Jack spędzają wakacje w Szkocji. Sypiają pod gołym niebem. Pewnej nocy zostają zaatakowani przez wilkołaka. Jack ginie, wilkołaka zabijają mieszkańcy pobliskiego miasteczka, David zostaje ciężko ranny. Trafia do szpitala. Zabity potwór wraca do ludzkiej formy, a lokalna ludność zaprzecza jego istnieniu. Davidowi śnią się koszmary. Dowiaduje się z nich, iż będzie musiał pomóc przyjacielowi (i nie tylko), który w wyniku nienaturalnej śmierci utknął między światami. Po kilku tygodniach z przerażeniem odkrywa, że zmienia się w krwiożerczą bestię.
Główne role.
i inni
Nagrody i nominacje.
Oscary za rok 1981

</doc>
<doc id="1493737" url="https://pl.wikipedia.org/wiki?curid=1493737" title="A-21 Bielany">
A-21 Bielany



</doc>
<doc id="1493739" url="https://pl.wikipedia.org/wiki?curid=1493739" title="Park Narodowy Gotska Sandön">
Park Narodowy Gotska Sandön

Park Narodowy Gotska Sandön (szw. "Nationalparken Gotska Sandön") – park narodowy położony w Szwecji, na terenie regionu administracyjnego Gotland. Obejmuje wyspę Gotska Sandön oraz otaczające ją wody Morza Bałtyckiego. Gotska Sandön jest najbardziej izolowaną wyspą Morza Bałtyckiego. Dzięki tej izolacji uniknęła dużej aktywności ludzkiej. Park został utworzony w celu ochrony naturalnych w znacznym stopniu lasów sosnowych, wydm, wielu rzadkich zespołów roślinnych, rzadkich gatunków owadów, obszarów ważnych dla wędrujących ptaków oraz miejsc rozrodu fok. Ponadto chronione są budynki postawione na wyspie. W Parku Narodowym Gotska Sandön, jako jedynym na terenie Szwecji, prowadzona jest polityka nieinterwencji. Martwe drzewa nie są usuwane, co jest ważne dla licznych gatunków owadów żyjących na wyspie.
Na terenie dawnej osady, w pobliżu latarni morskiej, znajduje się budynek szkoły, w 1983 przekształcony w muzeum przyrodniczo-historyczne. Szwedzkie prawo do korzystania z przyrody na Gotska Sandön jest zawieszone - nocować na wyspie wolno tylko w wyznaczonych miejscach.

</doc>
<doc id="1493741" url="https://pl.wikipedia.org/wiki?curid=1493741" title="Tarhan Tower Airlines">
Tarhan Tower Airlines

Tarhan Tower Airlines – nieistniejąca turecka czarterowa linia lotnicza z siedzibą w Stambule. Głównym węzłem był port lotniczy Stambuł-Atatürk.

</doc>
<doc id="1493742" url="https://pl.wikipedia.org/wiki?curid=1493742" title="Serce robota">
Serce robota

Serce robota – amerykańska komedia fantastycznonaukowa z 1981 roku.
Opis fabuły.
Val i Aqua to roboty pracujące w jednym z apartamentów jako pomoc domowa. Niespodziewanie dla siebie odkrywają do siebie uczucie. Oboje decydują się pójść za nowym wewnętrznym pragnieniem i uciekają – chcą założyć własną rodzinę.
Główne role.
i inni
Nagrody i nominacje.
Oscary za rok 1981
Nagrody Saturn 1981

</doc>
<doc id="1493748" url="https://pl.wikipedia.org/wiki?curid=1493748" title="Sant Ildefons">
Sant Ildefons

Sant Ildefons - stacja metra w Barcelonie, na linii 5. Stacja została otwarta w 1976.

</doc>
<doc id="1493750" url="https://pl.wikipedia.org/wiki?curid=1493750" title="Can Boixeres">
Can Boixeres

Can Boixeres – stacja metra w Barcelonie, na linii 5. Stacja została otwarta w 1976.

</doc>
<doc id="1493751" url="https://pl.wikipedia.org/wiki?curid=1493751" title="Pogromca smoków">
Pogromca smoków

Pogromca smoków (org. "Dragonslayer") – amerykański film fantasy z 1981 roku.
Treść.
Smok terroryzuje królestwo Urlandu. Mieszkańcy tego kraju składają ziejącemu ogniem potworowi ofiary z młodych dziewic, by zapewnić sobie bezpieczeństwo. Stary czarnoksiężnik Ulrich i jego młody uczeń Galen chcą zabić smoka, aby uchronić życie królewskiej córki.
Główne role.
i inni
Nagrody i nominacje.
Oscary za rok 1981

</doc>
<doc id="1493753" url="https://pl.wikipedia.org/wiki?curid=1493753" title="Meta menardi">
Meta menardi



</doc>
<doc id="1493757" url="https://pl.wikipedia.org/wiki?curid=1493757" title="Cielnica">
Cielnica

Cielnica (niem. "Tellnitz") – lewobrzeżny dopływ Nysy Kłodzkiej.
Cielnica płynie przez wschodnią część Przedgórza Sudeckiego - Wysoczyznę Nyską, która stanowi południowo-wschodni fragment Wzgórz Niemczańsko-Strzelińskich.

</doc>
<doc id="1493758" url="https://pl.wikipedia.org/wiki?curid=1493758" title="Niekończąca się miłość">
Niekończąca się miłość

Niekończąca się miłość – amerykański melodramat z 1981 roku na podstawie powieści Scotta Spencera.
Fabuła.
David, uczeń szkoły średniej zakochuje się z wzajemnością w 15-letniej Jade. Jej rodzice nie akceptują tego związku i robią wszystko, by ich rozdzielić. Zdesperowany David podpala dom Jade.
Nagrody i nominacje.
Oscary za rok 1981
Złote Globy 1981
Złota Malina 1981

</doc>
<doc id="1493759" url="https://pl.wikipedia.org/wiki?curid=1493759" title="Wielozbiór">
Wielozbiór



</doc>
<doc id="1493760" url="https://pl.wikipedia.org/wiki?curid=1493760" title="Simon Dickie">
Simon Dickie

Simon Dickie (ur. 31 marca 1951 w Waverley, zm. 13 grudnia 2017) – nowozelandzki wioślarz, sternik, trzykrotny medalista olimpijski.
Pierwsze złoto zdobył w wieku 17 lat w Meksyku w 1968 jako sternik czwórki. Cztery lata później sięgnął po kolejne złoto, tym razem w bardziej prestiżowych ósemkach. W Montrealu ponownie był sternikiem ósemki, jednak tym razem Nowa Zelandia zajęła trzecie miejsce.

</doc>
<doc id="1493761" url="https://pl.wikipedia.org/wiki?curid=1493761" title="Kurczak tikka masala">
Kurczak tikka masala

Kurczak tikka masala (ang. "chicken tikka masala", hindi चिकन टिक्का मसाला, pendż. ਚਿਕਨ ਟਿੱਕਾ ਮਸਾਲਾ, beng. চিকেন টিক্কা মাসালা) – danie oparte na tradycji kuchni indyjskiej i pakistańskiej.
Jest to rodzaj grillowanych lub smażonych filetów z kurczaka uprzednio marynowanych (kurczak tikka), podawanych w specjalnym śmietanowym sosie masala z pomidorów i aromatycznych przypraw, serwowanych na gorąco.
Geneza potrawy.
Początki kurczaka tikka masala są sporne. Najczęściej podaje się, że potrawa powstała w Glasgow pod koniec lat 60. XX wieku, kiedy jeden z klientów restauracji poprosił o sos do tradycyjnego kurczaka tikka, ponieważ ten wydał mu się zbyt suchy. Rzekomo kucharz miał zaimprowizować sos z zupy pomidorowej, jogurtu i przypraw. Wiele restauracji w Wielkiej Brytanii twierdzi przy tym, że to u nich wynaleziono kurczaka tikka masala. Można przypuszczać jedynie, że potrawa z pewnością pojawiła się między rokiem 1950 a 1970.
Jedno ze źródeł datuje oryginalną recepturę na 1947 r., a miała ona powstać w Delhi. Według innej teorii pochodzi ona z Indii Brytyjskich, gdzie była sposobem na dostosowanie lokalnej kuchni do brytyjskich gustów smakowych. Jej pierwowzorem mógł być "murgh makhni", czyli maślany kurczak – tradycyjne danie pochodzące z Pendżabu w Indiach.
Popularność.
Kurczak tikka masala jest serwowany w restauracjach na całym świecie. Danie to jest podobne w smaku do typowo indyjskich potraw, takich jak murgh makhani. W Pakistanie jest znane jako "kurczak masala" lub "kurczak tandoori masala".
Badania świadczą o tym, że najczęściej jest podawany w Wielkiej Brytanii, gdzie jest jednym z siedmiu najpopularniejszych kurczaków curry. Jego międzykulturowa popularność skłoniła ministra spraw zagranicznych Wielkiej Brytanii Robina Cooka do ogłoszenia kurczaka tikka masala brytyjską potrawą narodową. Popularność kurczaka tikka masala można uznać za przejaw szczególnej brytyjskiej wielokulturowości:
Tak serwowany kurczak jest obecny w menu również polskich restauracji nawiązujących do kuchni południowoazjatyckiej.
Składniki.
Nie istnieje jeden typowy przepis na kurczaka tikka masala. Podczas badań znaleziono 48 różnych receptur, których jedynym wspólnym składnikiem był kurczak. Mięso jest przeważnie marynowane z mieszanką przypraw tikka i jogurtem, a następnie grillowane albo smażone na klarowanym maśle, oliwie lub oleju. Masala to sos pomidorowy zawierający zwykle śmietanę lub mleko kokosowe i różne przyprawy, najczęściej gotową mieszankę garam masala. Sos lub kawałki kurczaka (albo jedno i drugie) są często barwione pomarańczowymi lub czerwonymi barwnikami spożywczymi. 
W niektórych daniach tikka masala kurczak bywa zastępowany jagnięciną, rybą lub serem panir. Podawany bywa z ryżem, na placuszkach chapati lub jako fastfood włożony do pity.
Przykładowy przepis.
Składniki na kurczaka tikka
Składniki na sos masala
Przygotować marynatę: do naczynia wlać jogurt, dodać pozostałe składniki i dokładnie je wymieszać. Mięso polać gęstą marynatą i wymieszać, aby pokryła wszystkie kawałki i wstawić do lodówki na minimum 20 minut. Po tym czasie w rondlu rozgrzać oliwę, wyjąć mięso z marynaty i podsmażyć, od czasu do czasu mieszając.
Przygotować sos: w osobnym rondlu rozgrzać olej, wrzucić cebulę i podsmażyć na rumiano, pod koniec na minutę imbir i czosnek, po czym dodać pomidory i gotować około 5 minut. Przyprawić kuminem, kolendrą i solą, gotować kolejne kilka minut. Do sosu włożyć uprzednio podsmażone kawałki mięsa i gotować 3–5 minut. Wlać śmietanę, wymieszać, gotując jeszcze jedną minutę.
Konotacje kulturowe.
W 2005 r. w Wielkiej Brytanii została nakręcona gejowska komedia romantyczna pod tytułem "Chicken Tikka Masala". Tłem jej fabuły jest życie hinduskich imigrantów w Wielkiej Brytanii. W Polsce film rozpowszechniany był w 2008 r. na DVD jako "Przepis na miłość", ponieważ nazwa brytyjsko-hinduskiej potrawy nie jest rozpoznawalna przez polskiego widza. Na obwolucie filmu zamieszczono za to przepis na potrawę i skład mieszanki przypraw tikka.

</doc>
<doc id="1493766" url="https://pl.wikipedia.org/wiki?curid=1493766" title="Nathan Coe">
Nathan Coe

Nathan Coe (ur. 1 czerwca 1984 w Brisbane) – australijski piłkarz występujący na pozycji bramkarza.
Kariera klubowa.
Coe jako junior grał w klubach Brisbane Strikes oraz AIS. W 2002 roku trafił do włoskiego Interu Mediolan. W 2003 roku wywalczył z nim wicemistrzostwo Włoch. Przez 2 lata w Interze nie rozegrał żadnego spotkania. W 2004 roku odszedł do holenderskiego PSV Eindhoven. W ciągu 3 lat zdobył z zespołem 3 mistrzostwa Holandii (2005, 2006, 2007) oraz Puchar Holandii (2005). W barwach PSV nie zagrał jednak ani razu.
W 2007 roku Coe podpisał kontrakt z duńskim klubem FC København. W Superligaen zadebiutował 15 września 2007 roku w wygranym 1:0 pojedynku z AC Horsens. Na początku 2009 roku został wypożyczony do szwedzkiego Örgryte IS. Latem 2009 roku przeszedł do duńskiego Randers FC, podobnie jak København, grającego w Superligaen. Pierwszy ligowy mecz zaliczył tam 14 września 2009 roku przeciwko Aalborg BK (1:3). Graczem Randers był przez rok.
W 2010 roku Coe odszedł do innej drużyny Superligaen, SønderjyskE Fodbold. Zadebiutował tam 18 lipca 2010 roku w przegranym 1:3 spotkaniu z FC København. Grał też w Melbourne Victory.
Kariera reprezentacyjna.
W reprezentacji Australii Coe zadebiutował 5 stycznia 2011 roku w zremisowanym 0:0 towarzyskim meczu ze Zjednoczonymi Emiratami Arabskimi.

</doc>
<doc id="1493769" url="https://pl.wikipedia.org/wiki?curid=1493769" title="Imigrant">
Imigrant

Imigrant – osoba podejmująca imigrację.

</doc>
<doc id="1493770" url="https://pl.wikipedia.org/wiki?curid=1493770" title="Handel wewnątrzgałęziowy">
Handel wewnątrzgałęziowy

Definicja.
Obecnie w międzynarodowej wymianie handlowej – szczególnie między krajami uprzemysłowionymi – coraz większe znaczenie odgrywa tzw. handel wewnątrzgałęziowy (ang. "intra-industry trade" lub "two-way trade"; niem. "Intraindustrieller Handel"). Powstanie i rosnące znaczenie tego strumienia handlu związane jest głównie z postępem technologicznym oraz przekształceniami strukturalnymi w sferze produkcji i konsumpcji.
Jak wskazuje definicja, handel wewnątrzgałęziowy ma miejsce wtedy, gdy kraj jednocześnie eksportuje i importuje produkty wytworzone w tej samej gałęzi, tzn. dobra będące bliskimi substytutami w produkcji lub konsumpcji (lub obu tych sferach łącznie).
Przyczyny.
Za główne przyczyny rozwoju handlu wewnątrzgałęziowego uważa się:
Korzyści z udziału w handlu wewnątrzgałęziowym.
Do głównych korzyści z udziału w handlu wewnątrzgałęziowym zalicza się:
Handel wewnątrzgałęziowy prowadzi do połączenia korzyści skali z dywersyfikacją produktu, a korzyści skali – ze względu na specjalizację zrodzona ze zróżnicowania produktów – odnoszą się bardziej do długości partii produkcyjnych niż wielkości zakładu. W efekcie, pojawia się sytuacja nie dająca się opisać w ramach klasycznej teorii handlu, która łączyła korzyści skali ze standaryzacją dóbr i rozwojem produkcji masowej.
Miary handlu wewnątrzgałęziowego.
Pomiar udziału handlu wewnątrzgałęziowego w obrotach handlowych nie jest bezproblemowy. Wartość pomiaru zależy bowiem m.in. od przyjętego poziomu agregacji danych, sposobu przyporządkowania produktów poszczególnym kategoriom handlowym oraz od obecności nierównowagi handlowej, która może dodatkowo obciążyć pomiar.
Pomimo tego, iż literatura przedmiotu prezentuje wiele różnych miar udziału handlu wewnątrzgałęziowego, największa popularnością cieszy się indeks Grubela-Lloyda (G-L). Badacze ci definiują wielkość handlu wewnątrzgałęziowego z krajem formula_1-tym dla formula_2-tej gałęzi jako wartość eksportu, która pokrywa się z importem w jej obrębie:
gdzie formula_4 oraz formula_5 to odpowiednio wartości eksportu i importu dla formula_2-tej gałęzi w handlu z krajem formula_1-tym. Stąd, wielkość handlu wewnątrzgałęziowego jest równa całkowitej wielkości handlu w obrębie gałęzi formula_8 pomniejszonej o eksport bądź import netto formula_9 Jest to wielkość wyrażona w kategoriach absolutnych.
Natomiast do pomiaru intensywności zjawiska wykorzystywany jest indeks formula_10 wyrażający stosunek wielkości wymiany wewnątrzgałęziowej (z powyższego wzoru) do całości handlu mającego miejsce w obrębie formula_2-tej gałęzi z krajem formula_1-tym:
Powyższy indeks formula_10 jest miarą względną przyjmująca wartości z przedziału [0,1]. Jeżeli formula_15 to przyjmuje się, że cały handel ma charakter wewnątrzgałęziowy, tzn. formula_16 Gdy natomiast formula_17 to eksport i import nie nakładają się wzajemnie w obrębie formula_2-tej gałęzi, co oznacza, że handel wewnątrzgałęziowy w ogóle nie występuje, tzn. albo formula_19 albo formula_20

</doc>
<doc id="1493771" url="https://pl.wikipedia.org/wiki?curid=1493771" title="Muppety na tropie">
Muppety na tropie

Muppety na tropie – brytyjska komedia z 1981 roku.
Opis fabuły.
Kermit i Fozzie pracują jako reporterzy w gazecie. Zostają wysłani do Londynu w celu przeprowadzenia wywiadu z Lady Holiday, znaną projektantką mody. Dochodzi do kradzieży jej klejnotów. Kermit zaś zakochuje się w sekretarce Lady Holiday - Śwince Piggy. Wkrótce jednak złodzieje znów atakują i wrabiają we wszystko Piggy. Kermit, Gonzo i Fozzie prowadzą prywatne śledztwo.
Główne role.
i inni

</doc>
<doc id="1493774" url="https://pl.wikipedia.org/wiki?curid=1493774" title="Yas Marina Circuit">
Yas Marina Circuit

Yas Marina Circuit – tor wyścigowy w Abu Zabi w Zjednoczonych Emiratach Arabskich.
Tor ma długość 5,554 km i od sezonu 2009 odbywają się na nim wyścigi między innymi Formuły 1. Grand Prix na wyspie Yas kończyło sezon 2009 (odbył się 1 listopada 2009 roku). Zwycięzcą tego wyścigu został Niemiec Sebastian Vettel z zespołu Red Bull Racing, który również zdobył rekord okrążenia. Wynosi on 1:40.279.
Koszt budowy toru osiągnął kwotę 1 miliarda dolarów. 17 lutego 2010 roku ogłoszono, iż dotychczasowy właściciel obiektu – Aldar sprzedał tor rządowi Abu Zabi.

</doc>
<doc id="1493775" url="https://pl.wikipedia.org/wiki?curid=1493775" title="Odległy ląd">
Odległy ląd

Odległy ląd – brytyjski film science-fiction z 1981 roku.
Fabuła.
Szeryf O’Niel zostaje wysłany do Io, satelity Jowisza. W osadzie górniczej, gdzie wydobywa się tytan, dochodzi do licznych samobójstw. Kiedy dowiaduje się, że trzy ostatnie ofiary zażywały narkotyk dostarczany przez zarządcę Shepparda, szeryf staje do samotnej walki. Na Jowiszu pojawiają się płatni zabójcy wynajęci przez zarządcę kopalni. Jedynym sojusznikiem szeryfa jest lekarka, dr Lazarus.
Nagrody i nominacje.
Oscary za rok 1981

</doc>
<doc id="1493778" url="https://pl.wikipedia.org/wiki?curid=1493778" title="Parafia św. Ojca Pio w Grajewie">
Parafia św. Ojca Pio w Grajewie

Parafia pw. św. Ojca Pio w Grajewie – rzymskokatolicka parafia należąca do dekanatu Grajewo, diecezji łomżyńskiej, metropolii białostockiej.

</doc>
<doc id="1493779" url="https://pl.wikipedia.org/wiki?curid=1493779" title="Harcerski sznur służbowy">
Harcerski sznur służbowy



</doc>
<doc id="1493785" url="https://pl.wikipedia.org/wiki?curid=1493785" title="Wyżnia (szczyt w Gorcach)">
Wyżnia (szczyt w Gorcach)

Wyżnia (1107 m), Wysznia – szczyt w Gorcach znajdujący się na grzbiecie odchodzącym od Kiczory w południowym kierunku. W grzbiecie tym kolejno znajdują się: Wyżnia (1107 m), Groń (823 m) i Grapa. Zachodnie zbocza Wyżniej opadają do głębokiej doliny potoku Łopuszanka, wschodnie do Chłapkowego Potoku (dopływ Łopuszanki). Są porośnięte kwaśną buczyną górską, wśród której występują buki o charakterystycznych, pogiętych fantazyjnie pniach. Wyżnia była jednym z ulubionych miejsc wycieczek Seweryna Goszczyńskiego, który w 1832 gościł we dworze Leona Przerwy-Tetmajera w Łopusznej leżącej u podnóża Gorców. Goszczyński jako pierwszy opisał Gorce w polskiej literaturze ("Zatrzymaliśmy się na Wyszniej, która mi się najbardziej w tym paśmie podoba").
W zalesionych zboczach Wyżniej istnieje wiele polan, m.in. Wyżnia, Francisyna, Kułachowa, Józefowa, Srokówki, Centyrz, Jędrasowe Skole, Jankówki, Chowańcowa. Dawniej były intensywnie użytkowane rolniczo; koszone i wypasane. Stały na nich liczne zabudowania: szałasy, stodółki, a nawet domy mieszkalne. Niektóre z nich przetrwały, po zaprzestaniu pasterstwa zostały przerobione na domki letniskowe, pozostałe zabudowania niszczeją lub już uległy zniszczeniu. Górna część Wyżniej z polaną Jankówki i Polaną Wyżnia znajduje się na obszarze Gorczańskiego Parku Narodowego. Już poza obszarem tego parku, na południe od wierzchołka Wyżniej znajduje się na polanie Srokówki Pucołowski Stawek.
Wyżnia znajduje się w granicach miejscowości Łopuszna w gminie Nowy Targ, powiecie nowotarskim w województwie małopolskim.

</doc>
<doc id="1493787" url="https://pl.wikipedia.org/wiki?curid=1493787" title="Dick Joyce">
Dick Joyce

Richard John (Dick) Joyce (ur. 1 maja 1946 w Wellington) – nowozelandzki wioślarz, dwukrotny złoty medalista olimpijski.
Pierwsze złoto zdobył w Meksyku w 1968 jako członek czwórki ze sternikiem. Cztery lata później sięgnął po kolejne złoto, tym razem w bardziej prestiżowych ósemkach. Były to dwa pierwsze złote medale Nowej Zelandii w wioślarstwie. W ósemce był także mistrzem świata (1971). Po igrzyskach w Monachium zakończył międzynarodową karierę.

</doc>
<doc id="1493788" url="https://pl.wikipedia.org/wiki?curid=1493788" title="Andruszowo">
Andruszowo

Andruszowo (, "Andrusowo") – wieś (ros. деревня, trb. dieriewnia) w zachodniej Rosji, w obwodzie smoleńskim, w rejonie monastyrszczinskim.
W 1667 w Andruszowie zawarto rozejm andruszowski, kończący wojnę polsko-rosyjską (1654–1667).

</doc>
<doc id="1493789" url="https://pl.wikipedia.org/wiki?curid=1493789" title="K-535 Jurij Dołgoruki">
K-535 Jurij Dołgoruki

K-535 Jurij Dołgoruki ("АПЛ "Юрий Долгорукий"") – rosyjski okręt podwodny o napędzie atomowym typu "Borei". Okręt przeznaczony do przenoszenia pocisków balistycznych klasy SLBM R-30 "Buława". 

</doc>
<doc id="1493792" url="https://pl.wikipedia.org/wiki?curid=1493792" title="George Hitchcock">
George Hitchcock

George Hitchcock (ur. 28 września 1850 w Providence, zm. 2 sierpnia 1913 w Marken) – amerykański malarz.
Hitchcock był absolwentem prawa Uniwersytetu w Manitoba i Harvard Law School, jednak niewiele osiągnął jako adwokat. W wieku 29. lat wyjechał do Paryża, gdzie studiował pod kierunkiem Gustave'a Boulangera i Jules'a Josepha Lefebvre'a. Studia kontynuował w Londynie, Hadze i Düsseldorfie.
Po 10. latach nauki osiadł w Holandii i dał się poznać jako malarz impresjonistycznych krajobrazów, kwiatów i chłopskich kobiet. Osiągnął znaczny sukces artystyczny, wystawiał z powodzeniem w paryskim Salonie, otrzymał również francuską Legię Honorową.
Hitchcock był członkiem wielu instytucji artystycznych m.in. Wiedeńskiej Akademii Sztuk Pięknych, München Secession Society, Art Institute w Chicago, Detroit Institute of Arts i National Academy of Design w Nowym Jorku.

</doc>
<doc id="1493795" url="https://pl.wikipedia.org/wiki?curid=1493795" title="William Bernhardt">
William Bernhardt

William Bernhardt (ur. 1960) – amerykański pisarz tworzący książki z gatunku thrillera prawniczego.
Życiorys.
Mieszka w Tulsie w stanie Oklahoma.
Jego książki zostały przetłumaczone i opublikowane w wielu krajach. Otrzymał wiele nagród m.in. Oklahoma Book Award for Best Fiction czy Southern Writers Guild’s Gold Medal Award. Zajął się również nauczaniem oraz działalnością wydawniczą. Bohaterem jednej z serii jego powieści jest młody prawnik Ben Kincaid.

</doc>
<doc id="1493801" url="https://pl.wikipedia.org/wiki?curid=1493801" title="Parafia św. Ojca Pio">
Parafia św. Ojca Pio

Parafie pod wezwaniem św. Pio z Pietrelciny (Ojca Pio)

</doc>
<doc id="1493803" url="https://pl.wikipedia.org/wiki?curid=1493803" title="Przepis na miłość (film 2005)">
Przepis na miłość (film 2005)

Przepis na miłość (ang. "Chicken Tikka Masala") – brytyjska komedia romantyczna z 2005 r. w reżyserii Harmage Singh Kalirai opowiadająca o gejowskim romansie na tle hinduskiego środowiska imigrantów w Wielkiej Brytanii.
Opis fabuły.
Akcja filmu rozgrywa się współcześnie w angielskim mieście. Jimi jest jedynym synem indyjskich imigrantów i studentem medycyny dorabiającym w biurze podróży. Jego rodzina stara się żyć według reguł Starego Kraju i kiedy z Delhi do jego rodziców przybywają krewni z piękną córką, jego babcia postanawia zaaranżować małżeństwo. Kłopot w tym, że według wróżbity, ślub musi się odbyć w ciągu najbliższego tygodnia. Rodzina rozpoczyna gorączkowe przygotowania, a Jimi nie ma odwagi przyznać, że jest zakochany w Jacku, którego wszyscy uważają tylko za jego przyjaciela.
Siostrzenica Jacka, mała Hannah, chce pomóc kochankom – przyszłej żonie Jimiego mówi, że jest jego córką. Rodzina chłopaka, jest zszokowana i odwołuje ślub. Trudna sytuacja wydaje się być zażegnana, jednak po krótkim namyśle, rodzice postanawiają popchnąć Jimiego w nowe małżeństwo, tym razem z matką dziewczynki – niechlujną, wulgarną oraz sporo pijącą Vanessą. Jimi nie potrafi ujawnić się jako gej, zwłaszcza wobec pełnych nadziei rodziców, chcących doczekać się wnuków. Rozpoczynają się przygotowania do kolorowej hinduskiej ceremonii zaślubin, a Jimi brnie w wykrętach, raniąc przy tym uczucia swojego chłopaka. Nieświadomi prawdy rodzice robią wszystko, aby "uszczęśliwić" syna.
Realizacja filmu i oddźwięk.
Film jest przedsięwzięciem Seven Spice Film i 2B2 TV Network Ltd. Nakręcony był w Preston w hrabstwie Lancashire w Wielkiej Brytanii przy udziale tamtejszej społeczności hinduskiej. Angielski tytuł filmu nawiązuje do nazwy hindusko-brytyjskiej potrawy, kurczaka tikka masala, będącej międzykulturowym daniem, popularnym w wieloetnicznym społeczeństwie wielkich miast Zjednoczonego Królestwa.
W Polsce film ukazał się na DVD wydanym przez Carisma Entertainment Group jako wydawnictwo prasowe z serii "Top DVD Bollywood" w 2008 r. Nazwa brytyjsko-hinduskiej potrawy nie jest rozpoznawalna przez polskiego widza, dlatego zdecydowano się na rozpowszechnianie pod zmienionym tytułem. Na obwolucie filmu zamieszczono za to przepis kulinarny i skład mieszanki przypraw tikka. Reklamowany był przy tym jako film bollywoodzki, nie mając faktycznie nic wspólnego z hinduskimi produkcjami. Zawiera jedynie elementy folkloru i tradycyjnej muzyki a pozbawiony charakterystycznych dla Bollywood scen śpiewnych. Jest więc europejskim filmem zrealizowanym przez Hindusów i traktującym o ich własnym środowisku imigracyjnym.
Filmowi wytykano potknięcia warsztatowe w scenariuszu i reżyserii oraz niedostatki w grze aktorskiej, które jednak maskowane są entuzjazmem twórców i pogodną wymową fabuły. Podkreślano, że "ma też bardzo precyzyjnie określonego odbiorcę, a jest nim widownia homoseksualna, która pragnie obejrzeć na ekranie przyjemną i mało wymagającą gejowską komedię romantyczną."

</doc>
<doc id="1493805" url="https://pl.wikipedia.org/wiki?curid=1493805" title="Mordechaj">
Mordechaj

Mordechaj – imię męskie pochodzenia żydowskiego (heb. מרדכי).
Osoby noszące to imię:
Tak nazywał się również jeden z głównych bohaterów Księgi Estery, jednak lepiej znany jest pod zlatynizowaną formą swojego imienia – Mardocheusz.

</doc>
<doc id="1493806" url="https://pl.wikipedia.org/wiki?curid=1493806" title="Dover Priory">
Dover Priory

Dover Priory – główny dworzec kolejowy w Dover w hrabstwie Kent, w Anglii. Znajdują się tu 2 perony. W 2007 z usług dworca skorzystało około 923 000 pasażerów.
Historia.
Stacja Dover Priory otwarta została w dniu 22 lipca 1861 jako tymczasowa krańcówka London, Chatham and Dover Railway (LCDR). Stał się stacją przelotową w dniu 1 listopada 1861 z ukończeniem tunelu przez Western Heights, aby uzyskać dostęp do obszaru Zachodnich Doków, gdzie LCDR stworzyło stację Dover Harbour. Początkowo stacja była znana jako Dover Town, ale została zmieniona w lipcu 1863 (rywalizujące SER prowadziło do przyjęcia jednej ze swoich stacji w Dover). Południowy układ pasażerski skonsolidowano na Priory w 1927 roku i zmodernizowano stację w 1932 roku. Chatham Main Line doprowadziło do elektryfikacji na Priory w 1959 roku jako część Etapu 1 elektryfikacji Kent Coast, zgodnie z planem modernizacji z 1955. Linia do Ramsgate, za pośrednictwem Deal została następnie zelektryfikowana w 2 etapie w styczniu 1961. Linii z Folkestone została zelektryfikowana w czerwcu 1961.
Usługi.
Typowe usługi poza szczytem:
Od grudnia 2009 High Speed 1 395 uruchomi połączenie za pośrednictwem Folkestone i Ashford, aby uzyskać dostęp do Ebbsfleet, Stratford i St Pancras.

</doc>
<doc id="1493809" url="https://pl.wikipedia.org/wiki?curid=1493809" title="Ian Ferguson">
Ian Ferguson

Ian Gordon Ferguson (ur. 20 lipca 1952 w Taumarunui) – nowozelandzki kajakarz, wielokrotny medalista olimpijski.
Jest jednym z najwybitniejszych nowozelandzkich olimpijczyków w historii. Brał udział w pięciu olimpiadach. Debiutował w 1976 w Montrealu. Cztery lata później wystartował - jako jeden z zaledwie czterech Nowozelandczyków - pod olimpijską flagą w Moskwie. Pierwsze medale - trzy złote - wywalczył w Los Angeles. W Seulu sięgnął po złoto i srebro, a w wieku 40 lat brał udział w igrzyskach w Barcelonie. Żaden inny Nowozelandczyk nie zdobył więcej medali olimpijskich od niego. W połowie lat 80. stawał na podium mistrzostw świata.
W 1984 był sportowcem roku w Nowej Zelandii. Pracuje jako trener.

</doc>
<doc id="1493813" url="https://pl.wikipedia.org/wiki?curid=1493813" title="Osówka (dopływ Odry)">
Osówka (dopływ Odry)

Osówka (niem. "Mühlenbach") – struga w Szczecinie o długości 12,5 km. 
Źródła Osówki znajdują się na wysokości 108 m n.p.m. na południowym stoku Lisiej Góry, na Wzgórzach Warszewskich, na obszarze zespołu przyrodniczo-krajobrazowego "Dolina Siedmiu Młynów i źródła strumienia Osówka", w dzielnicy Osów, od której potok nosi swą polską nazwę. 
Początkowo płynie w kierunku zachodnim przez Dolinę Siedmiu Młynów w Lesie Arkońskim i przyjmuje tu prawostronny dopływ Jasmundzką Strugę. Od XIII wieku wykorzystywana była do nawadniania stawów młyńskich, których w tej dolinie od XVII wieku istniało siedem. Były to (patrząc w kierunku płynięcia cieku): Wyszyna ("Obermühle"), Łomot ("Hagenmühle", potocznie "Klappmühle"), Nagórnik ("Strohmühle" później "Bergmühle"), Zacisze ("Mutgebermühle"), Uroczysko ("Papillonsmühle" później "Schmetterlingsmühle"), Ustronie ("Sauersackmühle" później "Kaisermühle") z jedynym zachowanym do dziś młynem i nieistniejący współcześnie Zazulin ("Kuckuksmühle"). Fakt ten znalazł odbicie w niemieckiej nazwie potoku ("Mühlenbach"), która w dosłownym tłumaczeniu oznacza młyński potok. W dolinie, częściowo wzdłuż Osówki, wytyczony został Polsko-Niemiecki Szlak Turystyczny "Siedem Młynów – Gubałówka". 
Po opuszczeniu Doliny Siedmiu Młynów potok skręca na południowy wschód płynąc przez Zespół Parków Kasprowicza-Arkoński omija jezioro Głębokie i zasila w wodę Staw Wędkarski, Goplanę (zbiornik ten ma sztuczne podziemne połączenie z Jez. Głębokim, które umożliwia zasilanie go wodami Osówki podczas sezonowego obniżenia wysokości lustra wody), Arkonkę, Syrenie Stawy i Rusałkę w Dolinie Niemierzyńskiej w Parku Kasprowicza. Na terenie Parku Kasprowicza i na obszarze zabudowy miejskiej płynie zakrytym kanałem powstałym na przełomie XIX i XX wieku noszącym wówczas nazwę "Mühlenbachkanal". Początek podziemnego kanału znajduje się przy ul. Słowackiego pod mostkiem nad Rusałką. 
Dalej płynie pod kamienicami przy ul. Wyzwolenia, pod rondem Giedroycia, targowiskiem Manhattan, garażami przy ul. Ofiar Oświęcimia i ul. 1 Maja. Uchodzi do Odry na terenie byłej Stoczni Szczecińskiej im. Adolfa Warskiego.

</doc>
<doc id="1493815" url="https://pl.wikipedia.org/wiki?curid=1493815" title="Paul MacDonald">
Paul MacDonald

Paul MacDonald (ur. 8 stycznia 1960 w Auckland) – nowozelandzki kajakarz, wielokrotny medalista olimpijski.
Pływał w duecie z Ianem Fergusonem. W 1984 razem zwyciężali w K-2 oraz K-4. Cztery lata później sięgnęli po dwa krążki olimpijskie, a MacDonald dołożył brąz w jedynkach. Brali udział w IO 92. Stawał na podium mistrzostw świata, nie tylko w K-2 z Fergusonem - w 1987 był mistrzem świata w jedynkach (na 500 metrów).

</doc>
<doc id="1493816" url="https://pl.wikipedia.org/wiki?curid=1493816" title="Chicken Tikka Masala">
Chicken Tikka Masala



</doc>
<doc id="1493817" url="https://pl.wikipedia.org/wiki?curid=1493817" title="Fårösund">
Fårösund

Fårösund – miasteczko na północnym wschodzie Gotlandii, położone nad cieśniną (również noszącą nazwę Fårösund) oddzielającą Gotlandię od Fårö. Posiada niewielki port oraz połączenie promowe z wyspą Fårö. Do 2000 roku w Fårösund stacjonował 3 Regiment Gotlandzkiej Artylerii Nadbrzeżnej.
W miasteczku oprócz 2 zwykłych szkół swoją siedzibę ma także Gotlands Folkhögskola – gotlandzka szkoła folklorystyczna.
W marcu 2006 roku w miasteczku znaleziono osobniki czernicy ("Aythya fuligula") oraz ogorzałki ("Aythya marila") będące nosicielami szczepu H5 wirusa ptasiej grypy.

</doc>
<doc id="1493818" url="https://pl.wikipedia.org/wiki?curid=1493818" title="Gilbert Elliot-Murray-Kynynmound (2. hrabia Minto)">
Gilbert Elliot-Murray-Kynynmound (2. hrabia Minto)

Gilbert Elliot-Murray-Kynynmound, 2. hrabia Minto GCB (ur. 16 listopada 1782, zm. 31 lipca 1859) – brytyjski arystokrata, dyplomata i polityk, członek stronnictwa wigów, minister w rządach lorda Melbourne’a i lorda Johna Russella.
Życiorys.
Był najstarszym synem Gilberta Elliota-Murraya-Kynynmounda, 1. hrabiego Minto, i Anny Amyand, córki sir George’a Amyanda, 1. baroneta. Jego kuzynem (synem młodszego brata Gilberta-ojca, Hugh Elliota), był Charles Elliot, pierwszy "de facto" gubernator Hongkongu.
Od 1813 r. nosił tytuł grzecznościowy „wicehrabiego Melgund”. Ukończył Eton College następnie studiował w St John’s College na Uniwersytecie Cambridge. W latach 1806–1807 zasiadał w Izbie Gmin jako reprezentant okręgu Ashburton. W latach 1812–1814 reprezentował okręg wyborczy Roxburghshire. Po śmierci ojca w 1814 r. odziedziczył tytuł 2. hrabiego Minto i zasiadł w Izbie Lordów.
W latach 1832–1834 był brytyjskim ambasadorem w Berlinie. W latach 1835–1841 był pierwszym lordem Admiralicji, a w latach 1846–1852 piastował stanowisko Lorda Tajnej Pieczęci. Był kawalerem Krzyża Wielkiego Orderu Łaźni. Zmarł w 1859 r.
Rodzina.
W 1806 r. poślubił Mary Brydone (zm. 21 lipca 1853), córkę Patricka Brydone'a i Mary Robertson, córki Williama Robertsona. Gilbert i Mary mieli razem pięciu synów i pięć córek:

</doc>
<doc id="1493819" url="https://pl.wikipedia.org/wiki?curid=1493819" title="Irena Grecka (1904–1974)">
Irena Grecka (1904–1974)

Irena Glücksburg (ur. 13 lutego 1904 w Atenach, zm. 15 kwietnia 1974 w Fiesole) – księżniczka grecka, księżna Spoleto i Aosty, królowa Chorwacji.
Była piątym dzieckiem (drugą córką) króla Grecji Konstantyna I i jego żony, królowej Zofii.
1 lipca 1939 we Florencji poślubiła księcia Spoleto, Aimone. Para miała jednego syna – Amadeusza (ur. 27 września 1943).
18 maja 1941 Aimone został proklamowany królem marionetkowego państwa chorwackiego, kontrolowanego przez Niemcy i Włochy – przyjął imię: „Tomisław II”. Nigdy jednak nie miał realnej władzy – był właściwie figurantem. Abdykował 31 lipca 1943, gdy skapitulowały wojska Włoch. 3 marca 1943, kiedy zmarł jego brat, Amadeusz, odziedziczył po nim tytuł księcia Aosty.

</doc>
<doc id="1493820" url="https://pl.wikipedia.org/wiki?curid=1493820" title="Chicken tikka masala">
Chicken tikka masala



</doc>
<doc id="1493826" url="https://pl.wikipedia.org/wiki?curid=1493826" title="Hrabiowie Minto">
Hrabiowie Minto

Lista hrabiów.
Baroneci Elliot of Minto
Hrabiowie Minto 1. kreacji (parostwo Zjednoczonego Królestwa)
Najstarszy syn 7. hrabiego Minto: Gilbert Francis Elliot-Murray-Kynynmound, wicehrabia Melgund

</doc>
<doc id="1493829" url="https://pl.wikipedia.org/wiki?curid=1493829" title="Organizacja terrorystyczna">
Organizacja terrorystyczna



</doc>
<doc id="1493839" url="https://pl.wikipedia.org/wiki?curid=1493839" title="1.FC Nürnberg">
1.FC Nürnberg



</doc>
<doc id="1493841" url="https://pl.wikipedia.org/wiki?curid=1493841" title="1. FC Nuernberg">
1. FC Nuernberg



</doc>
<doc id="1493843" url="https://pl.wikipedia.org/wiki?curid=1493843" title="1.FC Nuernberg">
1.FC Nuernberg



</doc>
<doc id="1493846" url="https://pl.wikipedia.org/wiki?curid=1493846" title="1.FC Nurnberg">
1.FC Nurnberg



</doc>
<doc id="1493847" url="https://pl.wikipedia.org/wiki?curid=1493847" title="1. FC Nurnberg">
1. FC Nurnberg



</doc>
<doc id="1493849" url="https://pl.wikipedia.org/wiki?curid=1493849" title="Bohater ZSRR">
Bohater ZSRR



</doc>
<doc id="1493850" url="https://pl.wikipedia.org/wiki?curid=1493850" title="Rudolf Hrušínský starší">
Rudolf Hrušínský starší



</doc>
<doc id="1493852" url="https://pl.wikipedia.org/wiki?curid=1493852" title="Sejsmolog">
Sejsmolog



</doc>
<doc id="1493855" url="https://pl.wikipedia.org/wiki?curid=1493855" title="Oftalmolog">
Oftalmolog



</doc>
<doc id="1493856" url="https://pl.wikipedia.org/wiki?curid=1493856" title="Neuropatolog">
Neuropatolog



</doc>
<doc id="1493858" url="https://pl.wikipedia.org/wiki?curid=1493858" title="Okręg wyborczy Ashburton">
Okręg wyborczy Ashburton

Okręg wyborczy Ashburton powstał w 1298 r. i wysyłał do angielskiej, a następnie brytyjskiej, Izby Gmin dwóch deputowanych. Okręg wysłał swoich deputowanych do parlamentu 1298 r. Kolejnych deputowanych wysłał dopiero w 1640 r. i od tamtej pory był regularnie reprezentowany w Izbie Gmin. Okręg obejmował miasto Ashburton w hrabstwie Devon. W 1832 r. liczbę mandatów przypadających na okręg zmniejszono do jednego. Okręg został zlikwidowany w 1868 r., ale przywrócono go ponownie w 1885 r. Ostatecznie zniesiono go w 1918 r.

</doc>
<doc id="1493859" url="https://pl.wikipedia.org/wiki?curid=1493859" title="Alan Thompson (kajakarz)">
Alan Thompson (kajakarz)

Alan Thompson (ur. 14 czerwca 1959 w Gisborne) – nowozelandzki kajakarz, dwukrotny złoty medalista olimpijski z Los Angeles.
W 1980 wystartował - jako jeden z zaledwie czterech Nowozelandczyków - pod olimpijską flagą w Moskwie. Jedyne medale - dwa złote - wywalczył w Los Angeles, w czwórkach oraz jedynkach (na dystansie 1000 m). Brał udział w IO 88. Na mistrzostwach świata zdobył łącznie trzy medale, wielokrotnie był mistrzem Nowej Zelandii.

</doc>
<doc id="1493861" url="https://pl.wikipedia.org/wiki?curid=1493861" title="Rodingit">
Rodingit

Rodingit – skała metamorficzna głównie wapniowo-krzemianowa zbudowana z granatów wapniowych (grossular, andradyt) i wapniowych piroksenów (diopsyd), powstała w wyniku niskootemperaturowego metamorfizmu metasomatycznego (zob. → metasomatoza). Rodingity powstałe w wyższych temperaturach (750-800 °C) określane są mianem metarodingitów. Nazwa pochodzi od rzeki Roding w górach Dun w Nowej Zelandii, opisana w 1911 r. przez P. Marshalla.
Skład mineralny.
Najczęściej występujące minerały to: grossular, hydrogrossular (hibszyt), andradyt, diopsyd, fassait, wezuwian, chloryt, zoisyt, klinozoisyt, epidot, thulit, tytanit, amfibole, prehnit, skapolity, magnetyt.
Cechy zewnętrzne.
Występuje wiele odmian rodingitów, praktycznie każdy różni się zabarwieniem. Przeważnie maja barwę białą, szarą, zieloną, różowo-fioletową, brunatną, jednak najczęściej wielobarwne. Wykazują nieregularną plamistość, "kolorowy kleks". Tworzą sieć żyłek i soczew.
Budowa wewnętrzna.
Wykazuje strukturę granofelsową, drobno i średnioziarnistą, gruboblastyczną. Tekstura najczęściej zbita i bezładna, czasami jednak wyraźna słaba strefowość, oraz niezbyt widoczna kierunkowość.
Geneza.
Powstaje wskutek metasomatozy krzemionkowo-wapniowej żył oraz niewielkich rozmiarów ciał magmowych w obrębie masywów serpentynitowych. Protolitami najczęściej są skały ultrazasadowe (dunity, perydotyty i skały im pokrewne), oraz amfibolity związane ze skałami ultramaficznymi.
Odmiany.
Wyróżnia się wiele odmian rodingitów, ze względu na ich różnorodny skład mineralny, oraz występowanie minerałów w różnych proporcjach. Najczęściej spotykanymi odmianami są:
Występowanie.
Należą do skał rzadkich. Występują wśród masywów serpentynitowych tworząc w nich niewielkie ciała w postaci żył i soczew. Często współwystępują z nefrytem i skałami kwarcowo-zoisytowymi.
W świecie: Nowa Zelandia -Roding; Kuba; USA - Kalifornia, Oregon; Kanada - Quebec; Pakistan; Rosja - Ural południowy, Jakucja, Sajany; Kazachstan, Turcja, Włochy - (doliny Ala, Aosta, Gava, Orba); Austria, Szkocja.
W Polsce: Nasławice k. Sobótki, Jordanów (w masywie serpentynitowym Gogołów-Jordanów), Szklary k. Ząbkowic Śląskich (masyw serpentynitowy Szklar), Mikołajów, Braszowice k. Ząbkowic Śląskich (masyw serpentynitowy Braszowice-Brzeźnica).

</doc>
<doc id="1493862" url="https://pl.wikipedia.org/wiki?curid=1493862" title="Szachy Glińskiego">
Szachy Glińskiego



</doc>
<doc id="1493867" url="https://pl.wikipedia.org/wiki?curid=1493867" title="Lek Kćira">
Lek Kćira

Lek Kćira (Kçira) (ur. 28 stycznia 1983 w Prizrenie) – chorwacki piłkarz kosowskiego pochodzenia, grający na pozycji obrońcy. W latach 2005–2007 występował w pierwszoligowym polskim klubie, Górniku Łęczna. Obecnie gracz chorwackiego Croatia Hrastje.
Kariera.
Chorwat, posiadający także albański paszport, rozpoczynał swoją karierę w NK Hrvatskim dragovoljacu z Zagrzebia, gdzie grał od 2002 do 2005, rozgrywając w II lidze chorwackiej 45 spotkań. Zimą 2006 roku przeszedł do klubu polskiej ekstraklasy - Górnika Łęczna. W ekstraklasie zadebiutował 22 kwietnia 2006, pojawiając się na boisku podczas meczu z Wisłą Płock, zmieniając w 76. minucie gry Piotra Bronowickiego. Do końca sezonu 2005/2006 wystąpił trzy razy jako rezerwowy. W barwach łęcznian zakończył kolejny sezon równie szybko jak go rozpoczął; jego ostatni występ w Polsce nastąpił 12 sierpnia 2007 w spotkaniu z Górnikiem Zabrze. W tym samym sezonie Górnik Łęczna został zdegradowany do II ligi za korupcję.
Resztę rozgrywek dograł w barwach rodzimego klubu z Zagrzebia do którego został wypożyczony, a latem 2007 zmienił klub na silnego pierwszoligowca - Varteks Varaždin. Nie był tam jednak podstawowym zawodnikiem, więc w przerwie zimowej odszedł do SK Tirana. Po sezonie gdzie wrócił do ojczyzny, aby w październiku 2009 roku przenieść się do irańskiego Steel Azin. W swojej karierze też grał w takich klubach jak: Szahin Buszahr, Kelantan FA, HNK Gorica, Songkhla United FC, Duhok SC, NK Zagorec, NK Međimurje i ASKÖ Oberdorf.

</doc>
<doc id="1493870" url="https://pl.wikipedia.org/wiki?curid=1493870" title="Okręg wyborczy Roxburghshire">
Okręg wyborczy Roxburghshire

Okręg wyborczy Roxburghshire powstał w 1708 r. i wysyłał do brytyjskiej Izby Gmin jednego deputowanego. Okręg obejmował hrabstwo Roxburghshire w Szkocji. Został zlikwidowany w 1918 r.

</doc>
<doc id="1493879" url="https://pl.wikipedia.org/wiki?curid=1493879" title="Yellowjackets">
Yellowjackets

Yellowjackets – amerykański zespół jazzowo-rockowy.
Grupa powstała w 1981 r. z inicjatywy gitarzysty Robbena Forda i początkowo wykonywała muzykę R&amp;B. Po odejściu Forda i wstąpieniu do zespołu saksofonisty altowego Marca Russo "Yellowjackets" szybko zyskał miano jednej z najbardziej kreatywnych grup stylu fusion, tworząc muzykę nawiązującą do dokonań Joe Zawinula. Początkowo zespół nagrywał dla Warner Bros., a w 1986 r. zmienił wytwórnię płytową na MCA/GRP, pod jej szyldem wydając swoje najwyżej cenione albumy. Na początku lat 90. XX wieku ze składu ubył Marc Russo, rozpoczynając karierę solową, a jego następca – saksofonista i klarnecista Bob Mintzer – ukierunkował styl zespołu w stronę jazzu. W 1995 r. grupa ponownie zmieniła wytwórnię płytową, powracając do Warner Bros. W 2006 r. "Yellowjackets" obchodziło 25-lecie swojego istnienia, wydarzenie to uwiecznione zostało wydaniem koncertowej płyty "Twenty-Five". 
Wiele spośród płyt grupy nominowanych było do Nagród Grammy, a dwie z nich nagrody te otrzymało: "Shades" (1986, w kategorii "Best R&amp;B Instrumental") oraz "Politics" (1988, w kategorii "Best Contemporary Jazz recording"). W 1986 r. dwa utwory "Yellowjackets" znalazły się na płycie z muzyką do filmu "".

</doc>
<doc id="1493881" url="https://pl.wikipedia.org/wiki?curid=1493881" title="Where Myth Fades To Legend">
Where Myth Fades To Legend



</doc>
<doc id="1493882" url="https://pl.wikipedia.org/wiki?curid=1493882" title="Takahiro Futagawa">
Takahiro Futagawa

 - japoński piłkarz.
Gra na pozycji pomocnika. Jest rozgrywającym. Zagrał raz w reprezentacji narodowej w 2006 roku. Nie strzelił wtedy gola.

</doc>
<doc id="1493889" url="https://pl.wikipedia.org/wiki?curid=1493889" title="Komisja rewizyjna hufca">
Komisja rewizyjna hufca

Komisja rewizyjna hufca ZHP jest organem kontrolnym hufca, odpowiedzialnym przed zjazdem hufca.
Komisja rewizyjna hufca:

</doc>
<doc id="1493892" url="https://pl.wikipedia.org/wiki?curid=1493892" title="Server Jeparov">
Server Jeparov

Server Jeparov (uzb. cyr. Сервер Жепаров, ros. Сервер Решатович Джепаров, "Sierwier Rieszatowicz Dżeparow"; ur. 3 października 1982 w Chirchiq) – uzbecki piłkarz grający na pozycji pomocnika lub napastnika. Mierzy 178 centymetrów, waży 77 kilogramów. Były reprezentant Uzbekistanu.
Kariera zawodnicza.
Jeparov debiutował w lidze uzbeckiej w roku 2000, w barwach Nawbahora Namangan. Tam zetknął się po raz pierwszy z liczną publicznością, z której słynie namangański klub. Po wywalczeniu miejsca w pierwszym składzie w wieku 18 lat, został wypatrzony przez wysłanników najsłynniejszej drużyny w kraju – stołecznego Paxtakora. Trafił tam wraz z rok starszym piłkarzem Neftczi Fergana Timurem Kapadze w roku 2002 i przez pięć lat para ta stanowiła o sile drugiej linii "Bawełniarzy".
Po zakończeniu sezonu 2007, Server testowany był przez rosyjski Amkar Perm, w barwach którego wystąpił w meczu towarzyskim przeciw Zagłębiu Lubin. Ostatecznie, wraz z Kapadze trafił do rywala zza miedzy – Kuruwczi Taszkent, w którym powstawała powoli ekipa mająca na celu dominację w kraju i na kontynencie. Po zmianie nazwy klubu na Bunyodkor, wraz z klubem uczestniczył w Azjatyckiej Lidze Mistrzów, będąc kapitanem swojego zespołu.
Po zdobyciu nagrody dla Azjatyckiego Piłkarza Roku za rok 2008 , angielski klub Chelsea F.C. zaprosił go na miesięczny staż szkoleniowy .
W latach 2002–2017 stanowił ważne ogniwo reprezentacji Uzbekistanu.

</doc>
<doc id="1493902" url="https://pl.wikipedia.org/wiki?curid=1493902" title="Sierwier Dżeparow">
Sierwier Dżeparow



</doc>
<doc id="1493905" url="https://pl.wikipedia.org/wiki?curid=1493905" title="Serwer Dżeparow">
Serwer Dżeparow



</doc>
<doc id="1493906" url="https://pl.wikipedia.org/wiki?curid=1493906" title="Bułgarski Rząd Narodowy">
Bułgarski Rząd Narodowy

Bułgarski Rząd Narodowy (niem. Bulgarische Nationalregierung, bułg. Българско национално правителство) – kolaboracyjny rząd bułgarski działający przy władzach III Rzeszy pod koniec II wojny światowej.
6 września 1944 Carstwo Bułgarii, dotychczasowy sojusznik III Rzeszy, przeszło na stronę aliantów, podejmując wkrótce działania wojenne przeciwko wojskom niemieckim. Przywódca nazistowskiego Narodowego Ruchu Socjalnego, Aleksandyr Cankow, udał się do Wiednia, gdzie zorganizował proniemiecki marionetkowy Bułgarski Rząd Narodowy, stając na jego czele. 16 września wygłosił przez radio przemówienie, ogłaszając fakt utworzenia rządu i zapowiadając walkę o wyzwolenie Bułgarii z żydowsko-bolszewickimi agresorami. W stolicy Austrii znaleźli się też niektórzy politycy i wojskowi bułgarscy, jak generał Nikoła Żekow, czy Stefan Marinow, a także Iwan Michajłow, przywódca Wewnętrznej Macedońskiej Organizacji Rewolucyjnej. Poparli oni rząd Cankowa. Jego działalność ograniczyła się faktycznie do sprawowania politycznego zwierzchnictwa nad formowanym od listopada w Austrii Bułgarskim Pułkiem Grenadierów SS. Z ramienia rządu jego dowódcą został pułkownik Iwan Rogozarow. Pułk w ostatnich dniach wojny wziął udział w krótkotrwałych walkach z Armią Czerwoną. W lutym 1945 rząd Cankowa przeniósł się do Altaussee, po czym 10 maja rozwiązał się. Aleksandyr Cankow, w ojczyźnie skazany na karę śmierci, po zakończeniu wojny wyemigrował do Argentyny, gdzie zmarł w 1959.

</doc>
<doc id="1493907" url="https://pl.wikipedia.org/wiki?curid=1493907" title="Instituto Brasileiro de Geografia e Estatística">
Instituto Brasileiro de Geografia e Estatística

Brazylijski Instytut Geograficzno-Statystyczny (port. Instituto Brasileiro de Geografia e Estatística) jest instytucją działającą na terenie Brazylii odpowiedzialną za informacje statystyczne, geograficzne, kartograficzne, geodezyjne i o środowisku naturalnym w tym kraju . Za pośrednictwem IBGE co 10 lat następuje spis ludności oraz zbierane są dane na temat literatury, edukacji, a także poziomu higieny ludności. Główna siedziba IBGE obecnie znajduje się w Rio de Janeiro.
Linki zewnętrzne.
Główna strona internetowa IBGE (en)

</doc>
<doc id="1493908" url="https://pl.wikipedia.org/wiki?curid=1493908" title="Paulo André">
Paulo André

Paulo André Cren Benini (ur. 20 sierpnia 1983 w Campinas) – brazylijski piłkarz grający na pozycji obrońcy. Posiada także włoski paszport.
Wraz z SC Corinthians Paulista zdobył mistrzostwo Brazylii (2011) i klubowe mistrzostwo świata (2012), a także wygrał rozgrywki Copa Libertadores (2012) oraz Recopa Sudamericana (2013).

</doc>
<doc id="1493912" url="https://pl.wikipedia.org/wiki?curid=1493912" title="Ana Claudia Talancón">
Ana Claudia Talancón

Ana Claudia Talancón (ur. 1 maja 1980 w Cancún) – meksykańska aktorka i modelka.
Kariera.
Karierę rozpoczęła w rodzinnym mieście. Aktorstwa w Cancún uczył ją profesor Albio Paz. Później wyjechała do stolicy Meksyku, gdzie uczęszczała do szkoły aktorskiej Héctora Mendozy i Raúla Quintanilli.
Największą popularność zdobyła dzięki rolom w takich filmach jak "Zbrodnia Ojca Amaro" i "Miłość w czasach zarazy". Zwłaszcza ten ostatni projekt otworzył jej drogę do innych prestiżowych projektów. Doceniono jej talent.
Wystąpiła w wielu rodzimych produkcjach filmowych i telewizyjnych.
Brała również udział w kampaniach reklamowych, m.in. bielizny Intimissimi, w charakterze modelki.

</doc>
<doc id="1493914" url="https://pl.wikipedia.org/wiki?curid=1493914" title="Roniéliton dos Santos">
Roniéliton dos Santos

Roniéliton Pereira dos Santos lub w skrócie Roni (ur. 28 kwietnia 1977 w Aurorze) to brazylijski napastnik. Obecnie gra w Gambie Osaka. Zagrał 6 razy i strzelił 4 gole w reprezentacji Brazylii.

</doc>
<doc id="1493920" url="https://pl.wikipedia.org/wiki?curid=1493920" title="Luigi Rossi">
Luigi Rossi

Luigi Rossi (ur. ok. 1598 w Torremaggiore, zm. 19 lutego 1653 w Rzymie) – włoski kompozytor, śpiewak i organista okresu baroku. Zasłynął jako współtwórca stylu bel canto.
Życiorys.
Studiował w Neapolu u Giovanniego de Macque. Od stycznia 1620 przebywał w Rzymie w służbie księcia Sulmony Marcantonia II Borghese. 1 kwietnia 1633 został organistą w Kościele św. Ludwika Króla Francji w Rzymie. Od 1635 działał na dworze Medyceuszy we Florencji. W 1641 wrócił do Rzymu i został muzykiem na dworze kardynała Antonia Barberiniego. W czerwcu 1646 na zaproszenie kardynała Mazarina przybył do Paryża; lato spędził na dworze królewskim w Fontainebleau. Na prośbę Mazarina skomponował operę "Orfeo", której premiera odbyła się 2 marca 1647. Opera spotkała się z opozycją zwolenników muzyki francuskiej, a wrogowie Mazarina potępili wysokie koszty poniesione na realizację przedstawienia.
Poza "Orfeo", skomponował też operę "Il palazzo incantato" (praremiera w Rzymie, 22 lutego 1642), ok. 225 kantat, 3 oratoria, 8 motety, arie i tańce.

</doc>
<doc id="1493922" url="https://pl.wikipedia.org/wiki?curid=1493922" title="Sąd harcerski hufca">
Sąd harcerski hufca

Sąd harcerski hufca ZHP – sąd koleżeński w hufcu – jednostce terenowej w ogólnopolskich organizacjach harcerskich obejmującej obszar powiatu lub dzielnicy w dużych miastach. Sąd harcerski hufca rozpatruje sprawy naruszenia Statutu, uchwał lub decyzji władz ZHP przez starszyznę, instruktorów i kadrę, z wyłączeniem członków władz hufca oraz sprawy odwoławcze i sporne dotyczące członkostwa instruktorów. Zjazd hufca może podjąć decyzję o niepowoływaniu sądu.

</doc>
<doc id="1493926" url="https://pl.wikipedia.org/wiki?curid=1493926" title="Grant Bramwell">
Grant Bramwell

Grant Digby Bramwell (ur. 28 lutego 1961 w Gisborne) – nowozelandzki kajakarz, złoty medalista olimpijski z Los Angeles.
Złoto wywalczył w kajakowej czwórce na dystansie 1000 metrów. Brał udział w IO 88. Na mistrzostwach świata zdobył jeden brązowy medal, członkiem reprezentacji Nowej Zelandii był w latach 1983-1988. W latach 90. pracował z kadrą.

</doc>
<doc id="1493927" url="https://pl.wikipedia.org/wiki?curid=1493927" title="George Howard (7. hrabia Carlisle)">
George Howard (7. hrabia Carlisle)

George William Frederick Howard, 7. hrabia Carlisle KG (ur. 18 kwietnia 1802 w Londynie, zm. 5 grudnia 1864 w zamku Howard w Yorkshire) – brytyjski arystokrata i polityk, członek stronnictwa wigów, minister w rządach lorda Melbourne’a i lorda Johna Russella.
Był najstarszym synem George’a Howarda, 6. hrabiego Carlisle, i lady Georgiany Cavendish, córki 5. księcia Devonshire. Wykształcenie odebrał w Eton College oraz w Christ Church na Uniwersytecie Oksfordzkim. Dał się poznać jako zdolny poeta. W 1821 r. za swoją poezję w języku angielskim i po łacinie uzyskał nagrody Kanclerza Uniwersytetu i Newdigate'a.
Od 1825 r. nosił tytuł grzecznościowy „wicehrabiego Morpeth”. W 1826 r. towarzyszył swojemu wujowi, księciu Devonshire, w podróży do Rosji na koronację cara Mikołaja I. W późniejszych latach Morpeth bronił cara na forum Izby Gmin przed atakami innych deputowanych, kiedy car stłumił powstanie listopadowe.
Również w 1826 r. Morpeth uzyskał mandat parlamentarny z okręgu Morpeth. Swoją pierwszą mowę w parlamencie wygłosił na poparcie projektu ustawy o zniesieniu dyskryminacji katolików. Morpeth działał również na rzecz równouprawnienia Żydów. W 1830 r. zmienił okręg na okręg wyborczy Yorkshire. Po likwidacji tego okręgu w 1832 r. reprezentował okręg wyborczy West Riding of Yorkshire.
W 1835 r. został Głównym Sekretarzem Irlandii i sprawował to stanowisko do upadku wigowskiego rządu w 1841 r., przeprowadzając w tym czasie wiele reform w Irlandii. W tym samym roku przegrał wybory parlamentarne. Do Izby Gmin powrócił w 1846 r., ponownie reprezentując West Riding of Yorkshire. W rządzie Johna Russella otrzymał stanowisko pierwszego komisarza ds. lasów. Po śmierci ojca w 1848 r. odziedziczył tytuł 7. hrabiego Carlisle i zasiadł w Izbie Lordów. W latach 1850–1852 był Kanclerzem Księstwa Lancaster. W latach 1855–1858 i 1859–1864 był lordem namiestnikiem Irlandii. W 1855 r. otrzymał Order Podwiązki.
Nigdy się nie ożenił i nie pozostawił potomstwa. Po jego śmierci w 1864 r. tytuły parowskie odziedziczył jego młodszy brat, William.

</doc>
<doc id="1493933" url="https://pl.wikipedia.org/wiki?curid=1493933" title="You and I (singel t.A.T.u.)">
You and I (singel t.A.T.u.)

You and I - trzeci singel promujący rosyjskojęzyczny album t.A.T.u. "Wiesiołyje ułybki". Jest to jednocześnie pierwszy anglojęzyczny singel w historii zespołu wydany tylko na terenie Rosji, promujący nieanglojęzyczny album. Jego premiera miała miejsce we wrześniu 2008 na antenie rosyjskiego Love Radio.
Do "You and I" nie zrealizowano teledysku, w związku z czym cała promocja utworu polega na wysłaniu go tylko do rosyjskich stacji radiowych (oraz Radia Europa Plus na Ukrainie). Brak teledysku oznacza, że utwór nie będzie wydany w Polsce, gdyż single z albumu "Wiesiołyje ułybki" są promowane na terenie Polski wyłącznie przez telewizje MTV Polska i VIVA Polska (management grupy nie wysyła najnowszych rosyjskojęzycznych singli do stacji radiowych poza Rosją - wyjątek: jedna stacja radiowa na Ukrainie).

</doc>
<doc id="1493935" url="https://pl.wikipedia.org/wiki?curid=1493935" title="Okręg wyborczy West Riding of Yorkshire">
Okręg wyborczy West Riding of Yorkshire

Okręg wyborczy West Riding of Yorkshire powstał w 1832 r. i wysyłał do brytyjskiej Izby Gmin dwóch deputowanych. Okręg obejmował południowo-zachodnią część hrabstwa Yorkshire. Został zlikwidowany w 1865 r.

</doc>
<doc id="1493937" url="https://pl.wikipedia.org/wiki?curid=1493937" title="Diatribes">
Diatribes

Diatribes – szósty album death metalowej grupy Napalm Death wydany w 1996 roku przez wytwórnię Earache Records.

</doc>
<doc id="1493939" url="https://pl.wikipedia.org/wiki?curid=1493939" title="Curb (utwór)">
Curb (utwór)

Curb (pl: "Ograniczenie") – utwór kanadyjskiego zespołu rockowego Nickelback, pochodzący z debiutanckiej płyty długogrającej o tym samym tytule, wydanej w 1996 roku. Utwór został zamieszczony na czwartej pozycji na krążku, trwa 4 minuty i 50 sekund i jest najdłuższym utworem znajdującym się na płycie, oraz jednym z najdłuższych w dorobku zespołu. Dłuższe są tylko "In Front of Me" (5:32) z EP "Hesher" oraz "Good Times Gone" (5:20) z albumu "Silver Side Up". Autorem tekstu do utworu jest wokalista grupy Chad Kroeger. W utworze na perkusji gościnnie zagrał Boyd Grealy, a na wiolonczeli Ariel Watson.
Znaczenie tekstu.
Utwór opowiada o autentycznej historii, w wyniku którego w wypadku samochodowym, śmierć poniosła szesnastoletnia dziewczyna, która była dziewczyną siedemnastoletniego Kirby'ego, który był przyjacielem Chada Kroegera. Tekst opowiada o tym jak pewnego wieczoru chłopak wymknął się z domu, wziął samochód i postanowił pojechać do swej dziewczyny, aby zrobić jej niespodziankę. Wyjechał na zakurzone wzgórze, gdzie zderzył się czołowo z samochodem jadącym z naprzeciwka. Będąc zakrwawionym, zdołał się wydostać z samochodu, i otworzyć drzwi drugiego samochodu. W środku znajdowała się jego dziewczyna, która poniosła śmierć. Wokalista w tym utworze próbował wyobrazić sobie co Jego przyjaciele czuli tamtej nocy. Utwór początkowo zaczyna się delikatnym "balladowym" wstępem, gdzie słychać jest grę na wiolonczeli, jednak w refrenach zyskuje na ciężkości. Piosenka posiada także dłuższe solo gitarowe, po którym następuje chwilowe zwolnienie tempa. Po krótkiej przerwie utwór powraca do mocnego brzmienia w powtarzających się refrenach. 
Utwór na koncertach.
Utwór zadebiutował na koncertach w 1996 roku, kiedy grupa grywała w lokalnych kanadyjskich klubach i barach. Szerszej publiczności utwór był prezentowany podczas trasy "Curb Tour" w 1997 roku. Piosenka wchodziła także w skład koncertowej setlisty podczas koncertów promujących album "The State" w 1999 oraz 2000 roku. Od tamtej pory utwór nie został już wykonany na żywo. Podczas trasy koncertowej "All the Right Reasons Tour" na przełomie 2006 oraz 2007 roku, utwór wszedł w skład "Curb Medley" wraz z utworami "Where?" oraz "Sea Groove". Wówczas grupa odgrywała wstęp oraz refren utworu, lecz bez wokalu. 
Twórcy.
Nickelback
Muzycy sesyjni
Produkcja
Reedycja (25 czerwca 2002):

</doc>
<doc id="1493942" url="https://pl.wikipedia.org/wiki?curid=1493942" title="Breaking the Habit">
Breaking the Habit

Breaking the Habit – singel amerykańskiego zespołu numetalowego Linkin Park z płyty "Meteora". Wydany w 2004 roku, jest to ich 6 i ostatni singel z tego albumu. Na albumie ma numer 9. Jest to także jedyny utwór na płycie, w którym nie występują surowe, metalowe dźwięki gitar oraz rapowe wokale.

</doc>
<doc id="1493945" url="https://pl.wikipedia.org/wiki?curid=1493945" title="Words From the Exit Wound">
Words From the Exit Wound

Words From the Exit Wound – ósmy album death metalowej grupy Napalm Death wydany w 1998 roku przez Earache Records.

</doc>
<doc id="1493946" url="https://pl.wikipedia.org/wiki?curid=1493946" title="Blyth Tait">
Blyth Tait

Blyth Tait (ur. 10 maja 1961 w Whangarei) – nowozelandzki jeździec sportowy. Wielokrotny medalista olimpijski.
Sukcesy odnosił we Wszechstronnym Konkursie Konia Wierzchowego. Cztery razy brał udział w igrzyskach (1992-2004), medale (łącznie cztery) zdobywał w Barcelonie i Atlancie. Dwukrotnie, w 1990 i 1998, był podwójnym mistrzem świata (indywidualnie i w drużynie). Największe sukcesy odnosił na koniu "Ready Teddy".
Jest zdeklarowanym gejem.

</doc>
<doc id="1493948" url="https://pl.wikipedia.org/wiki?curid=1493948" title="Tunele">
Tunele

Tunele () – powieść fantasy, napisana wspólnie przez brytyjskich autorów Rodericka Gordona i Briana Williamsa. Najpierw wydana pod tytułem "The Highfield Mole" w 2005 roku. Ponownie wydana została w lipcu 2007 roku i doczekała się premiery w 30 krajach.
Treść książki.
Czternastoletni Will Burrows razem ze swym ojcem ma wspólną pasję – archeologię. Wspólnie drążą tunele, odkrywając wiele zapomnianych dawno miejsc, jak choćby opuszczona stacja metra. Prócz Willa i jego ojca – dr Rogera Burrowsa do rodziny należą uzależniona od telewizji Celia, matka Willa i wykonująca jej obowiązki siostra chłopaka – dwunastoletnia Rebeka. Burrowsowie wydają się na pozór spokojną i szczęśliwą rodziną, jednak w rzeczywistości wszyscy jej członkowie do siebie nie pasują. Will nie jest lubiany w szkole, głównie z powodu, iż jest albinosem oraz że interesuje się archeologią. Zaprzyjaźnia się jednak z Chesterem Rawlsem, który zaraża się od niego pasją drążenia tuneli. W tym czasie Doktor Burrows, który jest kustoszem lokalnego muzeum zaczyna się interesować życiem sir Gabriela Martineau, który miał podobno zbudować pod ich miastem Highfield sieć tuneli. Archeolog wpada na trop owych tuneli, odnajdując m.in. tajemniczy otwór, sięgający głęboko pod ziemię, a znajdujący się za kominkiem w jednym z domów, dziwną szklaną kulę z jakąś substancją w środku, która świeci zależnie od stopni ciemności. Największą zagadką są jednak tajemniczy ludzie, którzy kręcą się w Highfield. Pewnego wieczoru Doktor znika w niewyjaśnionych okolicznościach po kłótni z żoną.
Will postanawia odnaleźć ojca i angażuje w to Chestera, razem z nim zaś poznają historię ojca dzięki jego dziennikom, które jednak kończą się trzy dni przed zniknięciem. Wkrótce wpadają na trop owym dziwnych mężczyzn, napotykanych przez Doktora. Po jakimś czasie przyjaciele odnajdują wykopany przez jego ojca i ponownie zasypany przez nieznaną osobę (w rzeczywistości byli to owi dziwni mężczyźni) tunel ukryty za szafą w piwnicy. Drążą go ponownie, docierając tym samym do jakiejś podziemnego szybu, w którym kursuje winda. Zjechawszy nią na sam dół Will i Chester docierają do tajemniczego przejścia, otworzywszy zaś je znajdują się na ulicy, wokół której stoją setki domów, wszystko to zaś znajduje się w gigantycznej jaskini, której stropu i przeciwnych ścian nie widać. Ogromnie zdziwieni tym odkryciem zmierzają po ulicach, gdy nagle zostają pochwyceni przez jakiegoś mężczyznę – policjanta Kolonii, który chwyta ich i wtrąca do aresztu.
Will i Chester dowiadują się, że znajdują się w Kolonii – podziemnym mieście założonym w XVIII w. przez sir Gabriela Martineau. W tymże ukrytym świecie rządzą okrutni Styksowie, siejąc terror, nakłaniając Kolonistów do nienawiści do Górnoziemców (ludzi z powierzchni Ziemi) i obiecując im przejęcie Górnoziemia. Styksowie zabierają kolejno przyjaciół na przesłuchania, podczas których używają straszliwej aparatury – ciemnego światła. Dzięki specjalnym falom niszczy ona połączenia w mózgu, zmuszając przesłuchiwanego do mówienia prawdy, w przypadku gdyby zaś się opierał wypala komórki nerwowe, odpowiedzialne za pracę mózgu
Will i Chester docierają do Kolonii, gdzie zostają zatrzymani przez policję. Tam poznają Styksów (wyższą władzę w Podziemnym świecie) i ich metodę przesłuchań zwaną Ciemnym Światłem. Po przesłuchaniach Chester zostaje w więzieniu, Willa zaś uwalniają jako członka rodziny pana Jerome’a. Poznaje także swojego wuja Tama i brata Cala oraz babcię Macaulay. Twierdzą oni, że jego matka Sara, gdy Will miał kilka miesięcy, musiała uciekać do Górnoziemia razem ze swymi synami. Udało jej się jednak tylko uciec z Willem, którego zostawiła w domu dziecka i którego adoptowali później państwo Burrowsowie. Will zamieszkuje z nimi. Chce jednak uwolnić Chestera i wyruszyć z nim na poszukiwania ojca – doktora Burrowsa.
W tym czasie Wuj Tam pomaga mu w przygotowaniu planu całej akcji wydostania Chestera z więzienia. Plan udaje się, jednak w pewnej chwili wszystko się komplikuje. Gdy Will z Chesterem wydostają się spotykają Cala, który chce uciec razem z nimi. Spotykają w tej samej chwili Styksów i towarzyszącą im dziewczynę, którą okazuje się... Rebeka, siostra Willa z Górnoziemia. Chłopcy dowiadują się, że Rebeka była szpiegiem mającymi obserwować Willa, jako osobę urodzoną w Podziemiu. Cal i Will uciekają, lecz Chester zostaje pochwycony przez Styksów. Bracia przedostają się na powierzchnię, gdzie spędzają tam parę dni, następnie zaś wracają ponownie do Kolonii, by uwolnić Chestera. W tym czasie Will zaakceptował swojego brata i oswoił się z myślą o nowej rodzinie, lecz ciągle chciał uwolnić ojca – Doktora Burrowsa. Wracają do podziemnego świata, jednakże w opuszczonym Wiecznym Mieście, przez które muszą przejść dopadają ich Styksowie; chłopcy uciekają im, następnie zaś zostają odnalezieni przez wuja Tama i jego przyjaciela Imago. Podczas ucieczki z miasta ruin Tam, Imago, Will i Call ponownie napotykają Styksów. Wuj Tam poświęca się i rusza sam jeden na oddział, umożliwiając reszcie ucieczkę, po czym ginie w heroicznym boju, wcześniej zabijając wysoko postawionego Styksa i biologicznego ojca Rebeki, nazywanego Moskitem. Imago, Cal i Will tymczasem ruszają do kryjówki w Wiecznym Mieście, gdzie znajduje się przejście do tunelu, którym jeżdżą pociągi z wygnańcami do Głębi. W kryjówce Imago informuje braci, że za jakiś czas tunelem przejeżdżać będzie pociąg Chestera, który został skazany na banicję. Will i Call skaczą w odpowiednim momencie i lądują bezpiecznie w wagonach towarowych pociągu, który mknie prosto do Głębi.
"Tunele" kończą się epilogiem, który opisuje losy Imago. Mężczyzna po wydarzeniach w Wiecznym Mieście udał się na powierzchnię, gdzie żył w ukryciu przed Styksami. Jakiś czas po opuszczeniu podziemnego świata został jednak odnaleziony w Londynie przez Rebekę, która do jego obiadu w restauracji dodała trucizny, która uśmierciła mężczyznę.
Adaptacje.
Jako książka mówiona powieść jest czytana przez Wojciecha Malajkata.

</doc>
<doc id="1493954" url="https://pl.wikipedia.org/wiki?curid=1493954" title="Okręg wyborczy Yorkshire">
Okręg wyborczy Yorkshire

Okręg wyborczy Yorkshire powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. W 1826 r. liczbę mandatów przypadających na okręg zwiększono do czterech. Okręg obejmował hrabstwo Yorkshire. Został zlikwidowany w 1832 r.

</doc>
<doc id="1493955" url="https://pl.wikipedia.org/wiki?curid=1493955" title="Grand Prix Chin 2008">
Grand Prix Chin 2008

Wyniki Grand Prix Chin, siedemnastej rundy Mistrzostw Świata Formuły 1 w sezonie 2008.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1493956" url="https://pl.wikipedia.org/wiki?curid=1493956" title="Timur Kapadze">
Timur Kapadze

Timur Taxirovich Kapadze (uzb. cyr. Тимур Тахирович Кападзе, ros. Тимур Тахирович Кападзе, "Timur Tachirowicz Kapadze", ur. 5 września 1981 w Ferganie) – uzbecki piłkarz pochodzenia gruzińskiego grający na pozycji pomocnika. Ma 185 cm wzrostu.
Kariera zawodnicza.
Kapadze urodził się w Ferganie, więc zapisał się do tamtejszego Neftczi, jednego z najpopularniejszych klubów w kraju. Po czterech latach pełnienia funkcji rezerwowego w tym klubie Kapadze przeniósł się do Pachtakora, gdzie wraz z Serverem Jeparovem przez pięć lat tworzył podstawową dwójkę pomocników. Także wraz z o rok młodszym kolegą z reprezentacji przed sezonem 2008 podpisał kontrakt z Kuruwczi i brał z tym klubem udział w azjatyckiej Lidze Mistrzów.
W reprezentacji pojawił się w wieku 21 lat, w 2002 roku i do dziś jest jej podstawowym graczem.

</doc>
<doc id="1493957" url="https://pl.wikipedia.org/wiki?curid=1493957" title="Timur Kopadze">
Timur Kopadze



</doc>
<doc id="1493958" url="https://pl.wikipedia.org/wiki?curid=1493958" title="Temur kopadze">
Temur kopadze



</doc>
<doc id="1493959" url="https://pl.wikipedia.org/wiki?curid=1493959" title="Temur Kopadze">
Temur Kopadze



</doc>
<doc id="1493960" url="https://pl.wikipedia.org/wiki?curid=1493960" title="Temur Kapadze">
Temur Kapadze



</doc>
<doc id="1493962" url="https://pl.wikipedia.org/wiki?curid=1493962" title="Hack">
Hack

Hack – typ konia o lekkich i płynnych chodach, nieuważany za odrębną rasę, ale – podobnie jak cob irlandzki, hunter irlandzki i kuc polo – definiowany na podstawie budowy i użytkowania zwierzęcia. Hack przeważnie jest używany jako koń wierzchowy.
Pokrój.
Głowa harmonijna i elegancka, z prostym profilem zwężającym się w okolicach pyska. Szyja lekka i nieco wygięta. Klatka piersiowa obszerna i głęboka, zad wysoki i lekko ścięty. Brzuch często obwisły. Kończyny długie, kształtne i muskularne z małymi i proporcjonalnymi kopytami.

</doc>
<doc id="1493964" url="https://pl.wikipedia.org/wiki?curid=1493964" title="Paulo Andre">
Paulo Andre



</doc>
<doc id="1493965" url="https://pl.wikipedia.org/wiki?curid=1493965" title="Ronieliton dos Santos">
Ronieliton dos Santos



</doc>
<doc id="1493966" url="https://pl.wikipedia.org/wiki?curid=1493966" title="Roni">
Roni



</doc>
<doc id="1493967" url="https://pl.wikipedia.org/wiki?curid=1493967" title="Stefano Cerioni">
Stefano Cerioni

Stefano Cerioni (ur. 24 stycznia 1964 w Madrycie) – włoski szermierz, florecista, zawodnik GS Fiamme Oro, trzykrotny medalista olimpijski.
Urodził się w Hiszpanii. W Los Angeles w 1984 zajął trzecie miejsce w rywalizacji indywidualnej, a z kolegami (m.in. Mauro Numa) triumfował w konkursie drużynowym. Po złoto ponownie sięgnął cztery lata później, tym razem indywidualnie. Startował także na IO 92 oraz IO 96.

</doc>
<doc id="1493970" url="https://pl.wikipedia.org/wiki?curid=1493970" title="Kościoły chrześcijańskie (systematyka)">
Kościoły chrześcijańskie (systematyka)



</doc>
<doc id="1493972" url="https://pl.wikipedia.org/wiki?curid=1493972" title="Farosund">
Farosund



</doc>
<doc id="1493973" url="https://pl.wikipedia.org/wiki?curid=1493973" title="Bielszy odcień bluesa (album)">
Bielszy odcień bluesa (album)

Bielszy odcień bluesa – płyta (LP) zawierająca bluesowe standardy nagrane przez polskie zespoły grające m.in. bluesa. Płyta została opracowana i zredagowana przez Jana Chojnackiego (przez wiele lat prowadzącego w PR audycję pod takim właśnie tytułem). Nagrań dokonano w marcu 1988 w Studiu Polskiego Radia „Giełda” w Poznaniu oraz w Studiu Polskiego Radia w Szczecinie. Wydawcą w 1989 LP był Wifon (LP-135).
Spis wykonawców i utworów.
Strona A
Strona B

</doc>
<doc id="1493975" url="https://pl.wikipedia.org/wiki?curid=1493975" title="Faaroesund">
Faaroesund



</doc>
<doc id="1493976" url="https://pl.wikipedia.org/wiki?curid=1493976" title="Port lotniczy Floro">
Port lotniczy Floro



</doc>
<doc id="1493977" url="https://pl.wikipedia.org/wiki?curid=1493977" title="Świątynia Minakszi w Madurai">
Świątynia Minakszi w Madurai



</doc>
<doc id="1493978" url="https://pl.wikipedia.org/wiki?curid=1493978" title="Port lotniczy Floroe">
Port lotniczy Floroe



</doc>
<doc id="1493981" url="https://pl.wikipedia.org/wiki?curid=1493981" title="Rock am Ring (DVD Nickelback)">
Rock am Ring (DVD Nickelback)

Live Rock am Ring – koncertowe DVD kanadyjskiego zespołu rockowego Nickelback, z zapisem występu na prestiżowym festiwalu muzyki rockowej odbywającym się co roku w Nürburgring w Niemczech. Zespół wystąpił w sobotę, 5 czerwca, podczas przedostatniego dnia festiwalu. Wykonał 11 utworów. DVD ukazało się na rynku w 2004 roku nakładem wytwórni Roadrunner Records. Prócz własnych utworów grupa wykonała także cover heavymetalowej grupy Metallica "Sad But True". Zapis koncertu odbył się w ramach trasy "The Long Road Tour".
Twórcy.
Nickelback
Gościnnie:

</doc>
<doc id="1493984" url="https://pl.wikipedia.org/wiki?curid=1493984" title="Elektranai">
Elektranai



</doc>
<doc id="1493986" url="https://pl.wikipedia.org/wiki?curid=1493986" title="Mauro Numa">
Mauro Numa

Mauro Numa (ur. 8 listopada 1961 w Mestre), włoski szermierz, florecista. Dwukrotny złoty medalista olimpijski z Los Angeles.
W 1979, w wieku 18 lat, awansował do kadry narodowej. Z powodu bojkotu nie mógł wystartować w igrzyskach w Moskwie. W Los Angeles w 1984 zdobył dublet - zwyciężył w rywalizacji indywidualnej, z kolegami (m.in. mistrz olimpijski z Seulu Stefano Cerioni) triumfował w konkursie drużynowym. Regularnie zdobywał medale na mistrzostwach świata, był m.in. indywidualnym mistrzem globu (1985).

</doc>
<doc id="1493988" url="https://pl.wikipedia.org/wiki?curid=1493988" title="George Forbes">
George Forbes

George Forbes (ur. 12 marca 1869 w Christchurch - zm. 17 maja 1947 w Cheviot) – nowozelandzki polityk, w latach 1930-1935 pełnił funkcję premiera Nowej Zelandii. 
Po zdobyciu średniego wykształcenia i krótkim okresie pracy w zakładzie swojego ojca, zajął się uprawą roli na terenie dzisiejszego regionu Canterbury. Szybko trafił do rady hrabstwa Cheviot, a w 1908 (kandydując po raz drugi) został wybrany do parlamentu z ramienia Partii Liberalnej. W 1912 został jednym z whipów tego ugrupowania w Izbie Reprezentantów. W 1925 został wydelegowany jako negocjator swej partii podczas rozmów na temat jej możliwego połączenia z rządzącą Partią Reformistyczną. Pomysł ten ostatecznie upadł wskutek sprzeciwu nowego lidera reformistów, Gordona Coatesa.
Tuż przed wyborami w 1925 został wybrany na lidera liberałów. Wybory przyniosły temu stronnictwu totalną klęskę - partia zajęła trzecie miejsce i zdobyła zaledwie 11 mandatów parlamentarnych. Forbes doznał także osobistego uszczerbku na prestiżu, ponieważ stracił tytuł lidera opozycji na rzecz przywódcy labourzystów, Harry'ego Hollanda, którego partia posiadała o jednego deputowanego więcej.
W 1927 liberałowie połączyli się z grupą rozłamowców z Partii Reformistycznej, tworząc Partię Zjednoczoną. Forbes ubiegał się o fotel jej lidera, podobnie jak przywódca frakcji rozłamowej Bill Veitch. Ostatecznie wybrano kandydata kompromisowego - byłego liberalnego premiera, Josepha Warda. W 1928 nowe ugrupowanie zdobyło tyle samo mandatów co reformiści, ale zdołało utworzyć gabinet dzięki poparciu labourzystów. Szefem nowego rządu został Ward, a Forbes objął tekę ministra rolnictwa i ds. ziemi. Szybko okazało się, że stan zdrowia sędziwego premiera nie pozwala mu na normalne wypełnianie obowiązków, które w coraz większym stopniu przejmował Forbes. W 1930 schorowany Ward zrezygnował, zaś Forbes był jego naturalnym następcą. Oprócz kierowania rządem, postanowił też osobiście pokierować resortem finansów.
Jako premierowi przypadło mu niewdzięczne zadanie przeprowadzenia kraju przez najgorszy okres Wielkiego Kryzysu. Aby choć częściowo ograniczyć jego negatywny wpływ na nowozelandzką gospodarkę, Forbes musiał przeprowadzić wiele reform, z których część doprowadziła do pogorszenia sytuacji najuboższych obywateli. Wywołało to niezadowolenie Partii Pracy, która w 1931 zrezygnowała z popierania rządu. Forbes zwołał konferencję trzech głównych partii, podczas której zaproponował powołanie kryzysowego rządu koalicyjnego. Labourzyści odmówili, ale Partia Reformistyczna przyjęła tę propozycje. 
Przeprowadzone w tym samym roku wybory przyniosły nowej koalicji zwycięstwo. Forbes pozostał premierem, ale coraz ważniejszą postacią w rządzie stawał się jego poprzednik i zarazem lider partii koalicyjnej, Coates. W 1935 obu panom nie udało się utrzymać władzy - koalicja została pokonana w wyborach przez Partię Pracy. Mimo to reformiści i Partia Zjednoczona kontynuowały współpracę, a w 1936 połączyły się w Nowozelandzką Partię Narodową. Forbes zgodził się być jej tymczasowym liderem, ale w październiku tego samego roku oddał stery w ręce Adama Hamiltona. 
Forbes pozostawał w parlamencie jeszcze do 1943, jednak nie chciał już odgrywać poważniejszej roli. Nie przyjął proponowanego mu tytułu szlacheckiego, zaś cztery lata po przejściu na emeryturę zmarł na swojej farmie w wieku 78 lat. Instytucją oficjalnie zajmującą się utrwalaniem pamięci po nim jest George Forbes Memorial Library, obecnie stanowiąca część Lincoln University.

</doc>
<doc id="1493989" url="https://pl.wikipedia.org/wiki?curid=1493989" title="Chlorooddychanie">
Chlorooddychanie

Chlorooddychanie, chlororespiracja – zjawisko podobne do łańcucha oddechowego, jednakże zachodzące w chloroplastach. W chloroplastach glonów i roślin wyższych możliwa jest niefotochemiczna redukcja puli plastochinonu ze zużyciem NADH lub NADPH. Plastochinon może być następnie utleniany przez mało znaną oksydazę. W efekcie zachodzenia chlorooddychania chloroplasty mogą zużywać NADPH i wytwarzać gradient protonowy wykorzystywany do syntezy ATP. Natężenie procesu redukcji plastochinonu bez udziału światła jest niewielkie, jego rola nie jest znana, a samo zjawisko jest zbadane w niewielkim stopniu. 
Po raz pierwszy dowody na zachodzenie niefotochemicznej redukcji plastochinonu przedstawiono w 1982. Znaczenie chlorooddchania wyjaśniano jako mechanizm zapewniający przetwarzanie ATP i NADPH generowanego w procesie glikolizy. W dalszych badaniach stwierdzono występowanie w błonach tylakoidów kompleksu dehydrogenazy NAD(P)H – Ndh zbliżonego do kompleksu dehydrogenazy NADH obecnego w mitochondriach. Kompleks Ndh zawarty w chloroplastach kodowany jest przez genom chloroplastowy. Istnienie drugiego składnika biorącego udział w chlorooddychaniu – oksydazy – udało się potwierdzić w chloroplastach "Arabidopsis thaliana". Enzym ten jest kodowany przez genom jądrowy i ma strukturę podobną do mitochondrialnej oksydazy alternatywnej.

</doc>
<doc id="1493991" url="https://pl.wikipedia.org/wiki?curid=1493991" title="Prawdziwy Kościół Katolicki">
Prawdziwy Kościół Katolicki

Prawdziwy Kościół Katolicki – niewielka tradycjonalistyczna wspólnota konklawistyczna pod przywództwem antypapieża Piusa XIII.
24 października 1998 roku grupa sedewakantystów, określająca siebie mianem Prawdziwego Kościoła Katolickiego, powołała w specjalnym konklawe (m.in. z udziałem telefonicznym wybranych osób) Luciana Pulvermachera na papieża; przyjął on imię Piusa XIII.
Siedzibą antypapieża Piusa XIII jest Springdale w stanie Waszyngton. Napisał on dwie encykliki:
Antypapież Pius XIII mianował kilku kardynałów, z czego ujawniono trzy nazwiska: Gordon Bateman, Robert Lyons i Charles Coleman (zmarł w 1999). Gordon Bateman udzielił Lucianowi Pulvermacherowi sakry biskupiej w lipcu 1999 roku w Kalispell w stanie Montana.
Kontrowersje wzbudza konsekracja biskupia Piusa XIII, gdyż odbyła się ona bez zachowania sukcesji apostolskiej. Lucian Pulvermacher sam wyświęcił swojego konsekratora Gordona Batemana.

</doc>
<doc id="1493999" url="https://pl.wikipedia.org/wiki?curid=1493999" title="SønderjyskE">
SønderjyskE



</doc>
<doc id="1494001" url="https://pl.wikipedia.org/wiki?curid=1494001" title="SonderjyskE">
SonderjyskE



</doc>
<doc id="1494002" url="https://pl.wikipedia.org/wiki?curid=1494002" title="Helmeryk von Würzburg">
Helmeryk von Würzburg

Helmeryk von Würzburg, także Helemrich von Wirzeburch, Almericus de Wurzeborg (urodz. ?, zm. wiosna 1263 pod Lubawą) – mistrz krajowy Prus w latach 1262-1263.
Życiorys.
Helmeryk pochodził z Würzburga (stąd przydomek „von Würzburg”). Wywodził się z bogatej rodziny ministeriałów związanych z miejscowymi biskupami. Ojciec Helmeryka, Hartwig, był kuchmistrzem w królewskiej rezydencji w Rothenburg ob der Tauber. Do zakonu krzyżackiego wstąpił w roku 1237 w Würzburgu. Z komandorią w rodzinnym mieście związany był długo, gdyż źródła potwierdzają jego obecność w Würzburgu jeszcze w 1246 roku. Następnie przeniesiony został do Ziemi Świętej. Związany z ówczesnym wielkim mistrzem Popponem von Osternohe pełnił funkcje szatnego zakonu oraz zastępcy marszałka zakonu. Do Prus przybył jako pełnomocnik wielkiego mistrza Anno von Sangerhausena. Celem wizyty pełnomocnika wielkiego mistrza na obszar prowincji nadbałtyckich była ocena rządów mistrza krajowego oraz pomoc w zaprowadzeniu porządku w trudnym okresie pierwszej fazy drugiego powstania pruskiego. Sytuacja w Prusach była na tyle krytyczna, że Helmeryk von Würzburg postanowił sam przejąć rządy, usuwając z funkcji mistrza krajowego Harmuda von Grumbacha. Nową funkcję pełnił blisko rok. Wiosną 1263 roku podjął nieudaną próbę rozbicia oddziałów pruskich dowodzonych przez Monte. Do bitwy, w której Helmeryk von Würzburg wraz z czterdziestoma innymi braćmi zakonnymi poniósł śmierć, doszło pod Lubawą. Ciało poległego mistrza krajowego złożono w katedrze w Chełmży.

</doc>
<doc id="1494003" url="https://pl.wikipedia.org/wiki?curid=1494003" title="SoenderjyskE">
SoenderjyskE



</doc>
<doc id="1494006" url="https://pl.wikipedia.org/wiki?curid=1494006" title="Renata Adamek">
Renata Adamek

Renata Adamek – doktor nauk medycznych, specjalista w higienie i epidemiologii. Zawodowo zajmuje się dietetyką, w tym dietoterapią i dietoprofilaktyką.
Życiorys.
Urodzona w Tomaszowie Lubelskim. Absolwentka Uniwersytetu Medycznego im. Karola Marcinkowskiego w Poznaniu, gdzie ukończyła studia i doktoryzowała się. Jest adiunktem w Zakładzie Zdrowia Publicznego Katedry Medycyny Społecznej Uniwersytetu Medycznego im. Karola Marcinkowskiego w Poznaniu.
Jej dorobek to blisko 150 artykułów naukowych z zakresu medycyny, toksykologii, epidemiologii, dietetyki i promocji zdrowia, a także projektów, programów zdrowotnych, opracowań i ekspertyz.
Pełni funkcję redaktora naczelnego międzynarodowego czasopisma medycznego "Central European Journal of Epidemiology".

</doc>
<doc id="1494015" url="https://pl.wikipedia.org/wiki?curid=1494015" title="Literatura autotematyczna">
Literatura autotematyczna



</doc>
<doc id="1494018" url="https://pl.wikipedia.org/wiki?curid=1494018" title="Zygmunt Zieliński (samorządowiec)">
Zygmunt Zieliński (samorządowiec)

Zygmunt Zieliński (ur. 17 września 1917 w Wadowicach, zm. 30 stycznia 1997 w Skarszewach) – polski samorządowiec, sędzia piłkarski, nauczyciel. Burmistrz Skarszew i Kościerzyny.
Życiorys.
Urodzony w Wadowicach, kolega z podwórka Karola Wojtyły. Członek Strzelca. Przed II wojną światową związał się z Kościerzyną, gdzie pracował w tamtejszym starostwie (wydziale powiatowym). W okresie II wojny światowej pracownik drogowy w Oświęcimiu. Od 1945 członek PPR; był jednym z pierwszych działaczy tej partii na Pomorzu i w związku z tym mianowany członkiem zarządu miejskiego w Kościerzynie i tamtejszej Powiatowej Rady Narodowej. Od sierpnia 1946 do września 1949 był burmistrzem Skarszew, następnie mianowany burmistrzem Kościerzyny, przez dwa miesiące łączył w swoim ręku obydwa stanowiska. Do jego najważniejszych osiągnięć jako burmistrza Skarszew należało stworzenie systemu kanalizacyjnego, który w znaczącym stopniu poprawił stan sanitarny miasta. Zainicjował także prace nad odgruzowaniem miasta oraz jego oświetleniem.
Po 1949 nadal mieszkał w Skarszewach, gdzie poznał swoją przyszłą żonę Dorotę Zielińską, z domu Krasińską. Był jednym z pierwszych i najbardziej zasłużonych działaczy sportowych miasta po wojnie. Wraz z Pawłem Kammem, Janem Banachem i Sewerynem Tomaszewskim był założycielem klubu LZS Skarszewianka. Był jednym z inicjatorów przebudowy i modernizacji stadionu miejskiego w Skarszewach. Po powstaniu 1 stycznia 1976 roku Miejsko-Gminnego Ośrodka Kultury, Sportu i Rekreacji w Skarszewach był jego pierwszym dyrektorem. W l. 60. XX wieku był przewodniczącym Miejskiego Komitetu FJN.
Zygmunt Zieliński był zasłużonym sędzią piłkarskim – w swojej karierze był arbitrem ponad tysiąca spotkań ligowych. W 1980 roku został wyróżniony Złotą Odznaką Sędziego Honorowego PZPN. Ponadto został odznaczony Krzyżem Oficerskim Orderu Odrodzenia Polski. W 1954 został laureatem konkursu Urzędu Rady Ministrów na pamiętnik „Moje 10-lecie PRL-u”.
Od 1968 roku pracował jako nauczyciel w ZSZ Skarszewy. Ukończył Państwową Szkołę Higieny w Warszawie i Zaoczne Studium Ekonomii w Katowicach.
W 1979 roku przeszedł na emeryturę. Poświęcił się wówczas swojej pasji – malarstwu olejnemu.
Życie prywatne.
Miał pięcioro dzieci – Marek, Zdobysław, Olga, Danuta, Jacek.

</doc>
<doc id="1494026" url="https://pl.wikipedia.org/wiki?curid=1494026" title="Live at Home">
Live at Home

Live at Home – pierwsze koncertowe DVD kanadyjskiego zespołu rockowego Nickelback. Zawiera ono zapis koncertu który się odbył 25 stycznia 2002 w Rexall Place w Edmonton w ramach światowej trasy „Silver Side Up”. Podczas koncertu, w hali obecnych było 25 tysięcy ludzi. Grupa zaprezentowała 5 utworów z krążka „The State”, oraz zdecydowaną większość z płyty „Silver Side Up”. Podczas koncertu grupa wykonała także akustyczny cover grupy Big Wreck „Mistake”, oraz utwór z repertuaru grupy Alice in Chains „It Ain't Like That”, pochodzący z wydanego w 1990 roku albumu „Facelift”. W utworze tym gościnnie zagrał na gitarze i zaśpiewał muzyk grupy Alice in Chains, Jerry Cantrell. Koncert trwał blisko 2 godziny. W sumie w koncertowej setliście znalazło się 14 utworów. Koncert został zarejestrowany w formacie Stereo and 5.1 Surround Sound.
Premiera krążka nastąpiła 29 października 2002 roku. Dystrybucją albumu zajęła się The Island Def Jam Music Group. Płyta „Live at Home” uzyskała w Stanach Zjednoczonych status złotej płyty, przyznany grupie przez RIAA. W Kanadzie album pokrył się podwójną platyną. 
Album dodatkowo zawiera fragmenty z innych koncertów, wywiady z członkami zespołu, relacje zza kulis oraz teledyski do trzech utworów. Produkcją albumu zajęli się Amber Cordero, Rick Parashar, Mike Sarkissian, Lewis Weinstein oraz sama grupa. 
W roku 2005 na rynku ukazała się specjalna edycja albumu „Silver Side Up”, wzbogacona prócz standardowego CD, o płytę DVD z zapisem tegoż koncertu.
Lista utworów.
Bonus
Twórcy.
Nickelback
Gościnnie
Produkcja

</doc>
<doc id="1494035" url="https://pl.wikipedia.org/wiki?curid=1494035" title="Wypukła otoczka">
Wypukła otoczka



</doc>
<doc id="1494037" url="https://pl.wikipedia.org/wiki?curid=1494037" title="Landing Gear">
Landing Gear

Landing Gear – piąty studyjny album rapera Devin the Dude. Płyta ukazała się 7 października 2008. Jest to pierwszy krążek artysty wydany nakładem wytwórni Razor &amp; Tie. Na albumie gościnnie wystąpili m.in. Snoop Dogg, L.C., Young Malice, G Monee, Dee-Rail, Joseph Edwards Jr. Album zadebiutował na 47. miejscu na liście "Billboard 200" oraz na 9. na liście "Billboard Top R&amp;B/Hip-Hop Albums".

</doc>
<doc id="1494040" url="https://pl.wikipedia.org/wiki?curid=1494040" title="Barwa morska">
Barwa morska

Barwa morska (turkusowy, modry, cyraneczka, ang. "teal") – odcień barwy niebieskiej. Inna nazwa koloru pochodzi od nazwy gatunku ptaka o upierzeniu tego koloru, cyraneczki.
Kolor ten jest jednym z szesnastu podstawowych kolorów HTML.
Morski w kulturze.
Informatyka
Sport
Gry komputerowe

</doc>
<doc id="1494041" url="https://pl.wikipedia.org/wiki?curid=1494041" title="Zespół Harboyana">
Zespół Harboyana

Zespół Harboyana () – zwyrodnieniowa choroba rogówki określana też jako wrodzona dziedziczna dystrofia endotelialna (congenital hereditary endothelial dystrophy, CHED); ponadto, towarzyszy jej postępująca, postlingwalna czuciowo-nerwowa utrata słuchu. Do 2008 roku opisano 24 przypadki choroby z 11 rodzin o różnym pochodzeniu etnicznym (Hindusi, Indianie, Żydzi Sefardyjscy, Brazylijczycy, Holendrzy, Romowie, Marokańczycy i Dominikańczycy). W ponad 50% opisanych przypadków stwierdzono pokrewieństwo rodziców. Objawy oczne w zespole Harboyana obejmują obustronny rozsiany obrzęk rogówki z ciężkim zmętnieniem rogówki, spadkiem ostrości widzenia, utratą wzroku i oczopląsem. Objawy widoczne są po urodzeniu albo w okresie noworodkowym i są nierozróżnialne od autosomalnej recesywnej wrodzonej dziedzicznej dystrofii endotelialnej (CHED2). Niedobór słuchu w zespole Harboyana wolno postępuje i zazwyczaj rozpoznawany jest u pacjentów w wieku 10-25 lat. Nie opisano dotąd przypadków prelingwalnej głuchoty u pacjentów z zespołem Harboyana, jednak w badaniach audiometrycznych stwierdzano znaczącą utratę słuchu już w wieku 4 lat. Choroba wiąże się z mutacjami w genie "SLC4A11" w locus 20p13-p12, tym samym co locus genu "CHED2": tym samym, zespół Harboyana i CHED2 są schorzeniami allelicznymi. Do tej pory zidentyfikowano 62 różne mutacje genu "SLC4A11" u 98 rodzin (92 przypadki CHED2 i 6 przypadków zespołu Harboyana). We wszystkich tych przypadkach stwierdzono dziedziczenie autosomalne recesywne. Rozpoznanie choroby opiera się o kryteria kliniczne, szczegółowe badanie okulistyczne i badanie audiometryczne. Możliwe jest potwierdzenie zespołu testem genetycznym. W diagnostyce różnicowej zespołu należy uwzględnić szereg chorób genetycznych, metabolicznych, zaburzeń rozwojowych i nabytych uszkodzeń charakteryzujących się mętnieniem rogówki: anomalię Petersa, sclerocornea, dermoid rąbka, zaćmę wrodzoną. W celu zróżnicowania CHED2 z zespołem Harboyana niezbędna jest audiometria. Ponadto, autosomalne recesywne postaci dystrofii rogówki powinny być różnicowane z, charakteryzującą się lżejszym przebiegiem, autosomalną dominującą CHED1. Nieprawidłowości oczne w zespole Harboyana można leczyć hiperosmotycznymi roztworami podawanymi miejscowo w kroplach. Ostatecznym leczeniem jest przeszczep rogówki.
Chorobę opisali Garbis Harboyan i wsp. w 1971 roku.

</doc>
<doc id="1494042" url="https://pl.wikipedia.org/wiki?curid=1494042" title="Francis Baring (1. baron Northbrook)">
Francis Baring (1. baron Northbrook)

Francis Thornhill Baring, 1. baron Northbrook (ur. 20 kwietnia 1796 w Kalkucie, zm. 6 września 1866 w Micheldever w Hampshire) – brytyjski polityk, członek stronnictwa wigów, minister w rządach lorda Melbourne’a i lorda Johna Russella.
Był synem sir Thomasa Baringa, 2. baroneta, i Mary Sealy, córki Charlesa Sealy'ego. Wykształcenie odebrał w Winchester College, Eton College oraz w Christ Church na Uniwersytecie Oksfordzkim. W 1823 r. rozpoczął praktykę adwokacką w korporacji Lincoln’s Inn.
W 1826 r. został wybrany do Izby Gmin jako reprezentant okręgu Portsmouth. W latach 1830–1834 był lordem skarbu, a od czerwca od listopada 1834 r. sekretarzem skarbu. Ponownie sprawował ten urząd w latach 1835–1839. W latach 1839–1841 był kanclerzem skarbu. W latach 1849–1852 był pierwszym lordem Admiralicji. W 1865 r. otrzymał tytuł 1. barona Northbrook i zasiadł w Izbie Lordów.
Zmarł w 1866 r. Tytuł parowski odziedziczył jego syn Thomas.

</doc>
<doc id="1494047" url="https://pl.wikipedia.org/wiki?curid=1494047" title="Gilles Duceppe">
Gilles Duceppe

Gilles Duceppe (ur. 22 lipca 1947 w Montrealu) – polityk kanadyjski z prowincji Quebec, od 1997 lider opozycji i przywódca separatystycznej partii Blok Quebecu, która chce odłączyć prowincję od Kanady przez uzyskanie niepodległości. Jest posłem w kanadyjskiej Izbie Gmin od 1990.

</doc>
<doc id="1494051" url="https://pl.wikipedia.org/wiki?curid=1494051" title="Colorado Ranger">
Colorado Ranger

Colorado Ranger – rasa koni wszechstronnych, użytkowanych do różnorodnych zadań. W USA, zwłaszcza w Kolorado, znajduje zastosowanie w turystyce jeździeckiej, głównie na długich dystansach. Jest to jedna z najbardziej charakterystycznych amerykańskich ras koni. Ma szlachetne pochodzenie; założycielami tej rasy były dwa ogiery: arabski "Leopard" i berberyjski "Linden Tree".
Pokrój.
Głowa z lekko garbatym profilem i dużymi oczami. Szyja mocna i umięśniona. Klatka piersiowa głęboka, a zad dobrze umięśniony. Kończyny silne z bardzo twardymi kopytami i skośnymi łopatkami.

</doc>
<doc id="1494060" url="https://pl.wikipedia.org/wiki?curid=1494060" title="Okręg wyborczy Portsmouth">
Okręg wyborczy Portsmouth

Okręg wyborczy Portsmouth powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Portsmouth w hrabstwie Hampshire. Został zlikwidowany w 1918 r.

</doc>
<doc id="1494062" url="https://pl.wikipedia.org/wiki?curid=1494062" title="Snoopy (duet wokalny)">
Snoopy (duet wokalny)

Snoopy – żeński duet wokalny z Holandii wykonujący piosenki w stylu disco i działający w latach 1978–1980. Duet występował w składzie Ethel Mezas i Florence Woerdings. W roku 1979 tę ostatnią zastąpiła Maureen Seedorf.
Największy sukces odniósł rytmicznym przebojem „No Time For A Tango” (1978). W Polsce ukazała się pocztówka dźwiękowa nakładem firmy fonograficznej Tonpress – „Rain Snow And Ice” (R-1052).

</doc>
<doc id="1494064" url="https://pl.wikipedia.org/wiki?curid=1494064" title="Prowincja Tây Ninh">
Prowincja Tây Ninh

Tây Ninh – prowincja Wietnamu, znajdująca się w południowej części kraju, w Regionie Południowo-Wschodnim. Na północy i zachodzie prowincja graniczy z Kambodżą.
Podział administracyjny.
W skład prowincji Tây Ninh wchodzi osiem dystryktów oraz jedno miasto.

</doc>
<doc id="1494069" url="https://pl.wikipedia.org/wiki?curid=1494069" title="Doune Castle">
Doune Castle

Zamek Doune – twierdza z drugiej połowy XIV wieku blisko wioski Doune, w hrabstwie Stirling w centralnej Szkocji. Zamek mieści się w odnodze rzek Ardoch i Teith, naprzeciwko mostu prowadzącego do wioski. Leży 8 km na północny zachód od Stirling, gdzie rzeka Teith wpływa do rzeki Forth. Doune jest wyjątkowy wśród szkockich zamków, gdyż został zbudowany w jednym okresie i przetrwał kompletny i prawie niezmieniony po dzień dzisiejszy. Jego budowę rozpoczął pod koniec XIV w. Robert Stewart książę Albany (c.1340–1420), syn króla Roberta II szkockiego, regent Szkocji od 1388 do jego śmierci. W 1425 zamek został własnością korony i był używany jako zamek myśliwski lub uposażenie królewskich wdów. W końcu XVI w. stał się własnością Parów Moray ("Earls of Moray"). Zamek brał udział w "wojnie trzech królestw" w latach 1644-1650, powstaniu rojalistów 1651-1654 i w czasie powstań Jakobitów w końcu XVII i w XVIII w. Po 1800 popadł w ruinę a w latach 80. XIX w. został odrestaurowany. W XX w. przeszedł w posiadanie państwa. Obecnie jest pomnikiem historii Szkocji.
Zachowany stan zamku pokazuje, jak powinna wyglądać rezydencja królewska. Posiada on centralny dziedziniec otoczony ze wszystkich stron budynkami, choć tylko północna i północno-zachodnia część są kompletne. Składa się z głównej wieży nad wejściem do zamku, w której znajdują się pokoje właściciela i jego rodziny oraz osobnej wieży, w której znajdują się kuchnie i pokoje gościnne. Obie wieże połączone są budynkiem z wielką salą. Kamienne ściany pochodzą z XIV w. z niewielkimi naprawami z lat 80. XVI wieku. XIX-wieczny remont objął drewniane dachy i stropy oraz wyposażenie.
Zamek Doune w sztuce i filmie.
Doune pojawiał się w paru dziełach literackich, m.in. w XVII w balladzie "The Bonny Earl of Murray", opisującej morderstwo Jamesa Stewarta, drugiego hrabiego Moray. (c.1565–1592). W pierwszej powieści sir Waltera Scotta, "Waverley" (1814), protagonista Edward Waverley jest prowadzony na zamek Doune przez jakobitów.
Brytyjska komedia "Monty Python i Święty Graal", parodia legendy króla Artura, przez ekipę Monty Python została nakręcona w 1974. Producenci filmu mieli zgodę od National Trust for Scotland na zdjęcia w kilku szkockich zamkach oraz zgodę Lorda Moray na filmowanie na zamku Doune.

</doc>
<doc id="1494073" url="https://pl.wikipedia.org/wiki?curid=1494073" title="Prowincja Tiền Giang">
Prowincja Tiền Giang

Tiền Giang – prowincja Wietnamu, znajdująca się w południowej części kraju, w Regionie Delty Mekongu.
Podział administracyjny.
W skład prowincji Tiền Giang wchodzi siedem dystryktów oraz dwa miasta.

</doc>
<doc id="1494078" url="https://pl.wikipedia.org/wiki?curid=1494078" title="St. Eriksplan">
St. Eriksplan

S:t Eriksplan – stacja sztokholmskiego metra, leży w Sztokholmie, w dzielnicy Norrmalm, w Vasastaden. Na zielonej linii (T17, T18 i T19), między stacjami Fridhemsplan a Odenplan. Dziennie korzysta z niej około 21 500 osób.
Stacja znajduje się około 8 metrów pod ziemią, równolegle do S:t Eriksgatan. Posiada dwa wyjścia, północne przy Tomtebogatan róg z S:t Eriksgatan i południowe przy St. Eriksplan i S:t Eriksgatan róg Rörstrandsgatan. Stację otworzono 26 października 1952, składy jeździły wówczas na linii Hötorget - Vällingby. Posiada jeden peron.
Około 400 metrów od stacji S:t Eriksplan znajduje się przystanek pendeltågu Karlbergs.
Otoczenie.
W najbliższym otoczeniu stacji znajdują się:

</doc>
<doc id="1494079" url="https://pl.wikipedia.org/wiki?curid=1494079" title="Tien Giang">
Tien Giang



</doc>
<doc id="1494080" url="https://pl.wikipedia.org/wiki?curid=1494080" title="Barwa srebrna">
Barwa srebrna

Barwa srebrna (srebro) – metaliczny odcień koloru szarego, bliski wypolerowanemu srebru. Ponieważ na monitorze komputera nie można wyświetlić fluorescencyjności ani efektu błyszczenia się metali, kolor ten jest wyświetlany jako jasny odcień szarości.
Kolor srebrny w kulturze.
Film
Heraldyka
Małżeństwo
Matematyka
Sport

</doc>
<doc id="1494083" url="https://pl.wikipedia.org/wiki?curid=1494083" title="Reginaldo Ferreira da Silva">
Reginaldo Ferreira da Silva

Reginaldo, właśc. Reginaldo Ferreira da Silva – brazylijski piłkarz, grający na pozycji napastnika. Obecnie występuje w barwach klubu Serie A – AC Siena. Trafił do niego 26 czerwca 2009 roku wspólnie z Francesco Parravicinim w ramach wymiany za Manuela Coppolę i Danielę Galloppę.

</doc>
<doc id="1494086" url="https://pl.wikipedia.org/wiki?curid=1494086" title="Dekster">
Dekster

Dekster (IV/V wiek) – pisarz, polityk, komes dóbr osobistych Teodozjusza I. Był synem Pacjana, biskupa Barcelony. W latach 379-387 pełnił funkcję prokonsula Azji, a w roku 395 był prefektem pretorianów w Italii. Jest autorem nie zachowanego dzieła historycznego, a niektórzy badacze przypisują mu także autorstwo "Komentarzy do Listów Apostoła Pawła", które jednak napisał Ambrozjaster. Za namową Dekstera Hieronim ze Strydonu napisał dzieło "O sławnych mężach", które jest katalogiem pisarzy.

</doc>
<doc id="1494087" url="https://pl.wikipedia.org/wiki?curid=1494087" title="Ulysse Butin">
Ulysse Butin

Ulysse Louis Auguste Butin (ur. 15 maja 1838 w Saint-Quentin, zm. 9 grudnia 1883 w Paryżu) – francuski malarz, rysownik i dekorator.
Uczeń François-Édouarda Picota i Isidore'a Pilsa. Wystawiał w paryskim Salonie, był dwukrotnie wyróżniany medalami w 1875 i 1878. Kawaler Legii Honorowej.
Malował realistyczne sceny z życia rybaków i nadmorskie pejzaże. Brał udział w dekorowaniu Opery Garnier wykonując alegorię w "Galerie du Glacier". Jego prace znajdują się kolekcjach publicznych w Lille, Pau i San Francisco.

</doc>
<doc id="1494091" url="https://pl.wikipedia.org/wiki?curid=1494091" title="Łopuszanka (dopływ Dunajca)">
Łopuszanka (dopływ Dunajca)

Łopuszanka, Łopuszna – potok w Gorcach będący lewym dopływem Dunajca. Wypływa na wysokości około 1240 m w dolinie po południowej stronie Polany Gabrowskiej. Spływa dnem głębokiej doliny pomiędzy szczytami Turbacza, Bukowiny Waksmundzkiej, Kiczory, Wyszniej i Gronia. Ma długość około 9 km i średni spadek 77 m/km. Zasilany jest kilkoma potokami:
Cała zlewnia Łopuszanki znajduje się w granicach miejscowości Łopuszna w gminie Nowy Targ, powiecie nowotarskim w województwie małopolskim. W tej też miejscowości na wysokości 557 m Łopuszanka uchodzi do Dunajca. Jej ujście znajduje się naprzeciwko ujścia Czerwonki, zaraz przy moście przez Dunajec.
Nazwa potoku pochodzi od rosnących nad nim kęp lepiężnika, przez miejscową ludność nazywanych „łopuszynami”. Jest to roślina pospolita w nadrzecznych zbiorowiskach roślinnych, a określenie „łopuszyny, łopuchy” jest popularne w Karpatach. Nazwa potoku notowana była już w 1406 roku i od niej pochodzi nazwa wsi. Wodami z Łopuszanki zasilane są stawy dużego Ośrodka Zarybieniowego Ryb Łososiowatych znajdującego się w Łopusznej. W dolnej części koryto Łopuszanki jest uregulowane. Ze względu na hodowlę pstrągów cała zlewnia Łopuszanki podlega ścisłej ochronie.
W dolinie Łopuszanki na wysokości ok. 700 m n.p.m. stwierdzono występowanie rzadkiego w Karpatach gatunku rośliny – turzycy dwupiennej. Wyżej (od 850 po 1220 m) występuje drugi rzadki gatunek – zarzyczka górska.
Szlak turystyki pieszej.
Wzdłuż dolnego biegu Łopuszanki prowadzą dwa szlaki turystyczne:

</doc>
<doc id="1494093" url="https://pl.wikipedia.org/wiki?curid=1494093" title="Ulysse Louis Auguste Butin">
Ulysse Louis Auguste Butin



</doc>
<doc id="1494096" url="https://pl.wikipedia.org/wiki?curid=1494096" title="Trydenckie Bractwo Kapłańskie">
Trydenckie Bractwo Kapłańskie

Trydenckie Bractwo Kapłańskie "(hiszp. Sociedad Sacerdotal Trento)" – wspólnota tradycyjnokatolicka nurtu sedewakantystycznego, założona w 1993 roku przez meksykańskich kapłanów rzymskokatolickich, którzy podążając drogą wyznaczoną przez ks. Saenza y Arriagę i bp. Carmonę y Riverę, odrzucili postanowienia Soboru Watykańskiego II.
W 2000 roku konfraternia zrzeszała 16 kapłanów i 18 seminarzystów, prowadzi na terenie Meksyku 10 regularnych parafii i 30 misji, zapewniając posługę sakramentalną dla ponad 10 tys. wiernych. Z Bractwem związany jest też ściśle żeński konwent położony w pobliżu miasta Dos Caminos, erygowany w latach 80. przez bp. Carmonę. 
W Meksyku istnieje kilka miejscowości, gdzie większość mieszkańców to tradycyjni katolicy, w których posiadaniu znajdują się wszystkie miejscowe świątynie, w związku z czym obrzędy Kościoła rzymskokatolickiego sprawowane są w prywatnych domach. 
Od 1986, w pobliżu miasta Hermosillo, w stanie Sonora, działa Wyższe Seminarium Duchowne pw. Najświętszych Serc Jezusa i Maryi. Od 1995, w miejscowości Guadalajara, funkcjonuje niższe seminarium pw. św. Michała Archanioła. 
Generalnym przełożonym Bractwa jest ks. Daniel Perez Gómez, posługę biskupa sprawuje bp. Martin Davila Gandara, konsekrowany w maju 1999 roku przez dwóch amerykańskich biskupów – M. Pivarunasa i D. L. Dolana. 
Konfraternia Trydencka prowadzi również apostolat na południu Stanów Zjednoczonych w stanie Teksas oraz w kilku krajach Ameryki Łacińskiej.
Linki zewnętrzne.
Oficjalna strona internetowa Bractwa

</doc>
<doc id="1494104" url="https://pl.wikipedia.org/wiki?curid=1494104" title="Vertebrae">
Vertebrae

Vertebrae – dziesiąta płyta norweskiego zespołu Enslaved wydana 29 września 2008 roku przez wytwórnię płytową Indie Recordings.

</doc>
<doc id="1494105" url="https://pl.wikipedia.org/wiki?curid=1494105" title="Hrabstwo Delaware (Iowa)">
Hrabstwo Delaware (Iowa)

Hrabstwo Delaware – hrabstwo położone w USA w stanie Iowa z siedzibą w mieście Manchester. Założone w 1837 roku.

</doc>
<doc id="1494114" url="https://pl.wikipedia.org/wiki?curid=1494114" title="Babe (zespół muzyczny)">
Babe (zespół muzyczny)

Babe – popularny żeński zespół muzyczny z Holandii wykonujący piosenki w stylu disco, który działał w latach 1979–1986.
Dyskografia.
Albumy
Single

</doc>
<doc id="1494117" url="https://pl.wikipedia.org/wiki?curid=1494117" title="Sanja Ilić &amp; Balkanika">
Sanja Ilić &amp; Balkanika

Sanja Ilić &amp; Balkanika (serb. cyryl. Сања Илић &amp; Балканика) – zespół muzyczny założony w 2000 przez Sanję Ilicia. Prezentuje połączenie tradycyjnej muzyki bałkańskiej z nowoczesnym brzmieniem i współczesną produkcją, łączy elementy nowoczesnej muzyki elektronicznej w rytmie tradycyjnych instrumentów bałkańskich z głosami etnicznymi i rockowymi.
Zespół osiągnął komercyjny sukces na rodzimym rynku, pozostaje jednym z najlepiej sprzedających się projektów muzycznych w regionie. Koncertuje w wielu krajach świata, zagrał m.in. w Austrii, Belgii, Wielkiej Brytanii, Stanach Zjednoczonych, Kanadzie, Chinach i Turcji.
Utwór „Balkan Vocals” pochodzący z albumu "Balkan Koncept" (2004), pojawił się na ósmej części popularnej serii "Buddha Bar" (2006).
W maju 2018 zespół reprezentował Serbię z utworem „Nova deca” (pol. „Nowe dzieci”) w 63. Konkursie Piosenki Eurowizji, zajął 19. miejsce w finale konkursu po zdobyciu 113 punktów w głosowaniu jurorów i telewidzów.
Sanja Ilić &amp; Balkanika a Polska.
Jesienią 2008 wydano reedycję albumu "Balkan Koncept" z 2004 , na którym zaśpiewały polskie artystki: Fiolka („Paparuga”), Justyna Steczkowska („Wróć do mnie”) i Natasza Urbańska („Wierne róże”, „Rozbaw mnie”).
Dyskografia.
Na podstawie discogs.com:

</doc>
<doc id="1494124" url="https://pl.wikipedia.org/wiki?curid=1494124" title="Odenplan (stacja metra)">
Odenplan (stacja metra)

Odenplan – stacja sztokholmskiego metra, leży w Sztokholmie, w dzielnicy Norrmalm, w Vasastaden. Na zielonej linii (T17, T18 i T19), między stacjami S:t Eriksplan a Rådmansgatan. Dziennie korzysta z niej około 25 800 osób.
Stacja znajduje się około 9 metrów pod ziemią, równolegle do S:t Eriksgatan. Posiada dwa wyjścia, zachodnie przy Karlbergsvägen róg z Dalagatan i wschodnie przy Odenplanie. Stację otworzono 26 października 1952, składy jeździły wówczas na linii Hötorget - Vällingby. Posiada jeden peron.
Otoczenie.
W najbliższym otoczeniu stacji znajdują się:

</doc>
<doc id="1494125" url="https://pl.wikipedia.org/wiki?curid=1494125" title="Hrabstwo Des Moines">
Hrabstwo Des Moines

Hrabstwo Des Moines – hrabstwo położone w USA w stanie Iowa z siedzibą w mieście Burlington. Założone w 1834 roku.

</doc>
<doc id="1494126" url="https://pl.wikipedia.org/wiki?curid=1494126" title="KDM Sælen">
KDM Sælen

KDM Sælen (S323) – okręt podwodny typu "Kobben" należący do "Kongelige Danske Marine" (Duńskiej Królewskiej Marynarki Wojennej).
Okręt został zbudowany jako jednostka typu 207 w stoczni Rheinstahl-Nordseewerke w Emden w 1965 dla Królewskiej Marynarki Wojennej Norwegii. Służył przez 25 lat jako KNM "Uthaug", zanim został kupiony przez Danię w 1990. Jego międzynarodowy znak wywoławczy ("call sign") to OUCJ.
4 grudnia 1990 "Sælen" zatonął podczas holowania z Kopenhagi do Aarhus. 17 grudnia został podniesiony przez niemiecki dźwig pływający "Roland" i zabrany do Aarhus na remont. 10 sierpnia 1993 okręt ponownie wrócił do służby.
Okręt brał udział w inwazji na Irak w 2003 od maja 2002 do czerwca 2003. By przyśpieszyć powrót do portu macierzystego w Frederikshavn, po 385 dniach przydziału na Morzu Śródziemnym i Zatoce Perskiej, został przetransportowany na pokładzie statku transportowego "Grietje".
Po powrocie z Zatoki Perskiej okręt został wycofany ze służby i przekazany do Królewskiego Duńskiego Muzeum Morskiego (Orlogsmuseet). Obecnie "Sælen" stoi w starej kwaterze głównej marynarki w Holmen w centrum Kopenhagi, gdzie jest dostępny dla zwiedzających.

</doc>
<doc id="1494127" url="https://pl.wikipedia.org/wiki?curid=1494127" title="Langenfeld (Rheinland)">
Langenfeld (Rheinland)

Langenfeld (Rheinland) − miasto w Niemczech, w kraju związkowym Nadrenia Północna-Westfalia, w rejencji Düsseldorf, w powiecie Mettmann. Powstało z połączenia miejscowości Richrath i Reusrath. Prawa miejskie otrzymało w 1948.
Współpraca.
Miejscowości partnerskie:

</doc>
<doc id="1494128" url="https://pl.wikipedia.org/wiki?curid=1494128" title="Siwarna">
Siwarna

Siwarna (924 m n.p.m.) – szczyt w Bieszczadach Zachodnich.
Należy do grzbietu odbiegającego ze szczytu Smereka (1222 m n.p.m.) na północ, przez Wysokie Berdo (968 m n.p.m.) i Krysową (840 m n.p.m.). Następną kulminacją za Siwarną jest Bukowina (911 m n.p.m.). Ku zachodowi odgałęzia się z wierzchołka krótkie ramię, opadające do doliny Wetliny, ograniczone od północy i południa dolinami małych, nienazwanych potoków – dopływów Wetliny. Wschodnie stoki odwadnia natomiast potok Tworylczyk. Zbocza wschodnie, południowo-zachodnie oraz miejscami zachodnie są dość strome.
Z wyjątkiem terenów pomiędzy szczytem a przełęczą (826 m n.p.m.) oddzielającą go od Bukowiny, stoki są porośnięte lasem. Grzbietem lub nieco na zachód od niego przebiega zachodnia granica Bieszczadzkiego Parku Narodowego, tereny na zachód obejmuje Ciśniańsko-Wetliński Park Krajobrazowy.
U południowo-zachodnich podnóży znajdowała się dawniej miejscowość Jaworzec.

</doc>
<doc id="1494129" url="https://pl.wikipedia.org/wiki?curid=1494129" title="KDM Saelen">
KDM Saelen



</doc>
<doc id="1494133" url="https://pl.wikipedia.org/wiki?curid=1494133" title="Frank Klopas">
Frank Klopas

Fotios „Frank” Klopas (ur. 1 września 1966 w Prosimnie) – piłkarz amerykański pochodzenia greckiego grający na pozycji ofensywnego pomocnika lub napastnika.
Życiorys.
Klopas urodził się w Grecji. W wieku 8 lat wyemigrował z rodzicami do Stanów Zjednoczonych, a w wieku 18 otrzymał obywatelstwo tego kraju. Rodzina Klopasów osiedliła się w Chicago, a Frank uczęszczał do Mather High School. Ze szkolną drużyną wywalczył mistrzostwo miasta Chicago. 
Kariera klubowa.
W 1983 roku podpisał kontrakt z Chicago Sting z ligi NASL, jednak kontuzja uniemożliwiła mu grę na dużym boisku i Frank przez cztery lata występował w amerykańskiej lidze futsalu.
W 1988 roku Klopas wrócił do Grecji. Został piłkarzem klubu AEK Ateny. Już w 1989 roku został z AEK mistrzem Grecji, jednak w 1992 roku doznał zerwania więzadeł krzyżowych i nie grał w piłkę przez prawie dwa lata. W tamtym sezonie AEK został mistrzem kraju, a rok później bez Franka obronił tytuł mistrzowski. W 1993 roku podpisał kontrakt z Amerykańską Federacją Piłkarską, a w 1994 roku przeszedł do Apollonu Smyrnis.
W 1996 roku Klopas ponownie występował w Stanach Zjednoczonych. Został zawodnikiem klubu nowo powstałej profesjonalnej ligi Major League Soccer, Kansas City Wizards. Przez dwa sezony strzelił dla Wizards 7 goli w lidze, a w 1998 roku przeszedł do Chicago Fire. Tam grał w ataku z Jerzym Podbrożnym i Ante Razovem. W 1998 roku zdobył ze „Strażakami” MLS Cup oraz US Open Cup. W styczniu 2000 roku zakończył piłkarską karierę. Przez cztery lata strzelił w MLS 13 goli i zaliczył 16 asyst.
Kariera reprezentacyjna.
W 1988 roku Klopas znalazł się olimpijskiej reprezentacji Stanów Zjednoczonych na Igrzyska Olimpijskie w Seulu, ale Amerykanie nie wyszli z grupy. W pierwszej reprezentacji USA zadebiutował 23 maja 1987 roku w przegranym 0:2 spotkaniu z Kanadą. W 1994 roku został powołany przez selekcjonera Velibora Milutinovicia do kadry na Mistrzostwa Świata w USA. Tam był rezerwowym napastnikiem dla Earniego Stewarta, Roya Wegerle i Erica Wynaldy i nie wystąpił w żadnym ze spotkań. Ostatni mecz w kadrze narodowej rozegrał w październiku 1995 roku przeciwko Arabii Saudyjskiej (4:3). Łącznie wystąpił w niej 39 razy i strzelił 12 goli.
Kariera trenerska.
Po zakończeniu kariery Frank pracował w Fire jako trener od przygotowania fizycznego. W 2004 roku został trenerem Chicago Storm, zespołu Major Indoor Soccer League (ligi futsalowej) i pracował tam do 2006 roku. W styczniu 2008 został dyrektorem technicznym Chicago Fire, a w latach 2011–2013 był trenerem klubu z MLS.
W latach 2013–2015 był trenerem kanadyjskiego klubu Montreal Impact.

</doc>
<doc id="1494138" url="https://pl.wikipedia.org/wiki?curid=1494138" title="Grégory Cerdan">
Grégory Cerdan

Grégory Cerdan (ur. 20 sierpnia 1983 w Saint-Denis) – francuski piłkarz grający na pozycji środkowego obrońcy w En Avant Guingamp.

</doc>
<doc id="1494139" url="https://pl.wikipedia.org/wiki?curid=1494139" title="Riva">
Riva



</doc>
<doc id="1494141" url="https://pl.wikipedia.org/wiki?curid=1494141" title="Kościół św. Michała w Sławie">
Kościół św. Michała w Sławie



</doc>
<doc id="1494142" url="https://pl.wikipedia.org/wiki?curid=1494142" title="Thomas Wilde">
Thomas Wilde

Thomas Wilde, 1. baron Truro (ur. 7 lipca 1782 w Londynie, zm. 11 listopada 1855 tamże) – brytyjski prawnik i polityk, członek stronnictwa wigów, minister w rządach lorda Melbourne’a i lorda Johna Russella.
Był drugim synem Thomasa Wilde’a i Mary Knight. Wykształcenie odebrał w St Paul’s School. W 1805 r. rozpoczął karierę prawniczą, ale dopiero w 1817 r. rozpoczął praktykę adwokacką w korporacji Inner Temple. W 1820 r. brał udział w procesie królowej Karoliny.
W latach 1831-1832 i 1835-1841 reprezentował w Izbie Gmin okręg wyborczy Newark. Następnie reprezentował okręg wyborczy Worcester. W 1839 r. został Radcą Generalnym, a w 1841 r. na krótko prokuratorem generalnym. Z parlamentu odszedł w 1846 r. (po kilku miesiącach ponownie na stanowisku prokuratora generalnego), kiedy to został przewodniczącym Sądu Spraw Pospolitych. W 1850 r. otrzymał tytuł 1. barona Truro i zasiadł w Izbie Lordów. W latach 1850-1852 był Lordem Kanclerzem.
Rodzina.
13 kwietnia 1813 r. w Londynie poślubił Mary Wilman (zm. 13 czerwca 1840), córkę Williama Wilmama. Thomas i Mary mieli razem trzech synów i córkę:
13 sierpnia 1845 r. w Londynie poślubił Augustę Emmę d’Este (11 sierpnia 1801 – 21 maja 1866), córkę Augusta Fryderyka Hanowerskiego, księcia Sussex, i lady Augusty Murray, córki 4. hrabiego Dunmore. Małżonkowie nie mieli razem dzieci.

</doc>
<doc id="1494144" url="https://pl.wikipedia.org/wiki?curid=1494144" title="Danville (Wirginia)">
Danville (Wirginia)

Danville - miasto we wschodnich Stanach Zjednoczonych, w stanie Wirginia. Według danych z 2000 roku liczyło 48,4 tys. mieszkańców. Od 3 do 10 kwietnia 1865 roku było ostatnią stolicą Skonfederowanych Stanów Ameryki.
Danville położone jest nad rzeką Dan, w miejscu, w którym uchodzi do niej Sandy River.

</doc>
<doc id="1494148" url="https://pl.wikipedia.org/wiki?curid=1494148" title="Baron Truro">
Baron Truro

Baronowie Truro 1. kreacji (parostwo Zjednoczonego Królestwa)

</doc>
<doc id="1494151" url="https://pl.wikipedia.org/wiki?curid=1494151" title="Kaiserschützen">
Kaiserschützen

Landesschützen (strzelcy krajowi; od 1917 niem. Kaiserschützen – strzelcy cesarscy) – trzy pułki piechoty górskiej okresu Monarchii Austro-Węgierskiej. 
Formacja strzelców krajowych (niem. "Landesschützen") należała do austro-węgierskiej cesarsko-królewskiej Landwehry (niem. "Kaiserlich Königliche Landwehr", "k.k. Landwehr"), a nie do regularnych wojsk lądowych (niem. "Heer") cesarskich i królewskich sił zbrojnych (niem. "Kaiserlich und Königliche Streitkräfte"; "k.u.k. Streitkräfte"). Z tego względu nazwa tej formacji była poprzedzana skrótem k.k. (niem. "kaiserlich-königlich"; pol. "cesarsko-królewscy"); a nie k.u.k. (niem. "kaiserlich und königliche"; pol. "cesarscy i królewscy") jak pozostałe jednostki austro-węgierskie po 1867.
Z założenia formację tę mieli zasilać wyłącznie Tyrolczycy.
Historia.
Do czasu wprowadzenia obowiązku zasadniczej służby wojskowej strzelcy krajowi mieli charakter milicji ludowej (obywatelskiej). W 1871 w ramach tyrolskiej Landwehry zostało sformowanych dziesięć batalionów, którym z historycznych względów nadano nazwę Landesschützen. Każdy batalion w czasie pokoju miał się składać z czterech kompanii polowych i jednej kompanii uzupełnieniowej. W każdej kompanii służyło dziesięciu artylerzystów.
W 1893 dziesięć istniejących batalionów przeformowano w trzy pułki strzelców krajowych:
W przeciwieństwie do regularnych jednostek austro-węgierskich sił zbrojnych te trzy pułki miały numerację rzymską.
W 1903 III Regiment Strzelców Krajowych rozwiązano.
Pierwotne nazwy batalionów.
Pierwotne nazwy batalionów strzelców krajowych brzmiały następująco:
W 1917 cesarz Karol I Habsburg przy okazji wizytacji oddziałów w Calliano przemianował strzelców krajowych (niem. "Landesschützen") na strzelców cesarskich (niem. "Kaiserschützen"). Nie podał jednak nigdy uzasadnienia tej decyzji.
Garnizony strzelców krajowych w sierpniu 1914.
Reitende Tiroler Landesschützen-Division.
W 1871 pod nazwą "Kader der Landesschützen zu Pferd in Tirol und Vorarlberg" sformowano dwie kompanie, które w 1874 przemianowano na szwadrony. W 1894 zmieniono nazwę formacji na "Berittene Tiroler Landesschützen", zaś w 1912 znowu na "Reitende Tiroler Landesschützen-Division".
Dywizjon ten składał się z trzech szwadronów. Jego komendantem (dowódcą) był Oberstleutnant Moritz Srnka, natomiast miejscem postoju – Trydent.
Działania zbrojne 1914–1918.
W czasie I wojny światowej strzelcy krajowi (cesarscy) walczyli w następujących regionach Europy:
Znacząca część strzelców krajowych (cesarskich) trafiła jednak do włoskiej niewoli.

</doc>
<doc id="1494153" url="https://pl.wikipedia.org/wiki?curid=1494153" title="Landesschützen">
Landesschützen



</doc>
<doc id="1494154" url="https://pl.wikipedia.org/wiki?curid=1494154" title="Ześlizg (lotnictwo)">
Ześlizg (lotnictwo)

Ześlizg – zjawisko znoszenia statku powietrznego w kierunku wnętrza zakrętu połączone ze zmniejszaniem wysokości lotu.
Ześlizg niezamierzony może pojawić się w sytuacjach, kiedy samolot porusza się po łuku zakrętu ze zbyt dużym kątem przechylenia lub z niewystarczającą prędkością.
Piloci lekkich samolotów, w szczególności szybowców, stosują ten manewr w sposób zamierzony, np. wówczas, gdy zmuszeni są do szybkiego zmniejszenia wysokości lotu bez zwiększania prędkości. Krzyżując wychylenia lotek i pozostałych powierzchni sterowych samolotu doprowadzają do przechylenia samolotu na skrzydło (np. na lewe, patrz grafika) i odchylenia kadłuba od osi lotu (np. w prawo, jak na grafice). Takie ustawienie samolotu zwiększa jego powierzchnię oporu, co zapobiega zwiększaniu prędkości. Manewr ten w 1983 zastosował pilot pasażerskiego Boeinga 767 z Air Canada, który z powodu braku paliwa awaryjnie musiał lądować w Gimli (Manitoba, Kanada). Po szczęśliwym lądowaniu samolot ten, zarejestrowany jako C-GAUN, powszechnie zaczęto nazywać szybowcem z Gimli.
Ześlizg na małej wysokości, przy małej prędkości płatowca grozi wypadkiem. Z tego względu w wielu konstrukcjach stosowane są rozwiązania (np.dodatni wznios płata czy winglety), aby to ryzyko zmniejszyć.

</doc>
<doc id="1494156" url="https://pl.wikipedia.org/wiki?curid=1494156" title="Tommy Lynn Sells">
Tommy Lynn Sells

Tommy Lynn Sells (ur. 28 czerwca 1964 w Oakland, zm. 3 kwietnia 2014 w Huntsville) – amerykański seryjny morderca, gwałciciel oraz pedofil zwany Mordercą od wybrzeża do wybrzeża. Przyznał się do popełnienia licznych morderstw na terenie całych Stanów Zjednoczonych. Oficjalnie przypisano mu popełnienie 22 morderstw w latach 1983–1999
Życiorys.
Sells urodził się w czerwcu 1964 roku w Oakland w stanie Kalifornia. Miał siostrę bliźniaczkę. Gdy oboje mieli 18 miesięcy zachorowali na zapalenie opon mózgowo-rdzeniowych. Młody Sells przeżył chorobę, jego siostra zmarła. Wkrótce potem, Sells razem z opiekującą się nim ciotką – Bonnie Woodall, przeprowadził się do stanu Missouri. Mieszkał z ciotką, aż do ukończenia przez niego piątego roku życia.
Gdy Sells miał osiem lat, często przebywał w towarzystwie młodego mężczyzny – Willisa Clarka. Wkrótce, Clark został aresztowany pod zarzutem molestowania nieletnich i jak się później okazało jego ofiarą wielokrotnie padł młody Sells. Wydarzenia te trwale odcisnęły piętno w psychice chłopca.
Gdy Sells dorósł, został bezdomnym. Uzależnił się od alkoholu i narkotyków. W 1978 roku rozpoczął wieloletnią tułaczkę po Stanach Zjednoczonych. Jako środków transportu używał wagonów pociągów towarowych, autostopu lub w ostateczności kradł samochody. W trakcie podrózy imał się różnych dorywczych zajęć, najczęściej zatrudniał się jako pracownik fizyczny.
Zbrodnie.
Sells sam stwierdził, że pierwszego morderstwa dokonał w wieku 16 lat. Oficjalnie nigdy tej zbrodni nie potwierdzono. Pierwszego udokumentowanego morderstwa dokonał w lipcu 1983 roku w stanie Missouri. Zamordował wówczas Colleen Gill i jej czteroletnią córkę. Kolejnych morderstw dokonał w lipcu 1985 roku. Ofiarami stali się Ena Cordt i jej czteroletni syn. Przed morderstwem, Sells odbył z kobietą stosunek – jak stwierdził Cordt wyraziła na to zgodę. Zwłoki Eny Cordt i jej syna znaleziono trzy dni później. Po latach, Sells tłumaczył się, że zamordował kobietę, gdyż ta próbowała go okraść. Śledczy uważają jednak, że Sells siłą wtargnął do domu kobiety, zgwałcił ją, a następnie zatłukł na śmierć kijem bejsbolowym ją i jej synka, który był świadkiem śmierci matki. Morderstwa z 1983 i 1985 roku mają wiele wspólnych cech: ofiarami padły samotne matki z dziećmi, ofiary zamordowano za pomocą kija bejsbolowego i obu popełniono na terenie stanu Missouri. 
Sells podróżował dalej po kraju, popełniając różne przestępstwa - często kradł samochody. Dopuścił się kolejnych morderstw. Szczególnie brutalne było morderstwo czteroosobowej rodziny Dardeen w stanie Illinois w 1987 roku. Sells zastrzelił mężczyznę, następnie zgwałcił jego żonę, która była w zaawansowanej ciąży. Podczas gwałtu, kobieta zaczęła rodzić. Kobietę, trzyletniego chłopca oraz niemowlę, Sells zatłukł na śmierć kijem bejsbolowym. 
Na początku 1998 roku, Sells podjął próbę ustatkowania się. Poznał kobietę, którą poślubił i z którą miał dziecko. Znalazł pierwszą stałą pracę jako sprzedawca używanych samochodów. Morderstwa popełniał również, gdy był żonaty, w trakcie podróży służbowych. W 1999 roku na swe ofiary upatrzył sobie małe dziewczynki, które gwałcił na różne sposoby, a następnie mordował. Ostatniego morderstwa dokonał 31 grudnia 1999 roku w Del Rio w stanie Teksas – włamał się do przyczepy campingowej i dźgnął nożem 13-letnią dziewczynkę. Świadkiem tej zbrodni była jej młodsza koleżanka, którą Sells zranił. Dziewczynka przeżyła, a dzięki jej zeznaniom sporządzono portret pamięciowy, dzięki któremu, wkrótce zatrzymano Sellsa.
Po aresztowaniu w 1999 roku, Sells przyznał się władzom do 70 morderstw popełnionych na przestrzeni lat. Policjanci weryfikowali jego zeznania przez kolejne lata. W kilkunastu przypadkach okazało się, że zbrodnie w ogóle nie miały miejsca. Śledczy usprawiedliwiają to przechwałkami Sellsa lub jego uzależnieniem od narkotyków, które wywoływały u niego halucynacje. Po wieloletnich analizach uznano, że Sells popełnił 22 morderstwa na terenie całych Stanów Zjednoczonych. Z tego powodu Sells sam nadał sobie pseudonim "Morderca od wybrzeża do wybrzeża", który został rozpowszechniony przez media. Większość ofiar, zginęła zatłuczona kijem bejsbolowym lub innym ciężkim przedmiotem np. nogą od stołu. W zeznaniach Sells wielokrotnie zrzucał winę za popełnione morderstwa na swoje ofiary - zarzucał im, że go okradły, molestowały seksualnie, a niektóre zabójstwa popełnił w obronie własnej. W kwestii gwałtów, zawsze twierdził, iż ofiary odbyły z nim dobrowolny stosunek seksualny, ale po stosunku groziły mu oskarżeniem o gwałt jeśli nie zapłaci im określonej kwoty i zabił je podczas ataku paniki. Twierdzenia te dotyczyły również zgwałconych i zamordowanych dzieci.
Wyrok.
Tommy Lynn Sells został oskarżony o dokonanie sześciu morderstw i za ich dokonanie został skazany na karę śmierci. Na wykonanie wyroku oczekiwał w więzieniu w Livingston w stanie Teksas. W piątek, 3 stycznia 2014 roku sąd w Del Rio w Teksasie ustalił datę egzekucji Sellsa na 3 kwietnia 2014 roku. 
Egzekucja.
W czwartek, 3 kwietnia 2014 roku 49-letni Sells został stracony za morderstwo 13-letniej Kaylene Harris - swojej ostatniej ofiary. Egzekucja odbyła się w więzieniu stanowym w Huntsville w Teksasie. Na pytanie naczelnika więzienia, czy ma jakieś ostatnie słowa do powiedzenia przed śmiercią, Sells odpowiedział: "Nie". Kiedy zaczęto pompować w jego żyły śmiertelną truciznę, skazaniec wziął kilka głębokich oddechów, zamknął oczy i zaczął chrapać. Po upływie kolejnej minuty przestał się ruszać. Zgon Sellsa oficjalnie stwierdzono o 18:27 czasu lokalnego, trzynaście minut po wstrzyknięciu mu śmiertelnej dawki pentobarbitalu. Egzekucję Sellsa oglądał w pokoju dla świadków ojciec zamordowanej przez niego dziewczynki, który po wyjściu z więzienia, powiedział do zgromadzonych wokół niego dziennikarzy: "Cóż za wspaniały dzień!".

</doc>
<doc id="1494157" url="https://pl.wikipedia.org/wiki?curid=1494157" title="Szczycisko">
Szczycisko

Szczycisko (629 m n.p.m.) – przełęcz w Bieszczadach Zachodnich. Leży pomiędzy masywem Połomy (776 m n.p.m.) a Żołobiną (780 m n.p.m.). Grzbiet jest tu wąski, lecz łagodnie nachylony. Południowy stok, opadający w dolinę Wetliny, jest jednak bardzo stromy.
Przełęcz jest zalesiona, przechodzi przez nią (grzbietem) granica pomiędzy wchodzącym w skład Ciśniańsko-Wetlińskiego Parku Krajobrazowego rezerwatu Sine Wiry, położonym na południe od grzbietu, oraz Parkiem Krajobrazowym Doliny Sanu po jego przeciwnej stronie. Przez przełęcz przebiega droga, łącząca nieistniejące wsie: Studenne i Ług.

</doc>
<doc id="1494159" url="https://pl.wikipedia.org/wiki?curid=1494159" title="Vinko Bresan">
Vinko Bresan



</doc>
<doc id="1494163" url="https://pl.wikipedia.org/wiki?curid=1494163" title="Wagram Music">
Wagram Music

Wagram Music – francuska niezależna wytwórnia fonograficzna z Paryża. W jej katalogu znajdują się różne gatunki muzyczne od francuskiej muzyki popularnej poprzez rock i hard rock, pop, muzykę świata, elektronikę, reggae, aż po soul, jazz czy blues. Artyści związani z tą wytwórnią to m.in. Corneille, Mass Hysteria, Amadou &amp; Mariam oraz Gérald Genty.

</doc>
<doc id="1494164" url="https://pl.wikipedia.org/wiki?curid=1494164" title="Osmylus fulvicephalus">
Osmylus fulvicephalus



</doc>
<doc id="1494167" url="https://pl.wikipedia.org/wiki?curid=1494167" title="Görz">
Görz



</doc>
<doc id="1494168" url="https://pl.wikipedia.org/wiki?curid=1494168" title="Gyulafehérvár">
Gyulafehérvár



</doc>
<doc id="1494169" url="https://pl.wikipedia.org/wiki?curid=1494169" title="Esseg">
Esseg



</doc>
<doc id="1494172" url="https://pl.wikipedia.org/wiki?curid=1494172" title="Johannes Rasmussen-Snogen">
Johannes Rasmussen-Snogen

Johannes Rasmussen-Snogen (ur. 18 sierpnia 1917 r. w Holstebro, zm. 13 maja 1948 r. w Viborgu) – duński funkcjonariusz Gestapo podczas II wojny światowej
Wykonywał różne zajęcia, interesował się chemią. Jesienią 1943 r. dostał pracę w Kolding. Tam nawiązał kontakt z ruchem oporu, dla którego zaczął robić ładunki wybuchowe. Brał udział w różnych akcjach sabotażowych (m.in. w wysadzeniu torów kolejowych między Kolding i Esbjerg). 4 grudnia 1943 r. został aresztowany przez Gestapo. Po 2-dniowych brutalnych przesłuchaniach powiedział wszystko, co wiedział o ruchu oporu. Jednocześnie zgodził się pracować dla Gestapo. Od lutego 1944 r. działał w Venstre, rozpracowując grupę konspiracyjną Holger Danske. Po niepowodzeniu powrócił do Kolding. Tam został zwolniony ze służby. Próbował bezskutecznie znaleźć pracę w Niemczech. W tej sytuacji za pośrednictwem swojego przyjaciela innego kolaboranta Petera Karla Brinkmanda powrócił do służby dla Gestapo. Został tłumaczem, uczestnicząc w przesłuchaniach więźniów, których często sam torturował. Pod koniec lutego 1945 r. poważnie rozchorował się. 6 maja tego roku został aresztowany i uwięziony. 27 maja 1947 r. po procesie skazano go na karę śmierci. Wyrok potwierdził sąd najwyższy 22 marca 1948 r. 13 maja tego roku został rozstrzelany w więzieniu w Viborgu.
Linki zewnętrzne.
Biografia Johannesa Rasmussena-Snogena (jęz. duński)

</doc>
<doc id="1494173" url="https://pl.wikipedia.org/wiki?curid=1494173" title="Jon Lajoie">
Jon Lajoie

Jon Lajoie, właśc. Jonathan Lajoie () – kanadyjski komik, gwiazda internetowa, aktor z Montrealu w Quebecu w Kanadzie, który w 2008 roku stał się w Internecie postacią kultową ze względu na swoje filmy. Wiele z tych filmów zostało obejrzanych kilkanaście milionów razy, w tym "Everyday Normal Guy" i "High as Fuck".
Lajoie urodził się i wychował w Saint-Hubert w Quebecu. Ukończył warsztaty teatralne w Dawson College w 2001 roku. Od 2002 roku występował jako anglofoński muzyk Thomas Edison we frankofońskiej telenoweli radiowej "L’auberge du chien noir". W styczniu 2009 wydał swoją debiutancką płytę "You Want Some of This?". 16 listopada 2010 wyszła jego druga płyta – "I Kill People".
W 2013 roku wystąpił w filmie "Złe gliny". W 2014 roku zagrał także w filmie "Udając gliniarzy", jako Todd Cutler.

</doc>
<doc id="1494175" url="https://pl.wikipedia.org/wiki?curid=1494175" title="Sonia Altbaum">
Sonia Altbaum

Sonia Altbaum – polska aktorka żydowskiego pochodzenia, która zasłynęła głównie z ról w przedwojennych żydowskich filmach i sztukach teatralnych w języku jidysz.

</doc>
<doc id="1494181" url="https://pl.wikipedia.org/wiki?curid=1494181" title="Aleksander Rybicki">
Aleksander Rybicki

Aleksander Rybicki, ps. „Korczak”, „Spytek”, „Jacek”, „Dziurdziewicz”, „Sienkiewicz”, „ks. Jacek Żegota” (ur. 27 września 1904 w Przemyślu, zm. 14 października 1983 w Rzeszowie) – polski muzealnik, kolekcjoner dzieł sztuki, opiekun zabytków, współorganizator i kustosz Muzeum Ziemi Sanockiej, inicjator, twórca i pierwszy dyrektor Muzeum Budownictwa Ludowego w Sanoku. Podczas II wojny światowej oficer Związku Walki Zbrojnej i Armii Krajowej, kurier oraz organizator tras kurierskich i przerzutów transgranicznych, po wojnie więzień sowieckich łagrów.
Życiorys.
Rodzina i pochodzenie.
Urodził się 27 września 1904 w Przemyślu. Był synem Czesława lub Michała i Stanisławy z domu Blaim (ur. 1877, mająca pochodzenie francuskie oraz rodowe Korczak, zamieszkująca w Lenince Małej, nauczycielka szkolną w Tyrawie Wołoskiej, następnie w Hołuczkowie, podczas I wojny światowej więziona w obozie internowania w Talerhof). W czasie narodzin Aleksandra Rybickiego, jego rodzice zamieszkiwali we wsi Leninka koło Sambora (obecnie Linynka na Ukrainie).
Miał starsze rodzeństwo: brata Stefana (ur. 1895), siostrę Olgę (po mężu Hnat). Ojciec Aleksandra, z zawodu agronom, miał opuścić rodzinę jeszcze przed jego narodzeniem i wyjechać do Stanów Zjednoczonych.
Wykształcenie i młodość.
W latach dziecięcych przebywał w Hołuczkowie. Wychowywał się na pograniczu kultur polskiej i ukraińskiej. Od 7 roku życia uczęszczał do szkoły ludowej w Przemyślu, gdzie zamieszkiwał u swojej ciotki Flory Sas Nowosielskiej. Podczas nauki tamże od 11 roku życia podjął dyżury w przemyskim muzeum, kierowanym przez dalekiego krewnego inż. Kazimierza Osińskiego, który był inicjatorem jego działania. Ponadto w terenie poszukiwał przedmiotów o znaczeniu muzealnym, w czym specjalizował się przez całe późniejsze życie. Podjęcie nauki w przemyskim gimnazjum uniemożliwił wybuch I wojny światowej w 1914, a stało się to możliwe dopiero w 1917. W gimnazjum przystąpił do organizacji skautowej, w której był zastępowym i drużynowym. Pozostając w Przemyślu nadal działał na rzecz ratowania zbiorów. W przemyskim muzeum odpowiadał za sprzedaż biletów i sprzątanie. U kresu wojny pod koniec 1918 uczestniczył w rozbrajaniu Austriaków. Następnie brał udział w wojnie polsko-ukraińskiej 1918-1919. Podczas wojny polsko-bolszewickiej w 1920 przystąpił do Batalionu Ochotniczego w Przemyślu. Dalszej służbie w armii polskiej uniemożliwił brak wymaganego stażu i wieku, wobec czego nie przyjęto go do kompanii szturmowej. Łącznie zaliczono mu potem 11 miesięcy i 29 dni służby wojskowej. W przemyskim gimnazjum ukończył cztery klasy. Stamtąd przeniósł się do Kowla, gdzie uczył się Państwowym Gimnazjum w latach 20. Tam powstało muzeum szkolne pod opieką prof. Łukasiewicza, przy którym kontynuował swoją pasję. W 1927 zdał egzamin dojrzałości – według własnej wersji z 1955 w Kowlu, według oświadczenia z 1958 w Równem i druga z tych wersji była podawana w późniejszych opracowaniach.
Po maturze nie udało mu się dostać na studia medycyny w Wilnie i w roku akademickim 1927/1928 był słuchaczem filologii polskiej na Wydziale Filozoficznym Uniwersytetu Warszawskiego. Następnie od 1928 do 1934 studiował medycynę na Wydziale Lekarskim Uniwersytetu Jana Kazimierza we Lwowie. W 1929 odbywał służbę wojskową w II batalionie Szkoły Podchorążych nr 9 (Strzelców Kresowych), nie uzyskując stopnia wojskowego. W 1934 powrócił do Hołuczkowa i opiekował się matką, której amputowano nogę. Po roku przerwy wznowił studia i w 1936 uzyskał absolutorium, jednak nie przystąpiwszy do egzaminów nie ukończył medycyny i nie uzyskał dyplomu. Nie ukończył także studiów filologicznych.
Według relacji Tadeusza Żurowskiego obok studiów medycznych we Lwowie od 1932 do 1937 uczęszczał też na wykłady w zakresie etnografii i archeologii na Wydziale Humanistycznym UJK w tamtejszych zakładach naukowych pod kierunkiem profesorów Adama Fischera, Leona Kozłowskiego, Tadeusza Sulimirskiego, Mieczysława Gębarowicza, zaś celem odbycia ćwiczeń konserwatorskich wyjeżdżał do Krakowa. Przejawiał zainteresowanie muzealnictwem i kolekcjonerstwem. W czasie pobytu w Hołuczkowie bywał w Sanoku, gdzie wówczas nie istniało polskie muzeum (jedynie ukraińskie). W tym czasie wraz z uczniami tamtejszego Państwowego Gimnazjum Męskiego, Stefanem Stefańskim i Adamem Fastnachtem, rozpoczął działalność gromadzenia eksponatów, które następnie zostały udostępnione w powstałym w 1934 Muzeum Ziemi Sanockiej i ulokowanym na Zamku Królewskim w Sanoku. Zachęcony przez swojego wuja, prof. Osińskiego, współtworzył Muzeum Ziemi Sanockiej i pracował tam jako kustosz od 1934 do września 1939. W trakcie swojej działalności objeżdżał bieszczadzkie tereny (przemieszczając się środkami lokomocji, ale też pieszo), gdzie nabywał lub wypraszał darowanie do muzeum wartościowych przedmiotów związanych z kulturą ludową. Ekspozycja nowo powstałej placówki została zaprezentowana podczas Zjazdu Górskiego w Sanoku w sierpniu 1936. Przed i po 1939 Aleksander Rybicki zamieszkiwał w Sanoku przy ulicy gen. Gustawa Orlicz-Dreszera (obecnie Aleja Wojska Polskiego) w mieszkaniu rodziny Cieślików nieopodal rzeki San. Działał społecznie w Związku Młodej Wsi.
II wojna światowa.
Po wybuchu II wojny światowej 4 września 1939 w trakcie walk obronnych został odkomenderowany do „samodzielnej grupy dywersji przyfrontowej” mjr. Henryka Dobrzańskiego w celu dywersji na tyłach wroga i będąc wówczas powoływany do wykonywania zadań specjalnych w ramach działania Armii „Karpaty”. 18 września 1939 otrzymał rozkaz powrotu do Sanoka i „organizowania akcji dywersyjnej”. Zamieszkał w Tyrawie Wołoskiej, wsi leżącej po prawej stronie biegu rzeki San i po agresji ZSRR na Polskę z 17 września 1939 na obszarze objętym okupacją sowiecką (położony nieopodal Sanok na lewym brzegu Sanu pozostawał pod okupacją niemiecką). Usiłował zabezpieczać zbiory sanockiego muzeum, co udało się tylko w części (niektóre z nich ukrył w Tyrawie Wołoskiej u swojej matki Stanisławy). Po wkroczeniu Niemców kilkakrotnie odmówił podjęcia pracy w polskim dziale ukraińskiego Towarzystwa Muzealnego Łemkowszczyzna w Sanoku, ulokowanego w przejętej siedzibie Muzeum Ziemi Sanockiej i organizowanego przez Leona Getza. Część zbiorów MZS bezpowrotnie zaginęło. Następnie Rybicki przebywał we Lwowie i ponownie w Tyrawie, skąd bezskutecznie usiłował przedostać się do Sanoka, po czym raz jeszcze trafił do Lwowa. W październiku 1939 we Lwowie angażował się w akcje przerzutu broni i żołnierzy przez rzekę San na obszar Generalnego Gubernatorstwa pod okupacją niemiecką (wraz z nim działał wtedy inny sanoczanin Mieczysław Granatowski ps. „Gram”). W październiku działał w organizacji dywersji na obszarze powiatu sanockiego.
14 lutego 1940 był zmuszony uciekać z Tyrawy Włoskiej z terenu okupowanego przez sowietów na obszar zajęty przez Niemców. W lutym 1940 przybył do Sanoka i ponownie zamieszkiwał w domu Cieślików. Po kontakcie z inspektorem terenowym Służby Zwycięstwu Polski por. Stanisławem Pieńkowskim ps. „Brona”, „Strzembosz”, spotkał się z nim w klasztorze michalitów w Miejscu Piastowym pod koniec lutego 1940, został przez niego zaprzysiężony do konspiracji i otrzymał zadanie akcji podziemnej oraz organizacji łączności kurierskiej i tras przerzutowych przez zieloną granicę na Węgry. Przystąpił wtedy do organizacji plutonu w Sanoku, Mrzygłodzie, Niebieszczanach i Nowotańcu. Po niepowodzeniu skuteczności tras przerzutowych (ich twórcami byli ks. Stanisław Buczek, prof. Józef Rec) otrzymał zadanie organizacji nowej transgranicznej trasy kurierskiej. Łączność z zagranicą za pomocą tego sposobu organizował od lutego 1940 (formalnie był szefem wzgl. komendantem łączności z zagranicą). W tym celu od początku okupacji odnawiał swoje znajomości z osobami zamieszkującymi tereny nadgraniczne, których wcześniej poznawał podczas odwiedzin w poszukiwaniu muzealnych eksponatów i zabytków. Jak przyznał po latach: „Nie trzeba żałować róż, gdy płoną lasy, moje miejsce było w lesie”. Od marca 1940 był komendantem do spraw cywilnych w „komendzie powiatu” Sanok. Według własnej relacji w kwietniu 1940 wstąpił do Związku Walki Zbrojnej. Od 1 marca do 23 wzgl. 27 maja 1940 pełnił funkcje zastępcy komendanta i p.o. komendanta obwodu ZWZ Sanok. Jako zastępca komendanta organizował oddziały liniowe. W tym czasie organizował drogi łączności do Budapesztu w celu przeprowadzania wojskowych do Ungváru oraz przerzutów broni, poczty, pieniędzy. Po stworzeniu siatki w maju 1940 został oddany do dyspozycji Okręgu ZWZ Kraków, otrzymując stamtąd polecenie stworzenia łączności kurierskiej na obszarze powiatów sanockiego, brzozowskiego i leskiego. Formalnie pozostawał organizatorem i komendantem pododcinka przerzutówlata granicznych od 23 maja 1940 do 1 kwietnia 1942. W celu skuteczności działania całego przedsięwzięcia konieczne było opracowanie odpowiedniej trasy, dobór wykonawców (kurierów), utworzenie skrytek kurierskich, punktów odbioru, tzw. „melin”, wytwarzanie fałszywych dokumentów (tzw. sekcja paszportowa). Od początku służby w tym zakresie działał w strukturze inspektoratu, od maja 1940 w ramach okręgu, a potem w podporządkowaniu Komendzie Głównej ZWZ. Od wiosny do 21 lipca 1940 działał w sztabie (komendzie) i pełnił funkcję zastępcy komendanta formującej się sanockiej struktury (obwodu) ZWZ, będąc odpowiedzialnym za sprawy łączności, przerzutów, dywersji oraz biorąc też na siebie sprawy organizacyjne. Prowadził rekrutację wartościowych osób do pracy konspiracyjnej. Z jego inicjatywy w ramach sanockiego ZWZ powstał wywiad więzienny, ulokowany w więzieniu w Sanoku. Jednym z punktów odbioru na trasie organizowanej przez Rybickiego był jego dom przy ul. Orlicz-Dreszera 16, gdzie pomocy udzielały jego szwagierka Bronisława Cieślik z domu Słuszkiewicz oraz poślubiona przez Rybickiego podczas wojny jego żona Kazimiera ps. „Kazimiera” (ur. 1908, z domu Słuszkiewicz, przed wojną sprzedawała bilety wejściowe do Muzeum Ziemi Sanockiej, z zawodu nauczycielka, pracująca w Pakoszówce). Z konieczności przemieszczania się do różnych miejsc (w obwodzie ZWZ, w punktach przerzutowych, w Krakowie) podczas swojej działalności wielokrotnie posługiwał się kamuflażem. Wcielał się np. w chłopa, leśnika, księdza, zakonnika, żebraka, górala, gajowego, kominiarza, a do tego bywało, że nosił brodę oraz okulary, tym samym stosując różnoraki kamuflaż i wymykając z zastawionych przez Niemców sieci. W konspiracji działał pod pseudonimami „Korczak” (przyjęty od herbu rodowego, używany od lutego do końca lipca 1940), „Spytek” (od końca lipca 1940), „Jacek” (od Jacka Soplicy) (oba w trakcie kierowania trasą „Bronisława”), „Sienkiewicz” wzgl. „Jacek Sienkiewicz” wzgl. „Sienkiewicz” (przyjęte po aresztowaniu żony w lutym 1942 i używane podczas kierowania „Latarnią”), „Dziurdziewicz”, ksiądz „Jacek Żegota”. W połowie 1941 posługiwał się tożsamością Andrzej Łękawski (ogrodnik z Jaćmierza), a w pierwszej połowie 1942 używał fałszywej tożsamości na nazwisko hrabiego Romana Potockiego, zaś ponadto używał tożsamości Michał Gosiany.
W trakcie prowadzenia akcji przerzutu pieniędzy wiosną 1940 aresztowano na Węgrzech grupę kurierów, a w trakcie przesłuchań ujawniono nazwisko Rybickiego, który tym samym został zdekonspirowany. W trakcie próby jego aresztowania 27 maja 1940 uniknął on zatrzymania w domu przy ul. Orlicz-Dreszera, jako przebywał w tym czasie w Nowotańcu, został w porę ostrzeżony i ukrył się w Mrzygłodzie. Od tego czasu doprowadził do przeprowadzenia przez granicę (zarówno do Lwowa, jak i w drugą stronę) pułkowników „Olszewskiego” i Stanisława Pstrokońskiego ps. „Dziewoński”, w 1941 też Anglika Jeningsa oraz wiele innych osób. Początkowo chronił się przebywając tymczasowo w Jaćmierzu, następnie u hr. Romer w Woli Osieckiej, w Trześniowie, w Haczowie, przez trzy tygodnie na ziemi sandomierskiej, potem w połowie 1940 w Boguchwale. Od końca czerwca 1940 kryjąc się w okolicach Sanoka kierował podległymi sobie współpracownikami w ramach akcji przerzutowej. Po wezwaniu do Krakowa 21 lipca 1940 uczestniczył tam w naradzie, gdzie kpt. Adam Smulikowski ps. „Kotwicz” poinformował o utworzeniu jednolitego odcinka kuriersko-przerzutowego „Południe”, w ramach którego istniały cztery pododcinki o kryptonimach od imion żeńskich: „Teresa” (Nowy Targ), „Sabina” (Nowy Sącz), „Kazimiera” wzgl. „Katarzyna” (Jasło), „Bronisława” (Sanok). Na tejże odprawie Aleksander Rybicki został przeniesiony służbowo z podokręgu krośnieńskiego ZWZ do Komendy Obszaru Kraków i został mianowany komendantem placówki sanockiej. W związku z tym od 22 lipca 1940 funkcjonował jako kierownik pododcinka „Bronisława” (placówka / oddział łączności zagranicznej) i był jej organizatorem, zaś do marca 1942 pozostawał komendantem placówki przerzutowej „Bronisława”. Z Krakowa powrócił on do Jaćmierza i podjął przygotowania i organizację tras. Dwa tygodnie po spotkaniu w Krakowie opracował pierwszą trasę. Już 15 sierpnia 1940 złożył raport „Kotwiczowi” potwierdzający przetarcie zorganizowanych szlaków. W ramach „Bronisławy” działały trzy trasy przerzutowe na Węgry („Las”, „Ścieżka”, „Kamień” – przetarł je osobiście sam Rybicki), mające swój punkt przejściowy koło wsi Balnica, z ostateczną destynacją w Budapeszcie. Pierwsza trasa o nazwie „Las” była pierwszą, główną i uważaną na najbezpieczniejszą, wiodła przez Poraż, Baligród, Żubracze, przez granicę do Ungvar i ostatecznie do Budapesztu. Drugi wariant tej drogi szedł przez Maniów, Żubracze i dalej na Węgry. Z uwagi na aresztowania opracowano też dwie dodatkowe trasy: „Kamień” (Posada Górna Rymanowska, Jaśliska, Michajłowice), która była używana sporadycznie (łącznie trzy razy) oraz o nazwie „Ścieżka” (Moszczaniec, Jasiel, Medzilaborce), uznawaną za zastępczą (rezerwową). Trasa „Las” powstała w przeciągu dwóch tygodniu, a Rybicki przecierał ją sam w towarzystwie Jana Rerutki ps. „Drzazga”, sprawdzając wtedy punkty kontaktowe, ewentualne miejsca niebezpieczne i określając czas ich przejścia, a przy każdym ich przejściu przy tym przebierał się za inną osobę. Z tej trasy korzystano z założenia dwa razy w miesiącu, w tym raz był wysyłany kurier, a raz była nadawana poczta systemem sztafetowym. Z bazy na Węgrzech przenoszono do okupowanej Polski pieniądze, broń, amunicję, zapalniki do min. Na trasach wsparcia udzielali łącznicy i zakonspirowane punkty. Pomocą służyli współpracujący pracownicy służby leśnej. W notatce Smulikowskiego po inspekcji placówek AK Rybicki został opisany z pochwałą. Sam także przewoził pocztę, meldunki i materiały propagandowe jako kurier, odbywając podróże do Krakowa i Warszawy. Prowadził także kurierów odbywających drogę z Paryża i Londynu do okupowanej Polski. Osobiście wykonał około 30 misji kurierskich na trasie Sanok-Budapeszt. We wrześniu 1941 organizował przerzut przez granicę kurierki ZWZ, Marii Szerockiej ps. „Mucha”, a po jej aresztowaniu i przygotowani akcji uwolnienia, wspomagany przez „Drzazgę” w listopadzie 1941 dokonał wyprowadzenia jej ze szpitala powiatowego w Sanoku, a następnie odtransportowania do Warszawy, za co otrzymał Krzyż Walecznych, nadany rozkazem gen. bryg. Stefana Roweckiego ps. „Rakoń”. W trakcie tej akcji zdekonspirował się po raz kolejny, tym razem samodzielnie, pisząc list do Niemców w którym przyznał się do wykonania akcji i zdejmując tym samym odpowiedzialność z personalu szpitala. Był też organizatorem ucieczki ze szpitala „Brzozy” i „Cygana”. Od 1940 do 1942 kilkakrotnie Aleksander Rybicki zdołał uniknąć aresztowania mimo prób podejmowanych przez Niemców. Było to możliwe dzięki jego sprytowi i zachowaniu zimnej krwi. Po tzw. „wsypie krakowskiej” w maju 1941 został zatrzymany przez gestapo na stacji w Rymanowie w pociągu, z którego następnie wyskoczył przed Zarszynem i uciekł. W okresie 1940-1942 kierował placówką „Bronisława” z ukrycia. Podczas najścia Niemców jego miejsca pobytu w Chmurówkach koło Bażanówki 6 lutego 1942 udało mu się skryć, ale aresztowana została odwiedzająca to miejsce jego żona Kazimiera, będąca w ciąży (w śledztwie nie wydała Niemcom męża, potem wywieziona do obozu Auschwitz-Birkenau, gdzie trafiła 29 sierpnia 1942, a 30 października 1942 została zamordowana w komorze gazowej). Po przekształceniu ZWZ od lutego 1942 działał w strukturach Armii Krajowej. Po tzw. „wsypie”, aresztowaniach członków podziemia w Sanoku w marcu 1942 i ujawnieniu tożsamości Rybickiego podczas przesłuchania członka siatki „Bronisława”, ostrzeżony w porę przez Rudolfa Probsta ps. „Weksler” został zmuszony do ucieczki.
Po aresztowaniu żony i wobec zagrożenia zatrzymaniem został wezwany przez przełożonych do Warszawy, gdzie otrzymał rozkaz opuszczenia Sanoka bez prawa powrotu. Został skierowany do Lwowa, gdzie przebywał od 27 kwietnia 1942 i zamieszkiwał przy ul. Lelewela 2, ul. Kochanowskiego 16, ul. Piłsudskiego, ul. Mochnackiego, ul. Męczyńskiego. Od tego czasu do 12 lipca 1943 pod pseudonimem „Jacek Sienkiewicz” był tam szefem (komendantem) oddziału łączności zagranicznej (komórki kurierskiej) z Rumunią, Bułgarią i Turcją pod kryptonimem „Latarnia”. W jej ramach działała trasa biegnąca alternatywnie trzema ścieżkami, które Rybicki sam przecierał: a) Śniatyn („Dizdek”), b) Horodenkę („Jar”), c) Kuty („Potok”), dalej Kołomyja-Załucze i po stronie rumuńskiej przez Waszkowce, Czerniowce do Bukaresztu i Konstancy, a dalej do tureckiego Stambułu, gdzie istniała placówka „Bey” i finalnie do Ankary. W celu organizacji skontaktował się z rtm. Bogusławem Horodyńskim ps. „Romek III”. Sam ponad 30 razy przekraczał granicę docierając do Rumunii, Węgier i Bułgarii (na zmianę z nim przechodził jego współpracownik z Sanoka, kpr. Bronisław Duniewicz ps. „Bereska”). W tym okresie Rybicki został czterokrotnie ranny podczas przenoszenia poczty przez granicę. Od lipca 1942 przebywał także w Budapeszcie, a potem w Rumunii. W tym czasie nadal zajmował się organizowaniem tras przerzutowych, łączności z Bliskim Wschodem. 25 lutego 1943 został aresztowany przez funkcjonariuszy kontrwywiadu Rumunii, osadzony w Czerniowcach, po czym zwolniony po wyrażeniu zgody na współpracę. Od 27 marca 1943 był czynny w wywiadzie AK, współpracując z Polakami i antyfaszystami w Rumunii. Na skutek „wsypy” i skutkujących tym aresztowań w trakcie przekraczania granicy 12 lipca 1943 pod Waszkowcami (wzgl. w Czerniowcach) został ponownie zatrzymany przez służby rumuńskie, po czym trafił do więzień w Czerniowcach i w Bukareszcie (więzienie Malmaison), następnie więzienie przy Łąckiego we Lwowie, a od lutego do 23 sierpnia lub września 1944 był przetrzymywany w obozie koncentracyjnym karnym w Târgu Jiu. Został zwolniony na podstawie amnestii po zakończeniu rządów Iona Antonescu oraz działań wojennych. Po zwolnieniu powrócił do Lwowa, gdzie pod trwającą już okupacją sowiecką ukrywał się i ponownie był działaczem konspiracji. Rozkazem z 3 października 1944 został awansowany na stopień kapitana czasu wojny. W AK działał do czasu jej rozwiązania 19 stycznia 1945.
Okres powojenny.
Po zakończeniu wojny postanowił przeczekać w Rumunii niebezpieczny czas instalowania się władzy sowieckiej. Został aresztowany przez NKWD na ulicy w Bukareszcie w 1946 lub w 1947. W wyniku krótkiego śledztwa prowadzonego w Konstancy i procesu został skazany na karę 25 lat w poprawczych obozach pracy (ITŁ). Od tego czasu był osadzony w obozach w Charkowie, Wołogdzie, Gorkim, Kirowie, Swierdłowsku, Czelabińsku, w „Minlagu” w Incie. Przeważnie pracował w kopalniach jako górnik przy fedrowaniu węgla. Do końca uwięzienia pozostawał w Poprawczym Obozie Pracy Nr 3 jako więzień oznaczony M-54902. Ostatnim miejscem pracy był w „Minlag” w Incie do sierpnia 1954. We wrześniu 1954 został wezwany do Kijowa, gdzie w KGB prowadzono wobec niego ponowne śledztwo trwające 9 miesięcy. Po jego zakończeniu postanowieniem Prezidium Wierchownogo Sowieta SSSR ("Президиум Верховного Совета СССР") w Moskwie z 23 sierpnia 1955 został przedterminowo zwolniony z odbywania kary. We wrześniu 1955 odzyskał wolność. Jako repatriant powrócił do Polski, 29 września 1955 trafił do Punktu Repatriacyjnego w Grabanowie, po czym udał się do Sanoka i przybył tam 3 października 1955 (lub w 1956). Następnie zamieszkał u swej matki w Tyrawie Wołoskiej.
Po powrocie do Sanoka skierował się od razu do macierzystego Muzeum Historycznego i przy pierwszym spotkaniu z ówczesnym kierownikiem tegoż, a swoim dawnym współpracownikiem Stefanem Stefańskim, nie został przez niego rozpoznany. 1 listopada 1955 ponownie podjął pracę w tamtejszym muzeum w charakterze asystenta. W 1956 objął funkcję instruktora oświatowego. Powracając do swojej wcześniejszej pasji i działalności w latach 1956–1958 organizował prace ratownicze ocalałych zabytków w południowo-wschodniej Polsce, z energią przeszukując te obszary. Poświęcając wiele czasu przemierzał Bieszczady i gromadził zachowane tam zabytki oraz eksponaty (w tym wiele kilometrów pokonywał pieszo transportując zdobyte przedmioty). Za jego sprawą powstał w muzeum dział etnograficzny. Współpracował m.in. z wojewódzkim konserwatorem zabytków Jerzym Turem, Franciszkiem Kotulą i Adamem Fastnachtem, razem z którymi przygotował zasady doboru obiektów. Był współinicjatorem powstania skansenu w Sanoku, powstałego w sierpniu 1958, dla którego wybrano miejsce na terenie Białej Góry (tzw. „Szwajcaria Sanocka”). Latem 1959 otrzymał tytuł służbowy kustosza. W sanockim muzeum był kustoszem działu etnograficznego. Z dniem 1 listopada 1959 został powołany na stanowisko kustosza z równoczesnym powierzeniem funkcji dyrektora Muzeum Budownictwa Ludowego w Sanoku (według innych wersji MBL utworzono 11 grudnia 1958) i sprawował to stanowisko do września 1972. Za jego czasów powstały w Muzeum Budownictwa Ludowego w Sanoku dwie pracownie: konserwatorska i budowlana, które funkcjonują do dzisiaj, dyrektor rozpoczął również wydawanie czasopisma naukowego „Materiały Muzeum Budownictwa Ludowego w Sanoku” i publikował na jego łamach. Tutaj opracowano pod jego kierunkiem pierwszy w historii polskiego muzealnictwa skansenowskiego statut, sprawdzono w praktyce system budowy parku własnymi brygadami konserwatorskimi, wypracowano wzorcowe modele organizacyjne oraz oryginalne metody konserwacji zabytków. W 1965 obchodził jubileusz 30-lecia pracy zawodowej w muzealnictwie. W tym samym roku podczas wykopów ulicznych przy łaźni miejskiej w Sanoku dokonał odkrycia glinianej dyszy do dymarki z XIII wieku. Tadeusz Polak w „Biuletynie Informacyjnym Zarządu Muzeów” z 1974 określił Aleksandra Rybickiego jako "„twórcę wielu zasad teoretycznych w muzealnictwie skansenowskim”". W trakcie sprawowania stanowiska dyrektora MBL podano, że Aleksander Rybicki posiadał wykształcenie wyższe o specjalności muzeologa-etnografa.
Był kolekcjonerem, a po odejściu ze stanowiska dyrektora MBL czas poświęcał na powiększanie kolekcji swoich zbiorów. 27 maja 1978 przekazał w darowiźnie na rzecz Muzeum Historycznego w Sanoku kolekcję ponad 500 eksponatów sztuki huculskiej, w tym ceramiki pokuckiej, której wystawa została otwarta podczas Dni Sanoka w czerwcu 1978 (ekspozycja pod nazwą „Ceremika pokucka z daru kustosza Aleksandra Rybickiego”, wystawiona w budynku sanockiego Muzeum Historycznego, stała się największym zbiorem sztuki pokuckiej w Polsce). Jako miłośnik Józefa Piłsudskiego kolekcjonował też pamiątki związane z Marszałkiem, zbierał też różnorakie przedstawienia Matki Boskiej w sztuce ludowej, kartki życzeniowe i kartki widokówki, druki ulotne, porcelanowe figurki, malowany fajans, meble, kobierce, lampy oraz był właścicielem zbiorów bibliotecznych. Był członkiem tajnego komitetu zmierzającego do organizacji Muzeum Józefa Piłsudskiego w Sulejówku. Był też zaangażowany w przewiezienia tablicy pamiątkowej z Cmentarz Obrońców Lwowa do Polski. Był inicjatorem powstania w 1971 Społecznego Komitetu Budowy Mostu, zmierzającego do powstania mostu Białogórskiego na Sanie w Sanoku. Otrzymał rentą specjalną od 1 czerwca 1973. Po odgórnym pozbawieniu go stanowiska dyrektora MBL przeszedł na emeryturę 31 października 1972. Później nadal zajmował się ratowaniem zabytków. Był uważany za znawcę kultury i sztuki ludowej, w szczególności cerkiewnej.
Od 1956 należał do Związku Zawodowego Pracowników Kultury. Był członkiem Polskiego Towarzystwa Ludoznawczego (1966-1970), Stowarzyszenia Historyków Sztuki (wiceprezes Oddziału Rzeszowskiego SHS). Od 1964 był członkiem Zjednoczonego Stronnictwa Ludowego, należąc do Koła Miejskiego w Sanoku, potem do Koła Sanok-Miasto. Był działaczem organizacji Związku Bojowników o Wolność i Demokrację, od 20 października 1957 do 1961 był wiceprzewodniczącym zarządu oddziału powiatowego w Sanoku, od 7 grudnia 1958 do 1961 zastępcą przewodniczącego komisji weryfikacyjno-odznaczeniowej, od 20 października 1968 do 1971 członkiem zarządu oraz udzielał się jako prelegent tej organizacji. Z ramienia ZBoWiD otrzymał zaświadczenie kombatanta w 1981. Należał także do Międzynarodowego Stowarzyszenia Muzeów Rolniczych (International Association of Agricultural Museums, AIMA).
Od czasu powrotu z ZSRR pod koniec lat 50. mieszkał w siedzibie Muzeum Państwowego tj. w budynku „Zajazdu” przy ul. Zamkowej w Sanoku. W późniejszych latach i do końca życia zamieszkiwał na poddaszu budynku tzw. „Zajazdu” przy ul. Romualda Traugutta 3 w Sanoku, od 1960 stanowiącego administracyjną siedzibę MBL (za czasów swojego dyrektorowania Rybicki zakupił ten budynek, dokonał remontu i rozbudowy). W okresie kierowania skansenem w swoim mieszkaniu gościł często osoby współpracujące z placówką. Wśród znajomych i pracowników muzeum, poza swoimi zainteresowaniami kolekcjonerskimi, został też zapamiętany z pasji kulinarnych. Po odejściu z pracy w MBL władze próbowały usunąć go z tego mieszkania. Był też inwigilowany i nachodzony przez funkcjonariuszy Służby Bezpieczeństwa PRL. Wskutek wytworzenia nieżyczliwej atmosfery przez lata nie odwiedzał już Parku Etnograficznego MBL. Pod koniec życia w związku z chorobą przebywał w szpitalu w Rzeszowie (w tym czasie uzyskał wsparcie od rodziny Adolfa Jakubowicza). Zmarł 14 października 1983 w szpitalu w Rzeszowie wskutek ciężkiej choroby. Został pochowany na cmentarzu przy ul. Rymanowskiej w Sanoku 17 października 1983. Jego grób stanowił pierwotnie drewniany krzyż, a w 2014 został postawiony nowy nagrobek.
Odznaczenia i wyróżnienia.
Uwaga: odznaczenia uszeregowane wedle precedencji obowiązującej w PRL (Aleksander Rybicki zmarł w 1983).

</doc>
<doc id="1494185" url="https://pl.wikipedia.org/wiki?curid=1494185" title="Siedziba CCTV">
Siedziba CCTV

Siedziba CCTV () – wieżowiec znajdujący się w stolicy Chińskiej Republiki Ludowej, Pekinie. Jest on nową siedzibą Centralnej Telewizji Chińskiej. Budowę rozpoczęto 22 września 2004, została ona ukończona w grudniu 2008.
Budynek został zaprojektowany przez Rema Koolhaasa i Ole Scheerena z OMA, a projekt konstrukcji Arup. Ma wysokość 234 m. Budynek ten składa się z dwóch pochylonych wież, połączonych ze sobą na szczycie łącznikiem "wiszącym" nad ulicą. Obie części połączono 26 grudnia 2007. Przez mieszkańców ten nietypowy budynek jest nazywany "Gacie" lub "Przekręcony Pączek z Dziurką".
W drugim budynku, Telewizyjnym Centrum Kultury, miał znajdować się m.in. hotel, teatr i powierzchnie wystawowe. 
9 lutego 2009 budynek ten spłonął. Siedziba CCTV nie została jednak uszkodzona.

</doc>
<doc id="1494186" url="https://pl.wikipedia.org/wiki?curid=1494186" title="Litoral Cochabamba">
Litoral Cochabamba



</doc>
<doc id="1494189" url="https://pl.wikipedia.org/wiki?curid=1494189" title="Trient">
Trient



</doc>
<doc id="1494192" url="https://pl.wikipedia.org/wiki?curid=1494192" title="Wykluczenie informacyjne">
Wykluczenie informacyjne



</doc>
<doc id="1494193" url="https://pl.wikipedia.org/wiki?curid=1494193" title="Gaasterland-Sloten">
Gaasterland-Sloten

Gaasterland-Sloten - była gmina w Holandii, w południowo-zachodniej Fryzji. Powierzchnia 209,29 km² z czego 114,06 km² to woda. Liczba ludności 10 264, stan na 2008. Siedzibą gminy był Balk. Gmina została w 2014 r. włączona do nowo utworzonej gminy De Friese Meren.
Gmina znana głównie z dużych obszarów leśnych, które stanowią atrakcję dla turystów.

</doc>
<doc id="1494194" url="https://pl.wikipedia.org/wiki?curid=1494194" title="Giovanni Battista Rubini">
Giovanni Battista Rubini

Giovanni Battista Rubini (ur. 7 kwietnia 1794, zm. 3 marca 1854) – włoski tenor. W swoich czasach był sławny tak wielce, jak Enrico Caruso w swoich. Jego donośny, pełen ekspresji i koloratury w najwyższym rejestrze głosu "tenorino", inspirował twórców ról operowych. Jako śpiewak Rubini był głównym przedstawicielem stylu romantycznego Vincenzo Belliniego oraz Gaetano Donizettiego. Rubini pozostał w pamięci jako nadzwyczajny śpiewak bel canto, jeden z najbardziej znanych śpiewaków w Europie w latach 30. i 40. XIX w. 
Kariera.
Rubini urodził się w Romano di Lombardia, karierę muzyczną rozpoczął w wieku dwunastu lat jako skrzypek, w Teatro Riccardi w Bergamo. Po raz pierwszy jako śpiewak wystąpił w 1814 w Pawii w "Le lagrime d'una vedova" Pietro Generaliego. Po dziesięciu latach w Neapolu (1815-1831), podczas których odnosił również spektakularne sukcesy w Paryżu (1825-26), w operach Gioacchino Rossiniego, wyjechał na stałe do Paryża. Występował tam w operach Rossiniego - "Kopciuszek", "Otello" i "La donna del lago", dzieląc czas pomiędzy Paryżem (jesień i zima) oraz Londynem (wiosna). Jego specjale relacje z Vincenzo Bellinim rozpoczęły się z "Bianca e Gernando" (1826) i kontynuowały do "I puritani" (1835). Karierę zakończył w roku 1845.
Zmarł w domu rodzinnym w Romano w 1854.

</doc>
<doc id="1494195" url="https://pl.wikipedia.org/wiki?curid=1494195" title="Piotr IV Ceremonialny">
Piotr IV Ceremonialny



</doc>
<doc id="1494197" url="https://pl.wikipedia.org/wiki?curid=1494197" title="Za grzechy">
Za grzechy

Za grzechy (jid. "Ał Chet") – polski film fabularny z 1936 roku w języku jidysz. Był to pierwszy po ośmioletniej przerwie z serii wyprodukowanych w Polsce żydowskich filmów fabularnych.
Historia filmu.
Współtworzyli go artyści, którzy w wyniku represji spadających na Żydów w Niemczech po dojściu do władzy Hitlera wyemigrowali do Polski. Namawiany przez grupę artystów Saul Goskind, zgodził się zostać producentem i specjalnie na potrzeby filmu powołał wytwórnię Kinor. Żydowski kierownik warszawskiego oddziału niemieckiej firmy Agfa zgodził się udzielić na materiały filmowe korzystnego kredytu. Goskind zapewnił filmowcom odpowiednie laboratorium filmowe. Film powstawał w atmosferze obaw o finansowe powodzenie przedsięwzięcia, ale także budził nadzieje krytyki, czekającej na oryginalne, artystyczne dzieło kinematografii żydowskiej ("Literarisze Bletter"). Reżyser Aleksander Marten stawiał na interesującą, prawdopodobną fabułę i żydowski folklor. Film kręcono w pracowni fotograficznej Włodzimierza Kirchnera przy ulicy Wierzbowej 8 w Warszawie, sceny muzyczne powstawały w hali do nagrywania płyt patefonowych Syrena. Ze względu na nasilający się antysemityzm twórcy mieli problem z zorganizowaniem pierwszego pokazu. W końcu premiera odbyła się 14 kwietnia 1936 roku w warszawskim kinie Fama (ul. Przejazd 9). Film okazał się sensacją i cieszył dużym powodzeniem wśród widzów. Krytyka jednak za złe miała twórcom melodramatyczną fabułę bez odniesień do współczesnych problemów społeczności żydowskiej. W odpowiedzi na te zarzuty Neuman pisał w 1938 roku, że rozwój żydowskiej kinematografii postępować powinien stopniowo i nie należy krytykować go za to, że zrobił film dla masowego widza, nie uciekając się do różnego typu artystycznych eksperymentów. Uznał film za sukces, potwierdzony przez pozytywne recenzje w Polsce, Ameryce, Palestynie, również wśród odbiorców nieżydowskich.
Treść.
Leon Anton, oficer armii austriackiej, stacjonujący w małym miasteczku, zakochuje się w Esterze, córce rabina, który niechętnie patrzy na ten związek. Estera bez ślubu zachodzi w ciążę, a Leon otrzymuje rozkaz wyruszenia na front i wkrótce ginie. Estera porzuca narodzoną córkę i wyrusza do Stanów Zjednoczonych, gdzie robi karierę śpiewaczki. Niemowlę odnajdują Szamaj i Awrejml, krawczyk i mełamed, którzy oddają dziecko do sierocińca. Estera, nie znalazłszy za oceanem szczęścia, po szesnastu latach wraca do kraju, by odszukać swoje dziecko. Pomagają jej w tym Szamaj i Awrejml, jednak w sierocińcu dowiadują się jedynie, że córeczkę Estery zabrała rodzina żydowska o popularnym nazwisku Kohen. Wizyty u różnych osób o tym nazwisku stają się pretekstem wielu komicznych perypetii. Estera w międzyczasie poznaje uzdolnionego skrzypka i chce z nim powrócić do Ameryki. Ten jednak ma narzeczoną, która postanawia nie oddać ukochanego. Szybko jednak okazuje się, że narzeczona skrzypka, Rachela, jest poszukiwaną przez Esterę córką.

</doc>
<doc id="1494203" url="https://pl.wikipedia.org/wiki?curid=1494203" title="BUSA">
BUSA



</doc>
<doc id="1494205" url="https://pl.wikipedia.org/wiki?curid=1494205" title="Diram">
Diram

Diram (tadż. дирам) – zdawkowa jednostka monetarna Tadżykistanu od 30 października 2000 równa 1/100 somoni. Występuje w obiegu w monetach o nominałach 1, 2, 5, 10, 20, 25, 50 diramów, oraz rzadziej w banknotach 1, 5, 20, 50 diramów. Pierwsze monety pojawiły się w 2001 r. 
30 października 2000 rubel tadżycki został zastąpiony przez somoni.
Nazwa diram pochodzi od starożytnej greckiej waluty drachma ("δραχμή"), co oznacza garść.

</doc>
<doc id="1494211" url="https://pl.wikipedia.org/wiki?curid=1494211" title="Dom pod kotem z rakietką">
Dom pod kotem z rakietką

Dom pod kotem z rakietką (oryg. fr. "La maison du chat-qui-pelote") – opowiadanie Honoriusza Balzaka z cyklu "Komedia ludzka", pierwszy raz opublikowane w 1830 pod tytułem "Chwała i nieszczęście" (fr. "Gloire et Malheur").
Czas powstania.
To dłuższe opowiadanie Balzac napisał w październiku 1829 roku w Maffliers. Utwór ukazał się po raz pierwszy w drugim tomie "Scen z życia prywatnego" wydanych w kwietniu 1830 roku, pod tytułem "Gloire et Malheur" ("Chwała i nieszczęście"). Był drukowany we wszystkich następnych wydaniach "Scen" w 1832, 1835 (w "Studiach obyczajowych"), w 1839 i w pierwszym wydaniu "Komedii ludzkiej" w 1842 roku już pod obecnym tytułem.
Treść.
Kupiec bławatny Guillaume ma dwie córki, starszą i brzydką Wirginię oraz młodszą, piękną i pełną idealizmu Augustynę. Guillame postanawia wydać Wirginię za starszego subiekta sklepowego Józefa Lebas, który zakochał się w Augustynie. Wirginia wychodzi za mąż za Józefa, mającego w perspektywie odziedziczyć sklep, a Augustyna poślubia zakochanego w niej malarza o arystokratycznym pochodzeniu, Teodora de Sommervieux. Pierwszy związek, chociaż pozbawiony romantycznych uniesień, okazuje się udany, małżonkowie wspierają się wzajemnie i stają się szanowanymi mieszkańcami swojej dzielnicy. Tymczasem małżeństwo Augustyny przynosi jej rozczarowanie. Po dwu i pół roku miłosnych uniesień de Sommervieux zaczyna dostrzegać, że żona odbiega wrażliwością, wykształceniem i zachowaniem od środowiska, w którym on się obraca. Małżonkowie coraz bardziej oddalają się od siebie, w końcu Sommervieux znajduje sobie kochankę, księżnę de Carigliano. Augustyna próbuje walczyć o miłość męża, jednak bezskutecznie. Ostatecznie umiera ze zgryzoty.
Rola powieści w "Komedii ludzkiej" i cechy utworu.
Utwór ten został umieszczony przez Balzaka na początku "Komedii ludzkiej", żeby wskazać na "niebezpieczeństwo łatwych mezaliansów, których można się dzisiaj obawiać". Przemieszanie warstw społecznych w wyniku obalenia dawnej monarchii, a potem utworzenia Cesarstwa i Restauracji spowodowały, że dawne podziały społeczne straciły na znaczeniu. Potrójny mezalians głównej bohaterki: socjalny, intelektualny i duchowy doprowadza do katastrofy, gdyż nawet głęboka wrażliwość nie jest w stanie zastąpić braków wychowania. Balzac pisze o Augustynie: "Mogła ocenić muzykę, rozkoszować się nią, ale zaśpiewać z artyzmem nie umiała. Pojęła literaturę i uroki poezji, ale już było za późno, by mogła nią ozdobić swoją oporną pamięć", "przekonała się zbyt późno, że mezalianse duchowe istnieją, tak samo jak obyczajowe i towarzyskie".
"Dom pod Kotem z Rakietką" jest opowieścią o miłości, która zmierza do tragedii, ale również historią obrazów. Malarz Sommervieux, który szuka „naturalnych obrazów”, sublimuje w ten sposób skromny dom Guillame’ów. Zabija swoją żonę niszcząc jej portret. W centrum balzakowskiej refleksji na temat malarstwa znajduje się fasada domu Pod Kotem z Rakietką, umieszczona przez pisarza na rycinie "Komedii ludzkiej". Jej sens jest wieloznaczny, podobnie jak wieloznaczne okazują się słowa „malarz” i „materia”, wskazując na rozdźwięk pomiędzy światem kupców i artystów, na niemożność porozumienia pomiędzy grupami społecznymi o tak odległym systemie wartości.
Opis sklepu pana Guillame’a przedstawia paternalistyczny i rutyniarski charakter handlu w epoce napoleońskiej, równocześnie jednak podkreśla odległość pomiędzy trzeźwym postępowaniem kupców a lekkomyślnym sposobem życia artystów. Augustyna, która opuszcza swoje środowisko ostatecznie umiera ze zgryzoty, podczas gdy jej siostra, która zadowoliła się subiektem, żyje pogodnie w domu Pod Kotem z Rakietką. Tematem tej opowieści, podobnie jak i pozostałych utworów zamieszczonych w tomie "Sceny z życia prywatnego", Balzac uczynił szczęśliwe lub nieszczęśliwe życie małżeńskie, broniąc tradycji mieszczańskiej i wierności małżeńskiej.
Świat przedstawiony przez pisarza nie jest jeszcze zbyt rozległy, ogranicza się do dwóch warstw społecznych – mieszczaństwa i „wielkiego świata” złożonego z arystokracji rodowej oraz bogatej burżuazji. Pisarz zna je jednak dobrze, panuje nad nimi i potrafi przeniknąć motywy kierujące postępowaniem swoich bohaterów.
"Dom pod kotem z rakietką" zawiera, co typowe dla dzieł Balzaka, niezwykle szczegółowe opisy postaci i miejsc (zwłaszcza tytułowego domu), za pomocą których budowana jest atmosfera dzieła, ale również charakteryzowane poszczególne osoby i całe środowiska. Tytułowy obiekt istniał rzeczywiście przy ulicy świętego Dionizego i należał do rodziców matki Balzaka, Sallambierów.
Odniesienia.
"MIĘSO WĘDLINY UBIORY TKANINY" ze zbioru czterech minipowieści "Balzakiana" Jacka Dehnela (2008) to uwspółcześniona i dostosowana do realiów współczesnej Polski wersja "Domu pod kotem z rakietką".

</doc>
<doc id="1494212" url="https://pl.wikipedia.org/wiki?curid=1494212" title="Kaiserschutzen">
Kaiserschutzen



</doc>
<doc id="1494213" url="https://pl.wikipedia.org/wiki?curid=1494213" title="Kaiserschuetzen">
Kaiserschuetzen



</doc>
<doc id="1494215" url="https://pl.wikipedia.org/wiki?curid=1494215" title="Gabriel Correa">
Gabriel Correa

Carlos Gabriel Correa Viana (ur. 13 stycznia 1968) – piłkarz urugwajski, pomocnik. Wzrost 177 cm, waga 70 kg.
Correa rozpoczął grę w piłkę w 1982 w klubie River Plate Montevideo. W 1988 przeniósł się do klubu CA Peñarol, którego barwy reprezentował podczas turnieju Copa América 1989, gdzie Urugwaj zdobył tytuł wicemistrza Ameryki Południowej. Correa zagrał w 3 meczach grupowych z Ekwadorem, Boliwią i Chile oraz w drugiej połowie wszystkich meczów finałowych z Paragwajem, Argentyną i Brazylią.
Jako piłkarz klubu Peñarol wziął udział w finałach mistrzostw świata w 1990 roku, gdzie Urugwaj dotarł do 1/8 finału. Correa zagrał tylko w jednym meczu - z Hiszpanią.
Po mistrzostwach przeniósł się do Hiszpanii, gdzie przez 3 lata grał w klubie Real Murcia. W 1993 przeszedł do klubu Real Valladolid, a w 1995 do klubu CP Mérida. Na koniec kariery w 1998 został graczem klubu Sevilla FC.
Od 1 listopada 1988 do 13 czerwca 1990 Correa rozegrał w reprezentacji Urugwaju 19 meczów i zdobył 2 bramki.

</doc>
<doc id="1494217" url="https://pl.wikipedia.org/wiki?curid=1494217" title="Chloran amonu">
Chloran amonu

Chloran amonu (), – nieorganiczny związek chemiczny, sól amonowa kwasu chlorowego. .

</doc>
<doc id="1494220" url="https://pl.wikipedia.org/wiki?curid=1494220" title="Malaca">
Malaca



</doc>
<doc id="1494221" url="https://pl.wikipedia.org/wiki?curid=1494221" title="Nick Green">
Nick Green

Nicholas (Nick) David Green (ur. 4 października 1967 w Melbourne) – australijski wioślarz, dwukrotny złoty medalista olimpijski.
Oba medale zdobył płynąc w czwórce bez sternika. W Barcelonie zwyciężyła osada w składzie James Tomkins, Andrew Cooper, Mike McKay i Green, cztery lata później Coopera zastąpił Drew Ginn. Zdobył cztery złote medale mistrzostw świata, zawsze mając obok Tomkinsa.

</doc>
<doc id="1494222" url="https://pl.wikipedia.org/wiki?curid=1494222" title="Malacca">
Malacca



</doc>
<doc id="1494223" url="https://pl.wikipedia.org/wiki?curid=1494223" title="Fernando Clavijo">
Fernando Clavijo

Fernando Caetano Clavijo Cedrés (ur. 23 stycznia 1956 w Maldonado w Urugwaju, zm. 8 lutego 2019 w Fort Lauderdale) – amerykański piłkarz pochodzenia urugwajskiego grający na pozycji środkowego obrońcy.
Kariera klubowa.
Clavijo urodził się w urugwajskim mieście Maldonado. W wieku 16 lat rozpoczął karierę piłkarską w klubie Atenas San Carlos i grał w nim do 1979 roku. Wtedy też przeniósł się wraz z żoną do Stanów Zjednoczonych i tam zaczął grać w drużynie New York Apollo w rozgrywkach ligi American Soccer League. W klubie tym spędził dwa sezony i w 1981 roku został zawodnikiem klubu futsalowego o nazwie New York Arrows. Natomiast w latach 1983-1984 grał w lidze NASL w zespole San Jose Earthquakes. Następnie Fernando ponownie występował w piłce nożnej halowej. W latach 1984-1988 grał w barwach San Diego Sockers, a potem przeszedł do Los Angeles Lazers. W 1989 ponownie zmienił barwy klubowe i został piłkarzem St. Louis Storm. W 1992 roku zakończył karierę futsalową i skupił się wyłącznie na występach w piłkarskiej reprezentacji Stanów Zjednoczonych. W 1994 roku zakończył swoją karierę.
Kariera reprezentacyjna.
W reprezentacji Stanów Zjednoczonych Clavijo zadebiutował 21 listopada 1990 roku w zremisowanym 0:0 towarzyskim spotkaniu ze Związkiem Radzieckim. W 1994 roku został powołany przez selekcjonera Velibora Milutinovicia do kadry na Mistrzostwa Świata w USA. Tam wystąpił w trzech spotkaniach: grupowych z Rumunią (0:1), z Kolumbią (2:1) oraz w 1/8 finału z Brazylią (0:1 i czerwona kartka w 85. minucie meczu). Był to także ostatni mecz Fernando w kadrze narodowej. Łącznie wystąpił w niej 61 razy. Natomiast w 1992 roku wystąpił w 8 meczach reprezentacji futsalu.
Kariera trenerska.
W 1991 roku Clavijo rozpoczął swoją karierę trenerską. Został wówczas grającym trenerem St. Louis Storm, grającym w lidze futsalu. W 1994 roku objął Seattle SeaDogs, grający w Continental Indoor Soccer League. Tam pracował do 1997 roku i na zakończenie przygody z SeaDogs został mianowany trenerem roku w lidze. Następnie Fernando pracował w Florida ThunderCats, w National Professional Soccer League. W międzyczasie był asystentem Velibora Milutinovicia w reprezentacji Nigerii oraz niedługo potem był selekcjonerem reprezentacji USA w piłce halowej. W 1999 był asystentem Milutinovicia w MetroStars, ale pracował tam tylko do końca roku. W latach 2000-2002 samodzielnie prowadził New England Revolution. 16 października 2003 został selekcjonerem reprezentacji Haiti i prowadził tę drużynę w eliminacjach do Mistrzostw Świata 2006, jednak zrezygnował po porażce 1:3 z Jamajką. 22 grudnia 2004 został trenerem Colorado Rapids i pracował w nim do 20 sierpnia 2008.

</doc>
<doc id="1494224" url="https://pl.wikipedia.org/wiki?curid=1494224" title="B-wykluczenie">
B-wykluczenie

B-wykluczenie – stan, w którym istnieje umowny podział użytkowników Internetu (czyli osób znajdujących się po korzystniejszej stronie wykluczenia cyfrowego). Podział ten tworzy grupę w pełni świadomie i krytycznie korzystającą z zasobów Internetu, jako jednego z wielu źródeł informacji, oraz grupę bezkrytycznie powielającą informacje pochodzące z Internetu, będącego podstawowym dla niej źródłem informacji.

</doc>
<doc id="1494226" url="https://pl.wikipedia.org/wiki?curid=1494226" title="Paweł z Aleppo">
Paweł z Aleppo

Paweł z Aleppo, Būlus ibn Makārijūs al-Halabī (ur. ok. 1627, zm. 1669 w Gruzji) – arabski duchowny prawosławny, pisarz.
Życie.
Był synem Makarego, pochodzącego z ubogiej rodziny duchownego prawosławnego w Syrii, który doszedł do godności metropolity Aleppo (1635) i patriarchy Antiochii (1647). Paweł również został duchownym i od 1648 nosił godność archidiakona. Był autorem prac, głównie kompilacji historycznych i przekładów z greki dotyczących dziejów Kościoła Wschodniego. Słynął jako kaligraf.
Kilkakrotnie odbywał razem z ojcem podróże po okręgach Syrii w sprawach kościelnych, w tym w związku z pozyskiwaniem środków finansowych (zbiórki datków). W latach 1652–1659 towarzyszył patriarsze Makaremu jako kronikarz wyprawy do Moskwy, czego owocem stało się dzieło "Opis podróży Makarego" ("Rihlat Makārijūs"). W 1664 ponownie udał się z ojcem do Moskwy, gdzie Makary uczestniczył w wielkim soborze i sądzie nad patriarchą moskiewskim Nikonem. W drodze powrotnej z Moskwy Paweł zmarł w Gruzji, a jego notatki prowadzone w czasie drugiej moskiewskiej podróży zaginęły.
Dzieła.
"Opis podróży Makarego" należy do cennych dzieł arabskiej literatury podróżniczej. Autor nadał pracy charakter dziennika, podzielonego na trzy główne etapy, odpowiadające samej podróży – drogę do Moskwy, pobyt w samej Moskwie, wreszcie drogę powrotną. Pierwsza część stanowi dokładny opis trasy, z uwzględnieniem ziem, miast i miasteczek (przede wszystkim opisy Konstantynopola, Mołdawii i Jass, Ukrainy i Kijowa, ziem rosyjskich przed dotarciem do Moskwy, w tym Kołomny). W opisie Moskwy autor prezentował Kreml, cerkwie, klasztory, domostwa i ulice, a także przebieg uroczystości i nabożeństw, w których sam brał udział jako duchowny. Znajomość języka greckiego oraz nabyta w czasie podroży znajomość rosyjskiego pozwoliła Pawłowi na poznanie także życia codziennego mieszkańców z niższych warstw społecznych, dzięki czemu jego relacja była bogatsza od analogicznych prac podróżników-dyplomatów, pisanych wyłącznie z perspektywy dworu carskiego. Drogę powrotną Paweł przedstawił skrótowo, z racji jej przebiegu przez ziemie już wcześniej opisane.
Opisy mijanych ziem Paweł z Aleppo uzupełniał o rysy historyczne. W ten sposób do jego pracy weszły relacje z walk polsko-kozackich, w których jednoznacznie opowiedział się za Kozakami, polskich magnatów obarczając odpowiedzialnością za ucisk społeczny, religijny i narodowy ludu Ukrainy. Wiele pochwał Paweł poświęcił Bohdanowi Chmielnickiemu, z którym delegacja metropolity Makarego spotkała się 22 czerwca 1654 w Bohusławiu. Jako źródła informacji historycznych i geograficznych Paweł wykorzystywał bliżej nieznane kroniki greckie i ruskie latopisy, a także relacje ustne różnych osób, m.in. archimandryty monasteru pieczerskiego Józefa Tryzny.
Swoje dzieło Paweł pisał przede wszystkim w Moskwie w 1656, krótko przed wyruszeniem w drogę powrotną; w 1664, przed ponownym wyjazdem do Moskwy, przygotował w Aleppo drugą, poszerzoną wersję. "Opis podróży" był rozpowszechniany w kolejnych latach w rękopisach, w wersjach skróconych oraz w przekładach. W latach 1933–1949 rumuński arabista Basile Radu wydał "Opis podróży" w języku arabskim (z przekładem francuskim) w paryskim periodyku „Patrologia Orientalis”.

</doc>
<doc id="1494227" url="https://pl.wikipedia.org/wiki?curid=1494227" title="Gregory Cerdan">
Gregory Cerdan



</doc>
<doc id="1494230" url="https://pl.wikipedia.org/wiki?curid=1494230" title="Mike McKay">
Mike McKay

Michael Scott (Mike) McKay (ur. 30 września 1964 w Melbourne) – australijski wioślarz, wielokrotny medalista olimpijski.
Dwa złote medale zdobył płynąc w czwórce bez sternika. W Barcelonie zwyciężyła osada w składzie James Tomkins, Andrew Cooper, Nick Green, McKay, cztery lata później Coopera zastąpił Drew Ginn. Na kolejnych dwóch olimpiadach płynął w ósemce i w Sydney sięgnął po srebro, a w Atenach wywalczył brąz. Zdobył trzy złote i jeden srebrny medal mistrzostw świata.

</doc>
<doc id="1494233" url="https://pl.wikipedia.org/wiki?curid=1494233" title="Kompozytorka">
Kompozytorka



</doc>
<doc id="1494235" url="https://pl.wikipedia.org/wiki?curid=1494235" title="Skrzypaczka">
Skrzypaczka



</doc>
<doc id="1494238" url="https://pl.wikipedia.org/wiki?curid=1494238" title="Carlos Gabriel Correa">
Carlos Gabriel Correa



</doc>
<doc id="1494240" url="https://pl.wikipedia.org/wiki?curid=1494240" title="Gustave Guillaumet">
Gustave Guillaumet

Gustave Guillaumet (ur. 1840 w Puteaux, zm. 1887 w Paryżu) – francuski malarz i pisarz. Należał do pokolenia naturalistów, których interesowały problemy światła i atmosfery.
Studiował w École des Beaux-Arts w Paryżu, był uczniem François-Édouarda Picota. W 1862 zdobył drugą nagrodę Prix de Rome i korzystając z nadarzającej się okazji, wyjechał do Algierii. Pomimo że podczas pierwszego wyjazdu zachorował na malarię i trzy miesiące przeleżał w wojskowym szpitalu, Guillaumet zafascynowany Afryką wracał do niej dziewięciokrotnie. Malował pejzaże przedstawiające bezkres Sahary i proste życie mieszkańców Algierii. Jego prace miały duży wpływ na orientalistów drugiej połowy XIX w.
W latach 1879–1884 artysta publikował pod pseudonimem Eugène Fromentin cykl artykułów pt. "Tableaux algériens" na łamach „La Nouvelle Revue”. Zmarł w Paryżu, pochowany jest na cmentarzu Montmartre.
Jego syn Gustave Guillaume (zmienił nazwisko), był znanym językoznawcą.

</doc>
<doc id="1494241" url="https://pl.wikipedia.org/wiki?curid=1494241" title="Filicidae">
Filicidae



</doc>
<doc id="1494242" url="https://pl.wikipedia.org/wiki?curid=1494242" title="Apple II Europlus">
Apple II Europlus



</doc>
<doc id="1494244" url="https://pl.wikipedia.org/wiki?curid=1494244" title="Nordwestuckermark">
Nordwestuckermark

Nordwestuckermark - gmina w Niemczech, w północnej części kraju związkowego Brandenburgia, w powiecie Uckermark. Jest jedną z 30 największych - pod względem powierzchni - gmin w Niemczech.
Podział administracyjny.
W skład gminy wchodzą następujące dzielnice:

</doc>
<doc id="1494247" url="https://pl.wikipedia.org/wiki?curid=1494247" title="Leon Tomșa">
Leon Tomșa

Leon Tomșa – hospodar Wołoszczyzny w latach 1629–1632.
Był synem hospodara mołdawskiego Stefana Tomșa. Przed objęciem tronu hospodarskiego zajmował się handlem ostrygami. Wprowadzony na tron został zmuszony przez bojarów wołoskich do obietnicy szeregu ustępstw podatkowych oraz usunięcia z urzędów Greków (lipiec 1631). Synem Leona był hospodar wołoski Radu XII Leon.

</doc>
<doc id="1494249" url="https://pl.wikipedia.org/wiki?curid=1494249" title="Leon Tomsa">
Leon Tomsa



</doc>
<doc id="1494250" url="https://pl.wikipedia.org/wiki?curid=1494250" title="Latin pop">
Latin pop



</doc>
<doc id="1494251" url="https://pl.wikipedia.org/wiki?curid=1494251" title="Gotye">
Gotye

Gotye, właściwie Wouter André De Backer (ur. 21 maja 1980 w Brugii) – australijsko-belgijski muzyk, kompozytor, wokalista, autor tekstów i multiinstrumentalista. Poza solową działalnością artystyczną występuje jako perkusista w zespole The Basics.

</doc>
<doc id="1494253" url="https://pl.wikipedia.org/wiki?curid=1494253" title="Traktat w Northampton">
Traktat w Northampton

Traktat w Northampton () – traktat pokojowy podpisany 17 marca 1328 roku przez Szkocję i Anglię. Przyniósł on kres I wojny o niepodległość Szkocji, która została rozpoczęta inwazją wojsk angielskich w 1296 roku.
Traktat został podpisany w Edynburgu przez króla Szkocji Roberta Bruce. Ratyfikowany został 1 maja przez angielski parlament, obradujący w Northampton. Dokument został spisany w języku francuskim i znajduje się w Narodowym Archiwum Szkocji (National Archives of Scotland) w Edynburgu.
Na mocy traktatu, w zamian za zapłatę 100 000 funtów, Anglia zgodziła się na to, że:
Przebieg wojny.
Bezpośrednią przyczyną wybuchu wojny były spory o koronę Szkocji po śmierci Aleksandra III. Początkowo roszczenia do korony Jana Balliola popierał angielski król Edward I Długonogi. W 1292 roku Jan Balliol został koronowany na króla Szkocji. Edward I Długonogi niebawem jednak zmienił zdanie i najechał na Szkocję. Po przegranej bitwie pod Dunbar w 1296 roku Jan Balliol abdykował. Cała wojna zakończyła się zwycięstwem Szkotów i koronacją Roberta Bruce w 1323 roku.
Król Edward II zatwierdził rozejm, lecz jednocześnie pozwalał na ataki angielskich kaprów na flamandzkie statki handlujące ze Szkocją. Jednym ze złupionych statków był „Pelarym” wart 2 000 £. Po jego przejęciu wymordowano wszystkich Szkotów znajdujących się na pokładzie. Robert Bruce wielokrotnie, bezskutecznie domagał się zaprzestania tych ataków. W związku z tym 26 kwietnia 1326 roku w odnowił przymierze z Francją, podpisując z nią układ w Corbeil. W 1327 Szkoci zaatakowali północną Anglię. 4 sierpnia wygrali bitwę pod Stanhope Park w hrabstwie Durham. 
Negocjacje.
Wdowa po królu Izabela i Roger Mortimer, regent Edwarda III uznali, że podpisanie traktatu pokojowego jest jedyną drogą, która pozwala zakończyć wojnę. W październiku 1327 wysłani oni posłów w celu rozpoczęcia negocjacji. 1 marca 1328 roku angielski parlament obradujący w Yorku, na czele którego stał Edward II określił angielskie warunki pokoju. Negocjacje zakończyły się 17 marca. Traktat został podpisany w Opactwie Holyrood w Edynburgu. Ratyfikowany został 1 maja 1328 roku przez angielski parlament, obradujący w Northampton.

</doc>
<doc id="1494254" url="https://pl.wikipedia.org/wiki?curid=1494254" title="Radu XI Eliasz">
Radu XI Eliasz

Radu XI Eliasz (rum. "Radu Iliaș") – hospodar Wołoszczyzny w roku 1632 z dynastii Muszatowiczów.
Był synem hospodara mołdawskiego i wołoskiego Aleksandra Eliasza. Objął tron wołoski, jednak na krótko, obalony przez opozycję bojarską (na której czele stał późniejszy hospodar Mateusz Basarab), która pokonała go w bitwie pod Bukaresztem.

</doc>
<doc id="1494258" url="https://pl.wikipedia.org/wiki?curid=1494258" title="Latino Pop">
Latino Pop



</doc>
<doc id="1494261" url="https://pl.wikipedia.org/wiki?curid=1494261" title="Boitzenburger Land">
Boitzenburger Land

Boitzenburger Land – gmina w Niemczech, w kraju związkowym Brandenburgia, w powiecie Uckermark.
Na terenie gminy znajduje się zamek Boitzenburg.
Podział administracyjny.
W skład gminy wchodzą następujące dzielnice:

</doc>
<doc id="1494265" url="https://pl.wikipedia.org/wiki?curid=1494265" title="Chlororespiracja">
Chlororespiracja



</doc>
<doc id="1494268" url="https://pl.wikipedia.org/wiki?curid=1494268" title="Warszawa-Bemowo">
Warszawa-Bemowo



</doc>
<doc id="1494274" url="https://pl.wikipedia.org/wiki?curid=1494274" title="Saint-Pé-St-Simon">
Saint-Pé-St-Simon



</doc>
<doc id="1494276" url="https://pl.wikipedia.org/wiki?curid=1494276" title="Whisky zbożowa">
Whisky zbożowa

Whisky zbożowa (grain whisky) to whisky wyprodukowana z mieszanki zbóż takich jak pszenica i kukurydza, nie z jęczmienia. Whisky wyprodukowana tylko z jęczmienia zwana jest whisky słodowa (malt whisky). Takie nazewnictwo może powodować zamieszanie ponieważ obydwa rodzaje whisky: malt i grain wytwarzane są ze słodu.) Termin ten jest używany w odniesieniu głównie do whisky szkockiej.
W Szkocji, czysta whisky zbożowa rozlewana jest rzadko, jest za to głównym składnikiem whisky mieszanej (blended). Ich względna lekkość używana jest by złagodzić, często surowy charakter whisky słodowej. Okazjonalnie, długo leżakujące grain whiskies wypuszczane są jako "single grain whisky". Najlepsze z nich są niemalże nierozróżnialne w smaku od najznamienitszych single malts whiskies.

</doc>
<doc id="1494281" url="https://pl.wikipedia.org/wiki?curid=1494281" title="Uckerland">
Uckerland

Uckerland - gmina w Niemczech, w północnej części kraju związkowego Brandenburgia, w powiecie Uckermark. Najbardziej na północ położona gmina kraju związkowego.

</doc>
<doc id="1494284" url="https://pl.wikipedia.org/wiki?curid=1494284" title="Henryk XV Bawarski">
Henryk XV Bawarski

Henryk XV Bawarski, Henryk III jako książę Dolnej Bawarii; zwany der Natterberger od swojej siedziby (ur. 28 sierpnia 1312; zm. 18 czerwca 1333 w Natternbergu koło Deggendorfu) – w latach 1312–1333 książę Dolnej Bawarii.
Henryk był synem Ottona III Bawarskiego i jego drugiej żony Agnieszki głogowskiej, córki księcia głogowskiego Henryka III głogowskiego. Po śmierci ojca znalazł się pod opieką Ludwika Bawarskiego, a następnie stryjecznego brata, Henryka XIV. W 1326 Ludwik Bawarski doprowadził do małżeństwa Henryka XV z Anną, córką Fryderyka III Pięknego. Henryk został wciągnięty w orbitę interesów Habsburgów. W 1330 został uznany za pełnoletniego. Rok później w wyniku podziału Bawarii uzyskał Deggendorf, Cham, Dingolfing, Landau i Vilshofen an der Donau. Od 1332 współrządził z Henrykiem XIV.
Henryk XV zmarł bezpotomnie i został pochowany w klasztorze cysterskim Seligenthal.

</doc>
<doc id="1494294" url="https://pl.wikipedia.org/wiki?curid=1494294" title="Nowy historyzm">
Nowy historyzm

Nowy historyzm – poststrukturalistyczna tendencja w badaniach literackich, powstała w latach 80. XX wieku na Uniwersytecie Kalifornijskim w Berkeley. Za jej twórcę uważa się Stephena Greenblatta, a za głównych reprezentantów: Louisa Montrose'a, Jonathana Goldberga, Waltera Benna Michaelsa oraz Harolda Arama Veesera.
Nowi historyści uważali, że dzieło jest zdeterminowane przez płeć autora, jego przynależność rasową, religijną, przekonania polityczne oraz reprezentowanie określonej klasy społecznej. Nie traktowali więc tekstu jako tworu autonomicznego (tak jak to czynili badacze z kręgu strukturalizmu czy "new criticism"), ale kładli nacisk na kontekst kulturowy, w którym pojawia się utwór literacki. Najwięcej uwagi w swoich pracach poświęcili epoce renesansu.
Studium programowym nowego historyzmu są prace Greenblatta "O poetykę kultury" oraz Montrose'a "Poetyka i polityka kultury", opublikowane w zbiorze pod redakcją Veesera "The New Historicism" w 1989 roku. Natomiast głównym źródłem inspiracji w sformułowaniu założeń nowej metodologii były prace Michela Foucaulta: "Historia szaleństwa w dobie klasycyzmu" (1961) i "Archeologia wiedzy" (1969), a także dzieła Clifforda Geertza: "Interpretacja kultury" (1973), "Od rytuału do teatru" (1982), "Lokalna wiedza" (1983).

</doc>
<doc id="1494301" url="https://pl.wikipedia.org/wiki?curid=1494301" title="Am Mellensee">
Am Mellensee

Am Mellensee - gmina w Niemczech w kraju związkowym Brandenburgia, w powiecie Teltow-Fläming.
Dzielnice.
W skład gminy wchodzą następujące dzielnice:

</doc>
<doc id="1494306" url="https://pl.wikipedia.org/wiki?curid=1494306" title="Michał Nogaś">
Michał Nogaś

Michał Nogaś (ur. 1978 w Radomiu) – polski dziennikarz, w latach 2000–2016 związany z Programem III Polskiego Radia, a od 2020 z Radiem Nowy Świat.
Życiorys.
Wraz z Wojciechem Włodarczykiem przygotowuje cykliczny program „Tym żył świat”, będący prezentacją najważniejszych wydarzeń współczesnego świata, na podstawie radiowych zasobów archiwalnych.
W Trójce zajmował się kulturą. Był kierownikiem Redakcji Publicystyki. Współtworzył Radiowy Dom Kultury. W piątkowe poranki rozmawiał na antenie z Wojciechem Mannem o nowościach książkowych. Współpracuje z Tygodnikiem Powszechnym.
W październiku 2009 został – na dwuletnią kadencję – członkiem radiowej Grupy ds. Kultury EBU. Jest pierwszym w historii dziennikarzem Polskiego Radia powołanym do tego grona. Wybrany został ponownie w roku 2011.
Odszedł z radiowej Trójki z końcem października 2016 roku. Od listopada 2016 prowadzi cykle wideo o literaturze w serwisie internetowym Gazety Wyborczej. Od 2020 jest dziennikarzem Radia Nowy Świat.
Autor książki "Z niejednej półki, zbioru rozmów z pisarkami i pisarzami z całego świata" (m.in.: Mario Vargas Llosa, Margaret Atwood, Olga Tokarczuk, Annie Proulx, Swiatłana Aleksijewicz, Dorota Masłowska, Wiesław Myśliwski; wyd. Agora 2020).

</doc>
<doc id="1494317" url="https://pl.wikipedia.org/wiki?curid=1494317" title="Blankenfelde-Mahlow">
Blankenfelde-Mahlow

Blankenfelde-Mahlow – gmina w Niemczech w kraju związkowym Brandenburgia, w powiecie Teltow-Fläming, graniczy bezpośrednio z Berlinem.
Dzielnice.
W skład gminy wchodzą następujące dzielnice:
Komunikacja.
W gminie znajduje się stacja kolejowa Mahlow.
Współpraca.
Miejscowości partnerskie:

</doc>
<doc id="1494322" url="https://pl.wikipedia.org/wiki?curid=1494322" title="Park Narodowy Torotoro">
Park Narodowy Torotoro

Park Narodowy Torotoro (hiszp. "Parque nacional Torotoro") – park narodowy w Boliwii położony w departamencie Potosí, w prowincji Charcas (gmina Torotoro). Został utworzony 26 lipca 1989 roku i zajmuje obszar 165,7 km². W 2008 roku został zakwalifikowany przez BirdLife International jako ostoja ptaków IBA.
Opis.
Park znajduje się na wschodnich zboczach Andów, na wysokości od 1600 do 3600 m n.p.m., i charakteryzuje się  głębokimi kanionami, wodospadami i jaskiniami. Jest tu najgłębsza jaskinia w Boliwii –  Umajalanta o długości 4600 m i głębokości 164 m. W parku znajdują się stanowiska paleontologiczne i archeologiczne ze śladami dinozaurów, licznymi skamielinami oraz malowidłami naskalnymi.
Ze względu na duże różnice wysokości występuje tu kilka formacji roślinnych.
Flora.
W parku występuje 359 gatunków roślin naczyniowych i nienaczyniowych. W dolinach rośnie głównie aspidosperma biała, "Podocarpus parlatorei", "Cardenasiodendron brachypterum" oraz narażone na wyginięcie (VU) "Schinopsis haenkeana" i "Loxopterygium grisebachii." W wyższych partiach gór rosną przeważnie rośliny z rodzaju "Polylepis""."
Fauna.
W parku żyje 65 gatunków ssaków. Są to m.in.: zagrożony wyginięciem (EN) ocelot andyjski, narażone na wyginięcie (VU) huemal peruwiański i pekari białobrody, a także puma płowa, tłustogonek płowobrzuchy, grizon mniejszy, skunksowiec andyjski oraz gryzonie ryżaczek andyjski, "Okodon boliviensis", pyszczkowiak leśny, "Phyllotys wolffsoni" i andomysz punańska"."
Występuje 119 gatunków ptaków, w tym m.in.: krytycznie zagrożona wyginięciem (CR) ara różowooka, narażony na wyginięcie (VU) kondor wielki, a także mnicha górska, mnicha nizinna, starzykowiec brązowoskrzydły, bromeliowczyk jasnobrewy, koszykarz boliwijski, cierniogonek brązowy. 
W parku żyje 36 gatunków płazów i gadów, w tym krytycznie zagrożona wyginięciem (VU) "Telmatobius simonsi." Najliczniej reprezentowane są węże z rodziny Połozowate (13 gatunków). 

</doc>
<doc id="1494323" url="https://pl.wikipedia.org/wiki?curid=1494323" title="Anita Briem">
Anita Briem

Anita Briem (ur. 29 maja 1982 w Islandii) – islandzka aktorka filmowa, telewizyjna i teatralna.
Anita zaczęła grać w wieku dziewięciu lat w National Theatre of Iceland. Jako szesnastolatka przeprowadziła się do Londynu, gdzie kontynuowała edukację w szkole teatralnej, wtedy też zdecydowała, że chce zostać profesjonalną aktorką. W 2004 roku ukończyła Royal Academy of Dramatic Art w Londynie. Występowała w roli królowej Jane Seymour w drugim sezonie serialu historycznego wyprodukowanego przez stację BBC i Showtime "Dynastii Tudorów".
Życie prywatne.
Jej rodzicami są perkusista Gunnlaugur Briem i wokalistka Erna Þórarinsdóttir.

</doc>
<doc id="1494325" url="https://pl.wikipedia.org/wiki?curid=1494325" title="StG44">
StG44



</doc>
<doc id="1494328" url="https://pl.wikipedia.org/wiki?curid=1494328" title="Piotr Sławiński">
Piotr Sławiński



</doc>
<doc id="1494331" url="https://pl.wikipedia.org/wiki?curid=1494331" title="Kucyki z Gwiezdnego Wzgórza">
Kucyki z Gwiezdnego Wzgórza

Kucyki ze wzgórza (ang. "Starhill Ponies", 1998-??) – brytyjski serial animowany dla dzieci wyprodukowany przez producentów serialu "Strażak Sam". Był emitowany na TVP1 w godzinach porannych oraz jako Wieczorynka.
Fabuła.
Serial opowiada o trzech kucykach: Gratce (ang. "Molly"), Psikusie (ang. "Scruffy") i Impecie (ang. "Dylan"), którymi opiekuje się właściciel stadniny i jego żona z córką imieniem Ewa (ang. "Baz"). Każdego dnia uczą się i poznają coś nowego.

</doc>
<doc id="1494334" url="https://pl.wikipedia.org/wiki?curid=1494334" title="Why">
Why



</doc>
<doc id="1494336" url="https://pl.wikipedia.org/wiki?curid=1494336" title="Geladen und Entsichert">
Geladen und Entsichert

Geladen und Entsichert – debiutancki album niemieckiego rapera Alpa Gun.

</doc>
<doc id="1494338" url="https://pl.wikipedia.org/wiki?curid=1494338" title="PTRS-41">
PTRS-41



</doc>
<doc id="1494343" url="https://pl.wikipedia.org/wiki?curid=1494343" title="Grób Nieznanego Żołnierza w Belgradzie">
Grób Nieznanego Żołnierza w Belgradzie

Grób Nieznanego Żołnierza w Belgradzie (serb. Споменик Незнаном јунаку) jest to monument położony na górze Avala u podnóża stolicy Serbii, Belgradu. Monument został zaprojektowany przez chorwackiego architekta Ivana Meštrovića.
Inicjatorem budowy grobu był pierwszy król Jugosławii, Aleksander I Karadziordziewić, który chciał uczcić pamięć żołnierzy poległych podczas I wojny światowej a także ofiar wojen bałkańskich. Monument jest poświęcony żołnierzom wszystkich narodowości wchodzącym w skład Jugosławii.
Budowa monumentu rozpoczęła się w 1934 roku, natomiast w 1938 roku oficjalnie ukończono całość wraz z grobem przeznaczonym dla nieznanych żołnierzy. Obiekt został stworzony w stylu neoklasycznym a także ozdobiony dwiema figurami przedstawiającymi piechurów serbskich.

</doc>
<doc id="1494344" url="https://pl.wikipedia.org/wiki?curid=1494344" title="Anita Hegerland">
Anita Hegerland

Anita Hegerland (ur. 3 marca 1961 w Sandefjord) – norweska wokalistka. Jako piosenkarka dziecięca popularna na rynkach skandynawskich i niemieckim. Karierę światową zdobyła współpracując z Mikiem Oldfieldem.
Życiorys.
Zadebiutowała w wieku dziewięciu lat singlem "Mitt Sommarlov". W 1971 roku nagrała singel "Schön ist es auf der Welt zu sein" w duecie z niemieckim artystą Royem Blackiem, który w samych Niemczech sprzedał się w ilości 1,3 miliona egzemplarzy. Jako dziecko nagrała cztery albumy, ostatni w 1973 roku. W konkursie Melodi Grand Prix, będącym krajowym turniejem eliminacyjnym do Konkursu Piosenki Eurowizji 1971 roku, zajęła czwarte miejsce piosenką "Gi meg en zebra". W Melodi Grand Prix brała udział ponownie w 1972, 1983 i w 2009 roku, jednak bez powodzenia.
W 1984 roku poznała Mike’a Oldfielda, z którym współpracowała muzycznie nagrywając liczne płyty, m.in.: "Islands" i "Earth Moving". Współpraca przerodziła się z czasem w związek nieformalny, który zaowocował dwójką dzieci – córką Gretą (ur. 1988) i synem Noahem (ur. 1990). Porzucona przez Oldfielda osiadła z dziećmi w Norwegii, gdzie nagrała w 1994 roku płytę solową "Voice". Hegerland współpracowała przy nagraniach muzyki filmowej i uczestniczyła w licznych lokalnych koncertach. Na scenę krajową powróciła w 2008 roku, a w 2011 nagrała solową płytę "Starfish". Płyta otrzymała dobre recenzje, ale nic nie wskazuje by artystka miała nagrać kolejną. Jest to raczej podsumowanie jej dotychczasowej kariery.
Anita Hegerland przyjaźniła się z nieżyjącą już polsko-norweską piosenkarką Aleksandrą Naumik Sandøy. Podczas pogrzebu polskiej wokalistki wykonała ku jej czci dwa utwory.

</doc>
<doc id="1494345" url="https://pl.wikipedia.org/wiki?curid=1494345" title="Panel próżniowy">
Panel próżniowy



</doc>
<doc id="1494346" url="https://pl.wikipedia.org/wiki?curid=1494346" title="Roszada Pama-Krabbégo">
Roszada Pama-Krabbégo

Roszada Pama-Krabbégo – roszada wymyślona w 1972 roku niezależnie przez Jeana-Luca Sereta i Maxa Pama i opublikowana w 1974 przez Tima Krabbégo. Polega na przesunięciu króla z pola e1 (białe) lub e8 (czarne) na pole e3 (białe) lub e6 (czarne) oraz wypromowanej uprzednio wieży (przed wykonaniem nią innego ruchu) na e2 (białe) lub e7 (czarne). Oznaczana jest symbolem O-O-O-O (na wzór O-O i O-O-O) i bywa używana w żartobliwych kompozycjach szachowych.
Tim Krabbé twierdził później, że Międzynarodowa Federacja Szachowa (FIDE) zmieniła zasady w 1974, aby „zdelegalizować” tę roszadę, jednak w rzeczywistości od 1930 jej przepisy zezwalają na przestawienie króla i wieży wyłącznie w tym samym rzędzie (fr. "traverse").
Przykład.
Mat w drugim posunięciu (diagram obok; rozpoczynają białe):

</doc>
<doc id="1494348" url="https://pl.wikipedia.org/wiki?curid=1494348" title="Großbeeren">
Großbeeren

Großbeeren - gmina w Niemczech w kraju związkowym Brandenburgia, w powiecie Teltow-Fläming, graniczy bezpośrednio z Berlinem.

</doc>
<doc id="1494354" url="https://pl.wikipedia.org/wiki?curid=1494354" title="O-O-O-O">
O-O-O-O



</doc>
<doc id="1494357" url="https://pl.wikipedia.org/wiki?curid=1494357" title="Niederer Fläming">
Niederer Fläming

Niederer Fläming - gmina w Niemczech w kraju związkowym Brandenburgia, w powiecie Teltow-Fläming, wchodzi w skład urzędu Dahme/Mark. Do 31 grudnia 2017 samodzielna gmina.
Dzielnice.
W skład gminy wchodzą następujące dzielnice:

</doc>
